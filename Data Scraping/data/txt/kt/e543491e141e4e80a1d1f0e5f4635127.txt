1 / 6  Bu ilacı kullanmaya başlamadan  önce bu KULLANMA TALİMATINI  dikkatlice  
okuyunuz,  çünkü sizin için  önemli  bilgiler  içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız.  
 
KULLANMA TALİMATI  
 
LEVOSETİL 5 mg/ml  Oral Damla , Çözelti  
 
 Ağızdan  alınır.  
 
• Etkin  madde:  1 ml oral  damla  5 mg levosetirizin dihidroklorür  içerir.  
• Yardımcı  maddeler:  Propilen glikol,  gliserol,  metil paraben, propil paraben, sodyum sakarin, 
sodyum asetat trihidrat, asetik asit (pH  ayarı  için), saf su.  
 
 
Bu Kullanma  Talimatında:  
 
1. LEVOSETİL nedir  ve ne için kullanılır?  
2. LEVOSETİL’i  kullanmadan  önce dikkat  edilmesi gerekenler  
3. LEVOSETİL nasıl  kullanılır?  
4. Olası  yan etkiler  nelerdir?  
5. LEVOSETİL’in  saklanması  
 
Başlıkları yer almaktadır. 
 
1. LEVOSETİL nedir  ve ne için kullanılır?  
• LEVOSETİL  alerji tedavisinde  kullanılan  antialerjik  bir ilaçtır.  
• LEVOSETİL , ağızdan  alınan  bir damladır.  
• LEVOSETİL , kapağında  damlalık  bulunan 20 ml’lik  bal renkli  cam şişe ambalajda 
berrak  ve renksiz  sıvı olarak takdim edilmektedir.  
• LEVOSETİL , yetişkinlerde ve 2 yaş ve üstü çocuklarda,  alerjik nezle (inatçı alerjik nezleyi 
de içeren)  ve kurdeşen (ürtiker)  ile ilişkili belirtilerin giderilmesinde  endikedir. 
 
 
2. LEVOSETİL’i  kullanmadan önce dikkat  edilmesi  gerekenler  2 / 6   
 
LEVOSETİL’i  aşağıdaki  durumlarda  KULLANMAYINIZ  
Eğer;  
• Etkin  madde  levosetirizin  dihidroklorür, setirizin  ya da LEVOSETİL ’in
 yardımcı  maddelerinden  herhangi  birisine  karşı  alerjiniz  (aşırı  duyarlılığınız)  varsa,  
• Ağır böbrek yetmezliğiniz  (Böbrek  fonksiyonlarını  izlemek  için kullanılan  bir madde  olan 
kreatinin  kandan temizlenme  hızı 10 ml/dak.’nın altında  ise) varsa.  
 
LEVOSETİL’i  aşağıdaki  durumlarda  DİKKATLİ  KULLANINIZ  
LEVOSETİL  kullanmadan  önce  doktorunuz  veya  eczacınızla konuşunuz.  
 
• İdrar  torbanızı  boşaltamama  olasılığınız  varsa (omurilik  yaralanması  veya  prostat  büyümesi  
gibi durumlarda),  doktorunuza  danışınız.  
• LEVOSETİL ’in bebeklerde  ve 2 yaşından  küçük  çocuklarda  kullanılması önerilmemektedir.  
 
Bu uyarılar  geçmişte  herhangi bir  dönemde  dahi  olsa sizin için  geçerliyse lütfen  doktorunuza  
danışınız.  
 
LEVOSETİL ’in yiyecek  ve içecek  ile kullanılması 
LEVOSETİL  alkol veya beyne etki eden diğer ajanlar ile birlikte alındığında dikkatli olunuz.  
Hassasiyeti olan hastalarda, LEVOSETİL ’in alkol veya beyne etkisi olan diğer ilaçlarla 
birlikte  alınması uyanıklığın  azalmasına ve  performansın  bozulmasına  yol açabilir.  
LEVOSETİL , yemekle  beraber  veya  yemek  aralarında  alabilirsiniz  
 
Hamilelik  
İlacı kullanmadan önce doktorunuza veya eczacınıza  danışınız.  
 
• Hamileyseniz  veya hamile  kalmayı planlıyorsanız  doktorunuza  bildiriniz.  
• Hamilelerde  kullanımdan kaçınılmalıdır.  
• Ancak  doktorunuzun risk/yarar  oranını  gözeterek  verdiği  reçeteye göre kullanabilirsiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza  danışınız.  
 
Setirizin  süte geçtiği  için emziren  anneler  kullanmamalıdır.  
 
Araç ve makine  kullanımı  
LEVOSETİL  kullanan bazı hastalar uyuşukluk, yorgunluk ve bitkinlik hissetmiştir. Eğer araç 
ya da makine kullanmayı düşünüyorsanız, ilacın sizi nasıl etkilediğini görene kadar 
beklemeniz  ve dikkatli  olmanız  önerilir.  Bununla  birlikte  özel testler  önerilen dozlarda  
levosetirizin  alındıktan sonra zihinsel uyanıklık, tepki verebilme yeteneği ya da araç sürme 
yeteneğinde  hiçbir  bozulma  bulunmadığını ortaya  koymuştur.  3 / 6   
 
LEVOSETİL ’in içeriğinde bulunan  bazı yardımcı  maddeler  hakkında  önemli  bilgiler  
Meti l paraben ve propil paraben içerdiğinden, alerjik  reaksiyonlara  (muhtemelen  gecikmiş)  
neden olabilir.  
 
Diğer  ilaçlar  ile birlikte  kullanımı 
Hassasiyeti  olan hastalarda,  setirizin ya  da levosetirizinin  merkezi  sinir sistemi üzerinde  etkisi 
olan diğer  ilaçlar  ile birlikte  alınmasının  uyanıklık  üzerine  olumsuz  etkisi olabilir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen doktorunuza veya  eczacınıza  bunlar  hakkında bilgi  veriniz.  
 
3. LEVOSETİL  nasıl  kullanılır?  
Uygun  kullanım  ve doz/uygulama  sıklığı  için talimatlar:  
LEVOSETİL ’i her zaman,  tam olarak  doktorunuzun söylediği  şekilde  alınız.  Eğer emin  
değilseniz doktorunuza  ya da eczacınıza tekrar  danışmalısınız.  
1 ml LEVOSETİL  Oral  Damla,  Çözelti 20 damladır.  
 
12 yaş üzerindeki  ergenler  ve yetişkinler:  Günde  bir kez 20 damla  
Uygulama yolu ve metodu: 
• LEVOSETİL  sadece ağızdan  kullanım  içindir.  
• Damlalar  bir kaşığa  dökülmeli ya  da suda seyreltilmeli ve oral olarak  alınmalıdır.  
• Eğer  seyreltilecekse,  özellikle  çocuklarda,  damlaların  ekleneceği  su hacminin  hastanın  
yutabileceği su miktarı  göz önüne  alınarak  ayarlanması  gerekmektedir.  Oral damla  
seyreltildikten  hemen  sonra  ağızdan  alınmalıdır.  Damlaları  sayarken,  şişe dik olarak  
tutulmalıdır  (baş aşağı).  
• Damla akışının durması halinde, eğer doğru damla sayısına ulaşılamamışsa, şişe çevrilerek  
dik pozisyona  getirilir,  sonra  tekrar baş  aşağı  tutulur  ve damlaları  saymaya devam edilir.  
 
Değişik  yaş grupları:  
Çocuklarda  kullanımı  : 
6 - 12 yaş  arası  çocuklarda: Günde  bir kez 20 damla  
 
2 - 6 yaş  arası  çocuklar:  Günde  iki kez 5 damla  
 
2 yaşın  altındaki  bebekler, yürümeye  yeni başlayan  çocuklarda  kullanılması önerilmez.  
 
Yaşlılarda kullanım  : 
Böbrek  fonksiyonu normal  olan yaşlı  hastalarda dozun ayarlanması  gerekmemektedir.  
 
Özel kullanım durumları:  
Böbrek  / Karaciğer  yetmezliği:  4 / 6   
 
• Böbrek yetmezliği olan hastalara,  hastalığın  şiddetine  göre daha  düşük doz verilebilir.  
Çocuklarda  ise doz vücut  ağırlığına  göre  seçilir.  Dozu  doktorunuz  belirleyecektir.  
 
• Ağır böbrek yetmezliğiniz  varsa kullanmayınız.  
 
• Sadece  karaciğer  yetmezliğiniz  varsa genel  önerilen dozu kullanabilirsiniz.  
 
• Hem karaciğer hem de böbrek yetmezliği olan hastalara, böbrek hastalığının şiddetine göre 
daha düşük doz verilebilir. Çocuklarda ise doz vücut ağırlığına göre seçilir. Dozu doktorunuz  
belirleyecektir.  
 
LEVOSETİL  ile tedavinizin  ne kadar  süreceğini  şikayetlerinizin  tipi, süresi  ve cinsine  göre 
doktorunuz size  bildirecektir.  
 
Eğer  LEVOSETİL ’in etkisinin  çok güçlü  veya zayıf  olduğuna dair bir izleniminiz  var ise 
doktorunuz  veya  eczacınız  ile konuşunuz.  
 
 
Kullanmanız  gerekenden  daha  fazla  LEVOSETİL kullandıysanız:  
LEVOSETİL ’ten kullanmanız  gerekenden fazlasını kullanmışsanız bir doktor veya eczacı ile  
konuşunuz. 
 
Yetişkinlerde  uyuşukluk olabilir.  Çocuklarda, uyarılma ve huzursuzluğu takiben uyuşukluk 
görülebilir.  
 
LEVOSETİL ’i kullanmayı  unutursanız:  
LEVOSETİL ’i içmeyi unutursanız ya da doktorunuzun söylediğinden daha az bir doz 
alırsanız,  bir sonraki dozu normal  zamanında  almaya  devam ediniz.  
 
Unutulan dozları  dengelemek  için çift doz almayınız. 
 
LEVOSETİL ile tedavi  sonlandırıldığındaki  oluşabilecek  etkiler:  
LEVOSETİL ’i belirlenen tedavi süresinden daha kısa kullandığınızda, zararlı etki görülmesi  
beklenmez.  Ancak  bu durumda  hastalık  belirtilerinin,  LEVOSETİL  tedavisine  başlamadan  
önceki  düzeyden daha  az şiddette  olsa da tekrar  ortaya  çıkabileceği  unutulmamalıdır.  
 
4. Olası  yan etkiler nelerdir?  
Tüm  ilaçlar  gibi LEVOSETİL ’in içeriğinde  bulunan maddelere duyarlı  olan kişilerde  yan etkiler  
olabilir.  
Aşağıdakilerden  biri olursa, LEVOSETİL’i  kullanmayı   durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
 
Aşırı  duyarlılık  reaksiyonları  semptomları: Ağız,  dil, yüz ve/veya  boğazın şişmesi, nefes  alma  5 / 6   
 
veya  yutma  güçlükleri  (göğüs  darlığı  veya  hırıltılı solunum), ürtiker,  ölümcül  olabilen  kan 
basıncında  ani düşüşe  neden olan bayılma veya şoku içerir.  
 
Bunların hepsi  çok ciddi  yan etki lerdir.  
Eğer bunlar dan biri sizde mevcut ise, sizin LEVOSETİL 'e karsı ciddi alerjiniz var demektir. 
Acil tıbbi müdahaleye  veya  hastaneye yatırılmanıza  gerek olabilir  
 
Yan etkiler  aşağıdaki  kategorilerde gösterildiği şekilde  sıralanmıştır:  
Yaygın  :10 hastanın  birinden  az, fakat  100 hastanın  birinden  fazla  
görülebilir.  
Yaygın  olmayan  :100 hastanın  birinden  az, fakat  1.000  hastanın  birinden  fazla  
görülebilir  . 
Seyrek  :1.000  hastanın  birinden  az, fakat  10.000  hastanın  birinden  fazla  
görülebilir.  
Çok seyrek  :10.000  hastanın  birinden  az görülebilir.  
Bilinmiyor  :Eldeki  verilerden  hareketle  sıklığı  tahmin  edilemiyor.  
 
Yaygın:  
Ağız  kuruluğu, baş ağrısı, yorgunluk, uyku  hali/uyuşukluk 
 
Yaygın  olmayan:  
Bitkinlik,  karın  ağrısı  
 
Bilinmiyor:  
Çarpıntı, kalp atış hızında artma, nöbetler, uyuşma (karıncalanma), baş dönmesi, senkop,  
titreme, disguzi (tat alma duyusundaki değişiklik), dönme ve hareket hissi, görme bozukluğu,  
okülojirasyon (göz küresinin istem dışı herhangi bir yönde hareketi) bulanık görme, ağrıl ı ve 
zor idrar yapma, mesaneyi tamamen boşaltmada yetersizlik, kaşıntı, ürtiker (deride şişme,  
kızarma  ve kaşınma),  deride  tahriş,  nefes  darlığı,  kilo artışı,  kas ağrısı,  eklem  ağrısı,  saldırganca 
ya da aşırı derecede huzursuz davranış, halüsinasyon, depresyon, uykusuzluk, tekrarlayan 
intihar endişesi ve/veya düşüncesi, hepatit (karaciğer iltihabı), anormal karaciğer fonksiyonu,  
kusma, iştah artışı, bulantı ve diyare  (ishal)  olarak  bildirilmiştir.  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı  bilgilendiriniz.  
 
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜF AM)'ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha  fazla bilgi edinilmesine katkı sağlamış  olacaksınız.  6 / 6   
 
 
 
5. LEVOSETİL’in  saklanması  
LEVOSETİL ’i çocukların  göremeyeceği,  erişemeyeceği  yerlerde ve ambalajında saklayınız. 
 
25ºC'nin altındaki  oda sıcaklığında  saklayınız.  Şişe ilk  açıldıktan  sonra  25°C’de saklanmalı  ve 
3 ay içinde  kullanılmalıdır.  
 
Son kullanma  tarihiyle  uyumlu olarak  kullanınız.  
Orijinal ambalajında  saklayınız. 
 
Ambalajdaki  son kullanma tarihinden sonra LEVOSETİL ’i kullanmayınız . 
Eğer  üründe  ve/veya  ambalajında  bozukluklar  fark ederseniz  LEVOSETİL ’i kullanmayınız.  
 
Son kullanma  tarihi geçmiş  veya kullanılmayan  ilaçları  çöpe atmayınız!  Çevre, Şehircilik ve  
İklim Değişikliği Bakanlığınca  belirlenen toplama  sistemine veriniz.  
 
Ruhsat  Sahibi:  
World Medicine İlaç San. ve Tic. A.Ş.  
Bağcılar/İstanbul  
 
Üretim  Yeri:  
 
World Medicine İlaç San. ve Tic. A.Ş.  
Bağcılar/İstanbul  
 
Bu kullanma talimatı 12.12.2023 tarihinde  onaylanmıştır.  