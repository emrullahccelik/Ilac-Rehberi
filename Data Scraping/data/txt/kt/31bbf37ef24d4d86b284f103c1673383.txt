1/6  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında  doktora  veya hastaneye gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
KORDİFEN  1 mg / 5 mL şurup  
Ağızdan alınır.  
 
• Etkin  madde:  Her bir ölçek  (5 mL) şurup  1 mg ketotifene  eşdeğer  bazda  1,375  mg 
ketotifen  hidrojen fumarat içerir.  
• Yardımcı  maddeler:  Etanol  %96,  metil  paraben,  propil  paraben,  sorbitol,  sukroz,  sitrik  asit 
anhidrat,  disodyum  hidrojen  fosfat  anhidrat,  çilek aroması,  saf su. 
 
 
Bu Kullanma  Talimatında:  
 
1. KORDİFEN  nedir  ve ne için kullanılır?  
2. KORDİFEN’i  kullanmadan  önce  dikkat  edilmesi  gerekenler  
3. KORDİFEN  nasıl  kullanılır?  
4. Olası  yan etkiler  nelerdir?  
5. KORDİFEN’in  saklanması  
 
Başlıkları  yer almaktadır.  
 
1. KORDİFEN  nedir  ve ne için kullanılır?  
• Her bir ölçek  (5 mL) şurup,  1 mg ketotifene  eşdeğer  bazda  1,375  mg ketotifen  
hidrojen fumarat içerir.  
• KORDİFEN, 118 m L silme hacimde bal renkli Tip 3 cam şişe, 28/20 PE kilitli beyaz kapak 
ve 1,25 ml/2,5ml/5 ml PP kaşık ile karton kutuda kullanıma sunulmaktadır.  
• KORDİFEN,  Alerjik  rinit [alerjik  nezle]  ve konjonktivit  [göz iltihabı]  gibi alerjik 
durumların semptomatik tedavisinde kullanılır.  
 
2. KORDİFEN’  i kullanmadan  önce  dikkat  edilmesi  gerekenler  
Doktorunuz  ya da eczacınız  tarafından  verilen  talimata  dikkatle  uyunuz.  
2/6  KORDİFEN’  i aşağıdaki  durumlarda  KULLANMAYINIZ  
Eğer,  
• Ketotifene  ya da KORDİFEN’in  içerdiği  yardımcı  maddelere  karşı  aşırı duyarlı  (alerjik)  
iseniz,  
• Epilepsiniz  (sara/bayılma  nöbeti)  varsa ya  da daha  önce  nöbet  yaşadıysanız  kullanmayınız.  
 
Alerjiniz  olduğunu  düşünüyorsanız  doktorunuza  danışınız.  
 
KORDİFEN’  i aşağıdaki  durumlarda  DİKKATLİ  KULLANINIZ  
Eğer:  
• Diyabetikseniz  (şeker  hastalığını  varsa),  
 
KORDİFEN’i kullanmadan önce ya da KORDİFEN’i  kullanmayı bırakmayı planlıyorsanız 
doktorunuza söyleyiniz (bkz. Bölüm 3 KORDİFEN ile tedavi sonlandırıldığında oluşabilecek  
etkiler).  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 
KORDİFEN’in  yiyecek  ve içecek  ile kullanılması  
KORDİFEN,  yemekler  ile birlikte  alınmalıdır.  
 
Hamilelik  
İlacı kullanmadan  önce  doktorunuza  veya eczacınıza  danışınız . 
 
KORDİFEN’in  hamile  kadınlarda  kullanımı  ile ilgili  çok az deneyim  bulunmaktadır.  
 
Eğer  hamile  iseniz  ya da hamile  kalmayı  planlıyorsanız  doktorunuza  söyleyiniz. 
Doktorunuz size KORDİFEN’in hamilelik sırasında kullanımına ilişkin olası risklerini 
anlatacaktır.  
 
Tedaviniz sırasında hamile oldu ğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan  önce  doktorunuza  veya eczacınıza  danışınız.  
 
KORDİFEN  kullanıyorsanız  bebeğinizi  emzirmeyiniz.  
 
Araç  ve makine  kullanımı  
KORDİFEN  tedavisinin  ilk birkaç  gününde  tepkileriniz  zayıflayabilir.  Bu nedenle,  araç ya da 
makine  kullanırken  dikkatli  olmalısınız.  
3/6  KORDİFEN’in içeriğinde bulunan bazı yardımcı maddeler hakkında önemli bilgiler 
KORDİFEN,  her bir ölçekte  (5 mL) 100 mg etanol  içerir.  Bu tıbbi üründe  hacmin  %2,5’i 
kadar  etanol  (alkol)  vardır.  Örneğin,  her dozda,  2,5 mL biraya  eşdeğer  veya  1 mL şaraba 
eşdeğer  etanol  vardır.  Alkol  bağımlılığı  olanlar  için zararlı  olabilir.  Hamile  veya  emziren 
kadınlar, çocuklar ve karaciğer hastalığı ya da epilepsi gibi yüksek risk grubundaki hastalarda 
dikkate alınmalıdır.  
 
KORDİFEN  şurup,  sorbitol  içerir.  Eğer  daha  önceden  doktorunuz  tarafından  bazı 
şekerlere karşı tahammülsüzlüğünüz olduğu söylenmişse bu tıbbi ürünü almadan önce 
doktorunuzla temasa geçiniz.  
 
KORDİFEN  şurup  sukroz  içerir.  Dişlere  zararlı  olabilir.  
 
KORDİFEN şurup, Propil  paraben , metil paraben içerir. Alerjik reaksiyonlara  (muhtemelen 
gecikmiş) sebebiyet verebilir.  
 
KORDİFEN şurup, 16 mg disodyum hidrojen fosfat anhidrat içerir. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
Diğer  ilaçlar  ile birlikte  kullanımı  
Aşağıdaki  ilaçları  alıyorsanız  doktorunuzun  ya da eczacınızın  bunu bilmesi  özellikle  
önemlidir:  
• Diyabetin  (şeker  hastalığı)  tedavisi  için ağızdan  alınarak  kullanılan  bazı ilaçlar  
(örneğin,  metformin),  
• Başka  astım  ilaçları,  
• Uyku  ilaçları  ya da uyku  haline  neden  olan ilaçlar,  
• Güçlü  ağrı kesiciler,  
• Alkol,  
• Alerjik  hastalıklara  karşı etkili  ilaçlar  (antihistaminikler).  
 
Eğer reçeteli ya da reçetesiz herhangi bir ilacı şu anda kullanıyorsanız veya  son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. KORDİFEN  nasıl  kullanılır?  
Uygun  kullanım  ve doz/uygulama  sıklığı  için talimatlar  
Doktorunuzun  verdiği  talimata  dikkatle  uyunuz.  Önerilen  dozu  aşmayınız.  
Doktorunuz  tedaviye  verdiğiniz  yanıta  göre daha yüksek  ya da düşük  bir doz önerebilir.  
 
Yetişkinlerde:  
KORDİFEN’in  tablet  formu  kullanılır.  
 
6 ay ve 3 yaş arası  çocuklarda:  
Günde  iki kez (sabah  ve akşam)  kilogram  vücut  ağırlığı  başına  0,25 mL KORDİFEN  şurup  
4/6  (0,05 mg). [Örnek: 10 kg ağırlığındaki bir bebeğe sabah ve akşam 2,5 mL (½ tatlı kaşığı) 
şurup verilebilir.]  
 
3 yaş ve 17 yaş arası  çocuklarda:  
Günde iki kez (kahvaltı ve akşam yemeğiyle birlikte) 5 mL (1 tatlı kaşığı) KORDİFEN şurup 
kullanır.  
 
Uygulama  yolu ve metodu:  
KORDİFEN,  sadece  ağızdan  kullanım  içindir.  
 
Değişik  yaş grupları:  
Çocuklarda  ve ergenlerde kullanımı (6  ay – 17 yaş arası):  
KORDİFEN  şurup,  6 aylık ve  üzerindeki  çocuklarda  kullanılabilir.  En iyi sonuçları almak  için 
çocuklar yetişkinler ile benzer doza gereksinim duyabilirler. Doktorunuz, çocuğunuz için 
doğru dozu belirleyecektir.  
 
Yaşlılarda  kullanımı  (65 yaş ve üzeri):  
Yaşlı  hastalarla  ilgili  özel önlemlere  gereksinim  yoktur.  
 
Özel  kullanım  durumları:  
Özel  kullanımı  yoktur.  
 
Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır.  
 
Eğer KORDİFEN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  KORDİFEN  kullandıysanız:  
KORDİFEN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Eğer  yanlışlıkla  çok fazla KORDİFEN  almış iseniz derhal doktorunuz ile konuşunuz . Tıbbi 
bakım görmeniz gerekebilir.  
 
KORDİFEN’i  kullanmayı  unutursanız:  
İlacınızı  almayı  unutursanız,  unuttuğunuzu  fark eder etmez  bu dozu  alınız.  
 
Eğer, ilacınızı almayı unuttuğunuzu fark ettiğinizde, sonraki dozun saati yaklaşmış ise (4 
saatten kısa bir süre kaldıysa), unuttuğunuz dozu atlayınız. Bu durumda, bir sonraki dozu 
normal saatinde alınız.  
 
Unutulan  dozları  dengelemek  için çift doz almayınız.  
5/6  KORDİFEN  ile tedavi  sonlandırıldığında  oluşabilecek  etkiler  
KORDİFEN  tedavisini  kesmeniz  gerekiyorsa,  doktorunuzla  konuşunuz.  Tedavi  2-4 haftalık  bir 
dönem  boyunca  kademeli bir  şekilde  azaltılarak  kesilmelidir.  Astım  belirtileri  tekrarlayabilir.  
 
4. Olası  yan etkiler  nelerdir?  
Tüm  ilaçlar  gibi, KORDİFEN’in  içeriğinde  bulunan  maddelere  duyarlı  olan kişilerde  yan 
etkiler  olabilir.  
 
KORDİFEN’  in kullanılması  sonucunda  aşağıda  belirtilen  yan etkiler  ortaya  çıkabilir:  
 
Çok seyrek  görülen  bazı etkiler  ciddi  olabilir:  (10.000  hastanın  birinden  az görülebilir)  
• Ateş,  nezle,  ürperme,  baş ağrısı,  öksürük  ve vücut  ağrılarıyla  birlikte  deri döküntüsü, 
deride  kızarıklık, dudaklarda, gözlerde ve ağızda kabarcıklar,  
• Deride  ve gözlerde  sararma,  dışkı  renginin  açılması,  idrar  renginin  koyulaşması  
(sarılık, karaciğer  hastalığı, karaciğer iltihabı belirtileri).  
 
Bunlardan  herhangi  biri sizin  durumunuza  uyuyorsa,  derhal  doktorunuza  söyleyiniz.  
 
Yaygın  (10 hastanın  birinden  az, fakat  100 hastanın  birinden  fazla  görülebilir):  
• Huzursuzluk,  
• Uyaranlara  aşırı tepki,  
• Uykusuzluk,  
• Sinirlilik.  
 
Yaygın  olmayan  (100 hastanın  birinden  az, fakat 1.000  hastanın  birinden  fazla  görülebilir):  
• Baş dönmesi  
• İdrar  yaparken  yanma  hissi ve sık ve acil idrara  çıkma  ihtiyacı  (sistit -mesane  iltihabı)  
• Ağız  kuruluğu  
 
Seyrek  (1.000  hastanın  birinden  az, fakat  10.000  hastanın  birinden  fazla  görülebilir.):  
• Uyku  hali 
• Kilo artışı  
 
Ayrıca  aşağıda  belirtilen  yan etkiler  de bildirilmiştir  (Etkilenen  hastaların  sayısı 
mevcut  verilerden hesaplanamamaktadır.):  
• Havale  (nöbet,  konvülsiyon)  
• Baş ağrısı  
• Uyku  hali 
• Kusma  
• Mide  bulantısı  
• Kaşıntılı  döküntü  de dahil  olmak  üzere  döküntü  
• İshal  
6/6  Bu etkilerin  herhangi  biri sizde  şiddetli  olarak  görülürse,  doktorunuza  bildiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu  veya eczacınızı bilgilendiriniz.  
 
5. KORDİFEN’in  saklanması  
KORDİFEN’i  çocukların  göremeyeceği,  erişemeyeceği  yerlerde  ve ambalajında  saklayınız.  
 
KORDİFEN,  25º C altındaki  oda sıcaklığında  saklanmalıdır.  
 
Son kullanma  tarihiyle  uyumlu  olarak  kullanınız.  
 
Şişe veya ambalajın üzerinde belirtilen son kullanma tarihinden sonra KORDİFEN’i 
kullanmayınız.  
 
Eğer  üründe  ve/veya  ambalajında  bozukluklar  fark ederseniz  KORDİFEN’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Argis  İlaç San. ve Tic. A.Ş.  
Batı Sitesi  Mah.  2307.  Cad. 
Gersan Sanayi Sitesi No: 80 -82-86  
Yenimahalle/ANKARA/TÜRKİYE  
 
Üretim Yeri:  
Argis  İlaç San. ve Tic. A.Ş.  
Batı Sitesi  Mah.  2307.  Cad. 
Gersan Sanayi Sitesi No: 80 -82-86  
Yenimahalle/ANKARA/TÜRKİYE  
 
Bu kullanma  talimatı  28/06/2024  tarihinde  onaylanmıştır.  
