KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8. Şüpheli advers reaksiyonların
raporlanması.
1. BEŞERİ TIBBİ ÜRÜNÜN ADI
ALDURAZYME 100 U/ml IV infüzyon için konsantre çözelti
2. KALİTATİF VE KANTİTATİF BİLEŞİM
Etkin madde:
1 ml 100 U (yaklaşık 0.58 mg) laronidaz içerir.
Her bir 5 ml’lik flakon 500 U laronidaz içerir.
Aktivite birimi (U), dakikada hidrolize olan bir mikromol substrat (4-MUI) olarak
tanımlanmaktadır.
Laronidaz, insan -L-iduronidaz’ın rekombinant formudur ve memeli Çin Hamster Over
(Mammalian Chinese Hamster Ovary/CHO) hücre kültürü kullanılarak rekombinant DNA
teknolojisi ile üretilmektedir.
Yardımcı Madde(ler):
Sodyum klorür 43.9 mg
Yardımcı maddeler için Bkz. Bölüm 6.1
3. FARMASÖTİK FORM
İnfüzyon için konsantre çözelti
Berrak/hafif opelasans ve renksiz/açık sarı renkli çözelti
4. KLİNİK ÖZELLİKLER
4.1. Terapötik endikasyonlar
ALDURAZYME, Mukopolisakkaridoz I (MPS I; α-L-iduronidaz eksikliği) tanısı konmuş
hastalarda, hastalığın nörolojik olmayan bulgularını tedavi etmek amacıyla uzun süreli enzim
replasman tedavisinde endikedir (Bkz. 5.1 Farmakodinamik Özellikleri).
4.2. Pozoloji ve uygulama şekli
Pozoloji/uygulama sıklığı ve süresi:
ALDURAZYME’ın tavsiye edilen dozu vücut ağırlığına göre her hafta bir intravenöz
infüzyon yoluyla verilen 100 U/kg’dır. Başlangıçtaki infüzyon hızı olan 2 U/kg/saat, hasta
tarafından tolere ediliyorsa, her 15 dakikada artırılarak maksimum 43 U/kg/saat değerine
1 | 11kadar çıkabilir. Uygulanacak toplam hacim yaklaşık 3-4 saat içinde verilmelidir (Ön tedavi
bilgisi için Bkz. 4.4. Özel Uyarılar ve Özel Kullanım Tedbirleri ve kullanım bilgileri için
Bkz. Bölüm 6.6. Kullanma Talimatı).
Uygulama şekli:
ALDURAZYME tedavisi, MPS I veya diğer kalıtımsal metabolik hastalıkların tedavisinde
deneyimli olan doktorlar tarafından takip edilmelidir. ALDURAZYME uygulaması, acil
durumlarda kullanılmak üzere hayata döndürücü cihazların olduğu uygun klinik koşullarda
yapılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Böbrek ve karaciğer yetersizliği olan hastalarda ALDURAZYME’ın güvenlilik ve etkililiği
değerlendirilmemiştir. Dolayısıyla bu hastalarda herhangi bir doz rejimi tavsiyesi
yapılamamaktadır.
Pediyatrik popülasyon:
Pediyatrik popülasyonda doz ayarlaması gerekli değildir.
Geriyatrik popülasyon:
65 yaşın üstündeki hastalarda ALDURAZYME’ın güvenlilik ve etkililiği belirlenmemiştir.
Dolayısıyla bu hastalarda herhangi bir doz rejimi tavsiyesi yapılamamaktadır.
4.3. Kontrendikasyonlar
Etkin maddeye veya formülasyonda yer alan yardımcı maddelerden herhangi birine karşı
şiddetli aşırı duyarlılık (anaflaktik reaksiyon). (Bkz. 4.4. Özel Uyarılar ve Özel Kullanım
Tedbirleri ve 4.8. İstenmeyen Etkiler).
4.4. Özel kullanım uyarıları ve önlemleri
ALDURAZYME ile tedavi edilen hastalarda infüzyon sırasında veya infüzyon yapılan günün
sonuna kadar olan sürede advers etki olarak tanımlanan infüzyona bağlı reaksiyonlar
oluşabilir (Bkz. Bölüm 4.8. İstenmeyen Etkiler). Bazı infüzyona bağlı reaksiyonlar şiddetli
olabilir.
ALDURAZYME ile tedavi edilen hastalar yakından takip edilmeli ve tüm infüzyona bağlı
reaksiyonlar, gecikmiş reaksiyonlar ve olası immünolojik reaksiyonlar rapor edilmelidir.
Antikor oluşum durumu da düzenli olarak takip edilmeli ve rapor edilmelidir.
Daha önceden altta yatan ciddi üst solunum yolu tutulumu olan hastalarda, infüzyon ile
ilişkili şiddetli reaksiyonlar bildirilmiştir. Bundan dolayı özellikle bu hastalar yakından takip
edilmeli ve sadece acil tıbbi resusitasyon ekipmanının hazır bulunduğu, klinik donanımın
uygun olduğu yerlerde ALDURAZYME infüzyonu almalıdırlar.
2 | 11ALDURAZYME infüzyonu sırasında altta yatan akut bir hastalığı bulunanlar, daha büyük bir
infüzyona bağlı advers etki riski taşırlar. ALDURAZYME tedavisi öncesinde bu hastaların
klinik durumları daha dikkatli değerlendirilmelidir.
Faz 3 klinik çalışmalara göre, çoğunlukla tedavinin başlangıcından sonraki ilk 3 ay içerisinde
hastaların tamamına yakınının laronidaza karşı IgG antikorları geliştirmesi beklenmektedir.
Antikor geliştiren veya infüzyona bağlı reaksiyon gözlenen hastalar laronidaz uygulanması
sırasında dikkatle tedavi edilmelidir (Bkz. 4.3. Kontrendikasyonlar ve 4.8. İstenmeyen
Etkiler).
Klinik çalışmalardaki infüzyona bağlı reaksiyonlar, infüzyon hızının düşürülmesi ve
(ön)tedavi olarak uygulanan antihistaminiklerle ve/veya antipiretiklerle (parasetamol veya
ibuprofen) kontrol altına alınabilir, böylece hastanın tedaviye devam etmesi sağlanabilir.
Tedaviye uzun süre ara verilmesinden sonra devam edilmesi konusunda deneyim az
olduğundan, teorik olarak aşırı duyarlılık reaksiyonlarındaki artmış risk açısından dikkatli
olunmalıdır.
ALDURAZYME’ın ilk defa uygulanması veya tekrar uygulanması durumunda, oluşabilecek
potansiyel infüzyona bağlı reaksiyonları en aza indirmek için, hastaların infüzyondan
yaklaşık 60 dakika önce ön tedavi olarak antihistaminik ve/veya antipiretiklerle tedavi
edilmesi önerilmektedir. Eğer klinik olarak endikasyonu varsa, daha sonra uygulanacak olan
ALDURAZYME infüzyonlarında ön tedavi yapılması düşünülmelidir.
Hafif veya orta dereceli infüzyona bağlı reaksiyonlar gözlenmesi durumunda,
antihistaminikler ve parasetamol/ibuprofen tedavisi ve/veya reaksiyon oluştuğu zamandaki
infüzyon hızının yarıya düşürülmesi düşünülmelidir.
Tek başına şiddetli bir infüzyona bağlı reaksiyon gözlenmesi durumunda, infüzyon
semptomlar düzelene kadar durdurulmalı ve antihistaminikler ve parasetamol/ibuprofen ile
tedavi düşünülmelidir. İnfüzyona, reaksiyon oluştuğu zamandaki infüzyon hızı ½ ile ¼
arasında düşürülerek tekrar başlatılabilir.
Orta derecede, tekrarlayan bir infüzyona bağlı reaksiyon veya tek başına şiddetli derecede
infüzyona bağlı reaksiyon gözlenmesi durumunda, ön tedavi (antihistaminikler ve
parasetamol/ibuprofen ve/veya kortikosteroidler) ve infüzyon hızının reaksiyon oluştuğu
zamandaki infüzyon hızının ½ ile ¼ arasına düşürülmesi düşünülmelidir.
Her bir intravenöz protein preparatında olduğu gibi, şiddetli derecede alerjik tipte aşırı
duyarlılık reaksiyonları oluşabilir. Bu reaksiyonların oluşması durumunda ALDURAZYME
tedavisinin hemen kesilmesi önerilmektedir ve uygun medikal tedavi başlatılmalıdır. Acil
tedavideki mevcut medikal standartlar gözden geçirilmelidir.
Bu tıbbi ürün sodyum içerir ve intravenöz % 0.9 Sodyum klorür ile uygulanır (Bkz. Bölüm
6.6). Bu, sodyum diyeti kontrolü altındaki hastalarda göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tıbbi ürünlerle ilgili herhangi bir etkileşim çalışması yapılmamıştır. Metabolizması
nedeniyle laronidazın sitokrom P450’den kaynaklanan etkileşimler için uygun bir aday
olduğu söylenemez.
3 | 11ALDURAZYME, laronidazın hücreler tarafından alımında potansiyel etkileşim riski nedeni
ile klorokin veya prokainle birlikte kullanılmamalıdır.
Özel popülasyonlara ilişkin ek bilgiler
Pediyatrik popülasyon:
Veri yoktur.
4.6. Gebelik ve Laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi:
ALDURAZYME açıkça gerekli olmadığı sürece gebelik sırasında kullanılmamalıdır.
ALDURAZYME’ın gebe kadınlarda kullanımına dair veri bulunmamaktadır. Hayvan
çalışmaları gebelik, embriyonal/fötal gelişim, üreme ve post natal gelişim üzerine direkt veya
indirekt zararlı bir etki göstermemiştir (Bkz. 5.3). İnsanlar için potansiyel risk
bilinmemektedir.
Laktasyon dönemi:
Laronidaz süte geçebilir. Yeni doğanların anne sütü yoluyla laronidaza maruz kalmasının
neden olacağı etkiler ile ilgili yeterli veri olmadığından, ALDURAZYME kullanırken
emzirmenin durdurulması tavsiye edilmektedir.
Üreme yeteneği/ Fertilite
ALDURAZYME’ın insanlarda üreme yeteneğine etkisi ile ilgili bilgi bulunmamaktadır.
4.7. Araç ve makina kullanımı üzerindeki etkiler
Araç ve makina kullanımı üzerine etkisi incelenmemiştir.
4.8. İstenmeyen Etkiler
Klinik çalışmalardaki istenmeyen etkilerin büyük bir kısmı [Faz 3 çalışmadaki (4 yıla kadar
tedavi edilen) hastaların % 53’ünde ve 5 çalışmadaki (1 yıla kadar) hastaların % 35’inde]
infüzyon ile ilişkili olay olarak sınıflandırılmıştır. İnfüzyona bağlı advers etkilerinin bazıları
şiddetlidir. Zamanla birlikte bu reaksiyonların sayıları azalır. En sık ilaç advers etkiler: baş
ağrısı, bulantı, karın ağrısı, kaşıntı, artralji, sırt ağrısı, ekstremitelerde ağrı, flushing, yüksek
ateş, infüzyon bölgesinde reaksiyonlar, kan basıncı artışı, oksijen satürasyon düşüşü,
taşikardi ve titremedir.
Faz 3 ve onun uzatma dönemi çalışması süresince, 4 yıla kadar tedavi edilen, 5 yaş ve üstü,
45 hastadaki ALDURAZYME’a karşı oluşan ilaca bağlı advers etkilerin sıklığın takip eden
sınıflandırması kullanılarak aşağıda listelenmiştir: çok yaygın (≥1/10); yaygın (≥1/100 ila
<1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor). Az sayıda hasta
popülasyonu nedeniyle tek bir hastada görülen advers etki yaygın olarak sınıflandırılmıştır.
4 | 11MedDRA MedDRA Sıklık
Sistem Organ Sınıflaması Tercih edilen terim
Bağışıklık sistemi hastalıkları Anafilaktik reaksiyon Yaygın
Serokonversiyon Yaygın
Psikiyatrik hastalıklar Huzursuzluk Yaygın
Sinir sistemi hastalıkları Baş ağrısı Çok yaygın
Parestezi, baş dönmesi Yaygın
Kardiyak hastalıklar Taşikardi Yaygın
Vasküler hastalıklar Flushing Çok yaygın
Hipotansiyon, solgunluk, Yaygın
periferik soğukluk
Solunum, göğüs bozuklukları ve Solunum sıkıntısı, dispne, Yaygın
mediastinal hastalıklar öksürük
Gastrointestinal hastalıklar Bulantı, karın ağrısı Çok yaygın
Kusma, ishal Yaygın
Deri ve deri altı doku hastalıkları Kaşıntı Çok yaygın
Anjionörotik ödem, yüzde şişme, Yaygın
ürtiker, pruritus, soğuk terleme,
alopesia, hiperhidrosis
Kas iskelet ve bağ dokusu hastalıkları Artropati, artralji, sırt ağrısı, Çok yaygın
ekstremitelerde ağrı
Kas iskelet ağrısı Yaygın
Genel bozukluklar ve uygulama Yüksek ateş, infüzyon bölgesinde Çok yaygın
bölgesine ilişkin hastalıklar reaksiyon
Titreme, sıcak hissetme, soğuk Yaygın
hissetme, yorgunluk, grip benzeri
hastalık
Araştırmalar Vücut ısısı artışı, oksijen Yaygın
satürasyon azalışı
Önceden solunum yolu tutulumu olan bir hastada, infüzyonun başlamasından üç saat sonra
(tedavinin 62’nci haftası), ürtiker ve trakeostomi gerektiren hava yolu obstrüksiyonundan
oluşan ciddi bir reaksiyon gelişmiştir. Bu hastada IgE pozitif test edilmiştir.
Pazarlama sonrası deneyimlerde, aralarında bazıları ciddi olan yüksek ateş, titreme, kusma,
taşipne, eritem, larinks ödemi ve siyanoz gibi infüzyonla ilişki reaksiyonlar bildirilmiştir.
Ayrıca daha önceden MPS I ile ilişkili üst solunum yolu ve pulmoner tutulumu hikayesi olan
birkaç hastada, bronkospazm, solunum arresti, periferik ödem ve yüz ödemi görülmüştür
(Bkz. Bölüm 4.4)
ALDURAZYME ile tedavi edilen hastalarda ekstravazasyon rapor edilmiştir.
Özel populasyonlara ilişkin ek bilgiler.:
Pediyatrik popülasyon
5 | 115 yaş altı ve özellikle şiddetli fenotipi olan toplam 20 hastalık bir faz 2 çalışması boyunca
tedavi alanlarda, ALDURAZYME’a karşı rapor edilen advers etkiler aşağıda listelenmiştir.
Advers etkiler şiddete göre hafiften ağıra doğrudur.
MedDRA MedDRA
Sıklık
Sistem Organ Sınıflaması Tercih edilen
Kardiyak hastalıklar Taşikardi Çok yaygın
Genel bozukluklar ve uygulama Yüksek ateş Çok yaygın
bölgesine ilişkin hastalıklar Titreme Çok yaygın
Kan basınıcında Çok yaygın
yükselme
Araştırmalar
Oksijen satürasyonunda Çok yaygın
düşüş
33 MPS 1 hastasının bir faz 4 çalışmadaki, 4 dozdan 1’ini aldığı doz rejimleri: haftalık 100
U/Kg İV (önerilen), haftalık 200 U/Kg İV, 2 haftada bir 200 U/Kg İV veya 2 haftada bir 300
U/Kg İV. Önerilen doz grubu, ilaç ve infüzyon advers etkisinin en az görüldüğü hasta
sayısına sahiptir. İnfüzyona bağlı advers etkilerin tipleri diğer klinik çalışmadakilere
benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup : Enzimler
ATC kodu : A16AB05
Mukopolisakkarid depolama bozuklukları glikosaminoglikanların (GAGs) katabolizmaları
için gerekli olan spesifik lizozomal enzimlerin eksikliği ile oluşurlar. MPS I, dermatan sülfat
ve heparan sülfatın terminal -L-iduronik artıklarının hidrolizini katalize eden lizozomal
hidrolaz olan -L-iduronidazın eksikliği ile karakterize, heterojen ve multisistemik bir
bozukluktur. α- L- iduronidaz aktivitesinin azalması veya eksikliği sonucunda birçok hücre
tipi ve dokusunda glikozaminoglikanların (GAGs), dermatan sulfat ve heparan sulfatın
birikmesine neden olmaktadır.
Enzim replasman tedavisinin amacı, birikmiş olan substratın hidrolize olması için yeterli
enzim aktivitesini sağlamak ve daha fazla birikmeyi önlemektir. İntravenöz infüzyondan
6 | 11sonra, laronidaz sistem tarafından hızlıca taşınır ve muhtemelen mannose -6 fosfat
reseptörleri yoluyla hücrelerdeki lizozomlara alınır.
Saflaştırılmış laronidaz molekül ağırlığı yaklaşık 83 kD olan bir glikoproteindir. Laronidaz,
N-terminusun parçalanmasıyla 628 aminoasitten oluşmuştur. Molekül oligosakkarid
modifikasyon bölgelerine bağlanmış 6 azot içermektedir.
ALDURAZYME ile yapılan iki klinik çalışma esas olarak MPS I’in hepatomegali, eklem
katılığı, kısıtlayıcı akciğer hastalığı, üst solunum yolu tıkanıklığı ve göz hastalığı gibi
sistemik yerleşimlerini değerlendirmek üzere odaklanmıştır. Bugüne kadar hastalığın
nörolojik yerleşimleri üzerindeki faydasını gösteren bir klinik veri mevcut değildir.
ALDURAZYME’ın etkinliği ve güvenliliğini belirleyebilmek için üç klinik çalışma
yürütülmüştür. Klinik çalışmalardan biri ALDURAZYME’ın MPS I’in kötü dayanıklılık,
restriktif akciğer hastalığı, üst solunum yolu obstrüksiyonu, azalmış eklem hareket açısı,
hepatomegali ve görme bozukluğu gibi sistemik tutulumları üzerine olan etkilerine
odaklanmıştır. Bir çalışma ALDURAZYME’ın 5 yaşından küçük hastalardaki güvenliliği ve
farmakokinetiği değerlendirilmiştir, ancak bazı etkinlik değerlendirilmeleri de dahil
edilmiştir. Üçüncü çalışma ALDURAZYME’ın farklı doz rejimlerinin güvenliliğini
değerlendirmek için yürütülmüştür.
Bugüne kadar hastalığın nörolojik tutulumlarına karşı yararı kanıtlayan herhangi bir klinik
veri gösterilememiştir.
ALDURAZYME’ın güvenilirliği ve etkinliği; yaşları 6-43 arasında değişen 45 hastayı
kapsayan randomize, çift kör, plasebo kontrollü bir Faz 3 çalışmada değerlendirilmiştir. Her
ne kadar çalışmaya hastalığın tüm özelliklerini taşıyan hastalar alınmışsa da, sadece şiddetli
derecede fenotip olan bir hasta dışında hastaların büyük çoğunluğu orta derecede fenotiptir.
Çalışmaya alınan hastalar, FVC’si (Zorlu Vital Kapasite) % 80’den az, 6 dakika ayakta
kalabilen ve 5 metre yürüyebilen hastalardır.
Hastalara 26 hafta boyunca her hafta 100 U/kg ALDURAZYME veya plasebo uygulanmıştır.
Etkinlik değerlendirmesi için primer etkinlik sonlanım noktası, tahmin edilen normal FVC
yüzdesinde değişik ve 6 dakikalık yürüme testinde katedilen gerçek mesafedir. Tüm hastalar
daha sonra her hafta 100 U/kg ALDURAZYME’ın uygulandığı 3.5 yıl süren (182 hafta) açık
uzantı çalışmasına alınmıştır.
26 haftalık tedavi sonrasında, aşağıda gösterildiği gibi plasebo ile karşılaştırıldığında
ALDURAZYME ile tedavi edilen hastalar solunum fonksiyonu ve yürüme kabiliyetinde
belirgin iyileşme göstermişlerdir.
Faz 3, 26 haftalık tedavide plasebo karşılaştırmalı çalışma
p değeri Güven Aralığı
(95%)
FVC’de öngörülen ortalama 5.6 -
yüzde median 3.0 0.009 0.9 - 8.6
(yüzde puan)
6 Metre Yürüme ortalama 38.1 -
7 | 11Testi median 38.5 0.066 -2.0 - 79.0
(metre)
Açık uçlu uzatma çalışmasının, 208 haftalık ALDURAZYME/ALDURAZYME grubunda ve
182 haftalık Plasebo/ALDURAZYME grubundaki etkinlikte iyileşme ve/veya beklentileri
aşağıda gösterilmiştir.
ALDURAZYME/ALDURAZYME Plasebo/ALDURAZYME
208. hafta 182. hafta
Tedavi öncesi
başlangıçtaki ortalama
değişim
FVC’de öngörülen
yüzde (%)1 - 1.2 - 3.3
6 Metre Yürüme Testi
(metre) + 39.2 + 19.4
Apne/Hipopne İndeks
(AHI) - 4.0 - 4.8
Omuz hareketi eklem
açısı (derece) + 13.1 + 18.3
CHAQ/HAQYetersizlik
İndeksi 2 - 0.43 - 0.26
1Bu süre içinde FVC’deki yüzde azalma klinik olarak anlamlı değil, ve mutlak akciğer hacmi
pediatrik hastalardaki büyümedeki değişklik ile orantılı olarak artmaya devam edecektir.
2Her iki grup, minimal klinik önemlilik farkını aştı.
Tedavi öncesi karaciğer hacmi bazal seviyede anormal olan 26 hastadan 22’si (% 85),
çalışmanın sonunda normal bir karaciğer büyüklüğüne ulaşmıştır. İlk 4 hafta içerisinde üriner
GAG (mikrogram/mg kreatinin) salınımında hızlı bir azalma vardı ki bu çalışmanın sonuna
kadar devam etmiştir.
Üriner GAG seviyeleri respektif olarak % 77 ile % 66 olarak plasebo/ALDURAZYME grubu
ile ALDURAZYME/ALDURAZYME gruplarında azalmıştır; hastaların 3’te 1’i (45 hastadan
15’i) çalışma sonunda normal üriner GAG seviyelerine ulaşmışlardır.
Hastalar arasındaki hastalık görünme heterojenitesini belirlemek için, beş etkinlik
değişkenleri (FVC’de öngörülen normal yüzde, 6 metre yürüme testi mesafesi, omuz hareket
eklem açısı, AHI ve görmede keskinlik) arasındaki klinik olarak anlamlı değişikliklerin
özetlendiği birleşik sonuç noktası kullanılmıştır. Genel cevaplar 26 hastada (% 58) iyileşme,
10 hastada (% 22) değişklik yok ve 9 hastada (% 20) kötüleşme şeklindedir.
ALDURAZYME’ın dahil edilme tarihinde 5 yaşından küçük, 20 hastadaki güvenlilik ve
farmakokinetiğinin başlıca ortaya koyulduğu faz 2, açık uçlu, 1 yıl çalışması yürütülmüştür
(16 hasta şiddetli fenotip ve 4 hasta orta fenotip). Hastalar toplam 52 hafta boyunca haftalık
100 U/kg ALDURAZYME almışlardır. 4 Hasta, 22 haftadaki yükselen üriner GAG
seviyeleri nedeniyle son 26 hafta boyunca 200 U/kg’a kadar artan bir doz almışlardır.
18 hasta çalışmayı tamamlamıştır. ALDURAZYME her iki dozda iyi tolere edilmiştir.
Ortalama üriner GAG seviyesi 13. haftada % 50 imiş ve çalışmanın sonunda % 61 azalmıştır.
Çalışma tamamlandığında, tüm hastaların karaciğer boyutunda küçülme görülmüştür ve %
8 | 1150’si (9/18) normal karaciğer boyutuna sahipti. Hafif ventriküler hipertrofisi olan hastaların
oranı % 53’ten (10/19), % 17’ye (3/18) düşmüş, ve ortalama sol ventrikül kitlesi normale
dönmüştü. Bazı hastalar yaş Z skorunda, boy (n=7) ve kilo (n=3)’da artış göstermişlerdir.
Şiddetli fenotipli daha genç hastalar (<2.5 yaş) ve orta fenotipli 4 hasta, mental gelişimde
normal bir oran sergilemişlerdir, halbuki şiddetli fenotipli yaşlı hastalardaki biliş sınırlı ya da
kazanç mümkün değildir.
ALDURAZYME’ın farklı doz rejimlerinin üriner GAG, karaciğer hacmi ve 6 metre yürüme
testi üzerine olan farmakodinamik etkilerini değerlendirmek için bir faz 4 çalışması
yürütülmüştür. Bu 26 haftalık açık uçlu çalışmada, 33 MPS 1 hastası şu 4 doz rejiminden
1’ini almışlardır: her hafta 100 U/Kg İV (önerilen), her hafta 200 U/Kg İV, 2 haftada bir 200
U/Kg İV veya 2 haftada bir 300 U/Kg İV. Yüksek dozun, önerilen doz’a olan belirgin bir
üstünlüğü gösterilememiştir. 2 haftada bir 200 U/Kg İV infüzyon, haftalık infüzyonda güçlük
çekenler için alternatif rejim olarak kabul edilebilir; ancak bu iki farklı doz rejiminin uzun
dönemde ekivalant olduğuna dair bir kanıt bulunmamaktadır.
Bu tıbbi ürün, “istisnai koşullar” altında ruhsatlandırılmıştır.
Hastalık seyrek görüldüğünden, bu tıbbi ürünle ilgili tüm bilgilerin elde edilmesi mümkün
görünmemektedir.
Sağlık Bakanlığı, her yıl elde edildikçe yeni bilgileri yayınlayacak ve bunlar KÜB’lerde
zorunlu olarak yenilenecektir.
5.2. Farmakokinetik özellikler
Emilim:
Geçerli değildir.
Dağılım:
Laronidaz’ın 100 U/kg olarak 240 dakikada intravenöz infüzyon yoluyla uygulanması
sonrasında, farmakokinetik özellikler 1., 12. ve 26. haftada ölçülmüştür.
Parametreler İnfüzyon 1 İnfüzyon 12 İnfüzyon 26
Ortalama ± Standart Ortalama ± Standart Ortalama ± Standart
Sapma Sapma Sapma
Cmks (U/mL) 0.197 ± 0.052 0.210 ± 0.079 0.302 ± 0.089
EAA 0.930 ± 0.214 0.913 ± 0.445 1.191 ± 0.451

(saat•U/mL)
CL (mL/dk/kg) 1.96 ± 0.495 2.31 ± 1.13 1.68 ± 0.763
Vz (L/kg) 0.604 ± 0.172 0.307 ± 0.143 0.239 ± 0.128
Vss (L/kg) 0.440 ± 0.125 0.252 ± 0.079 0.217 ± 0.081
t (saat) 3.61 ± 0.894 2.02 ± 1.26 1.94 ± 1.09
1/2
C zamanla artış göstermiştir. Muhtemelen antikor oluşumu ve/veya karaciğer volümünün
maks
azalmasına bağlı olarak, devam eden tedavi ile dağılım hacmi azalmıştır.
5 yaşından küçük hastalardaki farmakokinetik profil, daha yaşlı ve daha az şiddetli
etkilenmiş hastalara yakındı.
9 | 11Biyotransformasyon:
Laronidaz bir proteindir ve peptid hidrolizi ile metabolik olarak bozunması beklenmektedir.
Dolayısıyla, karaciğer fonksiyon bozukluğunun klinik olarak anlamlı ölçüde laronidazın
farmakokinetiğini etkilemesi beklenmemektedir.
Eliminasyon:
Laronidaz’ın renal eliminasyonu ise, atılım için minör bir yol olarak gözükmektedir (Bkz.
Bölüm 4.2.).
5.3. Klinik öncesi güvenlilik verileri
Preklinik veriler, güvenilirlik farmakolojisi, tek doz toksisitesi, tekrarlayan doz toksisitesi ve
üreme toksisitesi üzerine insanlara yönelik özel bir zararlı etki göstermemiştir. Genotoksik
veya karsinojenik potansiyeli beklenmemektedir.
6. FARMASÖTİK ÖZELLİKLER
6. 1. Yardımcı maddelerin listesi
Sodyum klorür
Sodyum fosfat monobazik, monohidrat
Sodyum fosfat dibazik, heptahidrat
Polisorbat 80
Enjeksiyonluk su
6.2. Geçimsizlikler
Geçimsizlik çalışmaları yapılmadığından, ALDURAZYME Bölüm 6.6’da belirtilenlerden
başka diğer tıbbi ürünlerle karıştırılmamalıdır.
6.3. Raf ömrü
Raf Ömrü : 36 ay
Seyreltme sonrası raf ömrü : Mikrobiyolojik güvenlik açısından, seyreltilmiş ürün hemen
kullanılmalıdır. Hemen kullanılmayacaksa, seyreltme işleminin kontrollü ve valide edilmiş
aseptik koşullarda yapılmış olması şartı ile 24 saatten fazla olmamak şartı ile 2 C – 8 C’de
saklanabilir.
6.4. Saklamaya yönelik özel uyarılar
2 C – 8°C’de (buzdolabında) saklayınız.
6.5. Ambalajın niteliği ve içeriği
5 ml’lik, Tip , cam flakon
Silikonize klorobutil tıpa
Al mühür / polipropilen flip-off kapişon
1 flakonluk ambalajlarda
6.6. Beşeri Tıbbi üründen arta kalan maddelerin imhası ve diğer özel önlemler
10 | 11Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıkları Kontrolü Yönetmelikleri’ne uygun
olarak imha edilmelidir ifadesi ilave edilmelidir.
Her bir ALDURAZYME flakonu tek kullanımlıktır. İnfüzyon için konsantre çözelti, aseptik
teknik kullanılarak % 0.9 NaCl (i.v.) çözeltisi ile seyreltilmelidir. Seyreltilen
ALDURAZYME çözeltisinin 0.2 mikrometre’lik iç filtresi olan bir infüzyon seti ile
uygulanması tavsiye edilmektedir.
ALDURAZYME İnfüzyonunun Hazırlanması (Aseptik Teknik Kullanınız)
 Hastanın vücut ağırlığına göre seyreltilecek flakon sayısı belirlenir. Belirlenen
miktardaki flakon uygulamadan yaklaşık 20 dakika önce oda sıcaklığına gelmesi için
buzdolabından çıkarılır.
 Seyreltme öncesi her bir flakon yabancı madde ve renklenme açısından göz ile
kontrol edilir. Berrak/hafif bulanık ve renksiz/açık sarı renkli çözelti herhangi bir
gözle görülebilir partikül içermemelidir. Yabancı madde içeren veya renklenme
görülen flakonlar kullanılmamalıdır.
 Hastanın vücut ağırlığına göre toplam infüzyon hacmi belirlenir. Vucüt ağırlığı 20
kg’dan az veya eşit ise 100 ml’ye, vucüt ağırlığı 20 kg’dan fazla ise 250 ml’ye % 0.9
NaCl (i.v.) ile seyreltilir.
 Gerekli miktarda % 0.9 NaCl (i.v.) çözeltisi alınarak infüzyon setine alınır.
 ALDURAZYME çözeltisi flakonlardan alınarak, gerekli miktarda çözelti birleştirilir.
 ALDURAZYME çözeltileri infüzyon setindeki % 0.9 NaCl (i.v.) çözeltisine eklenir.
 İnfüzyonluk çözelti yavaşça karıştırılır.
 Kullanım öncesi çözelti yabancı madde açısından göz ile kontrol edilir. Sadece
berrak, renksiz ve herhangi bir gözle görülebilir partikül içermeyen çözeltiler
kullanılmalıdır.
7. RUHSAT SAHİBİ
Genzyme Europe B.V. Hollanda lisansı ile Sanofi aventis İlaçları Ltd. Şti.
Büyükdere Cad. No: 193 Levent-İstanbul
Tel: (212) 339 10 00
Faks: (212) 339 10 89
8. RUHSAT NUMARASI
123/17
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 10.10.2007
Son yenileme tarihi:
10. KÜB’ÜN REVİZYON TARİHİ
11 | 11