1/8  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. KULLANMA TALİMATI  
 
EXİPOT® 880 mg/1 g granül  
Ağız  yoluyla alınır  veya makattan  uygulanır.  
 
• Etkin  madde : 1 g granül  880 mg kalsiyum polistiren  sülfonat içerir.  15 g’lık bir adet saşe  
13,2 g kalsiyum polistiren sülfonat içerir. 
• Yardımcı  maddeler: İzomalt, vanilya aroması , sitrik asit susuz . 
 
Bu Kullanma  Talimatında:  
1. EXİPOT  nedir  ve ne için kullanılır?  
2. EXİPOT ’u kullanmadan önce dikkat edilmesi  gerekenler  
3. EXİPOT  nasıl  kullanılır?  
4. Olası  yan etkiler  nelerdir?  
5. EXİPOT ’un saklanması  
 
Başlıkları  yer almaktadır.  
 
1. EXİPOT  nedir  ve ne için kullanılır?  
EXİPOT  granül formunda, kanda  potasyum yüksekliğini  tedavi  edici  ilaçlar  grubuna  ait tıbbi 
bir üründür.  
EXİPOT , kalsiyum polistiren  sülfonat içermektedir.  
Her biri 15 gram lık 20 veya 60 adet EXİPOT  saşe içeren  kutularda  kullanıma  sunulmaktadır.  
 
Kandaki potasyum yüksekliğinin tedavisinde kullanılır:  2/8  ─ Böbrek yetmezliği olan diyaliz  hastalarında,  diyaliz  seansları  arasında serum  potasyum 
yüksekliğinin tedavisi ve önlenmesi, 
─  Potasyum  zehirlenmesinin  tedavisi  
 
2. EXİPOT ’u kullanmadan önce dikkat  edilmesi  gerekenler  
EXİPOT ’u aşağıdaki durumlarda KULLANMAYINIZ  
Eğer;  
─ EXİPOT ’a veya  ilacın  içeriğinde bulunan  herhangi  bir içeriğe karşı  aşırı duyarlılık 
durumu mevcutsa,  
─  Kanda  düşük potasyum  seviyesi  (hipopotasemi)  mevcutsa,  
─ Kanda yüksek kalsiyum seviyesi (hiperkalsemi ) ve buna eşlik eden durumlar, örneğin 
parati roid hormonu fazlalığı (hiperparatiroidizm),  kemik  iliği kanseri  (çoklu miyelom), 
pek çok organı tutan bir hastalık ola n sarkoidoz veya yayılma gösteren kanserler 
(metastatik karsinoma) mevcutsa,  
─  Tıkayıcı bar sak hastalığı  mevcutsa,  
─  Yenidoğanlarda.  
 
EXİPOT ’u aşağıdaki  durumlarda  DİKKATLİ  KULLANINIZ  
Eğer,  
─ Uzun dönemli tedavi sırasında  yüksek kalsiyumlu diyet alınıyorsa veya kalsiyum içeren  
diğer ilaçlar alıyorsanız, düzenli olarak kan kalsiyum seviyesinin kontrolü gereklidir.  
─ Kan potasyum  seviyesinin  normalin  altına  düşmesini  önlemek  için kan potasyum 
seviyesinin takibi önerilmektedir. 
─  Kanda  magnezyum  azlığı (hipomagnezemi)  durumunuz var  ise, 
─  Kalp hastalıklarında  kullanılan  dijital  ilaçları  kullanıyorsanız, 
─  Magnezyum  içerikli barsak  çalıştırıcılar  (laksatifler)  kullanıyorsanız,  
─  İdrar  söktürücü (diüretik)  ilaçlar  kullanıyorsanız, 
─ Bir antibiyotik  olan tetrasiklin  içeren  ilaçlar kullanıyorsanız  (bu ilaçlardan  herhangi  biri 
ile beraber EXİPOT  kullanımında en az 2 saat ara verilmelidir), 
─ Demir  preparatları  kullanıyorsanız  (bu ilaçlardan  herhangi  biri ile beraber  EXİPOT  
kullanımında en az 2 saat ara verilmelidir), 
─ Antikolinerjik  (sinir sistemi  ve düz kas dokusunun  uyarılmasını  azaltıcı)  ilaçları 
kullanıyorsanız, 
─  Tatlandırıcı veya  barsak  çalıştırıcı olarak  kullanılan  sorbitol  ile birlikte  kullanılmamalıdır.  
─  Çocuklarda  rektal uygulama  yapılıyorsa,  3/8  ─ Nefes yolu tıkanıklığı (aspirasyon) oluşmaması için ağız yolu ile kullanımda dikkatli 
olunmalıdır. Akciğer ve bronş kanalları ile ilgili (bronkopulmoner) beklenmeyen bir 
duruma (komplikasyonlara) sebep olabilecek nefes yolu tıkanıklığından (aspirasyondan) 
kaçınmak için, reçine uygulanan hastalar dikkatlice konumlandırılmalıdır. 
 
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
EXİPOT ’un yiyecek  ve içecek  ile kullanılması  
Kalsiyum polistiren sülfonatın özellikle yemeklerle ve içeceklerle tüketilmesi tavsiye 
edilmektedir. EXİPOT  bir miktar sıvı veya yiyecek içinde karıştırılarak uygulanır. 1 saşe (15 
gram) EXİPOT , 100 ml su, süt, çay veya kahve içinde karıştırılarak hemen içilmelidir 
(granüllerin dış kaplamaları bozulmadan önce). Meyve suyu fazla miktarda potasyum içerdiği 
için h azırlık amacıyla kullanılmamalıdır ve uygulama sonrasında tüketilmemelidir. Tadı 
iyileştirmek için bal, şurup, şeker, tatlandırıcı ilave edilebilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
EXİPOT  için, gebeliklerde maruz kalmaya ilişkin klinik veri mevcut değildir. Hayvanlarda 
yapılan çalışmalar, gebelik, bebeğin anne karnında gelişimi, doğum ya da doğum sonrası 
gelişimi ile ilgili olarak doğrudan ya da dolaylı zararlı etkileri olduğunu göstermeme ktedir. 
Gebe kadınlara verilirken dikkatli olunmalıdır. Bütün ilaçlarda olduğu gibi bu dönemde herhangi bir ilaç kullanımı fayda/risk ilişkisinin  dikkatle değerlendirildiği doktor kararı iledir. 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce  doktorunuza veya eczacınıza  danışınız.  
Bugüne kadar bu ilacın zararlı herhangi bir etkisi bildirilmemiş olmasına rağmen, emziren 
kadınlarda bu ilaçla ilgili yapılmış kontrollü çalışmalar bulunmamaktadır. Polistiren  sülfonatın 
anne sütüne geçip geçmediği bilinmemektedir. Diğer tüm ilaçlarda olduğu gibi emzirme döneminde kullanımı önerilmemektedir. Bütün ilaçlarda olduğu gibi bu dönemde herhangi bir 
ilaç kullanımı fayda/risk ilişkisinin dikk atle değerlendirildiği doktor kararı iledir. 
  4/8  Araç ve makine  kullanımı  
Bilinen  bir etkisi bulunmamaktadır.  
 
EXİPOT ’un içeriğinde bulunan bazı yardımcı  maddeler  hakkında  önemli  bilgiler  
EXİPOT  1 gramında  117,792 mg izomalt  ihtiva  eder.  Eğer daha önceden doktorunuz tarafından 
bazı şekerlere karşı toleransınız olmadığı söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar  ile birlikte  kullanımı 
─ Sorbitol (ağız veya makat yoluyla): Sorbitol ile sodyum polistiren sülfonatın birlikte 
kullanımı kalın barsağın bir bölümünde hücre ölümüne sebep olabilir. Bu yüzden sorbitol 
ile kalsiyum polistiren sülfonatın birlikte kullanımı önerilmemektedir.  
─ Kalsiyum içeren diğer ilaçlarla birlikte kullanımında kan kalsiyum seviyelerinin 
izlenmes ine dikkat edilmelidir. 
─ EXİPOT  ile beraber  kalp hastalıklarında  kullanılan dijital preparatlar  alınıyorsa, kandaki 
potasyum seviyesinin düşmesi bu ilaçların toksik etkilerini arttırabilir ve kalp atım 
düzensizlikleri ve kalp iletim bozuklukları gibi kalple ilişkili yan etkiler ortaya çıkabilir.  
─ İdrar söktürücülerle birlikte kullanımda istenmeyen düşük potasyum seviyesi oluşma 
ihtimali artar.  
─ EXİPOT  tetrasiklin içeren antibiyotiklerin ve demir  içeren ilaçların  etkinliğini azaltır.  Bu 
ilaçlardan herhangi biri ile beraber EXİPOT  kullanılıyorsa en az 2 saat ara ile alınmalıdır.  
─ Antikolinerjik (sinir sistemi ve düz kas dokusunun uyarılmasını azaltıcı) ilaçlar barsak  
hareketlerini azaltır, bu yüzden sindirim sisteminde yan etki riskini arttırırlar.  
─ (+) yüklü iyon (katyon) veren maddeler: Polistiren sülfonat kalsiyum tuzu, potasyum 
bağlama etkinliğini azaltabilir.  
─ Vücut tarafından emilemeyen (+) yüklü iyon (katyon) veren asitlik düşürücü (antiasit) ve 
barsak çalıştırıcılar: Magnezyum hidroksit ve alüminyum karbonat gibi vücut tarafından emilemeyen (+) yüklü iyon (katyon) veren asitlik düşürücü (antiasit) ve barsak 
yumuşatıcılar ile (+) yüklü iyon (katyon) değiştirici reçinelerin eş zamanlı kullanımını 
takiben kan pH değerinin yükseldiğine dair raporlar bulunmaktadır.  
─ Alüminyum hidroksit:  Reçine (sodyum  formu)  ile alüminyum  hidroksit  birlikte 
kullanıldığı zaman alüminyum hidroksit birikmesine bağlı olarak barsak tıkanıklığı rapor edilmiştir.  
─ Özellikle iki uçlu duygu durum bozukluğu (bipolar) gibi ruhsal bozuklukların tedavisinde 
kullanılan lityum ilacının emiliminde azalma görülebilir.  5/8  ─ Tiroid  hastalıklarının  tedavisinde  kullanılan  levotiroksin ilacının  emiliminde  azalma 
görülebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınızı bunlar hakkında bilgi veriniz.  
 
3. EXİPOT  nasıl  kullanılır?  
Uygun  kullanım  ve doz/uygulama sıklığı için talimatlar:  
EXİPOT  ağızdan veya makattan uygulanabilir. 1 saşe 15 gram EXİPOT  granül içerir. Ağız 
yoluyla kullanımda yetişkinlerde teşhis edilmiş potasyum yüksekliğinin tedavisi için 2 - 4x1 
saşe  (15 gram)  EXİPOT , makat  yoluyla  kullanımda  ise ortalama  günlük doz, 1-2x2 saşe (30 
gram) olarak kullanılır. 
 
Tedavinin süresi, potasyum seviyesine bağlıdır. Potasyum seviyesi düzenli olarak kontrol 
edilmelidir. Doktorunuz kan potasyum seviyenizi kontrol e derek, gerekli gördüğünde tedavinizi 
sonlandıracaktır.  
Tedavi  süresince  düşük potasyum  içerikli bir diyet tavsiye  edilir.  
 
Uygulama yolu ve metodu: 
EXİPOT  ağız veya  makat  yoluyla  uygulanabilir.  
 
Ağız yoluyla: 1 saşe (15 gram) EXİPOT , 100 ml su, süt, çay veya kahve içinde veya 
yiyeceklerle karıştırılarak hemen kullanılmalıdır (granüllerin dış kaplamaları bozulmadan önce). Meyve suyu fazla miktarda potasyum içerdiği için hazırlık amacıyla kullanılmamalıdır ve 
uygulama sonrasında tüketilmemelidir. Tadı iyile ştirmek için bal, şurup, şeker, tatlandırıcı ilave 
edilebilir.  
 
Makat yoluyla: 2 saşe (30 gram) EXİPOT, 100-200 ml sıvı (su veya % 10 dekstroz solüsyonu) 
içerisinde  reçine olacak şekilde bir süspansiyon hazırlanarak  ve vücut ısısına getirilerek makat 
yoluyla, verilen içeriklerin belirli bir süre barsaklarda kalmasını amaçlayan lavman türü 
(retansiyon lavmanı) olarak uygulanmalıdır. Lavman ile uygulanan sıvı en azından 4 saat içeride 
tutulmalıdır.  
Daha  fazla etkinlik  nedeniyle ağız  yoluyla  kullanım  tercih  edilir.  
 
 6/8  Değişik  yaş grupları:  
Çocuklarda  kullanımı:  
Gün içinde  birkaç parçaya  bölünmüş  halde  0,5-1 gram/kg  vücut  ağırlığı  şeklinde  hesaplanarak 
uygulanır.  
 
Yaşlılarda  kullanımı:  
Yaşlılarda  kullanımına  ilişkin  bir bilgi bulunmamaktadır.  
 
Özel  kullanım  durumları (böbrek yetmezliği,  karaciğer  yetmezliği  vb.):  
Özel  kullanım  durumlarına  ilişkin  bir bilgi  bulunmamaktadır.  
Eğer  EXİPOT ’un etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  EXİPOT  kullandıysanız:  
Zehirlenme belirtileri: EXİPOT  aşırı dozundan sonra tipik olarak kanda potasyum azlığı oluşur. 
Bu da kendini yorgunluk, kas güçsüzlüğü, mide barsak güçsüzlüğü, ince barsağın bir 
bölümünün (ileum) felci, baz fazl alığı (metabolik asidoz), uyaranlara karşı aşırı duyarlı olma 
durumu (irritabilite), zihin karışıklığı (konfüzyon), düşünsel işlemlerde yavaşlama, reflekslerde  
azalma ve son olarak  felç ile belli eder. Solunum  durması, bu gelişmenin  ciddi  bir sonucudur. 
Çok şiddetli vakalarda potasyum düşüklüğüne bağlı koma oluşabilir. Kalbin elektriksel etkinliğine ait bulgulardaki değişiklikler potasyum azlığı veya kalsiyum fazlalığı ile uyumlu 
olabilir; kalpte atım bozukluğu meydana gelebilir. Mevcut böbrek hasarı olan hastalarda 
potasyum fazlalığına ait şiddetli böbrek yetersizliği bulguları klinik tabloyu maskeleyebilir.  
 Tedavi: Kan elektrolitlerini düzeltmek için uygun önlemler alınmalıdır. Lavman veya barsak 
çalıştırıcıların uygun kullanımı ile reçine sindirim sisteminden uzaklaştırılmalıdır. Fazla  dozun 
uygulanmasına ilişkin zehirlenmenin erken dönemlerinde tedavi, toksinin mide yıkanması ile alınmasıdır (veya ipeka şurubu kullanılmasıdır). Sonrasında lavman uygulanmalıdır. Kanda 
kalsiyum ve potasyum seviyelerinin sıkıca takibi ile potasyum azlığının belirtilerinin tedavisi de 
yapılır.  
Zehirlenme durumunda hemodiyaliz uygulanması ile beraber, kalsiyum kaybını azaltmak için kortikosteroidler de kullanılabilir. 
EXİPOT ’tan kullanmanız  gerekenden  fazlasını  kullanmışsanı z bir doktor  veya eczacı  ile 
konuşunuz.  
 7/8  EXİPOT ’u kullanmayı  unutursanız  
Unutulan dozları  dengelemek için çift doz almayınız. 
 
EXİPOT  ile tedavi  sonlandırıldığındaki oluşabilecek  etkiler  
Özel  bir etki beklenmemektedir.  
 
4. Olası yan  etkiler nelerdir?  
Yan etkilerin  değerlendirilmesi,  aşağıdaki  sıklık  verilerine  dayanmaktadır.  
 
Çok yaygın:  Tedavi  edilen  10 kişide  l’den  daha  fazla  
Yaygın:  Tedavi  edilen  100 kişide  1’den daha fazla ve 10 kişide  1’den az  
Yaygın  olmayan:  Tedavi  edilen  1.000 kişide  l'den  daha  fazla ve 100 kişide  l’den  az Seyrek: 
Tedavi edilen 10.000 kişide 1’den daha fazla ve 1. 000 kişide 1’den az  
Çok seyrek:  İzole  vakalar  dahil  olmak  üzere tedavi  edilen  10.000 kişide  1 veya daha  az  
Bilinmiyor: Eldeki verilerden hareketle tahmin edilemiyor.  
Tüm ilaçlarda olduğu gibi, EXİPOT ’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdaki yan etkiler ilacın özelliğine bağlı olarak kan potasyum seviyesinin normalin altına 
düşmesi ve kan kalsiyum seviyesinin yüksek olmasına bağlı olarak ortaya çıkabilir. 
Seyrek:  Bulantı,  kusma, kabızlık, mide  tahrişi,  iştahsızlık  ve ishal,  kalsiyum polistiren 
sülfonat parçalarının solunması nedeniyle akut bronşit ve/veya zatürre.  
 
Çok seyrek: Barsak tıkanması, çocuklarda makat  yoluyla uygulama sonrası dışkı birikmesi, oral 
uygulamadan sonra sindirim sisteminde kitle oluşumu görebilir. Bilinmiyor: Barsak  delinmesine  neden  olan sindirim sisteminde  yara oluşumu veya doku 
ölümü, kanda potasyum azlığı, magnezyum azlığı veya kalsiyum fazlalığ ı. 
Kalsiyum  fazlalığı, kalsiyum reçinesi alan diyaliz hastalarında ve kronik böbrek yetmezliği olan 
bazı hastalarda rapor edilmiştir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  8/8  etkileri www.titck.gov.tr  sitesinde yer  alan “İlaç  Yan Etkileri Bildirimi”  ikonuna  tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. EXİPOT ’un saklanması  
EXİPOT ’u çocukların  göremeyeceği,  erişemeyeceği  yerlerde ve ambalajında saklayınız.  
25˚C altındaki  oda sıcaklığında  saklayınız . 
 Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra EXİPOT ’u kullanmayınız.  
Eğer  üründe  ve/veya  ambalajında  bozukluklar  fark ederseniz  EXİPOT ’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat  sahibi:  
Farma -Tek İl aç San. ve Tic. A.Ş. 
Ümraniye/ İstanbul  
 Üretim  yeri: 
Farma -Tek İlaç San. ve Tic. A.Ş.  
Merkez/ Kırklareli  
 
Bu kullanma talimatı 10/ 11/2022 tarihinde  onaylanmıştır.  