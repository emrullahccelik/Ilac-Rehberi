1/7   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer ilave sorularınız olursa lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın  kullanımı  sırasında,  doktora  veya  hastaneye  gittiğinizde doktorunuza 
bu ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek veya düşük doz kullanmayınız.  KULLANMA TALİMATI  
 
MUKOZERO® 400 mg efervesan tablet  
Suda eritildikten sonra içilerek kullanılan efervesan tablet  
Ağızdan alınır.  
 
Etkin madde: Her bir efervesan tablet 400 mg asetilsistein (ördek/kaz tüyü kaynaklıdır) 
içerir.  
Yardımcı maddeler: Sitrik asit (Susuz), laktoz (Susuz) (inek sütü kaynaklıdır), povidon, 
sodyum bikarbonat, limon aroması, sukraloz, PEG 8000.  
 
 
 Bu Kullanma Talimatında:  
1) MUKOZERO nedir ve ne için  kullanılır?  
2) MUKOZERO’yu kullanmadan önce dikkat edilmesi  gerekenler  
3) MUKOZERO nasıl  kullanılır?  
4) Olası yan etkiler  nelerdir?  
5) MUKOZERO’nun  saklanması  
 
Başlıkları yer almaktadır.  
 
1. MUKOZERO nedir ve ne için  kullanılır?  
 
MUKOZERO, plastik tüplerde, 30 efervesan tablet şeklinde kullanıma 
sunulmaktadır. Tabletler; yuvarlak şekilli ve sarı -beyaz renklidir  
 
MUKOZERO suda tamamen eritildikten sonra içilerek kullanılan bir ilaçtır. 
MUKOZERO etkin madde olarak asetilsistein içerir. Asetilsistein, bir amino asit 
olan sistein türevi bir ajandır. Balgam söktürücü etkiye  sahiptir.  
 
MUKOZERO yoğun kıvamlı balgamın atılması, azaltılması, yoğunluğunun 
düzenlenmesi, ek spektorasyonun (balgamın atılabilmesi) kolaylaştırılması gereken 
durumlarda, bronkopulmoner (bronş ve akciğer) hastalıklarda, bronşiyal sekresyon 
(solunum yolu salgısı) bozukluklarının tedavisinde kullanılan mukolitik (balgamı,  2/7  mukusu parçalayan) bir ilaçtır. Ayrıca yüksek doz parasetamol alımına bağlı olarak 
ortaya çıkan karaciğer yetmezliğinin önlenmesinde kullanılır.  
 
MUKOZERO soğuk algınlığı ve solunum yollarının iltihaplanması (bronşit) 
durumunda balgam oluşmasını azaltır. Oluşan balgamları sulandırarak, öksürükle 
atılmasını kolaylaştırır.  
 
MUKOZERO içeriğinde bulunan asetilsistein ördek/kaz tüyü kaynaklıdır. 
MUKOZERO içeriğinde bulunan laktoz(susuz) inek sütü kaynaklıdır.  
2. MUKOZERO’yu kullanmadan önce dikkat edilmesi gerekenler 
MUKOZERO’yu aşağıdaki durumlarda  KULLANMAYINIZ:  
Eğer;  
• Asetilsistein veya MUKOZERO’nun bileşimindeki yardımcı maddelerden 
herhangi birine karşı aşırı duyarlılığınız var ise, bu ilacı  kullanmayınız.  
 
MUKOZERO’yu aşağıdaki durumlard a DİKKATLİ KULLANINIZ:  
 
Eğer;  
• Astım ve bronkospazm (bronşların daralması) hikayeniz var ise, MUKOZERO’yu 
kullanmadan önce mutlaka doktorunuza  başvurunuz,  
• Karaciğer veya böbrek hastalığınız var  ise, 
• Mide veya barsağınızda yara (ülser) ve yemek borusunda toplardamar genişlemesi 
gibi rahatsızlıklarınız var  ise, 
• Siroz hastası  iseniz,  
• Sara (epilepsi) hastası iseniz, MUKOZERO’yu kullanmadan önce doktorunuza 
danışınız.  
• MUKOZERO’yu kullanırken cildinizde ve göz çevresinde herhangi bir değişiklik 
(örn. kızarıklık , kaşıntı, içi sıvı dolu kabarcıklar, kan oturması) fark ederseniz hemen 
doktorunuza  başvurunuz.  
2 yaşın altındaki çocuklara sadece doktor kontrolünde verilmelidir. Bu uyarılar, 
geçmişteki herhangi bir dönemde dahi olsa sizin için geçerliyse lütfen doktoru nuza 
danışınız.  
 
MUKOZERO’nun yiyecek ve içecek ile kullanılması  
MUKOZERO’nun yiyecek ve içecekler ile beraber kullanılmasında bilinen bir 
sakınca bulunmamaktadır.  
Bol sıvı alımı MUKOZERO’nun balgam söktürücü (mukolitik) etkisini destekler.  
 
Hamilelik  
İlacı kullanmadan önce doktorunuza veya eczacınıza  danışınız  
MUKOZERO’nun anneye veya bebeğe herhangi bir zararlı etkisinin olup olmadığı 
tam olarak bilinmemektedir. Gebeyseniz veya gebe kalmayı planlıyorsanız, 
MUKOZERO’yu kullanmadan önce doktorunuza  başvurunuz.  3/7  Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
MUKOZERO’nun anne sütüne geçip geçmediği tam olarak bilinmemektedir. 
Emzirme döneminde zorunlu olmadıkça MUKOZERO kullanılmamalıdır. 
Emzirmeye devam edip etmemeniz gerektiği konusunda doktorunuza  danışınız.  
 
Araç ve makine kullanımı  
MUKOZERO’nun araç ve makine kullanımı üzerine herhangi bir olumsuz etkisi 
bildirilmemiştir.  
 
MUKOZERO’nun içeriğinde bulunan bazı yardımcı maddeler hakkında önemli 
bilgiler  
Her bir efervesan tablet 109.52 mg (4.8 mmol) sodyum içerir. Bu nedenle herhangi 
bir hastalığınız nedeniyle tuzu kısıtlı kullanıyorsanız bu durumu dikkate  alınız. 
Eğer daha önceden doktorunuz tarafından bazı şekerlere karşı dayanıksızlığınız 
olduğu söylenmişse bu tıbbi ürünü almadan önce doktorunuzla temasa  geçiniz.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında MUKOZERO’nun ya da kullanılan diğer 
ilaçların etkisi değişebilir.  
Aşağıdaki ilaçlardan herhangi birini kullanıyorsanız, MUKOZERO kullanmadan 
önce mutlaka doktorunuza danışınız.  
• Öksürük kesici ilaçlar (MUKOZERO’nun bu ilaçlar ile birlikte kullanılması 
halinde, öksürük refleksinin azaltılmasına bağlı olarak solunum yollarındaki 
salgılamada belirgin artış olabilir.)  
• Antibiyotikler (MUKOZERO çeşitli antibiyotikler (tetrasiklinler, sefalosporinler, 
aminoglikozitler, penisilinler, makrolidler ve amfoterisin B) ile aynı zaman da 
kullanılmamalı, gerekli olduğu durumlarda kullanımları arasında en az 2 saat ara 
olmalıdır.)  
• Nitrogliserin (kalp hastalıklarının tedavisinde damar genişletici olarak  kullanılır)  
• Karbamazepin (sara hastalığının tedavisinde  kullanılır)  
 
Eğer reçeteli ya d a reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. MUKOZERO nasıl kullanılır?  
Uygun kullanım ve doz/uygulama sıklığı için talimatlar:  
Doktor tarafınd an başka şekilde önerilmediği durumlarda MUKOZERO’nun 
öngörülen dozu aşağıdaki şekildedir:  
 14 yaşın üzeri ve  yetişkinlerde  
Günde 1 -3 defa 1 efervesan tablet (Günde 400, 800 veya 1200 mg) bir bardak suda 
eritilerek içilir.  4/7   6 - 14 yaşından  küçüklerde  
Günde 1 defa 1 efervesan tablet (Günde 400 mg) bir bardak suda eritilerek içilir.  
 
Parasetamol zehirlenmesinde: Yükleme dozu 140 mg/kg, idame dozu ise 4 saatte 
bir 70 mg/kg (toplam 17 doz) olarak  kullanılır.  
• MUKOZERO kullanırken her zaman doktor unuzun talimatlarına uyunuz. Emin 
olmadığınızda doktorunuza veya eczacınıza  sorunuz.  
• MUKOZERO doktor tarafından aksi önerilmedikçe 4 -5 günden daha uzun süre 
kullanılmamalıdır.  
• Önerilen dozu  aşmayınız.  
• Tedaviye vereceğiniz cevaba göre, doktorunuz daha yükse k ya da daha düşük doz 
önerebilir. Önerilen dozu  aşmayınız.  
• Doktorunuzla konuşmadan dozu değiştirmeyin veya tedaviye son  vermeyin.  
• Antibiyotik tedavisi gören hastaların MUKOZERO’yu antibiyotiği aldıktan 2 saat 
önce veya sonra almaları  gerekmektedir  
 
Uygulama yolu ve metodu:  
• MUKOZERO yalnızca ağız yoluyla  kullanılır.  
• MUKOZERO yemeklerden sonra bir bardak suda eritilerek içilir. Suda eritilerek 
kullanıma hazırlanan ilaç bekletilmeden içilmelidir. Efervesan tabletler 
çiğnenmemeli ve  yutulmamalıdır.  
 
Deği şik yaş grupları:  
Çocuklarda kullanımı:  
Dozu nedeniyle 6 yaşından küçük çocuklarda kullanımı yoktur.  
 
Yaşlılarda kullanım:  
65 yaş ve üzerindeki hastalar için özel bir doz önerisi yoktur.  
 
Özel kullanım durumları:  
MUKOZERO doktorun önerisi olmadan 4 -5 günde n fazla kullanılmamalıdır. 
Antibiyotik tedavisi gören hastaların MUKOZERO’yu antibiyotiği aldıktan 2 saat 
önce veya sonra almaları gerekmektedir.  
Parasetamol zehirlenmesinde yüksek dozlarda hekim kontrolünde kullanılabilir.  
 
Böbrek / Karaciğer yetmezliği : 
• MUKOZERO daha fazla nitrojenli maddenin sağlanmasından kaçınmak amacıyla 
karaciğer ve böbrek yetmezliği olan hastalarda uygulanmamalıdır. (Bkz.  
MUKOZERO’yu aşağıdaki durumlarda kullanmayınız  bölümü)  
• Eğer böbrek veya karaciğer rahatsızlığınız varsa MUKOZERO 'yu kullanmadan 
önce doktorunuza danışınız.  
• İlacın etkili olduğundan emin olabilmek için düzenli doktor kontrollerinde, 
doktorun gelişimi takip etmesi önemlidir.  
• Doktorunuz ayrı bir tavsiyede bulunmadıkça, bu talimatları takip  ediniz.  5/7  • Doktoru nuz MUKOZERO ile tedavinizin ne kadar süreceğini size bildirecektir. 
Tedaviyi erken kesmeyiniz, çünkü MUKOZERO tedavisini durdurmak 
hastalığınızın daha kötüye gitmesine neden  olabilir.  
 
Eğer MUKOZERO’nun etkisinin çok güçlü veya zayıf olduğuna dair bir izl eniminiz 
var ise, doktorunuz veya eczacınız ile konuşunuz.  
 
Kullanmanız gerekenden daha fazla MUKOZERO kullandıysanız:  
 Bulantı, kusma ve ishal gibi mide barsak sistemiyle ilgili rahatsızlıklar 
görülebilir.  
 Çok yüksek dozlarda bile daha ağır yan etkiler ve zehirlenme belirtileri 
görülmemiştir.  
 Emzirilen bebeklerde vücut salgılarının aşırı artması tehlikesi  vardır.  
 
MUKOZERO’dan kullanmanız gerekenden fazlasını kullanmışsanız bir doktor veya 
eczacı ile konuşunuz. Doktorunuz gerektiğinde sizdeki zehirlenme bel irtilerine 
yönelik bir tedavi uygulayabilir.  
 
MUKOZERO’yu kullanmayı unutursanız  
Endişelenmeyiniz. MUKOZERO’yu almayı unutursanız hatırladığınızda hemen 
alınız. Hatırladığınızda bir sonraki dozun alınma zamanı yakın ise bu dozu atlayıp 
gelen dozu zamanında  alınız ve normal kullanıma devam ediniz.  
Unutulan dozları dengelemek için çift doz almayınız.  
 
MUKOZERO ile tedavi sonlandırıldığındaki oluşabilecek etkiler  
MUKOZERO tedavisini kesmek hastalığınızın daha kötüye gitmesine neden 
olabilir. Doktorunuza danışm adan ilacınızı kesmeyiniz.  
 
4. Olası yan etkiler  nelerdir?  
Tüm ilaçlar gibi MUKOZERO’nun içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa, MUKOZERO’yu kullanmayı durdurunuz ve 
DERHAL doktorunuza bildiriniz  veya size en yakın hastanenin acil bölümüne 
başvurunuz:  
 
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp 
atışında hızlanma ve kan basıncının düşmesi (tansiyon  düşmesi)).  
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, 
kaşıntı, terleme, baş dönmesi, dil, dudak ve soluk borusunda şişme, hava yolunun 
tıkanması, bulantı, kusma gibi belirtiler görülebilir). Ayrıca çok seyrek olarak aşırı 
duyarlılık reaksiyonları kapsamında asetils istein kullanımına bağlı kanama oluşumu 
bildirilmiştir. Bunların hepsi çok ciddi yan etkilerdir.  6/7  Eğer bunlardan biri sizde mevcut ise, sizin MUKOZERO’ya karşı ciddi alerjiniz var 
demektir. Acil tıbbi müdahaleye veya hastaneye yatırılmanıza ge rek olabilir. Bu 
çok ciddi yan etkiler çok seyrek  görülür.  
 
Aşağıdaki kategori kullanılarak istenmeyen etki sıklığı  belirtilmektedir. 
Çok yaygın: 10 hastanın en az 1’inde  görülebilir.  
Yaygın: 10 hastanın birinden az, fakat 100 hastanın birinden fazla görül ebilir. 
Yaygın olmayan: 100 hastanın birinden az, fakat 1.000 hastanın birinden fazla 
görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki  verilerden hareketle tahmin edilemiyor.  
 
Yaygın olmayan:  
 Alerjik  reaksiyonlar  
 
Seyrek:  
 Bronşların daralması (Nefes darlığı, nefes almada güçlük  yaşanabilir.)  
 Ağız içinde  iltihap  
 Mide  bulantısı  
 Kusma  
 Mide yanması  
 İshal  
 
Çok seyrek:  
 Şoka kadar gidebilen aşı rı duyarlılık  yanıtları  
 Ateş 
 Kanama  
 
Eğer bu kullanma talimatında bahsi geçmeyen herhangi bir yan etki ile 
karşılaşırsanız doktorunuzu veya eczacınızı bilgilendiriniz.  
 
 Yan etkilerin raporlanması  
Kullanma Talimatında yer alan veya almayan herhangi bir yan  etki meydana 
gelmesi durumunda hekiminiz, eczacınız veya hemşireniz ile konuşunuz. Ayrıca 
karşılaştığınız yan etkileri www.titck.gov.tr  sitesinde yer alan "İlaç Yan Etki 
Bildirimi" ikonuna tıklayarak ya da 0800 314 00 08 numaralı yan etki bildirim 
hattını arayarak Türkiye Farmakovijilans Merkezi (TÜFAM)'ne bildiriniz. Meydana 
gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış  olacaksınız.  
 
5. MUKOZERO’nun  saklanması  
MUKOZERO çocukların göremeyeceği, erişemeyeceği yerlerde ve ambalajında 
saklayınız.  7/7  İlacınızı, 25°C altındaki oda sıcaklığında ve kuru yerde saklayınız. Her kullanımdan 
sonra tüpün kapağını kapatmayı unutmayınız.  
 
Son kullanma tarihi ile uyumlu olarak kullanınız.  
Ambalajındaki son kullanma tarihinden sonra MUKOZERO’yu kullanmayınız.  
 
Eğer  üründe  ve/veya  ambalajında  bozulma  olmuşsa  MUKOZERO’yu 
kullanmayınız.  
“Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.”  
 
Ruhsat Sahibi : Pharmactive İlaç San. ve Tic. A.Ş.  
 Bağcılar -İstanbul  
 
Üretim  Yeri : Pharmactive İlaç San. ve Tic. A.Ş. 
Kapaklı/Tekirdağ  
 
 
Bu kullanma  talimatı  21.06.2021  tarihinde onaylanmıştır.  