KISA ÜRÜN BİLGİSİ
1. BEŞERİ TIBBİ ÜRÜNÜN ADI
BLOK-L® 10 mg i.v. enjeksiyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde: 1 flakon 1 ml içinde 1 mg veküronyum bromür olacak şekilde 10 mg
veküronyum bromür içerir.
Yardımcı maddeler: 1 ampul 16.25 mg dibazik sodyum fosfat anhidrus ve 97.0 mg mannitol
içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk beyaz toz
4. KLİNİK ÖZELLİKLER
4.1. Terapötik endikasyonlar
BLOK-L, yetişkinlerde, yenidoğanlarda, süt çocuklarında, çocuklarda ve ergenlerde trakeal
entübasyonun ve cerrahi girişim sırasında iskelet kaslarının gevşemesinin sağlanması için
genel anesteziyle birlikte uygulanmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Diğer nöromüsküler blokaj yapan ilaçlar gibi BLOK-L de yalnızca bu ilaçların etkisi ve
kullanımı hakkında bilgi ve deneyim sahibi klinisyenler tarafından ve onların gözetimi altında
uygulanmalıdır.
Diğer nöromüsküler blokaj yapan ilaçlar gibi BLOK-L dozu da her hastaya göre özel olarak
ayarlanmalıdır. Kullanılan anestezi yöntemi, tahmini cerrahi süresi, anesteziden önce veya
anestezi sırasında verilen diğer ilaçlarla muhtemel etkileşimi ve hastanın durumu doz
belirlenirken dikkate alınması gereken hususlardır.
Nöromüsküler blokajın ve nekahatın izlenmesi için uygun nöromüsküler izleme tekniklerinin
kullanılması tavsiye edilmektedir.
İnhalasyon anestezikleri BLOK-L’nin nöromüsküler blokaj etkisini artırabilir. Bu etki, volatil
ilaçların bu etkileşim için gerekli doku konsantrasyonuna ulaşması halinde anestezi esnasında
klinik önem kazanır. Sonuç olarak, daha az dozda ve daha sık aralıklarla ya da inhalasyon
1/14anestezisi altındaki uzun süreli girişimlerde (l saatten uzun) daha düşük infüzyon hızı ile
verilerek veküronyum bromür dozu ayarlanmalıdır (Bkz. Bölüm 4.5.).
Yetişkin hastalarda aşağıdaki doz önerileri kısa ve uzun süreli cerrahi işlemlerde trakeal
entübasyon ve kas rahatlaması için genel bir kılavuz olabilir.
Trakeal entübasyon:
Rutin anestezi sırasında standart entübasyon dozu 80 ila 100 mikrogram veküronyum
bromür/kg vücut ağırlığı olup neredeyse tüm hastalarda 90 - 120 saniye sonra entübasyon için
yeterli koşullar sağlanır.
Süksametonyum ile entübasyon sonrasında yapılan cerrahi girişimler için BLOK-L dozu:
Önerilen dozlar 30 ila 50 mikrogram veküronyum bromür/kg vücut ağırlığıdır.
Entübasyon için süksametonyum kullanılması halinde BLOK-L uygulaması hasta
süksametonyuma bağlı nöromüsküler bloktan çıkana kadar geciktirilmelidir.
İdame dozu:
Önerilen idame dozu 20 ila 30 mikrogram veküronyum bromür/kg vücut ağırlığıdır. Bu idame
dozları twitch yüksekliği kontrol twitch (seğirme) yüksekliğinin %25’i düzeyine çıktığı
zaman uygulanmalıdır.
Sürekli infüyonda gerekli BLOK-L dozu:
BLOK-L sürekli infüzyon yoluyla uygulandığında ilk olarak bir yükleme dozunun verilmesi
ve nöromüsküler blokaj kalkmaya başladığında BLOK-L infüzyonuna başlanması tavsiye
edilmektedir (Bkz. “Trakeal entübasyon”).
İnfüzyon hızı, kontrol twitch yüksekliğinin %10’u düzeyinde bir twitch yanıtı ya da dört
uyarıya 1 - 2 yanıt sağlayacak biçimde ayarlanmalıdır.
Erişkinlerde nöromüsküler blokajın bu seviyede korunması için gerekli olan infüzyon hızı
0.8 - l.4 mikrogram veküronyum bromür/kg/dak.’dır. Yenidoğan ve süt çocukları için aşağıya
bakınız. İnfüzyon hızı gereksinimleri hastadan hastaya ve kullanılan anestezi yöntemine göre
farklılık gösterebileceğinden nöromüsküler blokajın izlenmesi sürdürülmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Veküronyum bromür safra ve idrar ile atıldığından BLOK-L klinik olarak belirgin karaciğer
ve/veya safra yolları hastalıkları ve böbrek yetmezliği olan hastalarda dikkatli kullanılmalıdır
(Bkz. Bölüm 4.4.).
Geriyatrik popülasyon:
Genç erişkinler ile aynı entübasyon ve idame dozları (sırasıyla 80 - l00 mikrogram/kg ve
20 - 30 mikrogram/kg) kullanılabilir. Buna karşın yaşlı hastalarda farmakokinetik
mekanizmalardaki değişiklik nedeniyle etki süresi daha genç hastalara göre uzamaktadır.
Yaşlılarda etkinin başlama süresi gençlerdeki ile aynıdır.
2/14Pediyatrik popülasyon:
Ergenler (12 - 17 vaş)
Ergenlerdeki doz hakkında çok az bilgi olmakla birlikte, bu yaşlardaki fizyolojik gelişim
temelinde yetişkinlerde kullanılan dozun kullanılması önerilir.
Çocuklar (2 - 11 yaş)
Çocuklarda doz gereksinimi yetişkin ve yenidoğanlara göre daha yüksektir (Bkz. Bölüm 5.1.
“pediyatrik hastalar”). Bununla birlikte, genellikle yetişkinlerde kullanılan entübasyon (80 -
100 mikrogram/kg) ve idame (20 - 30 mikrogram/kg) dozları genellikle yeterlidir. Çocuklarda
etki süresi daha kısa olduğundan idame dozun daha sık uygulanması gerekir.
Yenidoğanlar (0 - 27 gün) ve süt çocukları (28 gün - 23 ay)
Nöromüsküler bileşkenin duyarlılığında farklılıklar görülebileceğinden özellikle yenidoğanda
ve büyük olasılıkla 4 aylığa kadar süt çocuklarında başlangıç test dozu olarak
10-20 mikrogram veküronyum bromür/kg vücut ağırlığı, ardından twitch yanıtının %90 - 95
baskılanmasını sağlayana dek artan dozlar önerilir. Yenidoğan cerrahisinde doz
100 mikrogram/kg’ı geçmemelidir.
Daha büyük süt çocuklarındaki (5 - 23 ay) doz gereksinimi yetişkinlerdeki gibidir. Bununla
birlikte bu hastalarda veküronyum bromür etkisinin başlama süresi yetişkin ve çocuklara göre
oldukça kısa olduğundan genelde uygun entübasyon koşullarının sağlanması için yüksek
entübasyon dozları kullanılması gerekmez.
Veküronyum bromürün etki ve düzelme süresi yenidoğan ve süt çocuklarında çocuk ve
yetişkinlere göre daha uzun olduğundan idame dozunun daha seyrek uygulanması
gerekmektedir (Bkz. Bölüm 5.1. “pediyatrik hastalar”).
Prematüre yenidoğan bebekler
Prematüre yenidoğan bebeklerde veküronyum bromürün kullanımı için doz tavsiyelerini
destekleyecek yeterli veri bulunmamaktadır.
Pediyatrik hastalarda sürekli infüzyon
Pediyatrik hastalarda veküronyumun sürekli infüzyonu ile ilgili yeterli veri bulunmadığından,
dozlama önerileri yapılamamaktadır.
Aşırı kilolu ve obez hastalar:
Aşırı kilolu ya da obez hastalarda (ideal vücut ağırlığının %30 ve üzerindeki hastalar) doz
ideal vücut ağırlığı dikkate alınarak düşürülmelidir.
Daha yüksek dozlar:
Daha yüksek doz kullanılmasının gerektiği hastalarda, başlangıç dozu olarak 150 mikrogram
ila 300 mikrogram veküronyum bromür/kg vücut ağırlığı, halotan ve nöroleptik anestezisi
altında uygun ventilasyon sağlanarak ve kardiyovasküler advers etki izlenmeden
kullanılmıştır. Veküronyum bromürün bu yüksek dozlarda kullanımında farmakodinamik
olarak etkisinin başlama süresi kısalır ve etki süresi uzar. Sezaryen ameliyatında (Bkz. Bölüm
4.6.) ve neonatal ameliyatta doz 100 mikrogram/kg’ı geçmemelidir.
3/14Uygulama şekli
BLOK-L su ile sulandırıldıktan sonra uygulanmalıdır. BLOK-L ya intravenöz olarak bolus ya
da sürekli infüzyon şeklinde uygulanır (Bkz. Bölüm 6.6.).
4.3. Kontrendikasyonlar
Veküronyum veya bromür iyonu ya da BLOK-L’nin içerdiği yardımcı maddelerden herhangi
birine karşı aşırı duyarlılık.
4.4. Özel kullanım uyarıları ve önlemleri
BLOK-L solunum kaslarında paraliziye yol açtığından, bu ilacı kullanan hastalarda spontan
solunum tekrar başlayana dek solunum desteği sağlanması zorunludur.
Diğer nöromüsküler blokaj yapan ilaçlarla olduğu gibi veküronyum bromür için rezidüel
nöromüsküler blokaj bildirilmiştir. Rezidüel nöromüsküler blokajın neden olabileceği
komplikasyonları önlemek için, hastadan nöromüsküler bloğu tamamen düzeldikten sonra
tüpün çıkarılması önerilir. Ameliyat sonrası evrede tüp çıkarıldıktan sonra rezidüel
nöromüsküler blokaja neden olabilecek diğer faktörler de (ilaç etkileşimi ve hastanın durumu
gibi) düşünülmelidir. Standart klinik uygulamanın bir parçası değil ise, özellikle rezidüel
nöromüsküler blokajın ortaya çıkma olasılığı yüksek hastalarda tersine döndürücü ilaçlar
kullanılmalıdır.
Nöromüsküler blokaj yapan ilaçlar arasında yüksek oranda çapraz-duyarlılık bildirilmiştir. Bu
sebeple, uygun olduğunda BLOK-L uygulanmadan önce diğer nöromüsküler blokaj yapan
ilaçlara karşı aşırı duyarlılık dışlanmalıdır. BLOK-L duyarlı hastalarda sadece mutlaka gerekli
olduğunda kullanılmalıdır. Genel anestezi sırasında aşırı duyarlılık reaksiyonu yaşayan
hastalar ardından diğer nöromüsküler blokörlere karşı aşırı duyarlılık için test edilmelidir.
Veküronyum bromürün klinik kullanım doz aralığında kardiyovasküler etkisi olmadığından
bazı anestezik maddelerin ve opiyoidlerin kullanımında ya da cerrahi sırasında vagal refleks
nedeniyle oluşabilen bradikardiyi şiddetlendirmemektedir. Bu nedenle vagal reaksiyonların
ortaya çıkma olasılığı yüksek cerrahi girişimlerde (örn. vagal uyarıcı etkisi bilinen anestezik
ilaçların kullanıldığı oftalmik, abdominal ve anorektal cerrahiler) premedikasyon ya da
indüksiyon amacıyla atropin gibi vagolitik ilaçların kullanılması ve/veya dozun yeniden
değerlendirilmesi yararlı olabilir.
Genel olarak Yoğun Bakım Üniteleri’nde uzun süreli nöromüsküler blokaj yapan ilaçların
kullanılmasının paralizinin uzamasına ve iskelet kaslarında güçsüzlüğe yol açtığı
bildirilmiştir. Olası nöromüsküler blokaj uzaması ve/veya doz aşımının önüne geçmek için
nöromüsküler blokaj yapan ilaçların kullanımı boyunca nöromüsküler iletinin izlenmesi
önemle önerilir. Ek olarak, hastalara yeterli analjezi ve sedasyon sağlanmalıdır. Ayrıca
nöromüsküler blokaj yapan ilaçların titrasyonu, hastadaki etkisine göre bu ilaçların etkilerini
ve uygun nöromüsküler izlem tekniklerini bilen deneyimli klinisyenler tarafından izlenerek
yapılmalıdır.
Yoğun Bakım Üniteleri’nde nondepolarizan nöromüsküler blokaj yapan ilaçların uzun süreli
olarak kortikosteroid ile birlikte kullanılması sonrasında sıklıkla miyopati bildirilmiştir. Bu
4/14nedenle nöromüsküler blokaj yapan ilaçlarla birlikte kortikosteroid kullanan hastalar için
nöromüsküler blokaj yapan ilaç kullanım süresi olabildiğince kısa olmalıdır.
Aşağıdaki durumlar BLOK-L’nin farmakokinetik ve/veya farmakodinamik özelliklerini
etkileyebilir:
Karaciğer ve/veya safra yolları hastalıkları ve böbrek yetmezliği
Veküronyum safra ve idrar ile atıldığından BLOK-L klinik olarak belirgin karaciğer ve/veya
safra yolları hastalıkları ve böbrek yetmezliği olan hastalarda dikkatli kullanılmalıdır. Bu
hasta gruplarında özellikle karaciğer hastalığı olan hastalara yüksek doz veküronyum
(200 mikrogram/kg vücut ağırlığı) verildiğinde, etkinin uzadığı gözlenmiştir.
Dolaşım süresinde uzama
Kardiyovasküler hastalık, yaşlılık, dağılım hacminin artmasına yol açan ödemli durumlar gibi
dolaşım zamanını uzatan durumlar nöromüsküler bloğun başlama süresinin uzamasına katkıda
bulunabilir. Plazma klerensinin azalması nedeniyle etki süresi de uzayabilir.
Nöromüsküler hastalıklar
Diğer nöromüsküler blokaj yapan ilaçlarla olduğu gibi BLOK-L nöromüsküler hastalığı olan
hastalarda ya da poliomiyelit sonrasında, bu vakalarda nöromüsküler blokaj yapan ilaçlarlara
karşı yanıt önemli ölçüde değişebileceğinden, son derece dikkatli kullanılmalıdır. Bu
değişikliğin yönü ve miktarı çok değişken olabilir. Miyastenia gravis ya da miyastenik (Eaton
Lambert) sendromlu hastalarda düşük veküronyum bromür dozları şiddetli etkilere neden
olabilmektedir ve veküronyum bromürün etkili olduğu doza titrasyon yapılması
gerekmektedir.
Hipotermi
Hipotermi altındaki ameliyatlarda BLOK-L nöromüsküler blokaj etkisi artabilir ve süresi
uzayabilir.
Obezite
Diğer nöromüsküler blokaj yapan ilaçlarla olduğu gibi BLOK-L obez hastalarda gerçek vücut
ağırlığına göre hesaplanarak kullanıldığında, etki süresi ve spontan düzelme süresi uzayabilir.
Yanıklar
Yanıklı hastaların nondepolarizan ilaçlara karşı direnç geliştirdiği bilinmektedir. Doz
titrasyonunun yanıta göre yapılması önerilir.
BLOK-L’nin etkisini artırabilen durumlar:
Hipokalemi (örn. şiddetli kusma, diyare ve diüretik tedavi sonrasında), hipermagnezemi,
hipokalsemi (yoğun transfüzyondan sonra), hipoproteinemi, dehidratasyon, asidoz, hiperkapni
ve kaşeksi.
Bu nedenle şiddetli elektrolit bozuklukları, kan pH değişiklikleri ya da dehidratasyon
mümkün olduğunca düzeltilmelidir.
Bu tıbbi ürün her flakonda l mmol (23 mg)’den daha az sodyum ihtiva eder; sodyuma bağlı
herhangi bir etki beklenmez.
5/144.5. Diğer tıbbi ürünler ile etkileşimler ve diğer etkileşim şekilleri
Aşağıdaki ilaçların nöromüsküler blokaj yapan nondepolarizan ilaçların etki şiddetini ve/veya
süresini etkilediği gösterilmiştir.
Diğer ilaçların BLOK-L üzerindeki etkileri
Etki artışı:
Halojenli volatil anestezikler BLOK-L’nin nöromüsküler blok etkisini artırır. Etki yalnızca
idame doz sırasında görülür (Bkz. Bölüm 4.2.). Antikolinesteraz inhibitörleri ile bloğun geri
dönüşümü de baskılanabilir.
Süksametonyum ile entübasyon sonrasında (Bkz. Bölüm 4.2.).
Yoğun Bakım Ünitesi’nde kortikosteroidlerle BLOK-L’nin uzun süreli birlikte kullanımı
nöromüsküler blokaj süresinin uzamasına ya da miyopatiye neden olabilir (Bkz. Bölüm 4.4.
ve 4.8.).
Diğer ilaçlar:
 Antibiyotikler: Aminoglikozidler, linkozamid ve polipeptit antibiyotikler,
asilaminopenisilin antibiyotikler
 Diüretikler, kinidin, magnezyum tuzları, kalsiyum kanal blokörleri, lityum tuzları,
simetidin, lidokain ve fenitoin ya da β-blokör ilaçların akut kullanımı
Aminoglikozid linkozamid, polipeptit ve asilaminopenisilin antibiyotikler, kinidin ve
magnezyum tuzlarının operasyon sonrası verilmesinde rekürarizasyon bildirilmiştir (Bkz.
Bölüm 4.4.).
Etki azalması:
Fenitoin ya da karbamazepinin önceki kronik kullanımı.
Kalsiyum klorür, potasyum klorür
Değişken etki:
BLOK-L ile birlikte diğer nöromüsküler bloke edici nondepolarizan ilaçların kullanılması,
kullanılan diğer ilaç ve uygulama sırasına göre nöromüsküler bloğu artırabilir ya da
azaltabilir.
BLOK-L ardından süksametonyum verilmesi BLOK-L’nin nöromüsküler bloke edici etkisini
artırabilir ya da azaltabilir.
BLOK-L’nin diğer ilaçlara etkisi
BLOK-L’nin lidokaine etkisi
Lidokain ile kombine kullanılan BLOK-L lidokainin etkisinin daha hızlı başlamasına yol
açabilir.
6/14Özel popülasyonlara ilişkin ek bilgiler
Özel popülasyonlara ilişkin yapılmış herhangi bir etkileşim çalışması yoktur.
Pediyatrik popülasyon:
Pediyatrik popülasyona ilişkin yapılmış herhangi bir etkileşim çalışması yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda etkili doğum kontrol yöntemleri
kullanılmalıdır.
Gebelik dönemi
BLOK-L’nin fetusa yönelik potansiyel zararının tespit edilebilmesi için hayvan ve insan
gebeliği sırasında kullanımına ilişkin veri mevcut değildir. BLOK-L gebe kadınlara ancak
sorumlu doktor faydanın risklere daha ağır bastığına karar verirse uygulanmalıdır.
Sezaryen ameliyatı:
Veküronyum bromür ile l00 mikrogram/kg doza dek yapılan çalışmalar bu ilacın sezaryen
ameliyatında güvenli olduğunu göstermiştir. Sezaryen ameliyatlarında doz 100 mikrogram/kg
üzerine çıkmamalıdır.
Birkaç klinik çalışmada veküronyum bromür APGAR puanını, fetal kas tonusunu ya da
kardiyovasküler uyumu olumsuz etkilememiştir. Göbek bağı kan örneği analizinde
veküronyum bromür yenidoğanda herhangi bir klinik advers etkiye yol açamayacak kadar
düşük miktarda plasentaya geçtiği gösterilmiştir.
Not: Gebelik toksemisi nedeniyle magnezyum sülfat alan kadınlarda BLOK-L’nin neden
olduğu nöromüsküler bloğun çözülmesi baskılanabilir ya da yeterli olmayabilir çünkü
magnezyum tuzları nöromüsküler bloğu artırır.
Bu nedenle magnezyum sülfat alan hastalarda BLOK-L dozu azaltılmalı ve titrasyon twitch
yanıtına göre dikkatli biçimde yapılmalıdır.
Laktasyon dönemi
Veküronyum bromürün insan sütüne geçip geçmediği bilinmemektedir. Veküronyum
bromürün süte geçmesi hayvanlarda araştırılmamıştır. Emzirmenin devam
edilmesi/sonlandırılması veya veküronyum bromür ile tedavinin devam
edilmesi/sonlandırılması kararı, emzirmenin çocuğa faydası ve veküronyum bromür
tedavisinin kadına faydası göz önünde bulundurularak verilmelidir.
Üreme yeteneği / Fertilite
Hayvan çalışmaları fertilite üzerinde bir etki göstermemektedir.
7/144.7. Araç ve makine kullanımı üzerindeki etkiler
BLOK-L genel anestezi ile birlikte kullanıldığından genel anestezi sonrasında ayağa kalkan
hastalar için gerekli olan genel önlemler alınmalıdır.
4.8. İstenmeyen etkiler
Advers ilaç reaksiyonu seyrektir (<1/1.000). En sık görülen advers etkiler yaşamsal
belirtilerde değişiklik ve nöromüsküler bloğun uzamasıdır. Pazarlama sonrası izlemde en sık
bildirilen advers etki “anafilaktik ve anafilaktoid reaksiyonlar” ve ilişkili semptomlardır
(<1/100.000). Aşağıdaki açıklamalara bakınız.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/l00); seyrek
(≥1/10.000 ila <1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Aşırı duyarlılık, anafilaktik reaksiyon, anafilaktoid reaksiyon, anafilaktik şok,
anafilaktoid şok
Sinir sistemi hastalıkları
Çok seyrek: Flasid paralizi
Kardiyak hastalıkları
Yaygın olmayan: Taşikardi
Vasküler hastalıkları
Yaygın olmayan: Hipotansiyon
Çok seyrek: Dolaşım kollapsı ve şok, kızarma
Solunum, göğüs bozuklukları ve mediastinal hastalıkları
Çok seyrek: Bronkospazm
Deri ve deri altı doku hastalıkları
Çok seyrek: Anjiyonörotik ödem, ürtiker, döküntü, eritematöz döküntü
Kas-iskelet bozuklukları, bağ doku ve kemik hastalıkları
Çok seyrek: Kas zayıflığı*, steroid miyopatisi*
Genel bozukluklar ve uygulama bölgesine ilişkin hastalıkları
Yaygın olmayan: İlaç etkisizliği, ilaç etkinliği/terapötik cevabın azalması, ilaç
etkinliği/terapötik cevabın artması
Çok seyrek: Yüzde ödem, enjeksiyon yerinde ağrı, enjeksiyon yerinde reaksiyon
Yaralanma ve zehirlenme
Yaygın olmayan: Nöromüsküler bloğun uzaması, anesteziden sonra düzelmenin gecikmesi
Çok seyrek: Anestezide havayolu komplikasyonu
8/14*Yoğun Bakım Ünitesi’nde uzun süreli kullanım sonrasında.
Advers etki sıklığı pazarlama sonrası izlem raporları ve genel literatürden hesaplanmıştır.
Nöromüsküler bloğun uzaması
Nondepolarizan blokörler sınıfı ilaçlarla en sık görülen advers etki ilacın farmakolojik
etkisinin gerekli olan zaman periyodunu aşmasıdır. Bu tablo iskelet kası güçsüzlüğünden
solunum yetmezliği ve apneye neden olabilen şiddetli ve uzamış iskelet kası paralizisine dek
değişebilir. Yoğun Bakım Ünitesi’nde kortikosteroidlerle birlikte veküronyum bromür
kullanımında birkaç miyopati olgusu bildirilmiştir (Bkz. Bölüm 4.4.).
Anafilaktik reaksiyonlar
Çok nadir olmakla birlikte veküronyum bromür dahil olmak üzere nöromüsküler blokör
ilaçlara karşı anafilaktik reaksiyonlar bildirilmiştir. Anafilaktik/anafilaktoid reaksiyonlar
genellikle bronkospazm, kardiyovasküler değişiklikler (örn. hipotansiyon, taşikardi, dolaşım
kollapsı, şok) ve deri değişiklikleri (anjiyoödem, ürtiker) semptomlarını içerir. Bu
reaksiyonlar bazı olgularda öldürücü olabilir. Bu reaksiyonların şiddetli olma olasılığına karşı
ortaya çıkabilecekleri düşünülerek daima gerekli önlemler alınmalıdır.
Histamin salımı ve histaminoid reaksiyonlar
Nöromüsküler blokaj yapan ilaçların enjeksiyon bölgesinde lokal olarak ve sistemik olarak
histamin salımına yol açtıkları bilindiğinden, bu ilaçlar kullanılırken enjeksiyon yerinde
kaşınma ve eritematöz reaksiyonlar ve/veya genel histaminoid (anafilaktoid) reaksiyonların
ortaya çıkabileceği daima dikkate alınmalıdır (Bkz. Anafilaktoid reaksiyonlar).
İntradermal veküronyum bromür enjeksiyonu ile yapılan deneysel çalışmalar bu ilacın lokal
histamin salımına yol açma kapasitesinin zayıf olduğunu göstermiştir. İnsanlarda yapılan
kontrollü çalışmalar intravenöz veküronyum bromür uygulamasından sonra plazma histamin
düzeylerinde anlamlı artış göstermemiştir. Veküronyum bromürün yaygın kullanımı sırasında
bu olaylar nadiren bildirilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı ve uzamış nöromüsküler blokta hastaya solunum desteği ve sedasyon yapılmaya
devam edilmelidir. Bu durumda nöromüsküler bloğun tersine dönüşü için iki seçenek
bulunmaktadır: (l) Yoğunluğun geri dönüşü (profund) ve derin blok için sugammadeks
kullanılabilir. Uygulanacak sugammadeks dozu nöromüsküler blok seviyesine bağlıdır.
Veküronyum kaynaklı blokajın geri dönüşü amacıyla sugammadeks kullanımı sadece yetişkin
popülasyonda kullanım için önerilmektedir. (2) Spontan düzelme başlayana dek yeterli dozda
asetilkolinesteraz inhibitörü (örn. neostigmin, edrofonyum, pridostigmin) verilmelidir.
Asetilkolinesteraz inhibitörü BLOK-L’nin nöromüsküler etkilerini geri döndüremez ise,
9/14spontan solunum başlayana dek ventilasyon sürdürülmelidir. Asetilkolinesteraz inhibitörünün
tekrarlanması tehlikeli olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kas gevşetici, periferik etkili ilaçlar
ATC kodu: M03A C03
BLOK-L (veküronyum bromür) nondepolarizan nöromüsküler blokaj yapan bir ilaçtır;
kimyasal olarak aminosteroid l-(3α,17β-diasetoksi-2β piperidino-5α-androstan-16β-yl)-1
metilpiperidinum bromür yapısındadır.
BLOK-L motor sinir sonları ile çizgili kas arasındaki iletim işlemini, çizgili kasların motor
plaklarında yerleşmiş nikotinik reseptörleri kompetitif olarak bloke eder ve asetilkolinin
etkilerini önler.
Süksametonyum gibi depolarizan nöromüsküler blokaj yapan ilaçlardan farklı olarak
BLOK-L kas fasikülasyonlarına neden olmaz.
Klinik doz aralığında veküronyum sempatik nikotinik reseptörleri engellememektedir ve
böylece gangliyon bloke edici etkinlik göstermemektedir. İlave olarak, bu doz aralığında
veküronyum parasempatik muskarinik reseptörleri engellememektedir ve böylece vagolitik
etkinlik göstermemektedir.
Trakeal entübasyon:
80 ila 100 mikrogram veküronyum bromür/kg vücut ağırlığı doz aralığında intravenöz
uygulamayı takiben 90 - 120 saniye sonra endotrakeal entübasyon için iyi-mükemmel
koşullar ortaya çıkar; ve bu dozların uygulamasını takiben 3 - 4 dakika içinde de herhangi bir
cerrahi girişim için yeterli kas paralizisi sağlanır. Bu dozda kontrol twitch (seğirme)
yüksekliğinin (klinik süre) %25 geri dönme süresi 24 - 60 dakikadır. Bu dozda kontrol twitch
yüksekliğinin %95 oranında geri dönme süresi 60 - 80 dakikadır. Daha yüksek dozlarda en
yüksek blokajın elde edilen süresi kısalırken, etki süresi uzar.
Sürekli intravenöz infüzyon:
BLOK-L sürekli intravenöz infüzyon biçiminde sabit hızla verildiğinde, %90 oranında
nöromüsküler blok sağlanır ve infüzyon sona erdiğinde nöromüsküler bloğun çözülmesi için
geçen sürede klinik olarak anlamlı bir artış uzama görülmez.
İdame doz kontrol twitch yüksekliğinin %25 olduğu noktada verildiğinde veküronyum
bromür kümülatif etkisi yoktur. Bu nedenle idame olarak birkaç ardışık doz verilebilir.
Bu özellikler BLOK-L’nin uzun süreli olduğu kadar kısa süreli cerrahi girişimlerde de
kullanılabilmesini sağlar.
10/14Nöromüsküler bloğun geri dönmesi:
Neostigmin, pridostigmin ya da edrofonyum gibi asetilkolinesteraz inhibitörlerinin verilmesi
veküronyum bromürün etkisini antagonize eder.
Hastalardaki karakteristik özellikler
Pediyatrik hastalar:
Yenidoğan ve süt çocukları:
Yenidoğan ve süt çocuklarında dengeli anestezi altında veküronyumun ED dozu yaklaşık
95
olarak yetişkinlerdeki ile aynı bulunmuştur (yaklaşık 47 µg/kg vücut ağırlığı).
Yenidoğan ve süt çocuklarında veküronyum bromürün etkisinin başlama süresi, muhtemelen
dolaşım zamanının daha kısa olması ve görece kardiyak atım hacminin fazla olması nedeniyle
çocuk ve yetişkinlere göre daha kısadır. Bu hastalarda nöromüsküler blokaj yapan ilaçlara
karşı nöromüsküler bileşimin daha duyarlı olması da etkinin daha hızlı başlamasından
sorumlu olabilir.
Yenidoğan ve süt çocuklarında veküronyum bromürün etki süresi ve düzelme süresi
yetişkinlere göre daha uzundur. Bu nedenle BLOK-L idame dozu daha seyrek aralıklarla
verilmelidir.
Çocuklar:
Çocuklarda dengeli anestezi altında veküronyumun ED dozu yetişkinlerdekinden daha
95
yüksek bulunmuştur (sırasıyla 81; 43 mikrogram/kg vücut ağırlığı). Yetişkinlerle
karşılaştırıldığında etki süresi genellikle yaklaşık %30, düzelme süresi yaklaşık %20 - 30
daha kısadır.
Yetişkinlerde olduğu gibi, başlangıç dozunun yaklaşık dörtte biri ve kontrol twitch (seğirme)
yüksekliğinin %25 geri dönmesinde verilen idame dozların pediyatrik hastalarda da kümülatif
etkilere yol açtığı gözlenmemiştir.
5.2. Farmakokinetik özellikler
Genel özellikler
Emilim: İntravenöz uygulanmaktadır.
Dağılım: 100 - 150 mikrogram/kg veküronyumun intravenöz uygulamasını takiben
veküronyumun dağılım yarılanma ömrü 1.2 - 1.4 dakikadır.
Veküronyum esas olarak ekstrasellüler sıvı kompartmanına dağılır. Kararlı konsantrasyonda
erişkin hastalarda dağılım hacmi 0.18 - 0.51 l/kg.dır.
Biyotransformasyon: Veküronyumun metabolize olma oranı görece düşüktür. İnsanlarda
veküronyuma göre %50 nöromüsküler blokaj potansiyeline sahip 3-hidroksi türevi
karaciğerde oluşur. Renal ya da hepatik yetmezliği olmayan hastalarda bu metabolitin plazma
11/14konsantrasyonu saptanma sınırının altındadır ve veküronyum bromürün nöromüsküler blokaj
etkisine katkıda bulunmamaktadır.
Eliminasyon: Veküronyumun plazma klerensi 3.0 - 6.4 ml/kg/dak ve plazma eliminasyon
yarılanma ömrü 36 - 117 dakikadır.
Temel eliminasyon yolu safra atılımıdır. İntravenöz veküronyumun verilmesinden sonra 24
saat içinde verilen dozun %40 – 60’ı dörtlü bileşik olarak safradan atılır. Bu bileşiğin yaklaşık
%95’i değişmemiş veküronyum ve %5’ten azı 3-OH veküronyumdur. Karaciğer ve/veya safra
yolları hastalığı olan hastalarda muhtemelen klerensin azalması ve eliminasyon yarı ömrünün
uzaması nedeniyle etki süresinin uzadığı gözlenmiştir.
Renal eliminasyon göreceli olarak düşüktür. BLOK-L verilmesinden sonra 24 saat içinde
intravezikal kateterle toplanan idrarda atılan bileşik miktarı verilen dozun %20 - 30’udur.
Renal yetmezliği olan hastalarda etki süresi uzayabilir. Bunun veküronyuma duyarlılığın
artması sonucu gelişmesi mümkündür fakat plazma klerensinin azalmasının sonucu da
olabilir.
Hastalardaki karakteristik özellikler
Pediyatrik popülasyon:
Pediyatrik popülasyonda veküronyum için sınırlı farmakokinetik veri bulunmaktadır.
İntravenöz uygulama sonrasında, veküronyum plazma klerensi yenidoğanlar, süt çocukları ve
çocuklar arasında benzerdir (2.8 - 9.0 ml/kg/dak.) ve yetişkinlerdeki klerensten fazla değildir.
Kararlı durumdaki dağılım hacmi (Va*) süt çocuklarında yetişkin hastalardaki ile benzerdir
(0.29 - 0.43 l/kg), ancak çocuklarda biraz daha küçüktür (0.13 - 0.32 l/kg).
5.3. Klinik öncesi güvenlilik verileri
Veküronyum bromürün genotoksik, embriyotoksik ya da teratojenik potansiyeli yoktur. Sıçan,
köpek ve kedilerde yapılan tek doz ve çoklu doz toksisite çalışmalarında insanlar için özel bir
risk ortaya çıkmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Dibazik sodyum fosfat anhidrus
Mannitol
6.2. Geçimsizlikler
Birçok başka ilaç için de söz konusu olduğu gibi, tiyopental eklendiğinde veküronyum
bromür ile geçimsizlik bildirilmiştir.
Veküronyum bromürün geçimliliği gösterilmiş solüsyonlar dışında diğer solüsyonlarla
karıştırılması ya da ilaçlarla aynı enjektöre konması önerilmez (Bkz. Bölüm 6.6.).
12/14Veküronyum bromür diğer ilaçların da verildiği infüzyon hattından verildiğinde, veküronyum
bromür ile geçimsizliği saptanmış ya da geçimli olduğu saptanmamış ilaçların verilmesi
arasında bu hattın yeterince yıkanması (örneğin %0.9’luk sodyum klorür ile) önemlidir.
6.3. Raf ömrü
24 ay.
BLOK-L son kullanma tarihine dek ambalajında belirtilen koşullarda saklanabilir.
Sulandırıldıktan sonra oda sıcaklığında ve gün ışığında stabilitesini 24 saat korur.
Mikrobiyolojik açıdan ürün açıldıktan sonra hemen kullanılmalıdır. Hemen kullanılmadığı
koşullarda kullanım sırasındaki saklama süresi ve koşullar kullanıcının sorumluluğundadır ve
sulandırma/seyreltme (vb.) kontrollü ve valide edilmiş aseptik koşullarda gerçekleşmemiş ise,
2-8oC’de 24 saati geçmemelidir.
Flakon etiketi üzerindeki “son kullanma tarihi” BLOK-L’nin o tarihe dek kullanılabileceğini
göstermektedir.
6.4. Saklamaya yönelik özel uyarılar
25ºC’nin altındaki oda sıcaklığında ve ışıktan korumak için orijinal ambalajında
saklanmalıdır. Sulandırıldıktan sonra oda sıcaklığında ve gün ışığında stabilitesini 24 saat
korur.
Sulandırılmış çözeltinin saklama koşulları için Bölüm 6.3.’e bakınız.
Sulandırıldıktan sonra içinde parçacıklar olan ya da berrak olmayan BLOK-L ürünü
kullanmayınız.
6.5. Ambalajın niteliği ve içeriği
Ambalajında 10 mg veküronyum bromür içeren, lastik tıpalı, aluminyum başlıklı, Tip I,
renksiz cam flakon ve 10 ml çözücü içeren Tip I cam ampul bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
BLOK-L yalnız intravenöz yoldan uygulanır ve sulandırıldıktan sonra kullanılmalıdır.
BLOK-L; %5 glukoz/su, %5 glukoz/%0.9 NaCl, %0.9 NaCl, laktatlı Ringer solüsyonları
içinde verilebilir. İnfüzyon solüsyonlarının kullanılmayan kısımları derhal atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
13/147. RUHSAT SAHİBİ
Mustafa Nevzat İlaç Sanayii A.Ş.
Prof. Dr. Bülent Tarcan Sok., Pak İş Merkezi No: 5/1
34349 Gayrettepe, İstanbul
Tel: 0212 337 38 00
8. RUHSAT NUMARASI
206/52
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.09.2005
Ruhsat yenileme tarihi: -
10. KÜB’ÜN YENİLENME TARİHİ
-
14/14