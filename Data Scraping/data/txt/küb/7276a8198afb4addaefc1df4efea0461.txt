1  KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI 
PANADOL 500 mg film kaplı tablet  
2. KALİTATİF ve KANTİTATİF BİLEŞİM 
Etkin madde:  
Bir film tablet 500 mg parasetamol içerir.  
 
Yardımcı maddeler:  
Potasyum  sorbat  0,6 mg 
 
Diğer yardımcı maddeler için bölüm 6.1’e bakınız. 
 
3. FARMASÖTİK  FORM  
Film tablet 
Beyaz- beyazımsı, düz kenarlı, bir yüzünde üçgen şeklinde kabartma ve diğer yüzünde çentik 
bulunan film kaplı  tablet.  
 
4. KLİNİK  ÖZELLİKLER  
 
4.1. Terapötik  endikasyonlar  
PANADOL bir analjezik ve antipiretiktir.  
Hafif ve orta şiddetteki ağrı (baş ağrısı, migren, kas ağrısı, dismenore , boğaz ağrısı, kas - 
iskelet sistemi ağrısı, aşıdan sonra gelişen ağrı ve ateş durumlarında, diş ağrısı ve dişle ilgili işlemlerden sonra gelişen ağrılar, kulak ağrısı, soğuk algınlığı ve grip dahil üst solunum yolu 
enfeksiyonları, osteoartrite bağlı ağrılar) ve ateşin semptomatik tedavisinde endikedir.  
4.2. Pozoloji ve uygulama şekli 
Pozoloji/uygulama sıklığı ve  süresi:  
Yetişkinlerde ve 16 yaş ve üzerindeki çocuklarda:  
4-6 saat ara ile 1 -2 tablet önerilir. Günlük en yüksek doz 4000 mg’dır. 
Hekim önerisi yoksa üç ardışık günden daha fazla kullanılmamalıdır. Alkol alan kişilerde  hepa totoksisite riski nedeniyle günlük alınan parasetamol dozunun 2000 
mg’ı  aşmaması gerekir.  
Semptomların giderilebilmesi için etkili olduğu en düşük dozda kullanınız.  
Belirtilen  dozdan  fazla  kullanılmamalı,  kullanıldığı  takdirde  hemen  bir doktora 
başvurulmalıdır. Minimum 4 saatte bir yinelenebilir. Ancak 24 saatte 8 tabletten fazla kullanılmamalıdır.  Çocuklarda:  
10-15 yaş arası çocuklarda , günde 4 kere 1 tablet  önerilir. 10 yaş ve altındaki çocuklarda 
kullanıma uygun deği ldir. 
  Günlük en yüksek doz tek seferde 10- 15 mg/kg (30 kg üstü çocuklarda bir defada 500 mg) 
veya bölünmüş dozlarda günlük maksimum 60 mg/kg’dır (30 kg üstü çocuklarda maksimum 2g). 24 saatte 4 dozdan     fazla kullanılmamalıdır.  
Doktor tavsiyesi olmadan maksimum sürekli kullanım süresi 3 gündür.  
 
 
Uygulama şekli:  2  Oral olarak uygulanır. Bir bardak su ile alınmalıdır. 
Özel popülasyonlara ilişkin ek bilgiler: 
Böbrek/Karaciğer yetmezliği:  
Hafif -orta şiddette karaciğer ve böbrek fonksiyon bozukluğu olan hastalarda dikkatle 
kullanılmalıdır ( Bkz: Özel kullanım uyarıları ve önlemleri). Şiddetli karaciğer ve böbrek 
yetmezliklerinde ise kullanılmamalıdır ( Bkz: Kontrendikasyonlar). Altta yatan karaciğer 
hastalığı, parasetamole bağlı karaciğer hasarı riskini arttırır. Karaciğer ya da böbrek yetmezliği olan hastalar bu ilacı kullanmadan önce doktora danışmalıdır. 
 
Pediyatrik popülasyon:  
10 yaş ve altındaki çocuklarda kullanıma uygun değildir. 10- 15 yaş arası çocuklarda, günde 4 
kere 1 tablet önerilir. 24 saatte 4 dozdan fazla kullanılmamalıdır. Doktor tavsiyesi olmadan maksimum sürekli kullanım süresi 3 gündür.  
 
Geriyatrik popülasyon:  
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda doz ve dozlam sıklığı azaltılmalıdır ( Bkz: Farmakokinetik  özellikler).  
 
4.3. Kontrendikasyonlar  
• Parasetamol ya da diğer bileşenlerden herhangi birine aşırı  duyarlılık, 
• Şiddetli karaciğer (Child- Pugh kategorisi > 9) ve böbrek yetmezliği  
 
4.4. Özel kullanım uyarıları ve  önlemleri  
Parasetamol içerir. Parasetamolü ilk kullananlarda veya daha önce kullanım hikayesi 
olanlarda, kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu oluşabilmektedir. Bu durumda doktor ile irtibata geçilerek ilacın kullanımının bırakılması ve alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve ölümle sonuçlanabilen Steven Johnson Sendromu (SJS), toksik epidermal nekroliz (TEN) ve akut generalize ekzantematöz püstüloz (AGEP) dahil cilt reaksiyonlarına neden olabilmektedir. 
 
Anemisi olanlar, akciğer hastaları, karaciğer ve böbrek fonksiyon bozukluğu olan hastalarda doktor kontrolü altında dikkatli kullanılmalıdır. Önceden mevcut hepatik hastalığı ya da böbrek yetmezliği bulunan hastalarda parasetamole bağlı karaciğer hasarı riski arttığı için yüksek dozda veya uzun süreli tedaviler esnasında periyodik aralıklarla karaciğer fonksiyon tetkikleri yapmak gerekebilir. Böbrek yetmezliği (kreatinin klerensi < 10 m L/dakika) halinde, 
doktorun parasetamol kullanımının yarar/ risk oranını dikkatle değerlendirmesi gerekir. Doz ayarlaması yapılmalı ve hasta kesintisiz izlenmelidir.  
 
Bir yıl boyunca günlük terapötik parasetamol dozları alan bir hastada hepatik nekroz ve daha 
kısa süreli olarak aşırı doz kullanan bir hastada karaciğer hasarı bildirilmiştir. 
12 – 48 saat içinde karaciğer enzimleri yükselebilir ve protrombin zamanı uzayabilir. Ancak 
klinik semptomlar dozun alınmasından 1 – 6 gün sonrasına kadar görülmeyebilir. 
 
Akut yüksek dozda ciddi karaciğer toksisitesine neden olur. 
 
Erişkinlerde kronik günlük dozlarda karaciğer hasarına neden olabilir. 
 
Hepatotoksisite riskinden ötürü, parasetamol, tavsiye edilenden daha yüksek dozlarda ya da  
daha uzun süreli alınmamalıdır. Hafif veya orta şiddette karaciğer yetmezliği (Child -Pugh 
kategorisi <9) olan hastalar, parasetamolü dikkatli kullanmalıdırlar. 
 3  Terapötik dozlarda parasetamol uygulaması sırasında serum alanin aminotransferaz (ALT) 
düzeyi yükselebilir.  
 
Terapötik dozlarda parasetamol ile hepatik oksidatif stresi artıran ve hepatik glutatyon rezervini azaltan ilaçların eşzamanlı kullanımı, alkolizm, sepsis veya diabetes mellitus gibi çeşitli durumlar hepatik toksisite riskinde artışa yol açabilir.  
 
Sepsis gibi glutatyon eksikliği olan hastalarda, parasetamol kullanımı metabolik asidoz riskini  
arttırabilir.  
 Şiddetli böbrek yetmezliği ve sepsis gibi ciddi hastalığı olan hastalarda veya uzun süre terapötik dozda parasetamol veya parasetamol ve flukloksasilin kombinasyonu ile tedavi edilen malnütrisyon ya da glutatyon eksikliğinin diğer kaynakları (örn. kronik alkolizm) olan hastalarda piroglutamik asidoz nedeniyle yüksek anyon açıklılığına sahip metabolik asidoz (HAGMA) vakaları, bildirilmiştir. Piroglutamik asidoza bağlı HAGMA şüphesi varsa, parasetamolün derhal kesilmesi ve yakın takip yapılması gerekir. İdrar 5 -oksoprolin ölçümü, 
birden fazla risk faktörü olan hastalarda HAGMA'nın altında yatan nedenin piroglutamik asidoz olduğunu belirlemek için yararlı olabilir.  Ciddi bir enfeksiyonunuz varsa bu metabolik asidoz riskini arttırabilir. Metabolik asidoz belirtileri şunlardır:  
• Derin, hızlı ve zorlanarak nefes alıp vermek  
• Uyuşukluk 
• Mide bulantısı ve  kusma  
• İştahsızlık  
 
Yüksek dozlarda parasetamolün uzun süreli kullanılması böbrek hasarına neden olabilir.  
 
Glutatyon seviyesi azalmış, düzenli olarak alkol kullanan, anoreksik, düşük vücut kütle indeksi olan ya da beslenme yetersizliği olan kişilerde karaciğer fonksiyon bozukluğu/ hasarı tespit edilmiştir. Bu durumlar mevcutsa dikkatli kullanılmalıdır.  
 
Genelde, özellikle diğer analjeziklerle kombinasyon halinde kesintisiz parasetamol kullanılması, kalıcı böbrek hasarına ve böbrek yetmezliği riskine (analjezik nefropatisi) yol açabilir.  
 
Glukoz 6 fosfat dehidrogenaz eksikliği olanlarda dikkatli kullanılmalıdır. Seyrek olarak hemoliz vakaları görülebilir.  
 
Gilbert sendromu olan hastaların parasetamol kullanması, sarılık gibi klinik semptomlara ve daha belirgin hiperbilirubinemiye neden olabilir. Bundan dolayı, bu hastalar parasetamolü 
dikkatli kullanmalıdırlar.  
 
Orta düzeyde alkol ile birlikte eşzamanlı parasetamol alınması, karaciğer toksisitesi riskinde bir artışa yol açabilir. Alkolik karaciğer hastalarında dikkatli kullanılmalıdır. 
 
Alkol alan kişilerde hepatotoksisite riski nedeniyle günlük alınan parasetamol dozunun 2000 
mg’ı aşmaması gerekir.  
 
Parasetamol içeren diğer ilaçların PANADOL ile eşzamanlı kullanımından kaçınılmalıdır. Parasetamol içeren başka ilaçlarla birlikte kullanımı doz aşımına neden olabilir. Parasetamol 
doz aşımı sonuçları karaciğer nakli ya da ölüme kadar varabilen karaciğer yetmezliğine yol 
açabilir. Parasetamol içeren ve ağrı kesici, ateş düşürücü, grip ve nezle semptomlarını giderici 4  ya da uykuya yardımcı ilaçlar ile birlikte kullanılması  önerilmez.  
 
3-5 gün içinde yeni semptomların oluşması ya da ağrının ve/veya ateşin azalmaması halinde, 
hastaların parasetamol kullanmaya son vermesi ve bir doktora danışması önerilir. PANADOL 
her bir tablette 0,6 mg potasyum sorbat ihtiva eder. Bu durum, böbrek fonksiyonlarında 
azalma olan hastalar ya da kontrollü potasyum diyetinde olan hastalar için göz önünde bulundurulmalıdır. 
 
4.5. Diğer tıbbi ürünler ile etkileşimler ve diğer etkileşim  şekilleri  
Propantelin gibi mide boşalmasını yavaşlatan ilaçlar, parasetamolün yavaş emilmesine ve 
dolayısıyla parasetamolün etkisinin daha geç ortaya çıkmasına neden olabilir. 
 
Metoklopramid gibi mide boşalmasını hızlandıran ilaçlar, parasetamolün daha hızlı emilmesine ve dolayısıyla parasetamolün etkisinin daha hızlı başlamasına neden olabilir.  
 
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.) veya rifampisin gibi karaciğerde hepatik mikrozomal enzim indüksiyonuna sebep olan ilaçların tek başına kullanıldığında zararsız olan parasetamol dozlarıyla eşzamanlı kullanımı karaciğer hasarına yol açabilir. Aşırı alkol tüketimi halinde, terapötik dozlarda bile parasetamol alınması da karaciğer hasarına neden  olabilir.  
Parasetamolün kloramfenikol ile kombinasyon halinde kullanılması, kloramfenikolün yarılanma ömrünü uzatabilir ve dolayısıyla bu ilacın toksisite riskini artırabilir. 
 
Parasetamol (veya metabolitleri), K vitamine bağımlı koagülasyon faktörü sentezinde rol oynayan enzimler ile etkileşir. Parasetamol ile varfarin veya kumarin türevleri arasındaki 
etkileşimler, “uluslararası normalleştirilmis oran” (International Normalized Ratio, INR) 
değerinde bir artışa ve kanama riskinde bir artışa neden olabilir; arada bir tek seferlik ya da 
birkaç dozluk kullanımda kanama üzerine belirgin bir etki beklenmemektedir. Bundan dolayı, oral antikoagulan kullanan hastalar, tıbbi denetim ve kontrol olmadan uzun süreli parasetamol kullanmamalıdır.  
 
5-hidroksitriptamin (serotonin) tip 3 reseptör antagonistleri olan tropisetron ve granisetron, 
farmakodinamik etkileşim ile parasetamolün analjezik etkisini tamamen  baskılayabilir.  
 
Parasetamol ve azidotimidin (AZT - zidovudin) eşzamanlı kullanılması nötropeni eğilimini 
artırır. Bu nedenle tıbbi tavsiye olmadıkça, parasetamol AZT ile birlikte  alınmamalıdır.  
 
Parasetamol, flukloksasilin ile birlikte kullanıldığında dikkatli olunmalıdır . Çünkü eş zamanlı 
alımın, özellikle risk faktörleri olan hastalarda piroglutamik asidoz nedeniyle yüksek anyon 
açıklı klı metabolik asidozla ilişkili olduğu gösterilmiştir (bkz. Özel kullanım uyarıları ve 
önlemleri).  
 
Birden fazla ağrı kesiciyle kombinasyon tedavisinden kaçınılması önerilmektedir. Bunun hastaya ekstra bir fayda sağladı ğını gösteren çok az kanıt vardır ve genelde istenmeyen 
etkilerde artışa yol açmaktadır. 
 
Parasetamol emilim hızı metoklopramid ya da domperidon ile artabilir ve kolestiramin ile azalabilir.  
 
St. John’s Wort ( Hypericum perforatum –sarı kantaron) parasetamolün kan düzeylerini 
azaltabilir.  
 
Besinler ile birlikte alındığında parasetamolün emilim hızı azalabilir.  5   
 
Özel popülasyonlara ilişkin ek bilgiler  
Veri yoktur.  
 
Pediyatrik popülasyon:  
Veri yoktur.  
 
4.6. Gebelik ve laktasyon 
Genel  tavsiye  
Gebelik kategorisi: B  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Parasetamolün doğurganlık üzerine etkisi olduğuna dair kanıt bulunmamaktadır.  
Yine de çocuk doğurma potansiyeli bulunan kadınlara verilirken tedbirli  olunmalıdır.  
Gebelik dönemi  
PANADOL’un gebelikte kullanım güvenliliği belirlenmemiştir. Parasetamol plasentayı geçer 
ve fötal dolaşımda maternal dolaşımdakine benzer düzeylere ulaşır. Bununla beraber, parasetamol terapötik dozlarının kısa süreli olarak anne tarafından alınmasının insanda teratojenik etkilerle ilişkili olmadığına dair epidemiyolojik kanıtlar vardır.  
 
Parasetamol için, gebeliklerde maruz kalmaya ilişkin yeterli klinik veri mevcut değildir. Hayvanlar üzerinde yapılan çalışmalar, gebelik / embriyonal / fetal geli şim / doğum ya da 
doğum sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir . 
 
Gebe kadınlarla ilgili çok sayıda veri, ne malformasyon ne de yenidoğan veya fetus toksisitesini göstermiştir.  Anne karnında parasetamole maruz kalan çocuklarda nörolojik 
gelişim ile ilgili epidemiyolojik çalışmalar kesin olmayan sonuçlar göstermiştir.  
 Parasetamol, gebelik döneminde yalnızca doktor tavsiyesi  ile ve ilacın yarar/risk  oranı göz 
önünde bulundurularak kullanılmalıdır.  
Eğer klinik olarak gerekirse PANADOL gebelikte ancak etkili en düşük dozda, en kısa süreyle ve mümkün olan en düşük sıklıkta kullanılabilir.  
 Laktasyon dönemi  
Emziren annelerdeki bir farmakokinetik bir çalışmada 650 mg’lık dozun %1’inden azı anne sütünde saptanmıştır. Benzer sonuçlar diğer çalışmalarda da bulunmuştur. Bu nedenle emziren anne tarafından terapötik dozların alınması bebek üzerinde bir risk oluşturmaz.  
 
Üreme yeteneği/ Fertilite Hayvanlarda yapılan kronik toksisite araştırmalarında  parasetamolün testiküler atrofiye neden 
olduğu ve spermatogenezi inhibe ettiği bildirilmiştir. İnsanlarda fertilite üzerindeki etkisini araştıran yeterli çalışma bulunmamaktadır. Bazı çalışmalarda nonsteroidal antienflamatuvar ilaçların fertilite üzerine engelleyici etkisi olduğu bildirilmekle birlikte kesin sonuca varılmamıştır.  
 
4.7. Araç ve makine kullanımı üzerindeki  etkiler 
Bazı hastalarda parasetamol kullanımına bağlı olarak baş dönmesi veya somnolans  görülebilir. 
Parasetamol kullanan hastaların uyanık kalmalarını gerektiren faaliyetler sırasında dikkatli olmaları gerekmektedir.  6   
4.8. İstenmeyen  etkiler 
Sıklık sınıflandırması aşağıdaki gibidir:  
 
Çok yaygın ≥1/10 
Yaygın ≥1/100 ve < 1/10  
Yaygın olmayan ≥1.000 ve < 1/100 Seyrek ≥1/10.000 ve < 1/1.000     
Çok seyrek ≤ 1/10.000. Bilinmiyor (eldeki verilerden hareketle tahmin edilemiyor)  
 
Parasetamolün istenmeyen etkileri genellikle hafiftir. 10 g’ın üzerinde alınması durumunda toksisite görülmesi  muhtemeldir.  
 
Kan ve lenf sistemi  hastalıkları  
Seyrek: Çok miktarda alındığında anemi, methemoglobinemi, uzun süreli kullanımda hemolitik anemiye bağlı trombositopeni, trombositopenik purpura, lökopeni, nötropeni ve pansitopeni gibi kan sayımı değişiklikleri  
Bu yan etkiler parasetamol ile neden -sonuç ilişkisi içinde değildir. 
Çok seyrek: Trombositopeni, Agranülositoz  
 
Bağışıklık sistemi hastalıkları  
Çok seyrek: Alerjik reaksiyonlar, anafilaksi, Lyell sendromu,  
Bilinmiyor: Bronkospazm, pozitif alerji testi, immün trombositopeni  
 
Sinir sistemi hastalıkları Yaygın: Baş ağrısı, baş dönmesi, somnolans, parestezi  
Bilinmiyor: Santral sinir sistemi stimülasyonu, ensefalopati, insomni, tremor  
 
Solunum, göğüs hastalıkları ve mediastinal hastalıklar  
Yaygın: Üst solunum yolu enfeksiyon belirtileri 
Seyrek: Analjezik astım sendromu da dahil astım  
Çok Seyrek: Aspirin ve diğer non- steroid antienflamatuar ilaçlara karşı duyarlılığı olan 
hastalarda bronkospazm.  
 
Gastrointestinal hastalıklar  
Yaygın: Bulantı, kusma, dispepsi, flatulans, karın ağrısı, konstipasyon 
Yaygın olmayan: Gastrointestinal kanama  
Seyrek: İshal  
 
Hepatobiliyer hastalıklar  
Seyrek: Çok miktarda alındığında hepatik bozukluk Çok seyrek: Hepatik disfonksiyon 
 
Deri ve deri altı doku hastalıkları  
Seyrek:  Ürtiker, akut generalize eksantematöz püstülozis, eritema multiform,  
Çok seyrek: Deri döküntüsü, kaşıntı, alerjik ödem ve anjiyoödem, Stevens -Johnson sendromu 
ve toksik epidermal nekroliz (fatal sonuçlar  dahil). 
Bu belirti ilacın kesilmesiyle kaybolur. 
 7  Böbrek ve idrar yolu hastalıkları  
Yaygın olmayan: Parasetamolün terapötik dozlarını takiben nefrotoksik etkileri yaygın değildir. 
Uzun süreli uygulamada papiler nekroz bildirilmiştir.  Metabolizma ve beslenme bozuklukları  
Bilin miyor: Yüksek anyon açıklı metabolik asidoz  
Parasetamol kullanan risk faktörleri olan hastalarda piroglutamik asidoz nedeniyle yüksek anyon açıklığına sahip metabolik asidoz vakaları gözlemlenmiştir (bkz. Özel kullanım 
uyarıları ve önlemleri). Bu hastalarda düşük glutatyon düzeylerinin bir sonucu olarak 
piroglutamik asidoz meydana gelebilir.  
 
 Pazarlama sonrası güvenlilik verileri:  
Geçmiş  klinik  çalışmalardaki  istenmeyen  etkiler  hem seyrek  hem de küçük hasta 
gruplarındandır. Kapsamlı pazarlama sonrası deneyimde, terapötik dozda ve ürünle ilgili olarak bildirilen istenmeyen etkiler aşağıdaki tabloda özetlenmiştir. Pazarlama sonrasında belirlenen istenmeyen etkiler gönüllülük esasına göre belirsiz bir popülasyondan bildirilmiş ve bu istenmeyen etkilerin tam bilinmemekle birlikte sıklıkları çok seyrektir.  (<1/10.000)  
 İstenmeyen etkilerin sınıflandırılması için aşağıdaki kural kullanılmıştır: çok yaygın ( ≥1/10), 
yaygın (≥1/100 ila <1/10), yaygın olmayan (≥1/1000 ila <1/100), seyrek (≥1/10.000 ila <1/1000) ve çok seyrek (<1/10.000), bilinmiyor (eldeki verilerden hareketle tahmin edilemiyor).  
 Advers olay sıklıkları, pazarlama sonrası veriler aracılığıyla alınan spontane raporlardan tahmin edilmiştir.  
 
*  Parasetamol ile bronkospazm vakaları görülmüştür, ancak bunlar aspirin veya diğer 
NSAİİ’lere duyarlılığı olan astımlılarda görülmesi daha olasıdır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)‘ne bildirmeleri gerekmektedir. ( www.titck.gov.tr
; e-
posta : tufam@titck.gov.tr ; tel: 0800 314 00 08; faks: 0312 218 35 99)  
 
4.9. Doz aşımı ve  tedavisi  
Yetişkinlerde 10 gramdan fazla kullanılması halinde toksisite olasılığı vardır. Dahası, aşırı Sistem Organ Sınıfı  Yan Etkiler  Sıklık  
Kan ve lenf sistemi 
hastalıkları  Trombositopeni  
Agranülositoz  Çok seyrek  
 
 
Bağışıklık sistemi 
hastalıkları  Anafilaksi  
Kütanöz aşırı duyarlılık reaksiyonları, 
ciltte oluşan kızarıklık, anjiyoödem, çok 
nadir görülen ciddi cilt reaksiyonları vakaları bildirilmiştir.  Çok seyrek  
Solunum, göğüs 
hastalıkları mediastinal 
hastalıklar  Bronkospasm* Çok 
seyrek  
Hepato -bilier hastalıklar  Hepatik işlev bozukluğu  Çok seyrek  8  dozun zararı sirotik olmayan alkolik karaciğer hastalığı olanlarda daha büyüktür. Çocuklarda 
aşırı dozu takiben karaciğer hasarı göreceli olarak daha seyrektir. Karaciğer hücre hasarı ile 
birlikte parasetamol aşırı dozajında normal erişkinlerde 2 saat civarında olan parasetamol 
yarılanma ömrü genellikle 4 saate veya daha uzun sürelere uzar. 14C-aminopirinden sonra 
14CO2 atılımında azalma bildirilmiştir. Bu plazma parasetamol konsantrasyonu veya yarılanma 
ömrü veya konvansiyonel karaciğer fonksiyon testi ölçümlerine nazaran parasetamol aşırı 
dozajı ile karaciğer hücre hasarı arasındaki ilişkiyi daha iyi gösterir.  
Parasetamole bağlı fulminant karaciğer yetmezliğini takiben gelişen akut tübüler nekrozdan 
dolayı böbrek yetmezliği oluşabilir. Bununla beraber, bunun insidansı başka nedenlerden dolayı fulminant karaciğer yetmezliği olan hastalarla karşılaştırıldığında bu grup hastalarda daha sık değildir. Seyrek olarak, ilaç aldıktan 2- 10 gün sonra, sadece minimal karaciğer toksisitesine 
karşın renal tübüler nekroz oluşabilir. Aşırı dozda parasetamol almış bir hastada kronik alkol alımının akut pankreatit gelişmesine katkıda bulunduğu bildirilmiştir. Akut aşırı doza ilaveten, parasetamolün günlük aşırı miktarlarda alımından sonra karaciğer hasarı ve nefrotoksik etkiler bildirilmiştir.  
 
Semptom ve belirtiler:  
Parasetamol doz aşımı sonuçları karaciğer nakli ya da ölüme kadar varabilen karaciğer yetmezliğine yol açabilir. Hepatik disfonksiyon ve karaciğer toksisitesi ile birlikte çoğu zaman akut pankreatit de gözlenmiştir. Solgunluk, anoreksi, bulantı ve kusma parasetamol aşırı dozajının sık görülen erken semptomlarıdır. Hepatik nekroz parasetamol aşırı dozajının, dozla ilişkili komplikasyonudur. Hepatik enzimler yükselebilir ve protrombin zamanı 12 ila 48 saat içinde uzar, fakat klinik semptomlar ilacın alımını takiben 1 ila 6 gün içinde belirgin olmayabilir.  
 
Tedavi:  
Erken dönemde belirgin semptom olmamasına karşın hasta hemen hastaneye gönderilmelidir. Semptomlar bulantı ve kusma ile sınırlı olabilir ve doz aşımı şiddetini ya da organ hasarı 
riskini yansıtmayabilir. Hastayı gecikmiş hepatoksisiteye karşı korumak için parasetamol aşırı dozajı hemen tedavi edilmelidir. Bunun için, absorbsiyonu azaltmayı (gastrik lavaj veya aktif kömür) takiben intravenöz N -asetilsistein veya oral metionin vermek gerekir. Eğer hasta 
kusuyorsa veya aktif kömür ile konjugasyon yapılmışsa metionin kullanılmamalıdır. Doruk plazma parasetamol konsantrasyonları aşırı dozu takiben 4 saate kadar gecikebilir. Bu nedenle, hepatoksisite riskini belirlemek için plazma parasetamol düzeyleri ilaç alımından en az 4 saat sonrasına kadar ölçülmelidir. Ek tedavi (ilave oral metionin veya intravenöz N -asetilsistein) 
kan parasetamol içeriği ve ilaç alımından beri geçen süre ışığı altında  değerlendirilmelidir.  
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya 
kronik olarak beslenme eksikliği olanlarda N -asetilsistein ile tedavi eşiğinin %30 -50 
düşürülmesi önerilir, çünkü bu hastalar parasetamolün toksik etkilerine karşı daha duyarlı 
olabilirler. Parasetamol aşırı dozajını takiben gelişebilecek fulminant karaciğer yetmezliği tedavisi uzmanlık gerektirir. 
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterap otik grup: Analjezik ler, Diğer Analjezik  ve Antipiretikler, Anilidler  
ATC kodu: N02BE01  Parasetamol, analjezik ve antipiretik bir ajandır. Parasetamolün terapötik etkilerinin, siklooksijenaz enziminin inhibisyonu sonucu prostaglandin sentezinin inhibisyonuna bağlı olduğu düşünülmektedir. Parasetamolün periferik siklooksijenaza oranla santral siklooksijenaz üzerine daha etkili inhibitör olduğunu gösteren kanıtlar vardır. Parasetamolün analjezik ve antipiretik özellikleri vardır fakat sadece zayıf anti -enflamatuvar özellikler gösterir. Bu durum; 9  enflamatuvar dokuların diğer dokulara oranla daha yüksek seviyelerde hücresel peroksidler 
içermesi ve bu hücresel peroksidlerin parasetamolün siklooksijenaz inhibisyonunu önlemesiyle açıklanabilir.  
 
5.2. Farmakokinetik  özellikler  
Emilim:  
Parasetamolün absorpsiyonu başlıca ince barsaklardan pasif difüzyon ile olur. Gastrik boşalma, oral uygulanan parasetamol absorpsiyonu için hız sınırlayıcı bir basamaktır. Doruk plazma parasetamol konsantrasyonu formülasyona bağlı olarak genellikle oral uygulamadan sonra 30 ila 60 dakika arasında meydana gelir. Parasetamol değişken bir oranda ilk geçiş 
metabolizmasına uğradığı için oral uygulamadan sonra sistemik dolaşımda tam olarak bulunmaz. Erişkinlerdeki oral biyoyararlanımının uygulanan parasetamol miktarına bağlı olduğu görülmektedir. Oral biyoyararlanım 500 mg’lık dozdan sonra %63 iken, 1 veya 2 g (tablet formu) dozundan sonra yaklaşık %90’a yükselir. 
 
 Dağılım:  
Parasetamol birçok vücut sıvısına eşit miktarda dağılır; tahmini dağılım hacmi 0.95 L/kg’dır. 
Terapötik dozları takiben parasetamol plazma proteinlerine önemli oranda bağlanmaz.  
Çocuklardaki dağılım kinetiği (Vd/F) erişkinlerdekine benzerdir.  
 
Biyotransformasyon:  
Terapötik dozlardan sonra parasetamolün plazma yarılanma ömrü 1.5 -2.5 saat arasındadır. 
Parasetamol karaciğerde metabolize olur ve insanda çok sayıda metabolitleri tanımlanmıştır. 
İdrarla atılan majör metaboliti glukuronid ve sülfat konjugatıdır. Parasetamolün %10 kadarı minör bir yolla sitokrom P -450 karma fonksiyonlu oksidaz sistemi (başlıca CYP2E1 ve 
CYP3A4) ile reaktif bir metabolit olan asetamidokinona dönüşür. Bu metabolit hızla indirgenmiş glutatyon ile konjuge olur ve sistein ve merkaptürik asit konjugatları şeklinde atılır. Büyük miktarlarda parasetamol alındığında hepatik glutatyon azalabilir ve vital hepatoselüler makromoleküllerine kovalan olarak bağlanan hepatosit asetamidokinonun aşırı birikmesine yol açar. Bu da doz aşımı durumunda görülebilen hepatik nekroza yol açar.  
 
Eliminasyon : 
Tek dozu (1000 mg i.v.) takiben parasetamolün total vücut klerensi yaklaşık 5 m L/dak/kg’dır. 
Parasetamolün renal klerensi idrar akış hızına bağlıdır, fakat pH’ya bağlı değildir. Uygulanan ilacın %5’ten daha azı değişmemiş parasetamol halinde atılır. Sağlıklı bireylerde terapötik dozun yaklaşık %85- 95’i 24 saat içinde idrar ile atılır. 
 
Doğrusallık/Doğrusal Olmayan Durum:  
Reaktif parasetamol metabolitlerinin karaciğer hücre proteinlerine bağlanması, hepatoselüler  
hasara sebep olur. Terapötik dozlarda, bu metabolitler, glutatyon tarafından bağlanır ve nontoksik konjugatlar oluştururlar. Ancak masif doz aşımı halinde, karaciğerin (glutatyon oluşumunu kolaylaştıran ve teşvik eden) SH -donörleri deposu tükenir; ilacın toksik 
metabolitleri karaciğerde birikir ve karaciğer hücre nekrozu gelişir ve bu da karaciğer fonksiyonunda bozulmaya ve giderek hepatik komaya kadar ilerler.  
 
Pozolojiye  uygun kullanıldığında farmakokinetiği doğrusaldır.  
 
Hastalardaki karakteristik özellikler  
Renal yetmezlikte farmakokinetik: 2- 8 saatler arasında ortalama plazma yarılanma ömrü 
normal ve böbrek yetmezliği olan hastalarda aynıdır, fakat 8- 24 saatler arasında böbrek 
yetmezliğinde eliminasyon hızı azalır. Kronik renal yetmezlikte glukuronid ve sülfat 
konjugatlarında belirgin birikme olur. Ana bileşiğin kısıtlı rejenerasyonuyla kronik böbrek 
yetmezliği olan hastalarda biriken parasetamol konjugatlarında bir miktar ekstra eliminasyon 10  oluşabilir. Kronik böbrek yetmezliğinde parasetamol doz aralıklarını uzatmak tavsiye edilir. 
Hemodiyalizde parasetamol plazma düzeyleri azalabileceğinden terapötik kan düzeylerini korumak için ilave parasetamol dozları gerekebilir. 
 
Hepatik yetmezlikte farmakokinetik: Hafif karaciğer hastalığı olan hastalardaki ortalama 
plazma yarılanma ömrü normal bireylerdekine benzerdir, fakat ciddi karaciğer yetmezliğinde önemli derecede uzar (yaklaşık %75). Bununla beraber, yarılanma ömrünün uzamasının klinik önemi açık değildir; çünkü karaciğer hastalığı olan hastalarda ilaç birikmesi ve hepatoksisite olduğu kanıtlanmamış ve glutatyon konjugasyonu azalmamıştır. Kronik stabil karaciğer hastalığı olan 20 hastaya 13 gün günde 4 g parasetamol verilmesi karaciğer fonksiyonunda bozulmaya yol açmamıştır. Hafif karaciğer hastalığında önerilen dozlarda alındığında parasetamolün zararlı olduğu kanıtlanmamıştır. Bununla beraber, şiddetli karaciğer hastalığında, plazma parasetamol yarılanma ömrü önemli derecede uzamıştır. 
 
 Yaşlılarda farmakokinetik: Genç ve yaşlı sağlıklı denekler arasında farmakokinetik 
parametrelerde gözlenen farklılıkların klinik olarak önemli olduğu düşünülmemektedir. 
Bununla beraber serum parasetamol yarılanma ömrünün belirgin derecede arttığını (yaklaşık 
%84) ve parasetamol klerensinin zayıf, hareketsiz ve yaşlı hastalarda sağlıklı genç kişilere nazaran azaldığını (yaklaşık %47) düşündüren kanıtlar vardır.  
 
 Çocuklarda farmakokinetik:  Çalışmalar 0 -2 gün arasındaki yeni doğanlarda ve 3- 10 yaş 
arasındaki çocuklarda parasetamol major metabolitinin parasetamol sülfat olduğunu 
göstermiştir. Yetişkinlerdeki ve 12 yaş ve üzeri çocuklardaki veriler, major metabolitin glukoronid konjugatı olduğunu göstermiştir. Bununla beraber, parasetamolün genel eliminasyon hızında veya idrara geçen toplam ilaç miktarında yaşa ilişkin önemli farklılıklar yoktur. 
 
5.3. Klinik öncesi güvenlilik verileri 
Akut  Toksisite:  
Parasetamol yetişkin sıçanlara ve kobaylara oral yoldan verildikten sonra hafif toksik olduğu saptanmıştır. Farelerde ve yenidoğan sıçanlarda önemli oranda daha fazla toksik olmasının sebebi ise, muhtemelen, farelerde maddenin farklı bir metabolizmasının bulunması ve yenidoğan sıçanlarda hepatik enzim sisteminin olgunlaşmamış olmasıdır. 
Köpeklere ve kedilere daha yüksek dozlarda verildiğinde kusmaya sebep olmuştur; bu nedenle 
bu hayvan cinslerinde oral LD
50 değeri saptanamamıştır.  
 
Kronik Toksisite:  
Toksik dozların verilmesinin ardından deney hayvanlarında yavaş kilo artışı, diürez, asidüri ve 
dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi sırasında, abdominal organlarda kan akımı artışı, intestinal mukoza irritasyonu gözlenmiştir. 
 
Mutajenik ve Tümörojenik Potansiyeli:  
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu doğrudan bir DNA hasarı olarak değil, hepatotoksisite/miyelotoksisitenin dolaylı bir  sonucu 
olarak açıklanmıştır. Dolayısıyla, bir eşik doz varsayılabilir. Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün karsinojenik aktivitesine ilişkin herhangi bir bulgu bildirilmemiştir. Mononükleer hücre lösemisi insidansının artmasından dolayı dişi sıçanlarda bazı karsinojenik aktivite bulguları söz konusudur. Diyeti 6.000 ppm kadar olan farelerde yapılan 2 yıllık bir çalışmada ise parasetamolün karsinojenik aktivitesini gösteren herhangi bir bulgu saptanmamıştır. 
 
Üreme Toksisitesi:  
İnsanlarda kapsamlı kullanımdan sonra embriyotoksik veya teratojenik riskte bir artış 11  gözlenmemiştir. Parasetamol hamilelik dönemlerinde de sıklıkla alınmakta olup, gerek 
hamileliğin seyri gerekse doğmamış çocuk üzerinde herhangi bir olumsuz etki görülmemiştir. 
 
Hayvanlarda yapılan kronik toksisite araştırmalarında parasetamolün testiküler atrofiye neden  
olduğu ve spermatogenezi inhibe ettiği  bildirilmistir.  
 
Üreme ve gelişme toksisitesinin değerlendirilmesi için şu anda kabul edilmiş standartları 
kullanan konvansiyonel çalışmalar mevcut değildir. 
  
6. FARMASÖTİK  ÖZELLİKLER  
 
6. 1. Yardımcı maddelerin listesi 
Tablet  çekirdeği:  
Mısır nişastası  
Prejelatinize nişasta Povidon  
Potasyum sorbat 
Pudra  
Stearik asit  
 
Film kaplama: 
Hipromelloz Triasetin  
Saf su  
 
6.2. Geçimsizlikler  
Geçerli değildir.  
 
6.3. Raf ömrü  
48 ay 
 
6.4. Saklamaya yönelik özel  tedbirler 
25o C’nin altındaki oda sıcaklığında ve kuru bir yerde saklanmalıdır.  
 
6.5. Ambalajın niteliği ve  içeriği  
24 adet tablet, blisterde  
 
6.6. Beşeri  tıbbi üründen arta kalan maddelerin imhası ve diğer özel  önlemler  
Kullanılmamış olan ürünler ya da atık materyaller “Tıbbi Atıkların Kontrolu Yonetmeliği”  ve 
“Ambalaj Atıklarının Kontrolü Yönetmelikleri”ne uygun olarak imha edilmelidir. 
 
7. RUHSAT  SAHİBİ  
Haleon Tüketici Sağlığı A.Ş  
Esentepe Mah. Bahar Sk. Özdilek River Plaza Vyndham Grand No: 13 İç Kapı No: 80 Şişli/İstanbul 
Tel : 0212 996 71 50 
 
8. RUHSAT  NUMARASI  
  2019/270 
 
9. İLK RUHSAT TARİHİ/ RUHSAT YENİLEME  TARİHİ  
İlk ruhsat tarihi: 02.12.2015  12  Ruhsat yenileme tarihi:  23.05.2019 
 
10. KÜB’ÜN YENİLENME TARİHİ  
Bu kısa ürün bilgisi …  tarihinde onaylanmıştır. 