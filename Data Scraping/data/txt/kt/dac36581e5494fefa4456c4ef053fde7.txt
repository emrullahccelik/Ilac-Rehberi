 
                              
1/7 KULLANMA TALİMATI  
 
MOXAGUT  % 0,5 göz damlası , çözelti  
Göze damlatılarak uygulanır.  
Steril  
 
• Etkin madde:  Her 1 mL çözelti, (% 0,5) 5 mg moksifloksasine eşdeğer 5 ,45 mg 
moksifloksasin hidroklorür  içerir.  
 • Yardımcı maddeler:  Borik Asit, sodyum klorür, hidroklorik asit, sodyum hidroksit, 
enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma T alimatında:  
 
1. MOXAGUT  nedir ve ne için kullanılır?  
2. MOXAGUT ’u kullanmadan önce dikkat edilmesi gerekenler  
3. MOXAGUT  nasıl kullanılır?  
4. Olası yan et kiler  nelerdir?  
5. MOXAGUT ’un saklanması  
 Başlıkları yer almaktadır.  1. MOXAGUT  nedir ve ne için kullanılır?  
 MOXAGUT , berrak, yeşilimsi sarı renkte çözeltidir. 
 MOXAGUT , etkin madde olarak 5 mg moksifloks asine eşdeğer 5,45 mg moksifloksasin 
hidroklorür içerir. Koruyucu içermez.  
 Farmakoterapötik grup: oftalmolojikler, anti -infektifler  
 Karton kutuda, LDPE damlalıklı ve PE vidalı kapaklı 5 mL’lik LDPE şişelerde, kullanma talimatı ile birlikte sunulmaktadır.  
 MOXAGUT , florokinolon sınıfından bir antibiyotik olan ve göz enfeksiyonlarının tedavisinde 
kullanılan moksifloksasini içerir.  
 
 
                              
2/7 MOXAGUT , gözün ön oküler bölümünde moksifloksasine hassas suşların sebep olduğu 
bakteriyel enfeksiyonların topikal tedavisinde kullanılır. 
 
2. MOXAGUT ’u kullanmadan önce dikkat edilmesi gerekenler  
 MOXAGUT ’u aşağıdaki durumlarda KULLANMAYINIZ  
• Eğer moksifloksasine, diğer kinolonlara veya MOXAGUT ’un içerdiği diğer  maddelere 
karşı hassasiyetiniz (alerjiniz) var ise  
• Doktorunuzun kullanmanızı söylediği süreden daha uzun süre kullanmayınız. 
 Eğer tedaviniz devam ederken, enfeksiyon kötüleşirse, DERHAL doktorunuza başvurunuz.  
 
MOXAGUT ’u aşağıdaki durumlarda DİKKATLİ KULLANINIZ  
Eğer,  
• MOXAGUT ’a karşı herhangi bir alerjik reaksiyon oluşurs a. Alerjik  reaksiyonlar yaygın 
değildir ve ciddi reaksiyonlar nadiren oluşur. Eğer bu ilaca karşı herhangi bir aşırı 
duyarlılık (alerjik) reaksiyonu veya yan etki  oluşursa bölüm 4’e bakınız.  
• Kontakt lens kullanıyorsanız. Eğer gözde enfeksiyonun olduğuna dair herhangi  bir belirti 
veya semptomlar varsa kontakt lens kullanmayınız. 
• Diğer antibiyotiklerde olduğu gibi MOXAGUT ’un uzun süreli kullanımı diğer  
enfeksiyonlara neden olabilir. 
• Özellikle kortikosteroidlerle eş zamanlı olarak tedavi edilenler ve yaşlı has talar olmak 
üzere ağızdan ya da damar içi yolla florokinolon tedavisi alanların tendonlarda (kasları 
kemiklere bağlayan bağlar) iltihaplanma ve çatlak  oluşabilir. Tendonlarınızda ağrı veya 
şişme olursa MOXAGUT  tedavisini  kesiniz.  
• Yeni doğanların konjonktivit (bir çeşit göz iltihabı) tedavisinde MOXAGUT ’un etkililik ve 
güvenliliği ile ilgili bilgiler kısıtlıdır. Bu nedenle yeni doğanların  konjonktivit tedavisinde 
MOXAGUT ’un kullanımı önerilmez. 
• 2 yaşından küçük hastaların chlamydia trachomatis isimli bir  mikroorganizmanın neden 
olduğu enfeksiyonun tedavisinde, MOXAGUT  bu yaş grubundaki hastalarda 
değerlendirilmediği için kullanımı önerilmez. 2  yaşından büyük hastaların chlamydia 
trachomatis mikroorganizmasının neden olduğu göz enfeksiyonlarında uygun sistemik 
tedavi uygulanmalıdır. 
 MOXAGUT ’un yiyecek ve içecek ile kullanılması  
Ürün önerildiği şekilde kullanıldığı takdirde, besinlerle ve içeceklerle herhangi bir etkileşimi yoktur.  Hamilelik  
İlacı kullanmadan önce doktorunuza veya eczacınıza danışınız.  
 Hamilelik sırasında MOXAGUT  kullanımı ile ilgili yeterli bilgi bulunmamaktadır. Hamilelik 
döneminde MOXAGUT  kullanmayınız. 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
 
                              
3/7 Emzirme  
İlacı kullanmadan önce doktorunuza veya eczacınıza danışınız.  
 
MOXAGUT ’un insan sütüyle atılıp atılmadığı bilinmemektedir. Risk -yarar 
değerlendirmesinden sonra doktorunuz bu ürünü kullanıp kullanamayacağınızı tavsiye edecektir.  
 Araç ve makine kullanımı  
MOXAGUT  kullandıktan hemen sonra görüşünüzde geçici bulanıklaşma veya rahatsızlık 
oluşursa bu durumlar geçinceye kadar araç ya da makine kullanmayınız.  MOXAGUT  içeriğinde bulunan bazı yardımcı maddeler hakkında önemli bilgiler  
MOXAGUT  içeriğinde bulunan yardımcı maddelere karşı aşırı bir duyarlılığınız yoksa, bu 
maddelere bağlı olumsuz bir etki beklenmez.  
 Diğer ilaçlar ile birlikte kullanımı  
MOXAGUT ’un herhangi bir ilaç ile etkileşim çalışması yapılmamıştır.  
Eğer başka bir göz damlası veya göz merhemi kullanıyorsanız, iki uygulama arasında en az 5 dakika beklenmelidir. Göz merhemleri en son uygulanmalıdır.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza  bunlar hakkında bilgi veriniz.  
 3. MOXAGUT  nasıl kullanılır?  
 
• Uygun  kullanım  ve doz/ uygulama  sıklığı için  talimatlar:  
MOXAGUT  sadece gözünüze damlatma amacıyla kullanılmalıdır. Ürünü başka bir yolla 
kullanmayınız. 
Hasta göz(ler)e günde 3 kez (sabah, öğle, akşam) 1 damla damlatılır. Eğer doktorunuz  
söylerse MOXAGUT ’u iki gözünüze de kullanınız. Doktorunuzun söylediği süre  boyunca 
kullanmaya devam ediniz. Enfeksiyon normal olarak 5 günden sonra geçmektedir. Tedaviye takip eden 2- 3 gün  boyunca 
da devam edilmelidir.  
 
• Uygulama  yolu ve  metod u: 
 
 
Şekil 1 
 
Şekil 2  
 
Şekil 3  
 
Şekil 4  
 
MOXAGUT ’u kullanmadan önce ellerinizi yıkayınız . 
 Kullanım için aşağıdaki şekilde hareket ediniz:  
 
                              
4/7 • Kapağı açınız (Şekil 1).  
• Şişeyi baş ve orta parmaklarınız arasında tutarak ters çeviriniz.  
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile MOXAGUT ’un bir damlası akacaktır (Şekil 2). 
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru çekiniz. Damlanın oluşan kese içine 
damlatılması gerekmektedir (Şekil 3).  
• Damlalık ucunu göze yaklaştırınız. Eğer yardımcı olacaksa bir ayna kullanınız. 
• Damlalığı gözünüze, göz kapağınıza, gözünüzün etrafındaki yüzeylere veya diğer 
yüzeylere değdirmeyiniz. Değdirirseniz, damlalığa mikroorganizmalar bulaşabilir. 
• MOXAGUT ’u damlattıktan sonra alt göz kapağınızı yavaşça serbest bırakınız, gözünüzü 
kapatınız ve göz -burun arası bölgeye bir parmağınız ile hafifçe bastırınız (Şekil 4). Bu önlem 
MOXAGUT ’un vücudun diğer bölgelerine yayılımını önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
• Eğer damla gözünüze gelmezse tekrar deneyiniz.  
• Kullandıktan sonra MOXAGUT ’un kapağını sıkıca kapatınız.  
• Gözünüz için kullandığınız başka bir ilaç daha varsa, her iki ilaç uygulaması arasında 5- 10 
dakikalık ara veriniz.  
 
Doktorunuz  göze  damlatmanız  için başka  ilaç da reçete etmişse,  ilaçları  en az beş dakika  
arayla damlatınız.  
 Değişik yaş grupları:  Çocuklarda kullanım:  
MOXAGUT  çocuklarda kullanılabilir. Çocuklarda doz ayarlaması yetişkinlerle aynı şekilde 
yapılabilir.  
Yeni doğanların konjonktivit tedavisi ve 2 yaşından küçük hastaların chlamydia trachomatis  
mikroorganizmasının neden olduğu enfeksiyon tedavisinde MOXAGUT  kullanımı önerilmez. 
(Detaylı bilgi için bölüm 2’ye bakınız.)  
 Yaşlılarda kullanım:  
MOXAGUT  65 yaşın üzerindeki yaşlı hastalarda güvenli bir şekilde kullanılabilir.  
 Özel kullanım durumları:  
Böbrek ve karaciğer yetmezliği :  
MOXAGUT , böbrek ve karaciğer problemleri olan hastalarda güvenli bir şekilde 
kullanılabilir.  
 Eğer MOXAGUT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla MOXAGUT  kullandıysanız:  
Kullanmanız gerekenden fazla MOXAGUT  kullandıysanız endişelenmeyiniz, ılık su ile 
yıkayarak gözünüzden uzaklaştırılabilir. Bir sonraki dozunuza kadar yeni bir damla damlatmayınız.  
 
 
                              
5/7 MOXAGUT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 MOXAGUT ’u kullanmayı unutursanız:  
Hatırladığınız anda hemen unutulan dozu damlatınız ve normal doz düzeninize devam ediniz.   Unutulan dozları dengelemek için çift doz damlatmayınız.  Eğer yanlışlıkla MOXAGUT ’u yutarsanız ya da enjekte ederseniz, tavsiye için doktor 
veya eczacınıza danışınız. Moksifloksasin oral tabletler ve damar içi çözeltilerde de kullanıma uygun olduğu için ciddi güvenlik endişesi oluşturmamaktadır.  
 4. Olası yan etkiler nelerdir?  
 Tüm ilaçlar gibi, MOXAGUT ’un içeriğinde bulunan maddelere duyarlı olan kişilerde yan 
etkiler olabilir.   Ciddi bir alerjik reaksiyon ve aşağıdaki durumlardan herhangi biri olursa MOXAGUT  
almayı durdurunuz ve DERHAL doktorunuza bildiriniz veya size en yakın hast anenin 
acil bölümüne başvurunuz.  
 
• Ellerde, ayaklarda, ayak bileğinde, yüzde, dudakta, ağızda, boğazda yutmada  veya nefes 
almada zorluğa neden olan şişme, döküntü veya kurdeşen, büyük sulu kabarcıklar, yaralar 
ve ülserleşme.  
 
Bu kullanma talimatındaki yan etkiler aşağıdaki kategorilerde gösterildiği şekilde 
sıralanmıştır: 
 
Çok yaygın         : 10 hastanın en az bir inde görülebilir.  
Yaygın                : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek                 : 1.000 hastanın birinden az fakat 10.000 hastanın birinden fazla  
görülebilir.  Çok seyrek          : 10.000 hastanın birinden az görülebilir.  Bilinmiyor           : Eldeki verilerden hareketle tahmin edilemiyor. 
 Yaygın:  
• Tat almada bozukluk  
• Gözde ağrı  
• Gözde tahriş  
• Göz kuruluğu  
• Göz kaşıntısı  
• Konjonktivada kızarıklık  
• Gözde kızarıklık 
 Yaygın olmayan:  
• Kansızlık  
• Karıncalanma  
 
                              
6/7 • Baş ağrısı 
• Korneal (gözün saydam cismi ile ilgili) hastalık  
• Gözün ön bölümünde noktasal iltihap 
• Korneada lekelenme  
• Göz kapağında kızarıklık  
• Konjonktivit (bir çeşit göz iltihabı)  
• Gözde şişme  
• Gözde rahatsızlık  
• Görmede bulanık  
• Görme keskinliğinde azalma  
• Göz kapağı bozukluğu 
• Göz kapağı iltihabı  
• Anormal göz hassasiyeti  
• Burunda rahatsızlık  
• Boğaz ağrısı  
• Boğazda yabancı cisim hissi  
• Kusma  
• Göz damarlarında çatlaklar  
• Göz kapağında şişme  
• Karaciğer enzimlerinde (alanin aminotransferaz artışı, gama -glutamiltransferazda) artış  
 
Bilinmiyor:  
• Alerji 
• Sersemlik  
• Gözde iltihap  
• Gözün saydam cisminde (kornea) doku kaybı  
• Korneada yaralanma  
• Göz içi basıncında yükselme  
• Korneada donukluk  
• Korneal ülser  
• Gözün yüzeysel iltihabı  
• Artmış gözyaşı salgısı  
• Gözde yabancı cisim hissi  
• Işığa hassasiyet  
• Göz akıntısı  
• Düzensiz kalp ritmi  
• Nefes darlığı  
• Mide bulantısı  
• Deride kızarıklık  
• Kaşıntı 
• Döküntü 
• Kurdeşen  
 Bunlar MOXAGUT ’un hafif yan etkileridir.  
 
 
                              
7/7 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne (TÜFAM)  bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.   
 5. MOXAGUT ’un saklanması  
 MOXAGUT ’u çocukların göremeyeceği, erişemeyeceği yerlerde ve ambalajında saklayınız.  
 MOXAGUT ’u 25°C’nin altındaki oda sıcaklığında saklayınız.  
 Son kullanma tari hiyle uyumlu olarak kullanınız . 
 Ambalajdaki  son kullanma tarihinden sonra MOXAGUT ’u kullanmayınız.  
Son kullanma tarihi belirtilen ayın son gününü ifade etmektedir.  
 Şişe bir kez açıldıktan sonra 25°C  altındaki oda sıcaklığında  saklamak koşuluyla  28 gün içinde 
kullanılmalıdır, kullanılmayan bölüm atılmalıdır.  
 Dondurmayınız.  Renk değişikliği ya da bulanıklık fark ederseniz ürünü kullanmayınız.  
 Orijinal ambalajında saklayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı’nca belirlenen toplama sistemine veriniz. 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri : 
İdol İlaç Dolum San. ve Tic. A.Ş. Zeytinburnu- İSTANBUL  
 Bu kullanma talimatı  16.07.2024 tarihinde onaylanmıştır.  
  
