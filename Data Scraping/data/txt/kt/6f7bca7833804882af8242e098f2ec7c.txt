1  KULLANMA TALİMATI  
CALPİNES  225 mg+572 mg/10 ml Enjeksiyonluk Çözelti   
Steril   
Damar ve kas içine uygulanır.  
 Etkin madde: Her bir ampul 225 mg kalsiyum glukonat monohidrat ve 572 mg  kalsiyum 
levülinat dihidrat  içerir.  
 Yardımcı madde:  Enjeksiyonluk  su, sodyum hidroksit veya hidroklorik asit  
Bu Kullanma Talimatında:  
1. CALPİNES  nedir ve ne için  kullanılır?  
2. CALPİNES ’i kullanmadan önce dikkat edilmesi  gerekenler  
3. CALPİNES  nasıl  kullanılır?  
4. Olası yan etkiler  nelerdir?  
5. CALPİNES ’in saklanması  
Başlıkları yer almaktadır.  
 
1. CALPİNES  nedir ve ne için  kullanılır?  
 CALPİNES , mineral  desteği  grubundan  kalsiyum  etkin  maddesini  içerenler  sınıfına  dahil 
ampuldür.  
 CALPİNES , 10 ml’lik, amber renkli cam ampullerde, berrak, renksiz bir çözeltidir. Her 
kutuda 5 adet ampul  vardır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
 Eğer ilave sorularınız olursa, lütfen doktorunuza veya eczacınıza  danışınız.  
 Bu ilaç kişisel olarak sizin için reçete edilmiştir, başkalarına  vermeyiniz.  
 Bu ilacın  kullanımı  sırasında , doktora  veya hastaneye  gittiğinizde  bu ilacı 
kullandığınızı doktorunuza  söyleyiniz.  
 Bu talimatta yazılanlara aynen uyunuz. İlaç hakkında size önerilen  dozun  dışında  
yüksek veya düşük  doz kullanmayınız.  2   CALPİNES  paratiro id bezinin yavaş çalışması, hızlı büyüme veya gebeliğe bağlı kanda 
kalsiyu m miktarının normalin altında olması, kalsiyum miktarının normalin altında 
olmasına bağlı kaslarda seğirme olması, çocuklarda (raşitizm) ve erişkinlerde kemik 
oluşumunda bozukluk nedeniyle tedaviye yardımcı olarak, ku rşun zehirlenmesi durumunda 
barsak kası lmalarını önlemek için, magnezyum sülfat zehirlenmesinde, alerjik  durumlarda,  
deri altında  kanamaya  bağlı  mor lekelerin  oluşması  halinde,  su birikimi görülen iltihabi 
olmayan deri hastalığında, kullanılan ilaçlara bağlı gelişen kaşıntıda, kan nakli 
yapıldığında kandaki kalsiyum seviyesinin düşmesini önlemede, florür zehirlenmesinde, 
kanda kalsiyum miktarında meydana gelen ani düşüşlerde, ani kalp durması tedavisinde, 
neonatal tetanide (yeni doğmuş bebeklerde kasları etkileyen bir durum)  kullanılır.  
 
2. CALPİNES ’i kullanmadan önce dikkat edilmesi  gerekenler  
Kalp rahatsızlığı için ilaç kullanıyorsanız doktorunuza bildiriniz.  
 
CALPİNES ’i aşağıdaki durumlarda KULLANMAYINIZ  
Eğer:  
 Kalsiyum glukonat monohidrat, kalsiyum levülinat dihidrat maddelerinden birine k arşı 
hassasiyetiniz varsa,  
 Ciddi böbrek yetmezliğiniz  varsa,  
 Kalbin daha güçlü kasılmasını sağlayan ilaçlar ile tedavi  görüyorsanız,  
 Çarpıntınız  varsa,  
 Sarkoidoz hastası  iseniz,  
 Böbrek ve kalp rahatsızlığınız varsa, kullanmayınız.  
 
CALPİNES ’i aşağıdaki durumlarda DİKKATLİ KULLANINIZ  
Eğer hamile iseniz,  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
CALPİNES ’in yiyecek ve içecek ile kullanılması  
CALPİNES ’in yiyecek ve içeceklerle bilinen etkileşimi yoktur.  
 
 
 3  Hamilelik  
İlacı kullanmadan önce doktorunuza veya eczanıza danışınız . 
Gerekli olmadıkça gebelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız . 
Kalsiyum anne sütüne geçer, bu nedenle emziren annelere uygulanırken dikkatli olunmalıdır.  
Araç ve makine kullanımı  
Araç ve makine kullanımı üzerine etkisi yoktur.  
CALPİNES ’in içeriğinde  bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir  
Diğer ilaçlar ile birlikte kullanımı  
CALPİNES  kalbin daha güçlü kasılmasını sağlayan digoksin gibi ilaçlar ile birlikte 
kullanılmamalıdır.  
Tiyazid grubu  diüretik (idrar atılımını artıran) ilaçlar idrarla kalsiyum atılımını azaltarak kan 
kalsiyum düzeyini yükseltebilir.  
CALPİNES , tetrasiklin sınıfı antibiyotikleri etkisiz hale getirebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CALPİNES  nasıl  kullanılır?  
Uygun kullanım ve doz/uygulama sıklığı için talimatlar : 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Uygulama yolu ve metodu : 
CALPİNES  kas ve damar içine doktor kontrolünde uygulanır.  
 Doktorunuz reçetenizde sizin için bir doz yazmış ve tedavi süresini  belirtmiştir.  
 Dozu kendi kendinize  değiştirmemelisiniz.  
 4  Değişik yaş grupları :  
Çocuklarda kullanımı:  
Doktorunuz  çocuğunuzun  hastalığına  bağlı  olarak ilacın  dozunu  belirleyecek  ve 
uygulayacaktır.  
Yaşlılarda kullanımı:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Özel kullanım durumları:  
Ciddi böbrek rahatsızlığınız varsa mutlaka doktorunuza bildiriniz. Böbrek hastalarında 
kullanımında doktor tarafından takip gerekmektedir.  
Doktorunuz ayrı bir tavsiyede bulunmadıkça, bu talimatları takip ediniz. Doktorunuz 
CALPİNES  ile tedavinizin ne kadar süreceğini size bildirecektir.  
Eğer CALPİNES ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla CALPİNES  kullandıysanız : 
CALPİNES ’ten kullanmanız gerekenden fazlasını kullanmışsanız, kanınızdaki kalsiyum 
seviyeleri aşırı derecede artacağından iştahsızlık, kusma, kabızlık, karın bölgesinde ağrı, 
kaslarda güçsüzlük, susuzluk hissi, sık idrara çıkma, uyuşukluk hissi, kafa karışıklığı, miner al 
eksikliğine bağlı kemik ağrısı, böbrek dokusunda kireçlenme meydana gelmesi nedeniyle 
böbrekte ağrı, böbrek konsantrasyon kapasitesinde kayıp nedeniyle idrar miktarının çok 
artması, k imi ciddi durumlarda kalp ritim bozuklukları, koma ve kalp durması gib i belirtiler 
meydana gelebilir.  
CALPİNES 'ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
CALPİNES ’i kullanmayı unutursanız  
Unutulan dozları dengelemek için çift doz almayınız.  
CALPİNES  ile tedavi sonlandırıldığında  oluşabilecek etkiler  
Herhangi bir etki beklenmemektedir.  
  5  4. Olası yan etkiler  nelerdir?  
Tüm ilaçlar gibi CALPİNES ’in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa CALPİNES ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Kan basıncının (tansiyon) düşmesi (belirtileri: yorgunluk, halsizlik, kulak çınlaması, 
unutkanlık, konsantrasyon zorluğu, el ve ayaklarda üşüme,  baş dönmesi, göz  kararması)  
 Kalp atım sayısının azalması veya artması, rit im bozuklukları  
 Bayılma  hissi 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CALPİNES ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Kanda kalsiyum miktarının aşırı artması durumunda (iştahsızlık, kusma, kabızlık, karın 
bölgesinde  ağrı, kaslarda  güçsüzlük,  susuzluk  hissi,  sık idrara  çıkma,  uyuşukluk  hissi,  zihin 
bulanıklığı, mineral eksikliğine  bağlı kemik ağrısı, böbrekte ağrı, kalp ritim bozuklukları 
kandaki kalsiyum düzeyinin arttığını gösteren  belirtilerdir).  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz, doktorunuza söyleyiniz:  
 Sıcak ve sıkıntı  basması  
 Ağızda tebeşir tadı  hissi 
 İğne yapılan yerde ağrı, şişlik ve morarma  
Bunlar CALPİNES ’in hafif yan  etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 6  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer al an “İlaç Yan Etkileri Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi  (TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz 
ilacın güvenliliği hakk ında daha fazla bilgi edinilmesine katkı sağlamış  olacaksınız.  
 
5. CALPİNES ’in saklanması  
CALPİNES ’i çocukların göremeyeceği, erişemeyeceği yerlerde ve ambalajında saklayınız.  
CALPİNES ’i ışıktan koruyarak ve 25°C  altındaki oda sıcaklığında saklayınız. CALPİNES ’i 
donmaktan koruyunuz. Ürün %5 dekstroz ve %0,9 Sodyum klorür ile karıştırıldığında 25 
°C’de 24 saat stabildir.  Eğer ampulde herhangi bir kristallenme olmuşsa, kullanmadan önce 
ampul 30 -40 °C’ye kadar ısıtılarak kristallenme tamamen giderildikten sonra kullanılabilir.  
Giderilemeyen ya da tortulu ampuller kullanılmaz.  
Yalnızca berrak, saydam olan ampul çözeltilerini kullanınız.  
Son kullanma tarihiyle uyumlu olarak kullanınız  
Ambalajdaki son kullanma tarihinden sonra CALPİNES ’i kullanmayınız / son kullanma 
tarihinden önce kullanınız.  
Eğer üründe ve/veya ambalajında bozukluklar fark ederseniz CALPİNES ’i kullanmayınız.  
Son kullanma tarihi geçmi ş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
TURKTIPSAN SAĞLIK TURİZM EĞİTİM VE TİC. A.Ş.  
Akyurt/ANKARA  
Tel: 0 312 8441508  
e-posta: turktipsan@hs01.kep.tr  
 
  7  Üretim Yeri: 
TURKTIPSAN SAĞLIK TURİZM EĞİTİM VE TİC. A.Ş.  
Akyurt/ANKARA  
Tel: 0 312 8441508  
e-posta: turktipsan@hs01.kep.tr  
 
Bu kullanma talimatı 01.07.2019  tarihinde onaylanmıştır.  