KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNFLASED® % 0,1 göz damlası, çözelti
2. KALİTATİF VE KANTİTATİF BİLEŞİM
Etkin madde:
Diklofenak sodyum 1 mg/mL
Yardımcı maddeler:
1 mL çözeltide;
Tiyomersal 0,040 mg/mL
Yardımcı maddeler için 6.1.’ e bakınız.
3. FARMASÖTİK FORM
Göz damlası
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
İNFLASED aşağıdaki durumlarda endikedir:
 Katarakt ameliyatı esnasında operatif miyozisin engellenmesi
 Katarakt ameliyatı ve diğer cerrahi müdahalelerde ameliyat sonrası enflamasyon
 Katarakt lens ekstraksiyonu ve intraoküler lens implantasyonu ile ilişkili kistoid maküler
ödemin ameliyat öncesi ve sonrası profilaksisi
 Travmaya bağlı enflamasyon: nüfuz eden ve etmeyen incinmeler (lokal antienfektif tedavi
ile birlikte)
 Oküler ağrının ve fotofobinin giderilmesinde
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde:
Oküler cerrahi ve komplikasyonlarında:
Ameliyat öncesi: Ameliyattan önce 3 saat içinde en fazla 4 kez 1 damla
Ameliyat sonrası: Ameliyattan sonra başlangıçta 3 kez 1 damla sonra gerekli olduğu
müddetçe günde 3-4 kez 1 damla
Ağrı ve fotofobinin önlenmesi; post-travmatik enflamasyonda: 4-6 saatte bir, birer damla.
1/8Ağrı, cerrahi müdahaleye (refraktif cerrahi gibi) bağlı ise, ameliyattan bir saat önce 1 veya 2
damla, müdahaleden sonraki 15 dakika içinde 1 veya 2 damla ve ondan sonraki 3 gün 4 ila 6
saatte bir 1 damla damlatılır.
Uygulama şekli:
Yalnız oftalmik kullanım içindir. Göze damlatılarak uygulanır.
Orijinal kapak açılıncaya kadar sterilitesini korur. Hastalar, damlalık ucuna dokunulmasının
solüsyonu kontamine edebileceği konusunda uyarılmalıdırlar.
Özel popülasyonlara ilişkin ek bilgiler:
Böbrek/Karaciğer yetmezliği:
İNFLASED’in böbrek veya karaciğer yetmezliğinde etkinliği ve güvenliliği çalışılmamıştır.
Pediyatrik popülasyon:
İNFLASED çocuklarda kullanım için endike değildir. Çocuklardaki deneyim strabismus
ameliyatı ile ilgili yayınlanmış az sayıda klinik çalışma ile sınırlıdır.
Geriyatrik popülasyon:
Yaşlılarda doz ayarlaması gerektirecek herhangi bir endikasyon yoktur.
4.3. Kontrendikasyonlar
İNFLASED aşağıdaki durumlarda kontrendikedir:
 Diklofenak veya yardımcı maddelerden herhangi birine karşı aşırı duyarlılığı olduğu
bilinen hastalarda. (bkz. bölüm 6.1.)
 Diğer non-steroidal antiinflamatuvar (NSAİ) maddeler gibi, İNFLASED de, asetilsalisilik
asit veya prostaglandin sentezini engelleyici etkisi olduğu bilinen diğer ilaçlar ile astım
krizi, ürtiker veya akut riniti alevlenen hastalarda kullanılmamalıdır. Asetilsalisilik asit,
fenil asetik asit türevleri ve diğer non-steroidal antiinflamatuvar ilaçlara çapraz duyarlılık
olasılığı mevcuttur.
4.4. Özel kullanım uyarıları ve önlemleri
Göz damlaları enjeksiyon için değildir. Asla subkonjunktival olarak enjekte edilmemeli ve
gözün ön kamarasına direkt uygulanmamalıdır.
Diklofenak dahil oftalmik NSAİ ilaçların antiinflamatuvar etkisi oküler enfeksiyonların
başlangıç ve/veya ilerlemelerini maskeleyebilir. Enfeksiyon mevcutsa ya da enfeksiyon riski
varsa, İNFLASED ile beraber uygun tedavi yapılmalıdır.
Hiçbir advers etki bildirilmemiş olmasına rağmen, kanama zamanını uzatabilen ilaçlar alan
veya bilinen hemostatik defektleri olan hastalar teorik olarak, İNFLASED ile bu etkilerde
şiddetlenme yaşayabilirler.
2/8Diklofenak gibi topikal NSAİ ilaçlar, topikal steroidler ile eşzamanlı uygulanacağında
dikkatli olunmalıdır (bkz. bölüm 4.5.).
İNFLASED tiyomersal içerir. Bu nedenle, alerjik reaksiyonlara sebebiyet verebilir.
Komplike göz cerrahisi geçirmiş, kornea denervasyonu olan, korneal epiteli hasarlı olan,
diabetes mellitus'lu, romatoid artriti olan veya yüzeyel göz hastalığı bulunan (örn. kuru göz
sendromu) ve kısa bir süre içerisinde birden çok göz cerrahisi geçirmiş olan hastalarda görme
için tehdit oluşturabilen kornea yan etkilerinin görülme riski daha yüksek olabileceğinden,
topikal oftalmik antiinflamatuvar dikkatle kullanılmalı ve bu hastaların korneaları yakından
gözlemlenmelidir.
Teorik olarak diklofenağın emilme olasılığı bulunduğundan, sistemik etkilerin görülme
olasılığını göz ardı etmemek gerekir. Bu etkilerin görülme riski, diğer faktörlerin yanı sıra,
maruz kalan yüzey miktarına ve uygulama süresine bağlıdır. Bu nedenle, yaşlılar, çocuklar ve
ergenler, gebeliğin başlangıç dönemindeki gebe kadınlar ve emziren anneler (bkz. bölüm
4.6.), gastropati, hemorajik kanama, nefropati öyküsü olan hastalar ve oral antikoagülan
kullanma ihtiyacı bulunan hastalar gibi riskli popülasyonda bu ilacın kullanımı sırasında
gerekli önlemler alınmalıdır.
Göz damlalarının uygulanmasından sonra aşağıdaki önlemlerin alınması sistemik emilimi
azaltmaya yardımcı olacaktır:
 Göz kapağının 2 dakika kapalı tutulması;
 Lakrimal kanalın parmak yardımıyla 2 dakika kapatılması.
Tüm topikal non-steroid antiinflamatuvar ilaçlar (NSAİİ'ler) iyileşmeyi yavaşlatabilir veya
durdurabilir. Topikal kortikosteroidlerin de iyileşmeyi yavaşlatabildiği veya geciktirebildiği
bilinmektedir. Topikal NSAİİ'ler ile topikal steroidlerin birlikte kullanılması, olası iyileşme
sorunlarının görülme riskini artırabilir.
Topikal NSAİİ'lerin kullanılması keratite neden olabilir. Bazı duyarlı hastalarda topikal
NSAİİ'lerin uzun süreli kullanılması epitelin parçalanmasına, korneanın incelmesine, korneal
infiltratların oluşmasına, korneal erozyona, korneal ülserasyona ve korneal perforasyona
neden olabilir. Bu olaylar görme için tehlike oluşturabilir. Kornea epitelinin parçalandığı
yönünde bulguları bulunan hastalarda topikal NSAİİ kullanımı derhal kesilmeli ve hastalar
kornea sağlığı bakımından yakın takip altında tutulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Önceden mevcut önemli kornea enflamasyonu olan hastalarda diklofenak gibi topikal NSAİ
ilaçlar ile topikal steroidlerin eş zamanlı kullanımı kornea iyileşmesinde yavaşlama ya da
gecikme gibi kornea komplikasyonlarının gelişme riskini artırdığından dikkatli olunmalıdır.
İNFLASED’in kanama zamanını uzatan ilaçlarla eş zamanlı kullanımı hemoraj riskini
arttırabilir.
3/8Klinik çalışmalarda % 0,1 düzeyinde oküler diklofenak, oküler kullanıma yönelik
antibiyotikler ve beta blokör ajanlar ile güvenli bir şekilde kullanılmıştır.
4.6. Gebelik ve laktasyon
Genel tavsiye
Gebelik Kategorisi: İlk ve ikinci trimester: C
Üçüncü trimester: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Rutin fare, sıçan veya tavşan embriyo-fetal gelişim çalışmalarında diklofenağın teratojenik
potansiyeline sahip olduğuna ilişkin bir bulgu elde edilememiştir. Sıçanlarda, maternal toksik
dozların distosi, gestasyon süresinde uzama, fetüs sağ kalımında düşüş ve intrauterin büyüme
geriliğine neden olduğu belirtilmiştir. Diklofenakın fertilite ve doğum üzerindeki minör
etkileri ve rahim içi duktus arteriyozus konstriksiyonu, bu prostaglandin sentezi inhibitörleri
sınıfının farmakolojik sonuçlarıdır.
Yavruların prenatal, perinatal ve postnatal gelişimi etkilenmemiştir.
Hayvan çalışmalarında günümüze kadar gebeliğin ilk ve ikinci trimesterlerinde fetüs için risk
olduğu gösterilmemiştir, fakat gebe kadınlarla kontrollü çalışma bulunmamaktadır.
Duktus arteriyozusun prematür kapanması riski ve kontraksiyonların olası inhibisyonu riski
nedeniyle diklofenak sodyum gebeliğin üçüncü trimesterinde kullanılmamalıdır.
Laktasyon dönemi
10 adet 5 mL diklofenak sodyum göz damlası uygulanmasından sonra, anne sütünde etkin
maddeye sadece eser miktarlarda ve bebekte istenmeyen bir etkinin beklenemeyeceği kadar
küçük miktarlarda rastlanmıştır. Emzirmenin durdurulup durdurulmayacağına ya da
İNFLASED tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
İNFLASED tedavisinin emziren anne açısından faydası dikkate alınmalıdır.
Üreme yeteneği/Fertilite
Sistemik diklofenağın farelerde ve sıçanlarda plasenta bariyerini geçtiği, ancak sıçanlarda
ebeveyn hayvanların fertilitesi üzerinde bir etkisinin olmadığı gösterilmiştir.
4.7. Araç ve makine kullanımı üzerindeki etkiler
Diğer göz damlaları ile olduğu gibi uygulamadan sonra görmede bulanıklık görülebilir.
4/8Hastalar görme netleşmeden araç ve makine kullanmamaları konusunda uyarılmalıdırlar.
4.8. İstenmeyen etkiler
Gözlemlenen en yaygın istenmeyen etki geçici, hafif ila orta şiddetli göz tahrişidir. Daha az
yaygın olarak gözlemlenen yan etkiler damlatmadan sonra görülen göz ağrısı, gözde kaşıntı,
oküler hiperemi ve bulanık görmedir.
Advers reaksiyonlar sıklık sırasına göre sıralanmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Çok yaygın: Göz irritasyonu
Yaygın: Göz ağrısı, prurit, oküler hiperemi, bulanık görme, punktat keratit ya da korneal
bozukluklar
Seyrek: Ülseratif keratit, kornea incelmesi, punktat keratit, korneal epitelyum defekti, kornea
ödemi
Çok seyrek: Konjonktival hiperemi, alerjik konjonktivit, göz kapağı eritemi, göz alerjisi, göz
kapağı ödemi, göz kapağı pruriti, ürtiker, döküntü, egzema, eritem, prurit, aşırı duyarlılık,
öksürük ve rinit gibi alerjik durumlar
Solunum, göğüs bozuklukları ve mediastinal hastalıkları
Seyrek: Astımda alevlenme, dispne
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İNFLASED ile doz aşımına dair bir deneyim bulunmamaktadır. Ancak, 5 mL’lik bir
İNFLASED şişesinde sadece 5 mg diklofenak sodyum bulunduğundan (erişkinler için
önerilen günlük maksimum oral dozun sırasıyla %0,2 ve %3’üne karşılık gelmektedir), kaza
sonucu oral yutulması minimum düzeyde advers etki riski taşımaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, non-steroidal antiinflamatuvar ilaçlar
5/8ATC kodu: S01BC03
İNFLASED belirgin antiinflamatuvar ve analjezik özelliklere sahip bir nonsteroidal bileşik
olan diklofenak sodyum içerir. Deneysel olarak gösterilen prostaglandin biyosentezinin
engellenmesi, etki mekanizması ile önemli ölçüde ilgili görülmektedir.
Prostaglandinler enflamasyon ve ağrı oluşumunda önemli bir rol oynamaktadırlar. Klinik
çalışmalarda, diklofenak sodyumun katarakt ameliyatı esnasında miyozisi engellediği ve
cerrahi müdahaleler ve travmayı takiben veya diğer enfekte olmayan inflamatuvar durumlarda
inflamasyonu azalttığı görülmüştür. Ayrıca, klinik çalışmalar, intraoküler lens implantasyonu
ile birlikte katarakt lens ekstrasyonu yapılan hastalarda, profilaktik olarak uygulanan
diklofenak sodyumun, kistoid maküler ödemin görülme sıklığını ve yoğunluğunu azalttığını
göstermiştir.
Diklofenak’ın yara iyileşmesi üzerinde herhangi bir yan etkisi bildirilmemiştir.
İNFLASED bir siklodekstrin olan, hidroksipropil Y-siklodekstrin (HPY-CD) ihtiva eder.
Siklodekstrinler, lipofilik suda çözünmeyen bazı ilaçların suda çözünürlüğünü arttırır.
Siklodekstrinlerin solüsyondaki hidrofobik ilaç moleküllerini tutan ve onları biyolojik
membran yüzeylerine taşıyan gerçek taşıyıcılar olduğu düşünülmektedir.
5.2. Farmakokinetik özellikler
Genel özellikler
Emilim:
Tavşanlarda, 14C işaretli diklofenağın kornea ve konjonktivada pik konsantrasyonları,
uygulamadan 30 dakika sonra gösterilebilmiştir.
Dağılım:
Tavşanlarda 28 gün boyunca günde tek ve 4 kez (q.i.d.) oküler uygulamasından sonra
plazmadaki ve aköz humördeki HP-gamma-CD konsantrasyonları saptanma sınırının
(1nMol/mL) altında olmuştur. İki tavşanın aköz hümöründe düşük HP-gamma-CD
konsantrasyonları tespit edilmiştir (1’i tek damladan sonra, 1’i 28 gün süreyle q.i.d.
damlalardan sonra).
Diklofenağın ön kamaraya penetrasyonu insanlarda doğrulanmıştır.
Biyotransformasyon:
İNFLASED’in oküler uygulamasından sonra ölçülebilir diklofenak plazma düzeyleri tespit
edilememiştir. Oküler yolla metabolizasyonu hakkında herhangi bir bilgi bulunmamaktadır.
Eliminasyon:
Eliminasyon hızlı olup 6 saat sonra neredeyse tamdır.
Doğrusallık/doğrusal olmayan durum:
Doğrusallık/doğrusal olmayan durum konusunda veri bulunmamaktadır.
6/8Hastalardaki karakteristik özellikler
Farklı hasta gruplarında bilinen önemli bir farmakokinetik değişiklik yoktur.
5.3. Klinik öncesi güvenlilik verileri
Akut ve tekrarlanan doz toksisitesi çalışmalarının yanı sıra genotoksisite, mutajenite,
teratojenite ve üreme performansı çalışmalarında sistemik uygulanan diklofenağa dair klinik
öncesi veriler, planlanan terapötik dozlarda insanlar için spesifik bir tehlike göstermemiştir.
Sistemik diklofenağın farelerde ve sıçanlarda plasenta bariyerini geçtiği, ancak sıçanlarda
ebeveyn hayvanların fertilitesi üzerinde etkisinin olmadığı gösterilmiştir. Sıçanlarda, maternal
toksik dozların distosi, gestasyon süresinde uzama, fetüs sağ kalımında düşüş ve intrauretin
büyüme geriliğine neden olduğu belirtilmiştir. Diklofenağın fertilite ve doğum üzerindeki
hafif etkileri ve rahim içi duktus arteriyozus konstriksiyonu, bu prostaglandin sentezi
inhibitörleri sınıfının farmakolojik sonuçlarıdır.
Farklı diklofenak sodyum formülasyonlarının lokal toleransı ve toksisitesi incelenmiş ve
toksisite ya da lokal advers olaylara dair bir bulgu saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sorbik asit
Trometamin
Disodyum EDTA
Makrogol gliserol risinoleat
Tiyomersal
Borik asit
Enjeksiyonluk su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
Açıldıktan sonra 15 gün içinde kullanılmalıdır.
6.4. Saklamaya yönelik özel tedbirler
30°C’nin altındaki oda sıcaklığında, ışıktan koruyarak saklayınız.
7/86.5. Ambalajın niteliği ve içeriği
İNFLASED, beyaz polipropilen kapaklı, kendinden damlalıklı 5 mL, şeffaf LDPE şişede
kullanma talimatıyla birlikte karton kutuda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir kullanma talimatı yoktur.
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah.
Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
176/1
9. RUHSAT TARİHİ/RUHSAT YENİLEME TARİHİ
İlk ruhsat tarihi:10.11.1995
Ruhsat yenileme tarihi: 30.11.2005
10. KÜB’ÜN YENİLENME TARİHİ
8/8