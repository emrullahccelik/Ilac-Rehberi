KISA ÜRÜN BİLGİSİ
1. BEŞERİ TIBBİ ÜRÜNÜN ADI
MACMIROR® COMPLEX 500 mg + 200.000 IU vajinal ovül
2. KALİTATİF VE KANTİTATİF BİLEŞİM
Etkin madde:
Her bir vajinal ovül
Nifuratel 500 mg;
Nistatin 200.000 IU……… içerir.
Yardımcı maddeler:
Her bir MACMIROR® COMPLEX vajinal ovül
Sodyum etil-p-hidroksi benzoat…………………………..1,8 mg
Sodyum propil-p-hidroksi benzoat………………………..1,0 mg
Yardımcı maddeler için bölüm 6.1’e bakınız.
3. FARMASÖTİK FORM
Vajinal Ovül
Hafif sarı yağlı süspansiyon içeren sarımtırak oval kapsül şeklindedir.
4. KLİNİK ÖZELLİKLER
4.1 Terapötik endikasyonlar
MACMIROR® COMPLEX vajinal ovül patojenik mikroorganizmalar (Candida, Trichomonas
ve bakteriler) sebebiyle oluşan vulvovajinal hastalıkların çok amaçlı tedavisinde kullanılır.
4.2 Pozoloji ve uygulama şekli
Pozoloji/Uygulama sıklığı ve süresi:
Günde 1 vajinal ovül veya doktorun önerdiği dozda kullanılır. (Tercihen yatmadan önce.)
Uygulama şekli:
En iyi terapötik etkinliğin elde edilmesi için, vajinal ovüller vajinanın en derin kısmına
yerleştirilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Ürün lokal olarak aktif olduğundan ve sistemik emilimi ihmal
edilebilir düzeyde oluğundan bu popülasyona ait bir kısıtlama bulunmamaktadır.
1Pediatrik popülasyon: MACMIROR® COMPLEX vajinal ovülün çocuklar üzerinde
etkililiği ve güvenliliği kanıtlanmamıştır.
Geriyatrik popülasyon: Bu popülasyona ait ilave bir veri bulunmamaktadır.
4.3 Kontrendikasyonlar
Etkin madde ya da yardımcı maddelerinden herhangi birine karsı aşırı duyarlılığı olanlarda
kontrendikedir.
4.4 Özel kullanım uyarıları ve önlemleri
Ürünün özellikle uzun süreli kullanımı, duyarlılık reaksiyonlarına sebebiyet verebilir.
Hipersensitivite reaksiyonu durumunda ürünün kullanımı durdurulmalıdır.
Tedavi boyunca cinsel ilişkiden kaçınılmalıdır.
MACMIROR® COMPLEX vajinal ovül Cinsel olgunluğa erişmemiş kız çocuklarında ve
bakirelerde kullanılmamalıdır.
Adet (menstrüasyon) döneminde kullanıldığında. MACMIROR® COMPLEX vajinal ovülün
etkisi azalabileceğinden bu dönemde kullanılmaması tavsiye edilir. Çünkü menstrüasyon
akıntısı sebebiyle ürün vajina dışına çıkabilir. Bu sebeple tedaviyi menstrüasyon olunmadığı
bir zaman için planlamak gereklidir. Beklenmeyen menstrüasyon olduğu takdirde ise,
menstrüasyon sonrasında tedaviye başlamak tavsiye edilir.
Bu ürün sodyum etil parahidroksibenzoat ve sodyum propil parahidroksibenzoat içerir. Lokal
aşırı duyarlılık reaksiyonlarına (muhtemelen gecikmiş) sebebiyet verebilir
4.5 Diğer tıbbi ürünler ile etkileşimler ve diğer etkileşim şekilleri
MACMIROR® COMPLEX vajinal ovül bileşenleri ile ilgili hiçbir farmakolojik etkileşim
bildirilmemiştir.
4.6 Gebelik ve Laktasyon
Genel Tavsiye:
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin özel bir veri mevcut
değildir.
Gebelik Dönem:
Ürün lokal olarak kullanılmaktadır ve sistemik absorbsiyona geçişi ihmal edilebilir
düzeydedir. Ancak MACMIROR® COMPLEX vajinal ovül için, gebeliklerde maruz kalmaya
ilişkin klinik veri mevcut değildir.
2Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (bkz. kısım 5.3). Yine de, hamilelik durumunda ürün ancak çok gerekli ise
ve bir hekim gözetimi altında kullanılmalıdır.
Laktasyon Dönemi:
Ürün lokal olarak kullanılmaktadır ve sistemik absorbsiyona geçişi ihmal edilebilir
düzeydedir. Ancak MACMIROR® COMPLEX vajinal ovül metabolitlerinin anne sütüne
geçip geçmediği bilinmemektedir. Laktasyon döneminde ürün ancak çok gerekli ise ve
emzirmenin bebek üzerindeki faydaları ve tedavinin hasta üzerindeki faydaları dikkate
alınarak uygulanmalıdır.
Üreme Yeteneği/ Fertilite:
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
MACMIROR® COMPLEX vajinal ovülün, araç ve makine kullanma üzerine olumsuz bir
etkisi bulunmamaktadır.
4.8 İstenmeyen etkiler
Çok yaygın (≥1/10); yaygın (≥ 1/100 ila < 1/10) ; yaygın olmayan (≥1/1.000 ila 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor.
Deri ve deri altı doku hastalıkları:
Çok Seyrek: İzole alerjik reaksiyon vakaları (dermatit, ürtiker)
Genel bozukluklar ve uygulama bölgesine ilişkin hastalıklar :
Çok seyrek: Vajinal yanma, vajinal kaşıntı
Uygulama bölgesindeki vajinal yanma ve kaşıntı genellikle hafif ve geçicidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz Aşımı
Farmasötik formun özellikleri nedeniyle yüksek doz riski bulunmamaktadır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer antienfektifler ve antiseptikler
ATC Kodu: G01AX
3MACMIROR® COMPLEX vajinal ovül nifuratel ve nistatinin birleşmesinden oluşmuştur.
Nifuratel, trikonomisidal, antibakteriyel ve mikostatik etkiye sahip sentetik bir
kemoterapötiktir.
Nistatin fungisidal etkiye sahip iyi bilinen bir antibiyotiktir. Özellikle Candida türü mantarlara
karşı etkilidir.
Nifuratel-nistatin birlikteliği, iki etkin madde arasında olumsuz etkileşim oluşmaksızın, in
vitro ortamda geniş antimikotik, trikomonasidal ve antibakteriyel etkiler spektrumu sağlar.
Antimikotik anlamda, iki etkin madde arasında belirgin bir pozitif sinerji olduğu
gösterilmiştir.
5.2 Farmakokinetik özellikler
Genel Özellikler
Hayvanlarda (tavşan ve köpeklerde), insan tedavisi için gerekli olan dozun 30 katının
uygulandığı günlük tekrarlanan dozların vajinal kullanımından sonra, ilacın içinde birlikte
bulunan maddelerin emilmediği ve sistemik etkilerinin olmadığı rapor edilmiştir.
Emilim: Vajinal mukozadan farmakolojik olarak anlamlı bir emilim gerçekleşmemektedir.
Dağılım: Uygulanabilir değildir.
Biyotransformasyon: Uygulanabilir değildir.
Eliminasyon: Uygulanabilir değildir.
5.3 Klinik öncesi güvenlilik verileri
Köpeklerdeki vajinal LD > 60 insanda tek tedavi dozu.
50
İnsan tedavi dozunun 30 katına kadar olan dozun tavşanlarda vajinal olarak uzun süreli
kullanımı hiçbir toksik etki göstermemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Dimetilpolisiloksan AK 1000.
Ovül bileşenleri:
Jelatin
Gliserin
Sodyum etil-p-hidroksibenoat (E215)
Sodyum propil-p-hidroksibenzoat (E217)
Titanyum dioksit (E171)
Sarı demir oksit (E172)
6.2 Geçimsizlikler
Bilinen bir geçimsizlik yoktur.
46.3 Raf ömrü
24 ay
6.4 Saklama yönelik özel tedbirler
25°C’nin altındaki oda sıcaklıklarında saklanmalıdır.
6.5 Ambalajın niteliği ve içeriği
8 ve 12 ovül içeren Al/PVC+PVDC blister ambalajda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Bio-Gen İlaç San. Tic. Ltd. Şti
Bosna Hersek Cad. No:33/2
06510 Emek /Ankara.
8. RUHSAT NUMARASI:
2015/116
9. İLK RUHSAT TARİHİ/ RUHSAT YENİLEME TARİHİ
04.02.2015
10. KÜB’ÜN YENİLEME TARİHİ
5