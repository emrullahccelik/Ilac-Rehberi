KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZLYNDA 4 mg film kaplı tablet
2. KALİTATİF VE KANTİTATİF BİLEŞİM
Etkin madde: Beyaz renkli her bir aktif film kaplı tablet 4 mg drospirenon içermektedir. Yeşil
renkli plasebo film kaplı tabletleri etkin madde içermemektedir.
Yardımcı maddeler:
Beyaz renkli her bir aktif tablet 17.5 mg laktoz (sığır sütünden elde edilmiştir) ve yeşil renkli her
bir plasebo tablet 55.5 mg laktoz monohidrat (sığır sütünden elde edilmiştir) içermektedir.
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Aktif tablet, bir yüzünde “E”, bir yüzünde “D” harfleri baskısı bulunan yuvarlak, beyaz bir
tablettir.
Plasebo tablet, bir yüzünde “E” harfi, bir yüzünde “4” rakamı baskısı bulunan yuvarlak, yeşil bir
tablettir.
4. KLİNİK ÖZELLİKLER
4.1. Terapötik endikasyonlar
Oral kontrasepsiyon
4.2. Pozoloji ve uygulama şekli
Pozoloji/uygulama sıklığı ve süresi:
Art arda 28 gün boyunca günlük olarak, ilk 24 gün boyunca günde bir defa beyaz bir aktif tablet
ve sonraki 4 gün boyunca günde bir defa yeşil bir inaktif tablet alınır. Tabletler her gün yaklaşık
olarak aynı saatte alınmalıdır, böylece iki tablet arasındaki aralık her zaman 24 saat olur. Tabletler
blisterde gösterilen sıraya göre alınmalıdır. Haftanın 7 günü ile işaretlenmiş çıkartmalar
verilmiştir. Kadın, tabletleri almaya başladığı gün ile başlayan çıkartmayı seçmeli ve blisterin
üzerine yapıştırmalıdır.
1 / 18Tedavinin ilk tableti menstrüel kanamanın ilk gününde alınmalıdır. Bundan sonra tablet alımı
süreklidir. Günlük tablet alımında herhangi bir kesinti olmadan önceki paket bittikten hemen sonra
bir sonraki pakete başlanır.
Uygulama şekli:
Oral kullanım içindir.
Önceden hormonal kontraseptif kullanımı yoksa (önceki ay içinde)
Tablet alımına, kadının doğal döngüsünün 1. Gününde (menstrüel kanamasının ilk günü)
başlanması gerekir. Bunu yaparken ek kontraseptif önlemler gerekli değildir.
İlk trimesterde gerçekleşen abortustan sonra
İlk trimesterde gerçekleşen abortustan sonra, ZLYNDA’ya abortus gerçekleştikten hemen sonra
başlanması önerilmektedir. Bu durumda, ek bir kontraseptif yöntem kullanmaya gerek yoktur.
Doğumdan veya ikinci trimesterde gerçekleşen abortustan sonra
ZLYNDA ile kontraseptif tedavinin doğumdan veya ikinci trimesterde gerçekleşen abortustan
sonra 21 ila 28. günler arasında başlaması önerilmektedir. ZLYNDA ile kontraseptif tedaviye daha
sonra fakat menstrüasyon geri dönmeden önce başlanırsa hamilelik bertaraf edilmeli ve ilk hafta
boyunca ek bir kontrasepsiyon yöntemi kullanılmalıdır.
Emziren kadınlar için 4.6 bölümüne bakınız.
Kombine hormonal kontraseptiften (kombine oral kontraseptif (KOK), vajinal halka veya
transdermal flaster) geçiş
Kadın, ZLYNDA almaya tercihen önceki KOK’unun son aktif tabletinden (etkin maddeleri içeren
son tablet) sonraki gün veya vajinal halka ya da transdermal flasterinin çıkarıldığı gün
başlamalıdır. Bu durumlarda, ek bir kontraseptif kullanımı gerekli değildir.
Kadın en geç, genel tabletsiz, halkasız, flastersiz veya önceki kombine hormonal kontraseptifinin
plasebo tablet aralığını takip eden gün de ZLYNDA almaya başlayabilir, ancak tablet alımının ilk
7 günü boyunca ek bir bariyer yöntemi önerilmektedir.
Sadece progestojen içeren bir yöntemden (sadece progestojen hapı (POP), enjeksiyon, implant)
veya progestojen salımlı intrauterin bir sistemden (IUS) geçiş
Kadın herhangi bir gün diğer POP’dan geçiş yapabilir ve önceki POP’u bıraktıktan sonraki gün 24
saat içinde ZLYNDA almaya başlamalıdır. Bir kadın, implant veya IUS’un çıkarıldığı gün bir
implanttan veya IUS’tan geçiş yapabilir. Bir kadın, enjeksiyonluk bir kontraseptif kullanımından
2 / 18geçiş yapabilir ve bir sonraki enjeksiyonun yapılmasının planlandığı gün ZLYNDA almaya
başlamalıdır. Tüm bu durumlarda, ek bir kontraseptif kullanımı gerekli değildir.
Alınmayan tabletlerin yönetimi
Tabletler her 24 saatte bir alınmalıdır. Kadın kullanıcılar herhangi bir tableti almakta 24 saatten
daha az gecikirse, kontraseptif koruma azalmaz. Kullanıcı hatırladığı anda tableti almalı ve takip
eden tabletler normal zamanında alınmalıdır.
Kullanıcının herhangi bir aktif beyaz tableti almakta 24 saatten fazla geç kalması durumunda,
kontraseptif koruma azalabilir ve sonraki 7 gün boyunca kondom gibi bariyer bir yönteminin
kullanılması düşünülmelidir. Alınmayan tablet, aynı anda iki tablet alınması anlamına gelse dahi,
hatırlandığı anda alınmalıdır. Daha sonra normal zamanında tablet alımına devam edilir.
Tabletler, ZLYNDA’ya başlandıktan sonraki ilk hafta alınmadıysa ve tabletlerin alınmadığı
günden önceki hafta cinsel ilişki gerçekleştiyse hamilelik ihtimali düşünülmelidir.
Hap alımının üçüncü haftasında tablet alımı unutulduysa sıradaki 4 günlük hormonsuz aralık
nedeniyle azalmış güvenilirlik riski kaçınılmazdır. Bununla birlikte, tablet alım programını
ayarlayarak kontraseptif korumasının azalması hala önlenebilir. Kullanıcı aynı anda iki tablet
alması gerekse bile, hatırlar hatırlamaz unutulan en son tableti almalıdır. Daha sonra normal
zamanında aktif tablet almaya devam edilir. Kullanıcının plasebo hapları almaması ve doğrudan
sonraki aktif blister ambalaja devam etmesi tavsiye edilir.
Unutulan plasebo tabletler (yeşil) göz ardı edilebilir. Unutulan plasebo tabletler aktif tabletlerin
alımı arasındaki süreyi istem dışı uzatmamak için kullanılmamalıdır.
Gastrointestinal bozukluklar durumunda tavsiye
Şiddetli gastrointestinal bozukluklarda (örneğin, kusma veya diyare), absorpsiyon tam olmayabilir
ve ek kontraseptif önlemler alınmalıdır.
Tablet alımından sonraki 3-4 saat içinde kusma veya diyare meydana gelirse en kısa sürede yeni
(replasman) bir tablet alınmalıdır. Yeni tablet, mümkünse, normal tablet alım süresinden sonraki
24 saat içinde alınmalıdır. 24 saatten fazla sürenin geçmesi halinde, Bölüm 4.2 “Alınmayan
tabletlerin yönetimi”nde verilen unutulan tabletlere ilişkin tavsiyeler geçerlidir. Normal tablet
alım programını değiştirilmek istenmiyorsa ekstra tabletler başka bir blister ambalajdan
alınmalıdır.
3 / 18Özel poülasyonlara ilişkin ek bilgiler:
Böbrek yetmezliği:
ZLYNDA, şiddetli böbrek yetmezliği ve akut böbrek yetmezliği olan kadınlarda kontrendikedir
(bkz. Bölüm 4.3)
Karaciğer yetmezliği:
ZLYNDA, şiddetli karaciğer yetmezliği olan kadınlarda kullanılmamalıdır.
Pediyatrik popülasyon:
ZLYNDA’nın güvenliliği ve etkililiği üreme çağındaki kadınlarda belirlenmiştir. Güvenlilik ve
etkililiğin 18 yaşın altındaki post-pubertal adolesanlar ile 18 yaş ve üstü kullanıcılar için aynı
olması beklenmektedir. Menarş (ilk regl) öncesi bu ürünün kullanımı belirtilmemiştir.
Geriyatrik popülasyon:
Geriyatrik popülasyonda kullanımı yoktur. ZLYNDA menopozdan sonra endike değildir.
4.3. Kontrendikasyonlar
ZLYNDA gibi sadece progestojen kontraseptifler (POC) aşağıda listelenen koşullardan herhangi
birinin varlığında kullanılmamalıdır. ZLYNDA kullanımı sırasında koşullardan herhangi birinin
ilk kez ortaya çıkması durumunda tıbbi ürünün kullanımı derhal kesilmelidir.
• Aktif venöz tromboembolik bozukluk.
• Karaciğer fonksiyon değerleri normale dönmediği sürece şiddetli karaciğer hastalığının
varlığı veya öyküsü.
• Şiddetli böbrek yetmezliği veya akut böbrek yetmezliği.
• Bilinen veya şüpheli seks steroidlerine duyarlı maligniteler.
• Teşhis edilmemiş vajinal kanama.
• Etkin madde veya Bölüm 6.1’de listelenen herhangi bir yardımcı maddeye karşı aşırı
duyarlılık.
4.4. Özel kullanım uyarıları ve önlemleri
Aşağıda belirtilen koşullardan/risk faktörlerinden herhangi biri mevcutsa ZLYNDA’nın yararları
her bir kadın için olası risklere karşı değerlendirilmeli ve kullanımına karar verilmeden önce
kadınla tartışılmalıdır. Bu koşullarda ağırlaşma, alevlenme veya bu koşullardan herhangi birinin
ilk kez ortaya çıkması durumunda, kadın doktoruna başvurmalıdır. Doktor ZLYNDA kullanımının
durdurulmasının gerekip gerekmediğine karar vermelidir.
Hiperkalemi
Drospirenon, potasyum koruyucu özellikleri olan bir aldosteron antagonistidir. Çoğu durumda,
potasyum seviyelerinde bir artış beklenmez. Bununla birlikte, renal yetmezlik ve tedavi öncesi üst
4 / 18referans aralıkta serum potasyum düzeyleri olan ve potasyum koruyucu tıbbi ürünleri eş zamanlı
olarak kullanan kadınlarda ilk tedavi döngüsü sırasında serum potasyum düzeylerinin kontrol
edilmesi önerilmektedir (bkz. Bölüm 4.5).
Dolaşım bozuklukları
Epidemiyolojik çalışmalardan, sadece progestojen preparatları ile artmış miyokard enfarktüsü
veya serebral tromboembolizm riski arasında bir ilişki olduğuna dair çok az kanıt vardır.
Kardiyovasküler ve serebral olayların riski artan yaş, hipertansiyon ve sigara ile ilişkilidir.
Hipertansiyonu olan kadınlarda, inme riski sadece progestojen preparatları ile hafifçe artabilir.
Her ne kadar istatistiksel olarak anlamlı olmasa da bazı çalışmalar sadece progestojen preparatların
kullanımıyla ilişkilendirilen venöz tromboembolizm (derin ven trombozu, pulmoner embolizm)
riskinde bir miktar artış olabileceğini göstermektedir. Genel olarak, venöz tromboembolizm (VTE)
için kabul görmüş risk faktörleri arasında pozitif bir kişisel veya aile öyküsü (nispeten erken bir
yaşta bir kardeş veya ebeveynde VTE), yaş, obezite, uzun süreli immobilizasyon, majör cerrahi
veya majör travma bulunmaktadır.
Eğer arteriyel veya venöz trombotik olay semptomları varsa veya bunlardan şüphe ediliyorsa
tedavi derhal durdurulmalı ve ameliyat veya hastalık nedeniyle uzun süre hareketsiz kalma
durumunda ZLYNDA’nın kesilmesi düşünülmelidir.
Kemik metabolizması
ZLYNDA ile tedavi estradiol serum seviyelerinin erken foliküler faza karşılık gelen bir seviyeye
düşmesine yol açar. Estradiol serum seviyelerindeki azalmanın kemik mineral yoğunluğu üzerinde
klinik olarak bir etkisinin olup olmadığı halen bilinmemektedir. Kemik mineral yoğunluğunun
kaybedilmesi, özellikle kritik bir kemik büyümesi dönemi olan ergenlik ve erken yetişkinlik
döneminde endişe vericidir. Bu popülasyondaki kemik mineral yoğunluğunun azalmasının pik
kemik kütlesini azaltıp azaltmadığı ve yaşamın ilerleyen dönemlerinde kırık riskini artırıp
artırmayacağı bilinmemektedir.
Meme Kanseri
54 epidemiyolojik çalışmadan yapılan bir meta analiz, ağırlıklı olarak östrojen-progesteron
preparatları olmak üzere halihazırda oral kontraseptif (OK) kullanan kadınlarda tanı alan meme
kanseri bağıl riskin (RR =1.24) biraz arttığı bildirmiştir. Kombine OK (KOK) kullanımının sona
ermesinden sonraki 10 yıl boyunca bu aşırı risk kademeli olarak kaybolur. Meme kanseri, 40 yaşın
altındaki kadınlarda nadir görüldüğünden, şu anda KOK kullananlar ile yakın zamanda kullanmış
olanlarda meme kanseri teşhisi sayısı, genel meme kanseri riskine göre azdır. Bu çalışmalar
nedensellik için kanıt sağlamamaktadır. Artmış riskin gözlemlenen paterni, OK kullanıcılarında
meme kanserinin erken teşhisi, OK’ların biyolojik etkileri veya her ikisinin bir kombinasyonundan
5 / 18kaynaklanıyor olabilir. OK kullanıcılarında teşhis edilen meme kanserleri, hiç OK
kullanmayanlarda teşhis edilen kanserlerden klinik olarak daha az gelişmiş olma eğilimindedir.
Sadece progestojen preparatlarının kullanıcılarında teşhis edilen meme kanseri riski, muhtemelen
KOK ile ilişkili olanlara benzer büyüklüktedir. Bununla birlikte, sadece progestojen preparatları
için kanıtlar, çok daha küçük kullanıcı popülasyonlarına dayanmaktadır ve bu nedenle bu bilgi
KOK’lar için olduğundan daha az kesindir.
Diğer tümörler
Kombine hormonal kontraseptif kullananlarda, nadiren benign karaciğer tümörleri ve daha nadiren
malign karaciğer tümörleri bildirilmiştir. İzole vakalarda, bu tümörler hayatı tehdit eden karın içi
kanamalara neden olmuştur. Şiddetli üst karın ağrısı, karaciğer büyümesi veya karın içi kanama
bulguları meydana geldiğinde ayırıcı tanıda hepatik bir tümör düşünülmelidir.
Ektopik gebelik
Geleneksel sadece progestojen hapları ile ektopik gebeliklere karşı korunma, sadece progestojen
hapların kullanımı sırasında ovülasyonun daha sık oluşması nedeniyle kombine oral
kontraseptiflerle olduğu kadar iyi değildir. ZLYNDA, ovülasyonu sürekli olarak inhibe etmesine
rağmen, kadının amenore veya karın ağrısı olması durumunda ektopik gebelik ayırıcı tanıda
dikkate alınmalıdır.
Karaciğer fonksiyonu
Sarılık gelişirse ZLYNDA kullanımını bırakın. Steroid hormonları karaciğer fonksiyon bozukluğu
olan hastalarda zayıf metabolize olabilir. Karaciğer fonksiyonunun akut veya kronik
rahatsızlıkları, karaciğer fonksiyon göstergeleri normale dönene kadar ve ZLYNDA’nın
nedenselliği ekarte edilene kadar ZLYNDA’nın kesilmesini gerektirebilir.
Diyabet
Progestojenlerin periferik insülin direnci ve glukoz toleransı üzerinde bir etkisi olabilir ama
ZLYNDA gibi POP kullanan diyabetik hastalarda terapötik rejimin değiştirilmesi gerektiğine dair
bir kanıt yoktur. Ancak diyabetik hastalar ilk kullanım aylarında dikkatle izlenmelidir. Damar
tutulumu olan diyabetik hastalara özel dikkat gösterilmelidir.
Diğer durumlar
ZLYNDA kullanımı sırasında kalıcı bir hipertansiyon gelişirse veya kan basıncındaki anlamlı artış
antihipertansif tedaviye yeterince yanıt vermezse ZLYNDA’nın kesilmesi düşünülmelidir.
6 / 18Diğer hormonal kontraseptiflerde olduğu gibi, özellikle kloazma gravidarum öyküsü olan
kadınlarda, kloazma zaman zaman ortaya çıkabilir. Kloazmaya eğilimi olan kadınlar, ZLYNDA
kullanırken güneşe maruziyetten veya ultraviyole radyasyondan kaçınmalıdır.
Depresif ruh hali ve depresyon, hormonal kontraseptif kullanımının iyi bilinen istenmeyen
etkileridir (bkz. Bölüm 4.8). Depresyon ciddi olabilir ve intihara meyilli davranış ve intihar için
iyi bilinen bir risk faktörüdür. Tedaviye başladıktan kısa bir süre sonra ortaya çıkan duygudurum
değişiklikleri ve depresif belirtiler durumunda kadınların doktorlarına başvurmaları önerilmelidir.
Aşağıdaki koşullar hem hamilelik sırasında hem de seks steroidlerinin kullanımı sırasında
bildirilmiştir, ancak progestojenlerin kullanımı ile bir ilişki kurulmamıştır: Sarılık ve/veya
kolestazla ilgili kaşıntı, safra taşı oluşumu, porfiri, sistemik lupus eritematoz, hemolitik üremik
sendrom, Sydenham koresi, herpes gestasyonis, otoskleroza bağlı işitme kaybı, (herediter)
anjiyoödem.
Her beyaz aktif tablet, 17.50 mg susuz laktoz ve her yeşil plasebo tablet 55.50 mg laktoz
monohidrat içerir. Nadir kalıtımsal galaktoz intoleransı, total laktaz yetmezliği ya da glukoz-
galaktoz malabsorpsiyon problemi olan hastaların bu ilacı kullanmamaları gerekir.
Tıbbi muayene/konsültasyon
ZLYNDA’ya başlatılmadan veya yeniden başlatılmadan önce tam bir tıbbi öykü (aile öyküsü
dahil) alınmalı ve gebelik ekarte edilmelidir. Kan basıncı ölçülmeli ve fiziksel muayene
kontrendikasyonlar (bkz. Bölüm 4.3) ve uyarılar (bkz. Bölüm 4.4) doğrultusunda
gerçekleştirilmelidir. Ayrıca kadın, kullanma talimatını dikkatlice okuması ve verilen tavsiyelere
uyması gerektiği konusunda bilgilendirilmelidir. Bu değerlendirmelerin içeriği ve sıklığı ilgili
kılavuzlar doğrultusunda olmalı ve kadına özgü şekilde uyarlanmalıdır.
Kadınlara, oral kontraseptiflerin HIV enfeksiyonlarına (AIDS) ve cinsel yolla bulaşan diğer
hastalıklara karşı koruma sağlamadığı anlatılmalıdır.
Menstrüel kanama düzenindeki değişiklikler
Menstrüel kanaması düzeninin bozulması, ZLYNDA dahil olmak üzere ovülasyonu inhibe eden
hormonal kontraseptiflerin kullanımı sırasında meydana gelebilir (bkz. Bölüm 5.1).
Kanama çok sık ve düzensiz ise, başka bir kontraseptif yöntem düşünülmelidir. Belirtiler devam
ederse organik neden ekarte edilmelidir. Tedavi sırasında amenorenin yönetimi, tabletlerin
talimatlara uygun olarak alınıp alınmadığına bağlıdır ve bir hamilelik testi gerektirebilir. Hamilelik
meydana gelirse tedavi kesilmelidir.
7 / 18Etkililikte azalma
POP’ların etkililiği, örneğin unutulan tabletler (bkz. Bölüm 4.2), gastro-intestinal rahatsızlıklar
(bkz. Bölüm 4.2) veya eş zamanlı ilaç kullanımı (bkz. Bölüm 4.5) durumunda azalabilir.
Laboratuvar testleri
Kontraseptif steroidlerin kullanımı; karaciğer, tiroid, adrenal ve renal fonksiyoların biyokimyasal
parametreleri; (taşıyıcı) proteinlerin serum seviyeleri, örneğin kortikosteroid bağlayıcı globülin ve
lipid/lipoprotein fraksiyonları; karbonhidrat metabolizması parametreleri ve koagülasyon ve
fibrinoliz parametreleri dahil belirli laboratuvar testlerinin sonuçlarını etkileyebilir.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin ZLYNDA üzerindeki etkisi
ZLYNDA ile mikrozomal enzimleri indükleyen diğer tıbbi ürünler arasında etkileşimler meydana
gelebilir. Bu, seks hormonlarının klirensinin artması ile sonuçlanabilir ve ani kanama ve/veya
kontraseptif yetmezliğine yol açabilir.
Yönetim
Enzim indüksiyonu birkaç günlük tedaviden sonra gözlenebilmektedir. Maksimum enzim
indüksiyonu genellikle birkaç hafta içinde görülmektedir. İlaç tedavisi kesildikten sonra enzim
indüksiyonu yaklaşık 4 hafta devam edebilir.
Kısa süreli tedavi
Enzim indükleyici ilaçlar ile tedavi alan kadınlar, POP’a ilave olarak geçici bir bariyer yöntem
veya başka bir kontrasepsiyon yöntemi kullanmalıdır. Bariyer yöntem, eş zamanlı ilaç tedavisinin
boyunca ve kesildikten sonraki 28 gün boyunca kullanılmalıdır.
İlaç tedavisi POP paketindeki aktif tabletlerin bitmesinden sonra devam ederse, plasebo tabletler
atılmalıdır ve bir sonraki POP paketinin kullanımına hemen başlatılmalıdır.
Uzun süreli tedavi
Enzim indükleyici etkin maddelerle uzun süreli tedavi alan kadınlarda, güvenilir, hormonal
olmayan başka bir kontrasepsiyon yöntemi önerilmektedir.
Aşağıdaki etkileşimler literatürde bildirilmiştir (çoğunlukla kombine kontraseptiflerle fakat bazen
de sadece progestojen haplarla).
8 / 18Kontraseptif hormonların klirensini artıran maddeler (enzim indüksiyonuyla azalan kontraseptif
etkililiği) ör.:
Barbitüratlar, bosentan, karbamazepin, fenitoin, primidon, rifampisin ve HIV ilacı ritonavir,
nevirapin ve efavirenz ve muhtemelen felbamat, griseofulvin, okskarbazepin, topiramat ve bitkisel
ilaç St. John’s Wort (hypericum perforatum) içeren ürünler.
Kontraseptif hormonların temizlenmesi üzerinde değişken etkileri olan maddeler:
Seks hormonları ile birlikte uygulandığında, HIV proteaz inhibitörlerinin (ör. ritonavir, nelfinavir)
ve nükleozit olmayan ters transkriptaz inhibitörleri (ör. nevirapin, efavirenz) ve/veya Hepatit C
virüsü (HCV) tıbbi ürünleri (ör. boseprevir, telaprevir) ile birçok kombinasyonu, progestinlerin
plazma konsantrasyonlarını artırabilir veya azaltabilir. Bu değişikliklerin net etkisi bazı olgularda
klinik açıdan anlamlı olabilir.
Bu nedenle, olası etkileşimleri ve ilgili önerileri tanımlamak için eş zamanlı HIV/HCV ilaçlarının
reçete bilgilerine başvurulmalıdır. Herhangi bir şüphe durumunda, proteaz inhibitörü veya
nükleozit olmayan ters transkriptaz inhibitör tedavisi kullanan kadınlarda ek bir bariyer
kontraseptif yöntem kullanılmalıdır.
Kontraseptif hormonların klirensini azaltan maddeler (enzim inhibitörleri):
Enzim inhibitörleri ile potansiyel etkileşimlerin klinik önemi bilinmemektedir.
Azol antifungalleri (ör. flukonazol, itrakonazol, ketokonazol, vorikonazol), verapamil, makrolidler
(ör. klaritromisin, eritromisin), diltiazem ve greyfurt suyu gibi güçlü veya orta derecede CYP3A4
inhibitörlerinin birlikte uygulanması, progestojenin plazma konsantrasyonlarını artırabilir.
Güçlü CYP3A4 inhibitörü ketokonazolün drospirenon içeren iki hormon preparatıyla (3 mg
drospirenon + 1.5 mg estradiol ve 3 mg drospirenon + 0,02 mg etinilestradiol) günlük (10 gün) eş
zamanlı uygulanmasının değerlendirildiği çoklu doz çalışmasında, drospirenonun AUC (0-24sa)
değeri sırasıyla 2.3 kat ve 2.7 kat artmıştı.
ZLYNDA’nın diğer tıbbi ürünler üzerindeki etkisi
Hormonal kontraseptifler, diğer bazı etkin maddelerin metabolizmasını etkileyebilir. Bu şekilde,
plazma ve doku konsantrasyonları artabilir (örneğin siklosporin) veya azalabilir (örneğin
lamotrijin).
Belirteç substrat olarak omeprazol, simvastatin ve midazolam kullanan kadın gönüllülerde yapılan
in vitro çalışmalara ve in vivo etkileşim çalışmalarına dayanarak, drospirenonun diğer aktif
maddelerin sitokrom P450 aracılı metabolizması ile klinik olarak anlamlı bir etkileşimi olası
değildir.
9 / 18Farmakodinamik etkileşimler
Yayımlanan veriler, böbrek yetmezliği olmayan hastalarda drospirenon ve ACE inhibitörlerinin
veya NSAİİ’lerin birlikte kullanımını takiben serum potasyum üzerinde önemli bir etki
göstermemiştir. ZLYNDA’nın aldosteron antagonistleri veya potasyum koruyucu diüretiklerle eş
zamanlı kullanımı incelenmemiştir. Bu durumda, serum potasyum ilk tedavi döngüsünde
ölçülmelidir (bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
ZLYNDA, oral kontraseptiftir ve gebelik önleyici etkisi bulunmaktadır.
Gebelik dönemi
ZLYNDA gebelik sırasında kullanılmamalıdır.
ZLYNDA tedavisi sırasında gebelik meydana gelirse ZLYNDA’nın alımı durdurulmalıdır.
Epidemiyolojik çalışmalar, ne gebelikten önce drospirenon kullanan kadınlardan doğan
çocuklarda doğum kusurları riskinin arttırdığını ne de hamilelik sırasında drospirenonun
yanlışlıkla alındığı durumlarda teratojenik bir etki olduğunu göstermemiştir.
Hayvan çalışmaları üreme toksisitesi göstermiştir (bkz. Bölüm 5.3). Bu hayvan verilerine rağmen
etkin bileşiğin hormonal etkisine bağlı istenmeyen etkiler göz ardı edilemez.
Laktasyon dönemi
İhmal edilebilir miktarda drospirenon anne sütü ile atılır. Bebekteki günlük drospirenon dozu
maternal dozunun %1’inden azdır. Bu nedenle, ZLYNDA’nın terapötik dozlarında anne sütüyle
beslenen yenidoğanlarda/bebeklerde hiçbir etki beklenmemektedir. Mevcut verilere göre,
ZLYNDA emzirme döneminde kullanılabilir.
Üreme yeteneği / Fertilite
ZLYNDA, gebeliğin önlenmesinde endikedir.
10 / 184.7. Araç ve makine kullanımı üzerindeki etkiler
ZLYNDA ile araç ve makine kullanımı üzerindeki etkileri konusunda çalışma yapılmamıştır.
Oral hormonal kontraseptif kullananlarda araç ve makine kullanımı üzerinde herhangi bir etki
gözlenmemiştir.
4.8. İstenmeyen etkiler
Kanama düzenindeki değişiklikler klinik çalışmalarda sıklıkla bildirilen bir advers reaksiyondu
(bkz. Bölüm 5.1).
Drospirenon ile 9’dan fazla tedavi döngüsünde yapılan uzun süreli klinik çalışmalarda (2700
kadın) en sık bildirilen advers reaksiyonlar; akne (%3.8), metroraji (%2.9), baş ağrısı (%2.7) ve
meme ağrısıdır (%2.2).
Advers reaksiyonların listesi
Advers reaksiyonlar MedDRA sistem organ sınıfları ve sıklık derecesine göre aşağıda
gösterilmektedir. Sıklık düzeyleri klinik araştırma verileri temelinde belirlenmiştir. Sıklık
dereceleri şu şekilde tanımlanmaktadır: çok yaygın (≥1/10); yaygın (≥1/100, <1/10); yaygın
olmayan (≥1/1.000, <1/100); seyrek (≥1/10.000, <1/1.000); çok seyrek (<1/10.000); bilinmiyor
(eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın olmayan: Vajinal enfeksiyon
İyi huylu ve kötü huylu neoplazmalar
Yaygın olmayan: Uterus leiomiyomu
Kan ve lenf sistemi hastalıkları
Yaygın olmayan: Anemi
Bağışıklık sistemi hastalıkları
Yaygın olmayan: Aşırı duyarlılık
Metabolizma ve beslenme hastalıkları
Yaygın olmayan: İştah bozukluğu, Hiperkalemi
11 / 18Psikiyatrik hastalıklar
Yaygın: Libido bozukluğu, duygudurum bozuklukları
Yaygın olmayan: Anksiyete semptomları, depresyon, depresif ruh hali
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Göz hastalıkları
Seyrek: Kontakt lens intoleransı
Vasküler hastalıklar
Yaygın olmayan: Sıcak basması, hipertansiyon
Gastrointestinal hastalıklar
Yaygın: Bulantı, karın ağrısı
Yaygın olmayan: Kusma, diyare, konstipasyon
Deri ve deri altı doku hastalıkları
Yaygın: Akne
Yaygın olmayan: Alopesi, hiperhidröz, döküntü, hipersebore, kaşıntı, dermatit
Böbrek ve idrar hastalıkları
Seyrek: Poliüri
Üreme sistemi ve meme hastalıkları
Yaygın: Memede rahatsızlık, metroraji, vajinal hemoraji, dismenore, menstrüasyon düzensizlikleri
Yaygın olmayan: Amenore, menstrüel bozukluklar, pelvik ağrı, over kisti, vulvovajinal kuruluk,
vajinal akıntı
Seyrek: Meme kisti, servikal displazi, galaktore, vulvovajinal kaşıntı
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, periferik ödem
Araştırmalar
Yaygın: Kilo artışı
Yaygın olmayan: Artmış transaminazlar, kan bilirubin seviyesinde artış, kan kreatin fosfokinaz
seviyesinde artış, artmış gama-glutamiltransferaz, kan trigliserid seviyelerinde artış
Seyrek: Kiloda azalma
12 / 18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozdan kaynaklanan ciddi zararlı etkiler bildirilmemiştir. Bu durumda ortaya çıkabilecek
semptomlar bulantı, kusma ve hafif vajinal kanamadır. Antidotu yoktur ve tedavi semptomatik
olmalıdır.
Bununla birlikte, drospirenon antimineralokortikoid özelliklerine sahip bir spironolakton
analoğudur. Doz aşımı durumunda serum potasyum ve sodyum ile metabolik asidoz bulguları
izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanıma yönelik hormonal kontraseptifler, progestojenler
ATC kodu: G03AC10
Etki mekanizması
ZLYNDA spironolaktondan türetilen progestojen drospirenon içeren sadece progestojen hapıdır.
Terapötik dozda, drospirenon ayrıca antiandrojenik ve hafif antimineralokortikoid özelliklere
sahiptir. Östrojenik, glukokortikoid ve antiglukokortikoid aktivitesi yoktur. Bu, drospirenona,
doğal hormon progesterona çok benzeyen bir farmakolojik profil verir.
3 mg drospirenon ve 0.02 mg etinilestradiol içeren kombine hormonal kontraseptifler için hafif
antimineralokortikoid özelliklerinin hafif bir antimineralokortikoid etkisi ile sonuçlandığına dair
klinik çalışma bulguları vardır.
Farmakodinamik etkiler
ZLYNDA’nın kontraseptif etkisi öncelikle ovülasyonun inhibisyonu ile elde edilir. Drospirenon,
luteinize edici hormonun (LH) supresyonu ile foliküler stimülasyonu ve ovülasyonu inhibe eden
güçlü bir anti-gonadotropik aktivite sergiler. Ek olarak drospirenon, serviks üzerinde servikal
mukusun viskozitesini artıran bir etkiye sahiptir. Drospirenonun endometriyumu inceltici
progestasyonel etkisi vardır.
13 / 18Klinik etkililik ve güvenlilik
ZLYNDA’nın (24 gün boyunca günlük olarak uygulanan 4 mg mikronize olmayan drospirenon)
ovaryan aktivite [foliküler büyüme, endojen estradiol ve progesteron serum konsantrasyonları
(Hoogland skoru)] ile ölçümlenen ovülasyon inhibisyon potansiyeli iki tedavi döngüsünde 28 gün
boyunca günlük olarak uygulanan 0.075 mg desogestrel ile randomize, açık etiketli bir Faz II
çalışmasında 60 sağlıklı genç kadında karşılaştırılmıştır.1. döngüde, tedavilerin hiçbirinde
ovülasyon gözlemlenmemiştir; ancak 2. döngüde ZLYNDA için bir ovülasyon ve 0.075 mg
desogestrel grubu için bir ovülasyon gözlemlenmiştir.
130 kadında yapılan bir Faz II çalışmasında, ZLYNDA 3, 6, 11 ve 22. günlerde her biri 24 saatlik
dört sabit planlanmış gecikmeli alıma rağmen ovülasyon inhibisyonu sağlamıştır.
İki çok merkezli Faz III Avrupa klinik çalışmada, 0.075 mg desogestrele karşı bir tek kollu çalışma
ve bir kontrollü çalışma, 1596 kadın 9 ila 13 ardışık döngü boyunca ZLYNDA ile, 341 kadın ise
9 ay boyunca desogestrel ile tedavi edilmiştir. Bu iki çalışmanın toplanmış analizinde aşağıdaki
Pearl İndeksleri hesaplanmıştır:
Pearl İndeksi (18-45 yaş), kullanıcı + yöntem hatası: 0.73 (üst sınır %95 güven aralığı 1.43)
Pearl İndeksi (18-35 yaş), kullanıcı + yöntem hatası: 0.93 (üst sınır %95 güven aralığı 1.84)
ABD’de 39 merkezde gerçekleştirilen tek kollu çok merkezli Faz III klinik çalışmada, etkililik
popülasyonu, 5547 değerlendirilebilir döngüsü olan 35 yaş ve üzerindeki 953 kadından
oluşmuştur. Bu döngüler sırasında, 17 (%1.8) gebelik bildirilmiştir (çalışma merkezinde idrar ve
serum gebelik testleri ile onaylanmasından bağımsız olarak), bu da 4.0 (2,3, 6,4) Pearl İndeksi’ne
(%95 GA) karşılık gelmektedir
Kanama paterni
ZLYNDA kullanımı sırasında kanama paterni, sürekli kullanılan 0.075 mg desogestrele karşı 9
aylık karşılaştırmalı, çift kör bir çalışmada değerlendirilmiştir.
Çekilme kanaması (4 hormonsuz ZLYNDA günü sırasında başlayan ardışık 8 güne kadar süren
kanama olarak tanımlanır) en yoğun olurak (%40’ından daha azında görülen) ilk döngüler
sırasında görülürken zaman içerisinde azalmıştır. 9 aylık kullanımın ardından, kullanıcıların
%20’sinden azında çekilme kanaması kaydedilmiştir.
Desogestrel grubuna karşı ZLYNDA grubunda 2-4. döngüler sırasında ortalama
kanama/lekelenme gün sayısı sırasıyla 16.9±16.9’a karşı 13.1±13.0 idi. 7-9. döngüler sırasında
ortalama kanama/lekelenme gün sayısı, sırasıyla 10.8±13.3’e karşı 9.7 ± 10.4 idi.
14 / 18Aynı çalışmada, 2-4. döngüler sırasında herhangi bir kanama/lekelenme yaşamayan (amenore)
gönüllülerin oranı ZLYNDA için %20.1 ve desogestrel için %13.5 idi. 7-9. döngülerde amenoreli
gönüllülerin oranı ZLYNDA için %26.7’ye ve desogestrel grubunda %32.1’e yükselmiştir.
ZLYNDA ve desogestrel için kanaması uzayan (10 ardışık günden fazla) gönüllü sayısı, 2-4.
döngülerde sırasıyla %18.1 ve %26.1 ve 7-9. döngülerde sırasıyla %9.1 ve %16.7’ydi.
Kanamayla ilişkili advers olay nedeniyle çalışmadan ayrılan gönüllülerin oranı, ZLYNDA
grubunda %3.3 ve desogestrel grubunda %6.6 idi.
Pediyatrik popülasyon
Avrupa’da ZLYNDA’nın tolerans, güvenlilik ve kabul edilebilirliğini değerlendirmek için faz III
bir çalışma yapılmıştır. Toplam 13 döngü olmak üzere 6 döngülük çekirdek kısım ile 7 ek döngü
(uzatma fazı) boyunca takip edilen 103 adolesanda ZLYNDA iyi tolere edilmiş ve gönüllüler
tarafından kabul edilmiştir.
ZLYNDA ile kanama paterni değerlendirilmiştir ve veriler, genellikle erişkinlerde Faz 3
çalışmalarından elde edilenlerle tutarlı bulunmuştur. ZLYNDA kullanımında zamanla kanama
veya lekelenme yaşayan gönüllülerin yüzdesinde bir azalma görülmüştür
5.2. Farmakokinetik özellikler
Genel özellikler
Emilim:
Oral olarak uygulanan drospirenon hızlı ve neredeyse tamamen emilime uğramaktadır. Plazmada
ZLYNDA’nın tek alımdan yaklaşık 3-4 saat sonra yaklaşık 28 ng/ml’lik maksimum
konsantrasyonlarına ulaşılmaktadır. İlacın yemekle birlikte alınmasının drospirenonun
absorpsiyon derecesine etkisi yoktur.
Tek ve tekrarlı dozdan sonra ZLYNDA’nın farmakokinetikleri, etinil estradiol ile kombinasyon
halinde 3 mg mikronize drospirenon içeren piyasadaki ürüne kıyasla incelenmiştir. Çoklu doz
uygulamasından sonra ZLYNDA’nın bağıl biyoyararlanımı EAA için %76.51’di. Rac (EAA)
t,ss
ile ifade edilen akümülasyon oranı 1.9256 iken kombine ürün için 2.7684’tü. Bu bulgular,
drospirenona toplam maruziyetin 28 günlük bir döngüde pazardaki kombine ürüne kıyasla
ZLYNDA için daha düşük olduğunu göstermektedir.
Dağılım:
Drospirenon, serum albüminine %95 ila %97 oranında bağlanır ve seks hormonu bağlayıcı
globüline (SHBG) veya kortikosteroid bağlayıcı globüline (CBG) bağlanmaz. Drospirenonun
ortalama görünür dağılım hacmi yaklaşık 4 l/kg’dır.
15 / 18Biyotransformasyon:
Drospirenon, oral uygulamadan sonra yoğun şekilde metabolize edilir. Plazmada farmakolojik
olarak aktif olmayan iki ana metabolit, lakton halkanın açılmasıyla oluşturulan drospirenon asit
formu ve 4,5-dihidro-drospirenon-3-sülfattır; her ikisi de P450 sistemi dahil olmadan oluşur.
Drospirenon ayrıca CYP3A4 tarafından katalize edilen oksidatif metabolizmaya da tabidir.
İn vitro olarak drospirenon, sitokrom P450 enzimleri CYP1A1, CYP2C9, CYP2C19 ve CYP3A4'ü
zayıf ila orta düzeyde inhibe edebilir.
Eliminasyon:
Oral uygulamadan sonra, plazma drospirenon seviyeleri, 32 saatlik bir terminal yarılanma ömrü
ile düşer.
Drospirenonun serumdan metabolik klirens oranı 1.5± 0.2 ml/dak/kg’dır. Drospirenon değişmemiş
formda sadece eser miktarda atılır. Drospirenonun metabolitleri feçes ve idrarla yaklaşık 1.2 ila
1.4’lük bir atılım oranında atılır.
Doğrusallık/doğrusal olmayan durum:
Oral drospirenonun farmakokinetikleri, 1-10 mg arasında değişen tek dozların ardından dozla
doğru orantılıdır.
Kararlı durum koşulları
Bir tedavi döngüsü boyunca, drospirenonun serumda yaklaşık 40 ng/ml’lik maksimum kararlı
durum konsantrasyonlarına yaklaşık 7 günlük tedaviden sonra ulaşılır. Plazma drospirenon
seviyeleri, terminal yarılanma ömrü ve doz aralığı oranı sonucunda yaklaşık 2 kat oranında birikir.
Hastalardaki karakteristik özellikler
Böbrek yetmezliğinin etkisi
Böbrek yetmezliğinin ZLYNDA’nın farmakokinetiği üzerindeki etkisini değerlendirmek için
herhangi bir çalışma yapılmamıştır. Bununla birlikte, hafif böbrek yetmezliği olan ve drospirenon
içeren bir KOK ile tedavi edilen kadınlarda kararlı durum serum drospirenon düzeyleri (kreatinin
klirensi CLcr, 50-80 ml/dk), normal böbrek fonksiyonu olan kadınlarınkiyle karşılaştırılabilir
bulunmuştur. Serum drospirenon düzeyleri, orta derecede böbrek yetmezliği olan kadınlarda
(CLcr, 30-50 ml/dk), normal böbrek fonksiyonu olan kadınlara kıyasla ortalama %37 daha
yüksekti. Drospirenon tedavisi hafif ve orta derecede böbrek yetmezliği olan kadınlar tarafından
iyi tolere edilmiştir. Drospirenon tedavisi serum potasyum konsantrasyonu üzerinde klinik olarak
anlamlı bir etki göstermemiştir.
16 / 18Karaciğer yetmezliğinin etkisi
Hepatik hastalığın ZLYNDA’nın farmakokinetiği üzerindeki etkisini değerlendirmek için
herhangi bir çalışma yapılmamıştır. Bununla birlikte, karaciğer fonksiyon bozukluğu olan
kadınlarda steroid hormonlar zayıf metabolize edilebilir.
Drospirenon içeren bir KOK alan kadınlarda yapılan tek doz çalışmasında, oral klirens (CL/F) orta
düzey karaciğer yetmezliği olan gönüllülerde normal karaciğer fonksiyonu olanlara kıyasla
yaklaşık %50 azalmıştır. Orta derecede karaciğer yetmezliği olan gönüllülerde drospirenon
klirensinde gözlenen düşüş, serum potasyum konsantrasyonları açısından belirgin bir farklılığa
neden olmamıştır. Diyabet varlığında ve eş zamanlı spironolakton tedavisinde bile (hastayı
hiperkalemiye yatkın hale getirebilecek iki faktör) serum potasyum konsantrasyonlarında normal
aralığın üst sınırının üstünde bir artış gözlenmemiştir. Hafif veya orta derecede karaciğer
yetmezliği (Child-Pugh B) olan hastalarda drospirenona iyi tolere edildiği sonucuna varılabilir.
Etnik gruplar
Japon ve Beyaz ırk kadınları arasında drospirenonun farmakokinetiğinde klinik olarak anlamlı bir
fark gözlenmemiştir.
5.3. Klinik öncesi güvenlilik verileri
Laboratuvar hayvanlarında, drospirenonun etkileri, bilinen farmakolojik etki ile ilişkili olanlar ile
sınırlı kalmıştır. Özellikle, üreme toksisitesi çalışmaları, türlere özgü olarak, hayvanlarda
embriyotoksik ve fetotoksik etkileri ortaya çıkarmıştır. Drospirenon kullananların dozlarını aşan
maruziyetlerde, sıçan fetüslerinde seksüel farklılaşma üzerinde etkiler gözlenmiş ancak
maymunlarda görülmemiştir.
Çevresel risk değerlendirme çalışmaları, balıklardaki üreme etkileri 0,087 µg/L’de (LOEC)
belirgin olduğu için drospirenonun su ortamı için risk teşkil edebileceğini göstermiştir. (Bkz.
Bölüm 6.6).
6. FARMASÖTİK ÖZELLİKLER
6.1. Yardımcı maddelerin listesi
Beyaz renkli aktif film kaplı tabletler:
Mikrokristalin selüloz
Laktoz (susuz)
Susuz kolloidal silika (E551)
Magnezyum stearat (E470b)
Polivinil alkol
Titanyum dioksit (E171)
Polietilen Glikol (Makrogol)
Talk (E553b)
17 / 18Yeşil renkli plasebo film kaplı tabletler:
Laktoz Monohidrat
Mısır nişastası
Povidon
Susuz kolloidal silika (E551)
Magnezyum stearat (E470b)
Hipromelloz (E464)
Triasetin
Polisorbat 80 (E433)
Titanyum dioksit (E171)
İndigo karmin alüminyum lake (E132)
Sarı demir oksit (E172)
6.2. Geçimsizlikler
Herhangi bir geçimsizlik bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
PVC-PVDC / Alüminyum blisterde 28 adet ve 84 adet (3 x 28) film kaplı tablet (her blister 24
beyaz renkli aktif film kaplı tablet ve 4 yeşil renkli plasebo film kaplı tablet içerir).
Karton kutuya ek olarak, blisterin sığabileceği büyüklükte karton zarf malzeme de eklenmiştir.
6.6. Beşerî tıbbi üründen arta kalan maddelerin imhası ve diğer özel önlemler
Bu tıbbi ürün çevre için risk oluşturabilir (Bkz. Bölüm 5.3).
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Exeltis İlaç San. ve Tic. A.Ş.
Kültür Mah. Nispetiye Cad. No:56 Akmerkez B Blok
Kat:6 D:574 Etiler, Beşiktaş/İstanbul TÜRKİYE
8. RUHSAT NUMARASI
2023/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17/02/2023
10. KÜB’ÜN YENİLENME TARİHİ
-
18 / 18