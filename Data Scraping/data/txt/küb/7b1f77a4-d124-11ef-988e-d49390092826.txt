KISA ÜRÜN BİLGİSİ
1. BEŞERİ TIBBİ ÜRÜNÜN ADI
BEKLAZON % 0,025 merhem
2. KALİTATİF VE KANTİTATİF BİLEŞİM
Etkin madde:
Her 1 g BEKLAZON:
Beklometazon dipropiyonat 0,25 mg
Yardımcı maddeler:
Her 1 g BEKLAZON:
Setil alkol 14 mg
Propilen glikol 50 mg
Yardımcı maddeler için 6.1’e bakınız.
3. FARMASÖTİK FORM
Merhem
Hafif sarımsı-beyaz, homojen merhem
4. KLİNİK ÖZELLİKLER
4.1. Terapötik endikasyonlar
BEKLAZON Merhem; çocuklar ve yetişkinlerde görülen atopik ve diskoid ekzema da dahil
olmak üzere farklı ekzema formları; primer irritan ve alerjik dermatit; psöriyazis (yaygın plak
psöriyazis hariç); liken simpleks de dahil olmak üzere nörodermatozlar, intertrigo, diskoid
lupus eritomatozus tedavisinde kullanılır.
BEKLAZON’un krem formu derinin nemli ve sızıntılı lezyonlarında, losyon formu derinin
nemli veya kıllı olduğu alanlarda, merhem formu ise derinin kuru, likenifiye veya pullu
lezyonlarında kullanılır.
4.2. Pozoloji ve uygulama şekli
Pozoloji, uygulama sıklığı ve süresi:
Tedavi başlangıcında BEKLAZON Merhem günde iki kez uygulanmalıdır, ancak iyileşme
görüldüğünde uygulamalar arasındaki zaman uzatılabilir ve tedavi azaltılarak kesilir. Eğer 2-4
hafta içinde bir iyileşme görülmezse tanının tekrar değerlendirilmesi veya hastanın bir üst
kuruluşa sevk edilmesi gerekebilir. Tedavinin sonlandırılmasından sonra eğer hastalık
1/8tekrarlarsa, tedaviye günde iki kez olacak şekilde tekrar başlanmalıdır. Yeniden iyileşme
gözlendiğinde uygulamalar arasındaki süre aşamalı olarak her üç ya da dört günde bir olacak
şekilde idame dozuna ulaşılıncaya kadar uzatılabilir. Bu uygulama hastalığın tekrarlamasını
engelleyecektir.
Sıcak banyolar, intermitan uygulamalar veya oklüzif sargılar ile ilacın etkisine katkıda
bulunulabilir.
Uygulama şekli:
BEKLAZON Merhem, hastalığın mevcut olduğu bölgenin üzerine ince tabaka halinde yaygın
bir şekilde uygulanır ve nazikçe ovulur.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde kullanımı konusunda yeterli klinik çalışma
bulunmamaktadır (bkz. kısım 4.4.).
Pediyatrik popülasyon:
Pediyatrik popülasyonda kullanımı konusunda yeterli klinik çalışma bulunmamaktadır (bkz.
kısım 4.3. ve 4.4.).
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Geriyatrik popülasyonda kullanımı konusunda yeterli klinik çalışma bulunmamaktadır (bkz.
kısım 4.4.).
4.3. Kontrendikasyonlar
BEKLAZON gözlere uygulanmamalıdır.
Rozasea, akne vulgaris ve perioral dermatitis tedavilerinde kullanılmamalıdır.
Deri tüberkülozunda, herpes grubunun enfeksiyonlarında, çiçek v.b. gibi virütik cilt
hastalıklarında, canlı virüs aşıları uygulanması esnasında, varikoz ülserlerde ve diğer staz
ülserlerinde kullanılmamalıdır.
Beklometazon dipropiyonata, diğer kortikosteroidlere veya bileşimindeki diğer maddelere karşı
aşırı duyarlılığı olanlarda kontrendikedir.
Başlıca mantarların (kandidiyazis veya tinea gibi) veya bakterilerin neden olduğu deri
enfeksiyonlarının, mayalara bağlı primer veya sekonder enfeksiyonların, perianal ve genital
kaşıntıların, 1 yaşın altındaki çocuklardaki dermatit ve çocuk bezi kaynaklı tahrişler gibi
dermatozların tedavisinde BEKLAZON kullanılmamalıdır.
2/84.4. Özel kullanım uyarıları ve önlemleri
Bazı dirençli lezyonlarda, geçirgen olmayan bir materyal ile lezyonu örterek BEKLAZON’ un
etkisi daha da artırılabilir. Dirsek ve diz gibi kesimlerde yer alan hipertrofik liken planus, kronik
diskoid lupus eritematozus ve psöriyazis gibi hastalıklarda kapalı tedavinin büyük yararı vardır.
Uzun süre kullanıldığında deriden emilen ilacın sistemik yan etkilere neden olabileceği göz
önüne alınmalı ve 15 günden uzun süreli tedaviler doktor kontrolünde yapılmalıdır.
Vücudun %20’sinden daha geniş alanlara kullanılması uygun değildir.
Doku kaybının eşlik ettiği açık yaralar üzerine uygulanmamalıdır.
Göz kapaklarına uygulanması gerekirse, göz ile temas etmemesine çok dikkat edilmelidir.
Beklometazon dipropiyonatın göz ile teması glokoma yol açabilir.
Yüz bölgesindeki uzun süreli uygulama atrofik değişikliklere neden olabilir.
Uygulamada, özellikle çocuklarda tedavi süresi 5 günü geçmemelidir.
Pediyatrik hastalar, topikal kortikosteroidler ile indüklenen hipotalamus-pituiter-adrenal (HPA)
aksis supresyonu ve Cushing sendromuna cilt yüzey alanının, vücut ağırlığına oranının daha
büyük olması nedeniyle erişkinlerden daha duyarlıdırlar.
HPA aksis supresyonu, Cushing sendromu ve intrakraniyal hipertansiyon; topikal
kortikosteroidler kullanan çocuklarda oluşabilir. Adrenal supresyonun oluşumu: doğrusal
büyümede gecikme, kilo artışında gecikme, düşük plazma kortikol düzeyleri ve ACTH
uyarılmasına cevapta kaybolmaya neden olur. Bu nedenle çocuklarda yüksek doz ve uzun süreli
kullanılmamalıdır.
Diabetes mellitus, peptik ülser, osteoporoz, psikoz eğilimi, böbrek yetmezliği, konjestif kalp
yetmezliği, hipertansiyonlu olan yaşlı kişilerde dikkatle kullanılmaları gerekir.
Nadir olarak, psöriyaziste kortikosteroidlerle tedavinin (veya tedaviden sonra kortikosteroidin
kesilmesinin) hastalığın püstüler formunun gelişimini harekete geçirdiği düşünülmektedir.
BEKLAZON genellikle iyi tolere edilmektedir. Eğer aşırı duyarlılık semptomları ortaya
çıkarsa, uygulamaya son verilmelidir. Semptomlarda şiddetlenme gözlenebilir.
Kortikosteroid tedavisi gören kişilerde enfeksiyon hastalıklarına eğilim fazladır. İnatçı
enfeksiyonlarda ve duyarlık varsa uygulama durdurulmalıdır.
Kortikosteroidlerle tedavi sırasında gelişen enfeksiyonlar için uygun antibiyotik tedavisi
başlanmalıdır. Enfeksiyonda yayılma gözlenirse, kortikosteroid tedavisi sonlandırılmalı ve
sistemik antibiyotik tedavisi başlanmalıdır.
3/8Sargı ile oklüzyon sonucu artan sıcak ve nemli ortamlarda bakteriyel enfeksiyonlar daha rahat
gelişebilir; bu nedenle her yeni pansuman öncesinde deri iyice temizlenmelidir.
BEKLAZON, içerdiği setil alkol nedeniyle lokal deri reaksiyonlarına (örneğin, kontak
dermatite), propilen glikol nedeniyle ciltte irritasyona sebep olabilir.
Lokal olarak uygulanan steroidlere bağlı deri renk değişiklikleri ve hipertrikozis olguları rapor
edilmiştir.
4.5. Diğer tıbbi ürünler ile etkileşimler ve diğer etkileşim şekilleri
BEKLAZON’un diğer ilaçlar ile etkileşimi bilinmemektedir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’ dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Beklometazon dipropiyonat tedavisinin çocuk doğurma potansiyeli bulunan kadınlar ve doğum
kontrolü üzerine etkisi olduğunu gösteren çalışma bulunmamaktadır.
Gebelik dönemi
BEKLAZON’un gebe kadınlarda kullanımına ilişkin yeterli veri mevcut değildir.
Uzun süreli kullanımda fetüsü etkiler, ayrıca endojen kortikosteroidlerin supresyonuna sebep
olarak da yan tesir meydana getirebilir. BEKLAZON gerekli olmadıkça gebelik döneminde
kullanılmamalıdır. Bu nedenle, hamile kadınlarda ancak doktor tarafından risk/yarar
değerlendirilmesi yapıldıktan sonra reçetelendirilmelidir.
Laktasyon dönemi
Emziren annelerin süt salgılarında ilacın bileşenlerinin salgılanıp salgılanmadığı
bilinmediğinden uygulama esnasında ihtiyatlı davranılmalıdır.
Üreme yeteneği/Fertilite
BEKLAZON’un üreme yeteneği ve fertilite üzerinde etkisi olduğunu gösteren bir çalışma
bulunmamaktadır.
4/84.7. Araç ve makine kullanımı üzerindeki etkiler
BEKLAZON’un araç ve makine kullanma yeteneği üzerinde tespit edilen bir etkisi
bulunmamaktadır.
4.8. İstenmeyen etkiler
Uzun süreli ve yoğun kortikosteroid tedavisi (özellikle oklüzif tedavi şeklinde uygulanıyor veya
derinin katlandığı alanlarda yapılıyorsa) deride incelme, stria, yüzeysel damarlarda genişleme
gibi lokal atrofik değişikliklere neden olabilir.
Diğer topikal kortikosteroidlerle olduğu gibi, yüksek miktarda ve uzun süre kullanım ya da
geniş alanlara yapılan uygulamalar, hiperkortisizm bulgularının ortaya çıkmasına yetecek
miktarda sistemik emilime sebep olabilir. Bu durum özellikle kapalı pansuman yapıldığında,
bebek ve çocuklarda daha kolay gelişebilir. Bebeklerde, çocuk bezi kapalı pansuman tedavisi
gibi etki yapabilir.
BEKLAZON uygulaması sırasında, kortikosteroidlere bağlı sistemik etkiler ortaya çıkar ya da
hipersensitivite reaksiyonu gelişirse uygulama sonlandırılmalıdır. Eğer hastanın adrenal
fonksiyonları bozulmuş ise, fonksiyonlar normale gelinceye kadar oral kortikosteroid
preparatlarına bağlı stresin zararlı etkilerinden korunması gerekir.
Diğer kortikosteroidlerde olduğu gibi beklometazon dipropiyonat kullanımında da görülen
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi bozuklukları
Bilinmiyor:
Anjiyoödem, hipersensitivite reaksiyonları.
Deri ve deri altı doku hastalıkları
Bilinmiyor:
Pigmentasyon bozuklukları, hipertrikoz, yanma, irritasyon, kuruluk, deri atrofisi, stria, miliaria,
akne benzeri lezyonlar, morarma, prurit, purpura, deri döküntüsü ve ürtiker.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e- posta:
tufam@titck.gov.tr tel: 0 800 314 00 08; faks: 0 312 218 35 99)
5/84.9. Doz aşımı ve tedavisi
Akut doz aşımı oluşması pek muhtemel olmamakla birlikte, kronik doz aşımı veya yanlış
kullanım sonucu hiperkortisizm belirtileri görülebilir ve bu durumda lokal kortikosteroid
tedavisi kesilmelidir.
Eğer hastanın adrenal fonksiyonları bozulmuş ise, adrenal fonksiyonlar normalleşinceye kadar
oral kortikosteroid preparatlarına bağlı stresin zararlı etkilerinden kadar korunması gerekir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroidler (Glukokortikoidler) (Topikal Dermatolojik)
ATC kodu: D07AC15
Beklometazon dipropiyonat lokal tedavilerde kullanılmak amacıyla geliştirilmiş bir
kortikosteroid esteridir.
Topikal uygulama sonrasında kortikosteroidler antiinflamatuvar, antiprüritik ve
vazokonstrüktif etkinlik gösterir.
Kortikosteroidler, lökositlerin lizozomal membranlarını stabilize edip lökositlerden parçalayıcı
asit hidrolaz salınımını engellemek, inflamasyonlu alana makrofaj göçünü baskılamak, kapiller
endoteline lökositlerin yapışmasını azaltmak, kapiller damar geçirgenliğini ve ödem oluşumunu
azaltmak, kompleman sistemi öğelerini azaltmak, histamin etkinliğini ve substratlardan kinin
salınımını antagonize etmek, fibroblast proliferasyonu ve kollajen oluşumunu ve böylece
dokuda skar oluşumunu azaltmak sureti ile inflamasyonu azaltır. Epidermis ve cilt fibroblastları
üzerinde antimitotik etkinliği de vardır.
Normal cildin aynı bölgesine, günde 3 defa, 4-5 gün uygulamadan sonra vazokonstrüktör cevap
azalır. İlacın kesilmesini takip eden 2-4 gün içinde normal vazokonstrüktör cevap geri döner.
Beklometazon dipropiyonatın çok önemli bir özelliği betametazon ve flusinolon asetonid gibi
kortikosteroidlerin formüllerinde yer alan flora bağlı olarak gelişebilen steroid rozasea, perioral
dermatitis ve steroid aknesi gibi komplikasyonlara yol açmamasıdır.
5.2. Farmakokinetik özellikler
Genel özellikler
Emilim: Topikal uygulama sonrasında kortikosteroidler normal cilt alanlarından çok düşük
oranlarda emilip sistemik dolaşıma geçer. Ancak cilt keratin tabakasından yoksun ise veya
epidermal bariyerin inflamasyon ve/veya hastalığı söz konusu ise emilen miktar artabilir. İlaç
kol, dirsek, avuç içi, diz ve ayak tabanına göre skrotum, koltuk altı, göz kapağı, yüz ve kafa
6/8derisinden daha fazla emilir. Oklüzif sargılar, topikal kortikosteroidlerin perkütan emilimini
büyük ölçüde arttırır.
Dağılım: Topikal uygulama sonrasında emilen miktar, sistemik uygulanmış kortikosteroidlerin
gösterdiği farmakokinetik özellikleri gösterir.
Biyotransformasyon: Kortikosteroidler değişen oranlarda plazma proteinlerine bağlanır, başlıca
karaciğerde metabolize edilir.
Eliminasyon: Kortikosteroidler böbrekler vasıtası ile atılırlar.
Doğrusallık/doğrusal olmayan durum: Beklometazon dipropiyonatın doğrusallık ya da doğrusal
olmayan durumu hakkında yeterli çalışma bulunmamaktadır
5.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Setil alkol
Vazelin
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
60 ay
6.4. Saklamaya yönelik özel tedbirler
250C altındaki oda sıcaklığında saklayınız.
6.5. Ambalajın niteliği ve içeriği
HDPE burgulu kapaklı, 30 g’lık laklı alüminyum tüpte, kullanma talimatı ile birlikte karton
kutuda sunulmaktadır.
7/86.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel : +90 (212) 365 15 00
Faks: +90 (212) 276 29 19
8. RUHSAT NUMARASI
125/35
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.03.1977
Ruhsat yenileme tarihi: 25.05.2017
10. KÜB’ÜN YENİLENME TARİHİ
8/8