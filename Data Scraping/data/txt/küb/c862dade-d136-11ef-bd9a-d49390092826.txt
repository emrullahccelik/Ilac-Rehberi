KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROKSOLİT® 150 mg film tablet
2. KALİTATİF VE KANTİTATİF BİLEŞİM
Etkin madde
Roksitromisin 150 mg
Boyar madde: Titanyum dioksit
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Beyaz ya da beyazımsı, yuvarlak, konveks, film tablet
4. KLİNİK ÖZELLİKLER
4.1 Terapötik endikasyonlar
ROKSOLİT, roksitromisine duyarlı olan mikroorganizmaların neden olduğu özellikle
aşağıdaki infeksiyonların tedavisinde kullanılır.
-Kulak, burun ve boğaz infeksiyonları,
-Solunum yollarının infeksiyonları,
-Genital organların infeksiyonları ile gonokoksik infeksiyon dışında seksüel yoldan bulaşan
infeksiyonlar,
-Deri ve yumuşak doku infeksiyonları,
-Ağız boşluğunun infeksiyonları.
4.2 Pozoloji ve uygulama şekli
Pozoloji/ uygulama sıklığı ve süresi:
Hekimin başka bir önerisi yoksa yetişkinlerde günlük doz, 12 saat ara ile birer tablet olmak
üzere toplam 300 mg'dır.
Uygulama süresi; terapötik endikasyona, sebep olan organizmaya ve klinik tabloya bağlıdır.
Çocuklardaki tedavi 10 günden uzun sürmemelidir.
Uygulama şekli:
Sadece ağızdan kullanım içindir.
ROKSOLİT, öğünlerden önce ve çiğnenmeden yeterli miktarda sıvı ile alınmalıdır.
1Özel popülasyonlara ilişkin ek bilgiler:
Böbrek yetmezliği:
Böbrek bozukluğu olan hastalarda, 12 saat ara ile günde 2 kez 150 mg tablet kullanılabilir.
Karaciğer yetmezliği:
Şiddetli karaciğer yetmezliği olan hastalarda günde tek doz 150 mg olarak doz ayarlaması
yapılmalıdır.
Pediyatrik popülasyon:
40 kg’ın üzerindeki pediyatrik hastalarda (4 yaş üzeri) günde 2 kez 150 mg olarak doz
ayarlaması yapılmalıdır. 4 yaşın altındaki çocuklarda kullanılmamalıdır.
Geriyatrik popülasyon:
Yaşlı hastalarda günde 2 kez 150 mg olarak doz ayarlaması yapılmalıdır.
4.3 Kontrendikasyonlar
Makrolidlere aşırı duyarlılık bulunanlarda
Vazokonstriktör ergot alkaloidleri ile birlikte kullanılmamalıdır.
4.4 Özel kullanım uyarıları ve önlemleri
Makrolid antibiyotikler ile birlikte vazokonstriktör ergot alkaloidleri kullanıldığı zaman
ciddi vazokonstriksiyon (“ergotizm”) ile ekstremitelerde nekroz ihtimalinin söz konusu
olduğu bildirilmiştir. ROKSOLİT bu tür ilaçlarla birlikte kullanılmamalıdır.
Karaciğer yetmezliğinde (sarılık ve/veya asit ile birlikte hepatik siroz gibi) roksitromisin
uygulanması önerilmez. Mutlaka kullanılması gerekiyorsa, karaciğer testleri muntazam
aralıklarla tekrarlanmalı ve icabında uygulanacak doz yarı yarıya azaltılmalıdır(
yetişkinlerde günde tek doz 150 mg olmak üzere).
Roksitromisin ve metabolitlerinin böbrek yoluyla itrahı düşük orandadır (oral dozun % 10’u
kadar). Böbrek yetmezliğinde doz değiştirilmeden uygulanır.
Yaşlı kimselerde uygulanacak dozun azaltılmasına gerek yoktur.
ROKSOLİT, vücut ağırlığı 40 kg’dan düşük olan hastalarda kullanılmamalıdır.
Belli koşullarda, roksitromisini de içeren makrolidler QT aralığını uzatma potansiyeline
sahiptir. Bu nedenle roksitromisin, konjenital QT aralığı uzaması, devam eden proaritmik
durumları (yani, düzeltilmemiş hipopotasemi veya hipomagnezemi, klinik açıdan anlamlı
bradikardi) olan hastalarda ve Sınıf IA ve III antiaritmik ilaçları almakta olan hastalarda
kullanılmamalıdır ( Bkz. bölüm 4.5).
Diğer makrolidlerde olduğu gibi, roksitromisinin Myasthenia Gravisi şiddetlendirme
potansiyeli olabilir.
24.5 Diğer tıbbi ürünler ile etkileşimler ve diğer etkileşim şekilleri
Ergot Alkaloidleri
Makrolidlerle birlikte ergotamine veya bazı çavdar mahmuzundan üretilen vazokonstriktör
ilaçlar kullanıldığı zaman ergotizm belirtilerinin görüldüğü ve ekstremitelerde nekroz
ihtimalinin söz konusu olduğu bildirilmiştir. ROKSOLİT bu tür ilaçlarla birlikte
kullanılmamalıdır (bkz. bölüm 4.4).
Terfenadin
Belli makrolidler terfenadinle farmakokinetik etkileşime girebilirler ve bunun sonucu olarak
terfenadinin serum konsantrasyonları artar. Bu durum şiddetli ventriküler aritmiyle, tipik
olarak torsades de pointes ile sonuçlanabilir. Roksitromisinle bu tip bir reaksiyon
kanıtlanmamış ve sınırlı sayıda sağlıklı gönüllüyle yapılan çalışmalar herhangi bir
farmakokinetik etkileşim ya da önemli EKG değişikliği göstermemişse de, roksitromisin ve
terfenadinin birlikte kullanımı önerilmez.
Astemizol, sisaprid, pimozid
Astemizol, sisaprid ya da pimozid gibi hepatik CYP3A izoenzimiyle metabolize edilen diğer
ilaçlar, makrolid antibakteriyeller de dahil olmak üzere bu izoenzimin önemli
inhibitörleriyle etkileşebilmekte ve hemen ardından serum seviyelerindeki artış yüzünden,
QT süresinin uzaması ve/veya kardiyak aritmi (tipik olarak torsades de pointes) gibi yan
etkilere neden olabilmektedirler. Roksitromisinin, CYP3A’yı inhibe etmemesi ya da çok
sınırlı düzeyde etmesi nedeniyle bu ilaçların metabolizmasını inhibe etmeleri veya bu
ilaçlarla klinik klinik etkileşme potansiyeli dışlanamaz veya göz ardı edilemez.
Roksitromisinin bu ilaçlarla klinik etkileşim potansiyeli kesin olarak bilinememektedir; bu
nedenle, roksitromisinin bu tür ilaçlarla birlikte kullanılması önerilmez.
Bromokriptin ile birlikte kullanıldığı zaman plazmada bromokriptin seviyesinin yükseleceği,
antiparkinson aktivitenin artabileceği veya dopaminerjik ilaçların aşırı dozajı ile ilgili
belirtilerin meydana çıkabileceği düşünülmelidir.
Roksitromisin siklosporinin metabolizmasını inhibe ederek kandaki siklosporin seviyesini
artırabilir, kreatinin konsantrasyonunu yükseltebilir. Bu iki ilaç birlikte kullanılacağı zaman
siklosporin dozu azaltılmalı ve böbrek fonksiyonu kontrol edilmelidir.
Gönüllülerde yapılan çalışmalarda varfarin ile etkileşim bulunmamıştır; ancak
roksitromisin ve K vitamini antagonistleriyle tedavi edilen hastalarda, protrombin
zamanında ya da INR (International Normalized Ratio)’de enfeksiyöz epizod ile
açıklanabilen artışlar bildirilmiştir.Bu yüzden roksitromisin ve vitamin K antagonistleriyle
kombine tedavilerde INR’yi izlemek uygun olacaktır.
İn vitro bir çalışma roksitromisinin proteine bağlı disopiramidi bağlanma yerinden ayırdığını
göstermiştir; bu tür bir etki in vivo şartlarda serbest disopiramidin serum düzeylerinin
artmasıyla sonuçlanabilir. Bu nedenle, EKG ve mümkünse disopiramid serum seviyeleri
izlenmelidir.
3Digoksin ve diğer kardiyak glikozidler:
Sağlıklı gönüllülerle yapılan bir çalışma, roksitromisinin digoksin absorpsiyonunu
artırabildiğini göstermiştir. Diğer makrolidlerle de yaygın olarak görülen bu etki, çok
seyrek olarak kardiyak glikozid toksisitesiyle sonuçlanabilir. Bu durum bulantı, kusma,
diyare, baş ağrısı ya da sersemlik hissi ile kendini gösterebilir; kardiyak glikozid toksisitesi,
kalp ileti ve/veya ritm bozukluklarına yol açabilir. Bu sebeple, roksitromisin ve digoksinle
ya da başka bir kardiyak glikozidle tedavi edilen hastalarda, EKG ve mümkünse kardiyak
glikozid serum seviyeleri izlenmelidir; bu işlem, kardiyak glikozid aşırı dozunu düşündüren
semptomlar ortaya çıkarsa, zorunlu hale gelir.
Diğer makrolidlerle olduğu gibi, roksitromisinle tedavi edilen hastalarda midazolamın
etkileri güçlenebilir ve uzayabilir. Roksitromisin ve triazolam arasındaki etkileşim
konusunda kesin bir yargı oluşturacak kanıt yoktur.
ROKSOLİT ile birlikte kullanıldığında teofilin plazma konsantrasyonlarında genellikle doz
ayarlaması gerektirmeyen hafif bir yükselme olduğu gösterilmiştir
Karbamazepin, ranitidin, alüminyum ya da magnezyum hidroksit ve östrojen ve progesteron
içeren oral kontraseptifler ile klinik olarak anlamlı bir etkileşim bulunmamaktadır.
Roksitromisin, diğer antibiyotiklerde olduğu gibi, Sınıf IA ve III antiaritmik ajanlar ile
tedavi edilen hastalarda kullanılmamalıdır (bkz. bölüm 4.4).
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çeşitli hayvanlar üzerinde yapılan çalışmalarda roksitromisinin gebelik ve/veya fetus/yeni
doğan üzerinde zararlı farmakolojik etkileri gözlenmemiştir. İnsanlarda güvenliliği
saptanmamıştır.
ROKSOLİT gerekli olmadıkça gebelik döneminde kullanılmamalıdır.
Gebelik dönemi
Roksitromisinin gebelikte fetüs üzerindeki güvenliliği saptanmamıştır. Ancak birçok hayvan
türündeki çalışmalar 200 mg/kg/gün dozlarına kadar ya da insandaki terapötik dozun 40
katına kadar olan dozlarda roksitromisin herhangi bir teratojenik ya da fetotoksik etki
göstermemiştir.
Laktasyon dönemi
Roksitromisin anne sütüne geçtiği için, bebeğe olası risk dikkate alınarak gerekirse ya tedavi
kesilmeli ya da emzirmeye ara verilmelidir.
4Üreme yeteneği /Fertilite
Özgün toksikoloji verileri ayrıca, roksitromisinin fare, sıçan ve tavşanlarda teratojenik
olmadığını göstermiş ve herhangi bir mutajenik potansiyel bulgusu ortaya koymamıştır.
4.7 Araç ve makine kullanımı üzerindeki etkiler
Motorlu araç kullanma veya dikkat gerektiren işlerin yapılması durumunda sersemlik hissi
konusunda dikkatli olunmalıdır.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın(≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Kan ve lenfatik sistem bozuklukları:
Eozinofili
Sinir sistemi bozuklukları:
Sersemlik hissi, baş ağrısı, parestezi.
Diğer makrolidlerle olduğu gibi, tat ve/veya koku alma duyularında bozukluk bildirilmiştir.
Solunum sistemi bozuklukları:
Bronkospazm
Gastrointestinal sistem bozuklukları:
Bilinmiyor: Bulantı, kusma, mide ağrısı
Çok seyrek: İshal (kanlı olabilen)
İzole vakalarda: Pankreatit semptomları. Birçok hasta pankreatitin bilinen advers reaksiyon
olduğu başka ilaçlar almışlardır.
Deri ve deri altı dokuları:
Eritema multiforme, raş, ürtiker, anjiyoödem, pupura
Enfeksiyonlar ve enfestasyonlar:
Süperinfeksiyon: Diğer antibiyotiklerle olduğu gibi, uzun süreli kullanım duyarlı olmayan
organizmaların aşırı üremesiyle sonuçlanabilir. Hastanın durumunun düzenli biçimde
değerlendirmesi önemlidir. Tedavi sırasında süperinfeksiyon ortaya çıkarsa uygun önlemler
alınmalıdır.
İmmün sistem bozuklukları:
Anafilaktik şok
Hepatobiliyer bozuklukları:
Kolestatik veya akut hepatit (arasıra sarılık ile birlikte)
Psikiyatrik bozukluklar:
Halüsinasyonlar
5Laboratuar testleri:
Karaciğer enzimlerinde artış (AST, ALT ve/veya alkalin fosfataz).
4.9 Doz aşımı ve tedavisi
Doz aşımında, mide yıkanmalı ve semptomatik tedavi uygulanmalıdır. Roksitromisinin özel
bir antidotu yoktur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Makrolidler
ATC kodu: J01FA06
ROKSOLİT, makrolid grubu semisentetik antibakteriyel bir antibiyotik olup, bakteri
hücresinde ribozomlara bağlanır ve protein sentezini inhibe ederek etkisini gösterir.
Etki spektrumuna aşağıdaki bakteriler dahildir.
Genellikle duyarlı olan bakteriler:
Streptococcus spp, Streptococcus pneumoniae, metisiline duyarlı stafilokoklar, Neisseria
meningitidis, Bordetella pertussis, Branhamella catarrhalis, Corynebacterium diphteriae,
Listeria monocytogenes, Clostridium, Mycoplasma pneumoniae, Pasteurella multocida,
Chlamydia trachomatis, Chlamydia psittaci ve Chlamydia pneumoniae, Legionella
pneumophila, Helicobacter pylori, Gardnerella vaginalis, Enterokoklar, Borrelia
burgdorferi, Propionibacterium acnes, Campylobacter jejuni ve Camylobacter coli,
Clostridium perfringens, Peptostreptococcus, Rhodococcus equi, Porphyromonas,
Mobiluncus.
Orta derecede duyarlı bakteriler:
Haemophilus influenzae, Vibrio cholerae, Ureaplasma urealyticum.
Aşağıdaki bakteriler çok defa dirençlidir:
Enterobacteriacea, Pseudomonas spp, Acinetobacter spp, metisiline dirençli stafilokoklar (S.
aureus ve koagülaz negatif stafilokok), Mycoplasma hominis, Nocardia, Fusobacterium,
Bacteroides fragilis.
5.2 Farmakokinetik özellikler
Yetişkinler:
Emilim: Roksitromisin hızla emilir. Asidik ortamda roksitromisin stabildir ve 15 dakika
içinde serumda antibiyotik bulunmuştur, aç gönüllülerde 150 mg uygulamanın ardından, 2.2
saatte pik serum seviyesine (C ) ulaşır. Roksitromisinin yemeklerden sonra alınımı
maks
emilimini azaltacağından, yemeklerden önce alınması tavsiye edilir.
Dağılım: Tek doz: Sağlıklı yetişkin deneklerde tek bir 150 mg roksitromisin oral dozun
ardından belirlenen farmakokinetik parametreler aşağıdaki gibidir:
- C : 6.6 mg/1
maks
- C : (oral uygulamadan 12 saat sonra): 1.8 mg/1
min
- ortalama eliminasyon yarılanma ömrü: 10.5 saat
6Tek bir 300 mg roksitromisin oral dozun ardından ortalama pik plazma değeri (C ) 9.7
maks
mg/l’dir. Bu değere yaklaşık 1.5 saat sonra ulaşılır. 12 saat sonraki plazma seviyesi 2.9 mg/l
ve 24 saat sonraki 1.2 mg/l’dir.
Tekrarlanan doz: Sağlıklı deneklere tekrarlanan doz uygulamasından sonra (10 gün boyunca
her 12 saatte bir 150 mg), 2. ve 4. günler arasında plazma seviyesinde sabit bir duruma
ulaşılmıştır. Sabit durum plazma konsantrasyonları aşağıdaki gibidir:
- C : 9.3 mg/1
maks
- C : 3.6 mg/1
min
11 gün boyunca her 24 saatte bir 300 mg roksitromisin uygulamasının ardından C 10.9
maks
mg/l’dir. Sabit durumda 24 saat sonraki C 1.7 mg/l’dir.
min
Roksitromisin, tekrarlanan dozların uygulanmasından 6 ila 12 saat sonra özellikle pulmoner,
tonsiler ve prostatik dokulara olmak üzere çeşitli dokulara ve vücut sıvılarına yüksek
penetrasyon gösterir.
Plazma protein bağlanması: % 96; roksitromisin esas olarak alfa-1 asit glikoproteine
bağlanır. Bu bağlanma oranı, roksitromisin plazma konsantrasyonları 4 mg/1’yi aştığında
doygun hale ulaşır ve azalır.
Roksitromisin insan sütüne çok az geçer: uygulanan dozun % 0.05’ten azı.
Biyotransformasyon: Roksitromisin organizmada çok az değişikliğe uğrar ve dozun
yarısından çoğu değişmeden atılır. Üre ve dışkıda üç metabolit belirlenmiştir: majör
metabolit deskladinoz roksitromisin, minör metabolitler ise N-mono-dimetil roksitromisin
ve N-di-demetil roksitromisindir. Roksitromisin ve üç türevi idrar ve dışkıda benzer
oranlarda bulunmaktadır.
Eliminasyon: Renal ve hepatik fonksiyonları normal olan yetişkinlerde: Oral olarak doz
alımından sonra roksitromisin temel olarak dışkıyla atılır (% 65), 14 C-roksitromisinin oral
uygulamasından 72 saat sonra üriner radyoaktivite idrar ve dışkıda atılan toplamın sadece
%12’sini gösterir.
Hastalardaki karakteristik durumlar
Pediyatrik popülasyon: İnfant ve çocuklarda, roksitromisinin farmakokinetik profilleri,
yetişkinlerinki ile benzerdir.
Sabit durumda ve eşit dozlardaki (2.5 mg/kg) sağlıklı genç yetişkinler ile çocuklarda
bulunan farmakokinetik parametrelerin karşılaştırılması:
- Pik plazma konsantrasyonları benzerdir: Ortalama değerler 8.7 ile 10.1 g/l arasındadır.
- T yaklaşık 2 saattir.
maks
- Çocuklardaki terminal yarılanma ömrü uzundur: Yaklaşık 20 saat.
- Plazma konsantrasyon zaman (EAA) eğrisi altındaki alan, yaş grupları arasında farksızdır.
- En düşük konsantrasyon (C ) yetişkinlerdeki değerler ile benzerdir: Ortalama değerler
min
2.6 ile 3.4 mg/l arasında değişiklik göstermektedir.
7Çocuklardaki varsayılan plazma konsantrasyonları ile yetişkilerdeki değerler benzerdir; 1
yaş üstü çocuklarda uygulanan doz ve sıklık derecesinin modifiye edilmesine gerek yoktur.
C zamana karşı stabil olduğundan, çocuklardaki oldukça uzun yarı ömrün, birikmeye
min
etkisi olmaz. Çocuklardaki yarılanma ömrü yetişkinler ile kıyaslanabilir olduğundan
biyoyararlanım aynıdır (kabul edilebilir). Bu da ürünün toplam klirensinin sağlıklı
yetişkinlerde ve çocuklarda kıyaslanabilir olduğunu telkin eder.
Doku dağılımı: Tonsillerde ve adenoidlerdeki dağılım aşağıdaki verileri sağlamaktadır:
- Enfeksiyonlu dokudaki roksitromisin difüzyonu hızlıdır; bu, dokudaki konsantrasyonun
tek doz sonrasında ve 4 doz sonrasında benzer olduğunu gösterir.
- Tek doz 3 mg/kg uygulamasının 1 saat sonrasında, tonsillerdeki konsantrasyon 6.4 ± 1.0
mg/kg’dır.
- Dokudaki konsantrasyon uygulamanın ardından 12 saate kadar aynı kalmaktadır (doz
aralığı)
- Çoğu dokudaki konsantrasyon, aynı zamanda ölçülen plazmadaki konsantrasyon ile aynı
veya fazla bulunmuştur.
Birikmenin olmaması 12 saatlik doz uygulamasına izin vermektedir. Plazma
konsantrasyonlarının çocuk ve yetişkinlerde karşılaştırılabilir olması ve dokuya iyi
difüzyonu, verilecek dozu belirler.
Böbrek yetmezliği: Yetişkinlerde, roksitromisinin ve metabolitlerinin renal atılımı oral
dozun yaklaşık %10’udur. Böbrek yetmezliği durumunda doz değiştirilmeden korunmalıdır.
Karaciğer yetmezliği: Ağır hepatik yetmezliği olan yetişkinlerde yarılanma ömrü uzar (25 s)
ve 150 mg’lık bir oral dozdan sonra C artar.
maks
5.3 Klinik öncesi güvenlilik verileri
Roksitromisinin, eritromisin gibi, in vitro olarak kardiyak aksiyon potansiyeli süresinde
konsantrasyona bağımlı bir uzama gösterdiği kanıtlanmıştır. Bu etki supraterapötik
konsantrasyonlarda kendini açıkça gösterir: bu nedenle, insanlarda roksitromisin ile tedavi
sırasında elde edilen serum konsantrasyonlarında geçerli olması muhtemel değildir.
Akut toksisite: Roksitromisin hayvanlarda akut doz uygulamasını (farelerde yaklaşık 750
mg/kg p.o., sıçanlarda 1000-1700 mg/kg p.o. ve köpeklerde >2000 mg/kg p.o. LD ) takiben
50
çok az toksisite göstermiştir.
Kronik toksisite: Tekrarlanan dozu takiben, temel hedef organlar karaciğer ve pankreas
olmuştur. Karaciğer üzerindeki toksik etkiler köpeklerde sıçanlara kıyasla daha belirgin
bulunmuş; köpeklerde 1 ay süreyle 180 mg/kg/gün ile 6 ay süreyle 100 mg/kg/gün doz
düzeylerinde ve sıçanlarda 400 mg/kg/gün ile 125 mg/kg/gün doz düzeylerinde görülmüştür:
bu dozlarda görülen etkiler de köpeklerde sıçanlara kıyasla daha belirgin olmuştur.
Pankreatik etkiler sıçanlarda endokrin dokuda görülürken, köpeklerde daha çok ekzokrin
dokuda gözlenmiştir: bunlar yüksek dozlarda ya da uzun süreli uygulamadan sonra
görülmüştür. Sıçanlarda dişler üzerinde etkiler de gözlenmiştir.
8Teratojenite: Özgün toksikoloji verileri ayrıca, roksitromisinin fare, sıçan ve tavşanlarda
teratojenik olmadığını göstermiş ve herhangi bir mutajenik potansiyel bulgusu ortaya
koymamıştır.
Klinik kullanımda gözlenenden 30-60 kat daha yüksek serbest plazma konsantrasyonlarında,
genç hayvanlarda büyüme plağı anormallikleri gözlenmiştir. Klinik kullanımda gözlenenden
10-15 kat daha yüksek serbest plazma konsantrasyonlarında ise herhangi bir anormallik
gözlenmemiştir.
6. FARMASÖTİK ÖZELLİKLER:
6.1. Yardımcı maddelerin listesi
Hidroksipropilselüloz
Kolloidal silikon dioksit
Mısır nişastası
Sodyum nişasta glikolat
Oksietilen oksipropilen polimer (polaksamer 188)
Povidon K30
Magnezyum stearat
Talk
Film kaplama kısmında:
Propilenglikol
Dekstroz (susuz)
Titanyum dioksit
Hidroksipropilmetilselüloz
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
30C’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
ROKSOLİT, 10 film tablet içeren blister ambalajlarda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
97. RUHSAT SAHİBİ
Zentiva Sağlık Ürünleri San. ve Tic. A.Ş.
Büyükdere Cad. No:193 Levent
34394 Şişli-İstanbul
Tel : (0212) 339 39 00
Faks: (0212) 339 11 99
8. RUHSAT NUMARASI
213/89
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.2008
Ruhsat yenileme tarihi:
10. KÜB’ÜN YENİLENME TARİHİ
10