   
 1/17 KISA ÜRÜN BİLGİSİ  
 
1- BEŞERİ TIBBİ ÜRÜNÜN ADI  
FİGOLYZ  100 mg IV infüzyonluk çözelti hazırlamada kullanılacak konsantre için toz  
Steril  
 
2- KALİTATİF VE KANTİTATİF BİLEŞİM  
 
Etkin madde:   
Anidulafungin   100 mg  
 
Çözündürülerek hazırlanan çözelti 3 ,33 mg/ml anidulafungin, seyreltilmiş çözelti ise 0 ,77 
mg/ml anidulafungin içerir.  
 
Yardımcı maddeler:   
 
Fruktoz      100 mg    
Sodyum hidroksit   ym 
 
Yardımcı maddeler için , bkz. Bölüm 6.1. 
 
3- FARMASÖTİK FORM  
İnfüzyonluk çözelti için toz 
Toz: Beyaz ya  da beyazımsı liyofilize k ütle 
Çözündürülen çözeltinin pH’sı 3 ,5 -5,5 arasındadır.  
 
4- KLİNİK ÖZELLİKLER  
 
4.1. Terapötik endikasyonlar  
Yetişkin ve 1 ay -18 yaş arasındaki pediyatrik  hastalarda kandidemi dahil invazif kandidiyazis 
tedavisinde endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
FİGOLYZ tedavisi invazif fungal  enfeksiyonlarının tedavisinde daha önceden deneyimli bir 
hekim tarafından başlatılmalıdır.  
 
Tedavi öncesinde mantar kültürü örnekleri alınmalıdır. Tedavi, kültür sonuçları bilinmeden 
başlatılabilir ve sonuçlar alındığında buna göre düzenlenebilir.  
 
Yetişkin popülasyon (dozlama ve tedavi süresi)  
Birinci gün tek bir 200 mg yükleme dozu, ardından da günde 100 mg doz uygulanmalıdır. 
Tedavi süresi hastanın klinik yanıtına bağlı olmalıdır.  
Genelde, antifungal tedavi son pozitif kültürden sonra en az 14 gün süreyle devam 
ettirilmelidir.  
35 günden fazla süren tedaviler için 100 mg dozu destekleyen yeterli veri yoktur.  
 
Pediyatrik popülasyon (1 ay -18 yaş arası) (dozlama ve tedavi süresi)  
Birinci günde 3 mg/kg’lık (200 mg’ı aşmamalıdır) tek bir yükleme dozu uygulanmalı, 
ardından da günde 1,5 mg/kg’lık (100 mg’ı aşmamalıdır) idame dozu uygulanmalıdır.     
 2/17 Tedavi süresi hastanın klinik yanıtına bağlı olmalıdır.  
 
Genelde, antifungal tedavi son pozitif kültürden sonra en az 14 gün süreyle devam 
ettirilmelidir.  
 
FİGOLYZ ’in güvenliliği ve etkililiği yenidoğanlarda (1 aydan küçüklerde) belirlenmemiştir 
(Bkz. Bölüm 4.4).  
 
Uygulama  şekli:  
Yalnızca intravenöz kullanım içindir.  
 
FİGOLYZ enjeksiyonluk su ile ilk önce 3 ,33 mg/ml konsantrasyona sulandırılmalı ve 
ardından kullanılmadan önce nihai infüzyon çözeltisi için 0,77 mg/ml’ye seyreltilmelidir. 
Pediyatrik hastalar için, dozun uygulanması için gerekli olan infüzyon çözeltisi hacmi, 
çocuğun kilosuna göre farklılık gösterecektir. FİGOLYZ sulandırılarak hazırlanmalı, ardından 
infüzyon amacıyla SADECE 9 mg/ml (%0 ,9) sodyum klorür ya da infüzyon amaçlı 50 mg/ml 
(%5) glukoz ile seyreltilmelidir. Sulandırılarak hazırlanan anidulafunginin infüzyon amaçlı 9 
mg/ml (%0 ,9) sodyum klorür veya infüzyon amaçlı 50 mg/ml (%5) glukozdan farklı ilaçlarla, 
intravenöz maddelerle veya katkı maddeleriyle geçimliliği saptanmamıştır.  İnfüzyon çözeltisi 
dondurulmamalıdır.  
 
FİGOLYZ kesinlikle bolus enjeksiyon olarak uygulanmamalıdır.  
 
Sulandırarak hazırlama  
Her bir flakonu 3 ,33 mg/ml’lık bir konsantrasyon sağlayacak şekilde 30 ml enjeksiyonluk su 
ile aseptik bir şekilde sulandırınız. Sulandırma işlemi en fazla 5 dakika sürmelidir. Ardından 
yapılan seyrelti sonrasında, eğer partikül ya da renk değişimi saptanırsa çözeltinin atılması 
gerekir.  
 
Derhal seyreltilerek kullanılması gerekmiyorsa, sulandırılan çözelti 24 saate kadar 25°C’de 
saklanabilir.  
 
Seyreltme ve infüzyon  
Çözelti ve kabın imkan verdiği ölçüde parenteral  medikal ürünler kullanım öncesi 
görsel olarak partikül madde ve renk değişimi için kontrol edilmelidir. Partikül madde 
ya da renk değişimi varsa, çözeltiyi atınız.  
 
Yetişkin Hastalar  
Sulandırılarak hazırlanan flakonun içeriğini infüzyon amaçlı 9 mg/ml (%0 ,9) sodyum klorür 
veya infüzyon amaçlı 50 mg/ml (%5) glukoz içeren bir IV torbasına (veya şişesine) aseptik 
bir şekilde aktararak, uygun bir anidulafungin konsantrasyonu elde ediniz. Aşağıdaki tablo 
nihai infüzyon çözeltisi için  0,77 mg/ml  konsantrasyona seyreltmeyi ve  her doz için infüzyon 
talimatlarını  göster ir. 
    
 3/17 Tablo 1: FİGOLYZ kullanımı için seyreltme gereklilikleri  
 
Doz Flakon  
Sayısı  Sulandırılarak  
Oluşturulan  
Hacim  İnfüzyon  
HacmiA Toplam  
İnfüzyon  
HacmiB İnfüzyon 
Hızı Minimum  
İnfüzyon  
Süresi  
100 mg  1 30 ml  100 ml  130 ml  1,4 ml/dk  
veya 84 
ml/saat  90 dk  
200 mg  2 60 ml  200 ml  260 ml  1,4 ml/dk  
veya 84 
ml/saat  180 dk  
A İnfüzyon amaçlı 9 mg/ml (%0 ,9) sodyum klorür veya infüzyon amaçlı 50 mg/ml (%5) 
glukoz.  
B İnfüzyon çözeltisinin konsantrasyonu 0 ,77 mg/ml’dır.  
 
İnfüzyon hızı 1 ,1 mg/d akika yı (talimatlara göre sulandırıldığında  ve seyrelti ldiğinde 1 ,4 
ml/d k’ya veya 84 ml/saat’e  eşdeğer) geçmemelidir  (Bkz. Bölüm 4.4 ve 4.8) . İnfüzyon ile 
ilgili reaksiyonlar infüzyon hızı  1,1 mg/ dakika yı geçmediği sürece seyrektir.  
 
Pediyatrik Hastalar  
1 ay -18 yaş arasındaki pediyatrik hastalarda, dozun uygulanması için gereken infüzyon 
çözeltisi hacmi, hastanın kilosuna göre farklılık gösterecektir. Nihai infüzyon çözeltisi için 
sulandırılmış çözelti 0,77 mg/ml konsantrasyona seyreltilmelidir. Programlanabilir bir şırınga 
veya infüzyon pompası önerilir. İnfüzyon hızı 1,1 mg/dakikayı (talimatlara göre 
sulandırıldığında ve seyreltildiğinde 1,4 ml/dk’ya veya 84 ml/saat’e eşdeğer) 
geçmemelidir (Bkz. Bölüm 4.4).  
 
1. Hasta dozunu hesaplayınız ve 3,33 mg/ml’lik bir konsantrasyon sağlamak için gerekli 
flakonu/ları  sulandırma talimatlarına göre sulandırınız (Bkz. Bölüm 2).  
2. Gereken sulandırılmış anidulafungin hacmini (ml) hesaplayınız:  
• Anidulafungin hacmi (ml)  = Anidulafungin dozu (mg) ÷ 3,33 mg/ml  
3. 0,77 mg/ml’lik nihai konsantrasyon sağlamak için gereken doz çözeltisinin toplam 
hacmini (ml) hesaplayınız:  
• Toplam doz çözeltisi hacmi (ml)  = Anidulafungin dozu (mg) ÷ 0,77 mg/ml  
4. Doz çözeltisini hazırlamak için gereken seyrelticinin hacmini [%5 Dekstroz 
Enjeksiyonu veya %0,9 Sodyum Klorür Enjeksiyonu] hesaplayınız:  
• Seyreltici hacmi (ml)  = Toplam doz çözeltisi hacmi (ml) – Anidulafungin hacmi (ml)  
5. Gereken anidulafungin ve %5 Dekstroz Enjeksiyonu veya %0,9 Sodyum Klorür 
Enjeksiyonu hacimlerini (ml), uygulama için gereken bir infüzyon şırıngasına veya 
intravenöz infüzyon torbasına aseptik olarak aktarınız.  
 
Seyreltilmiş infüzyon çözeltisi derhal kullanılmayacak ise 2 -8ºC’de saklanmalıdır. 24 saat 
içerisinde kullanılmalıdır.  
 
Sadece tek kullanımlıktır.  
 
    
 4/17 Özel popülasyonlara ilişkin ek bilgiler : 
Böbrek/Karaciğer yetmezliği:  
Hafif, orta veya ciddi karaciğer yetmezliği olan hastalarda doz ayarlaması gerekli değildir. 
Diyalize girenler de dahil herhangi bir derecede böbrek yetmezliği olan hastalarda doz 
ayarlaması gerekli değildir. Anidulafungin hemodiyaliz zamanına bakılmaksızın verilebilir 
(Bkz. Bölüm 5.2).  
 
Pediyatrik  popülasyon:  
 
1 ay-18 yaş arası pediyatrik popülasyonda birinci günde 3 mg/kg’lık (200 mg’ı aşmamalıdır) 
tek bir yükleme dozu uygulanmalı, ardından da günde 1,5 mg/kg’lık (100 mg’ı aşmamalıdır) 
idame dozu uygulanmalıdır.  
  
FİGOLYZ’in güvenliliği ve etkililiği yenidoğanlarda (1 aydan küçüklerde) belirlenmemiştir 
(Bkz. Bölüm 4.4).  
 
Geriyatrik popülasyon:  
Yaşlılarda doz ayarlaması gerekli değildir.  
 
Diğer:  
Hastanın cinsiyeti, kilosu, ırkı, HIV pozitif olması durumuna bağlı doz ayarlaması gerekli 
değildir.  
 
4.3. Kontrendikasyonlar  
 
Etkin maddeye ya da yardımcı maddelerin herhangi birine aşırı duyarlılık.  
Ekinokandin sınıfı diğer tıbbi ilaçlara (örn. kaspofungin) aşırı duyarlılık.  
 
4.4. Özel kullanım uyarıları ve önlemleri  
 
FİGOLYZ , Candida  endokardit, osteomiyelit ya da menenjiti olan hastalarda çalışılmamıştır. 
Nötropenik hastalarda FİGOLYZ ’in etkililiği limitli sayıda hastada çalışılmıştır ( Bkz. Bölüm 
5.1). 
 
Pediyatrik popülasyon  
  
Yenidoğanlarda (1 aydan küçüklerde) FİGOLYZ  ile tedavi önerilmemektedir. Yenidoğanların 
tedavisinde, merkezi sinir sistemi (MSS) dahil olmak üzere dissemine kandidiyazis kapsamı 
değerlendirilmelidir; klinik dışı enfeksiyon modelleri yeterli MSS penetrasyonu elde edilmesi 
için formülasyonun bir yardımcı maddesi olan polisorbat 80’in daha yüksek dozları ile 
sonuçlanan daha yüksek anidulafungin dozları gerektiğini gösterir (Bkz. Bölüm 5.3). 
Literatürde bildirildiği gibi, yüksek doz polisorbatlar, yenidoğanlarda potansiyel olarak 
yaşamı tehdit eden toksisitelerle ilişkilendirilmiştir.   
  
Bölüm 4.2’de önerilenlerden daha yüksek anidulafungin dozlarının etkililiğini ve  
güvenliliğini destekleyecek klinik veriler yoktur.   
 
Hepatik etkiler  
Hepatik enzimlerde artış sağlıklı gönüllü lerde ve anidulafungin ile tedavi edilen hastalarda 
görülmüştür. Anidulafungin ile eşzamanlı olarak birden fazla ilaçla tedavi gören, altta yatan 
ciddi tıbbi rahatsızlıkları olan bazı hastalarda klinik açıdan anlamlı hepatik anormallikler    
 5/17 ortaya çıkmıştır. Anlamlı karaciğer fonksiyon bozukluğu, hepatit ya da karaciğer yetmezliği 
gibi vakalar klinik çalışmalarda seyrek olarak görülmüştür. Anidulafungin tedavisi sırasında 
karaciğer enzimlerinde artış görülen hastalar, kötüleşen hepatik fonksiyon bulgusu açısından 
takip edilmeli ve anidulafungin tedavisine devam etmenin riskleri/faydalarını saptamak üzere 
değerlendirilmelidir.  
 
Anafilaktik reaksiyonlar  
Anidulafungin kullanımı ile anaflaktik reaksiyonlar (şok dahil) bildirilmiştir. Bu 
reaksiyonların görülmesi durumunda anidulafungin kullanımı durdurulmalı ve uygun tedavi 
uygulanmalıdır.  
 
İnfüzyon ile ilişkili reaksiyonlar  
Anidulafungin kullanımı ile kaşıntı, döküntü, kızarma, prurit, dispne, bronkospazm ve 
hipotansiyon gibi yan etkiler bildirilmiştir. İnfüzyon ile alakalı yan etkiler anidulafungin 
infüzyon hızının 1 ,1 mg/d akika ’yı geçmediği durumlarda seyrektir  (Bkz. Bölüm 4.8).  
 
Anestezikler ile birlikte uygulandığında sıçanlarl a yapılan klinik dışı çalışmalarda infüzyon 
ile ilişkili reaksiyonların şiddetlenmesi görülmüştür  (Bkz. Bölüm 5.3) . Bunun klinik 
yansıması bilinmemektedir. Buna rağmen anidulafungin anestezik ajanlar ile birlikte 
kullanılırken dikkatli olunmalıdır.  
 
Bu tıbbi ürün 10 0 mg fruktoz içermektedir. Nadir kalıtımsal fruktoz intolerans problemi olan 
hastaların bu ilacı kullanmamaları gerekir . 
 
Bebeklere ve küçük yaştaki çocuklara (2 yaşın altındaki) henüz kalıtımsal fruktoz intolerans 
tanısı konmamış olabilir. İntravenöz yoldan verilen ilaçlar (fruktoz içeren) yaşamı tehdit edici 
olabilir. Çok yoğun klinik ihtiyacın olduğu ve alternatiflerin mevcut olmadığı durumlar hariç 
bu popülasyonda kullanılmamalıdır.  
 
Bu tıbbi ürün verilmeden önce, her hasta için kalıtımsal fruktoz intolerans semptomlarıyla 
ilgili ayrıntılı öykü alınmalıdır.  
 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
FİGOLYZ, sodyum içeren çözeltilerle seyreltilebilir ve bu durum, hastaya uygulanacak tüm 
kaynaklardaki toplam sodyum ile bağlantılı şekilde değerlendirilmelidir.  
 
4.5. Diğer tıbbi ürünler  ile etkileşimler ve diğer etkileşim şekilleri  
 
Anidulafungin sitokrom p450 izoenzimlerinin (1A2, 2B6, 2C8, 2C9, 2C19, 2D6, 3A) klinik 
açıdan anlamlı bir substratı, indükleyicisi veya inhibitörü değildir. İn vitro çalışmalar olası in 
vivo etkileşimleri tamamen gösteremeyebilir.  
 
İlaç etkileşimi çalışmaları, anidulafungin ile birlikte uygulanması olası olan tıbbi ürünler ile 
gerçekleştirilmiştir. Anidulafungin siklosporin, vorikonazol veya takrolimus ile birlikte 
uygulandığında herhangi bir tıbbi ürün için doz ayarlaması önerilmemektedir. Anidulafungin 
için, amfoterisin B veya rifampisin ile birlikte uygulandığında doz ayarlaması 
önerilmemektedir.  
 
    
 6/17 Özel popülasyona ilişkin ek bilgiler  
 
Pediyatrik popülasyon   
Etkileşim çalışmaları sadece yetişkinlerde yapılmıştır.  
 
4.6. Gebelik ve laktasyon  
 
Genel tavsiye  
Gebelik kategorisi  C’dir 
 
Çocuk doğurma potansiyeli bulunan kadınlar/Doğum kontrolü  (Kontrasepsiyon)  
Doğurma potansiyeli olan kadınlarda etkili doğum kontrol yöntemleri kullanılmalıdır.  
 
Gebelik dönemi  
Anidulafunginin gebe kadınlarda kullanımına ilişkin yeterli veri mevcut değildir. Hayvanlarda 
yapılan çalışmalarda üreme toksisitesi gözlenmiştir (bkz. Bölüm 5.3).  
Anneye yararı fetusun potansiyel riskini açıkça aşmadığı sürece, hamilelik sırasında 
FİGOLYZ kullanımı önerilmemektedir.  
 
Laktasyon dönemi  
Anidulafunginin insanlarda anne sütüne geçip geçmediği bilinmemektedir. Hayvanlarda 
mevcut farmakodinamik/toksikolojik veriler sütte anidulafunginin atılımını göstermiştir.  
 
Emzirilme dönemindeki bebek için risk göz ardı edilemez. Emzirmeye devam edip etmeme ya 
da anidulafungin ile tedaviye devam edip etmeme kararı, emzirmenin bebeğe sağladığı fayda 
ve anidulafunginin anneye sağladığı fayda göz önüne alınarak verilmelidir.  
 
Üreme yeteneği/Fertilite  
Dişi ve erkek sıçanlarda yapılan çalışmalarda fertilite üzerinde anidulafunginin bir etkisi 
gözlenmemiştir. ( Bkz. Bölüm 5.3).  
 
4.7. Araç ve makine kullanımı üzerindeki etkiler  
Geçerli değildir.  
 
4.8. İstenmeyen etkiler  
Döküntü, prurit, dispne, bronkospazm, hipotansiyon (yaygın), kızarma, sıcak basması ve 
ürtiker (yaygın olmayan) gibi infüzyon ile alakalı yan etkiler anidulafunginin kullanıldığı 
klinik çalışmalarda bildirilmiş olup aşağıda özetlenmektedir (Bkz. Bölüm 4.4).  
 
Aşağıdaki listede, 100 mg anidulafungin alan 840 hastada ilaçla bağlantılı tüm advers olaylar 
(MedDRA terimleri), çok yaygın (≥1/10); yaygın (≥1/100 ila <1/10); yaygın olmayan 
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor 
(eldeki verilerden hareketle tahmin edilemiyor)  karşılık gelen sıklıklarda bildirilmiştir. Her 
sıklık grubunda, istenmeyen etkiler azalan ciddiyet sırasıyla sunulmaktadır.  
 
Kan ve lenf sistemi hastalıkları  
Yaygın olmayan:   Koagülopati  
 
Bağışıklık sistemi hastalıkları  
Bilinmiyor:    Anaflaktik şok, anaflaktik reaksiyonlar*  
    
 7/17 Metabolizma ve beslenme hastalıkları  
Çok yaygın:    Hipokalemi  
Yaygın:      Hiperglisemi  
 
Sinir sistemi hastalıkları  
Yaygın:      Konvülsiyon, baş ağrısı  
 
Vasküler hastalıklar  
Yaygın:      Hipertansiyon, hipotansiyon  
Yaygın olmayan:   Yüz kızarması, sıcak basması  
 
Solunum, göğüs bozuklukları ve mediastinal hastalıkları  
Yaygın:      Bronşiyal spazm, dispne  
 
Gastrointestinal hastalıklar  
Çok yaygın:    Diyare,  mide bulantısı  
Yaygın:      Kusma  
Yaygın olmayan:   Üst karın bölgesinde ağrı  
 
Hepatobiliyer hastalıklar  
Yaygın:  Kandaki alkalin fosfotazda artış, aspartat aminotransferazda artış, alanin  
aminotransferazda artış, kandaki bilirubin artışı, kolestaz  
Yaygın olmayan:   Gama -glutamiltransferazda artış  
 
Deri ve derialtı doku hastalıkları  
Yaygın:      Döküntü, kaşıntı  
Yaygın olmayan:   Ürtiker  
 
Böbrek ve idrar yolu hastalıkları  
Yaygın:      Kan kreatinin düzeyinde artış  
 
Genel bozukluklar ve uygulama bölgesine ilişkin hastalıklar  
Yaygın olmayan:   İnfüzyon yerinde ağrı  
 
*Bkz. Bölüm 4.4  
 
Pediyatrik popülasyon  
  
Prospektif, açık etiketli, karşılaştırmalı olmayan bir pediyatrik çalışmada, kandidemi dahil 
olmak üzere invazif kandidiyazisli  68 pediyatrik hastada (1 ay -18 yaş arasındaki) 
anidulafunginin güvenliliği araştırılmıştır (Bkz. Bölüm 5.1). Alanin aminotransferaz (ALT) ve 
aspartat aminotransferaz (AST) artışı da dahil olmak üzere belirli hepatobiliyer advers 
olayların sıklığı, bu pediyatrik hastalarda yetişkinlerde gözlenenden (% 2) daha yüksek bir 
sıklıkta (% 7 -10) ortaya çıkmıştır. Her ne kadar altta yatan hastalık şiddetindeki farklılıklar 
veya şansın bu duruma katkıda bulunma ihtimali var olsa da, hepatobiliyer advers 
reaksiyonların pediyatrik hastalarda yetişkinlere göre daha sık görülmesi göz ardı edilemez.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye    
 8/17 Farmakovijilans Merkezi ’ne (TÜFAM) bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi 
 
Tüm doz aşımlarında olduğu gibi, gerektiğinde genel destekleyici önlemlerden 
faydalanılmalıdır. Doz aşımı durumunda bölüm 4.8  istenmeyen etkiler bölümünde bahsedilen  
yan etkiler görülebilir.  
 
Klinik çalışmalar sırasında, yükleme dozu olarak yanlışlıkla bir kez 400 mg anidulafungin 
dozu kullanılmıştır. Klinik advers olay bildirilmemiştir. 260 mg’lık bir yükleme dozunun 
ardından günde 130 mg alan 10 sağlıklı denek üzerinde yapılan bir çalışmada, anidulafungin 
doz-sınırlayıcı toksisite olmaksızın iyi tolere edilmiş; 10 denekten üçünde geçici, 
asemptomatik transaminaz yükselmeleri (≤3 x Normal Üst Sınır) görülmüştür.  
 
Bir pediyatrik klinik çalışma sırasında, iki doz anidulafungin alan bir gönüllüye beklenen 
dozun %143’ü miktarında anidulafungin  uygulanmıştır. Hiçbir klinik advers reaksiyon 
bildirilmemiştir.  
Anidulafungin  diyaliz edilemez.  
 
5. FARMAKOLOJİK ÖZELLİKLER  
5.1. Farmakodinamik özellikler  
 
Farmakoterapötik gru bu: Sistemik kullanılan antiinfektifler , sistemik kullanılan 
antimikotikler, sistemik kullanılan diğer antimikotikler  
ATC kodu: J02AX06  
 
Etki mekanizması  
Anidulafungin yarı sentetik bir ekinokandin, Aspergillus nidulans ‘ın bir fermantasyon 
ürününden sentezlenen bir lipopeptittir.  
 
Anidulafungin memeli hücrelerinde bulunmayan, ama fungal hücrelerde bulunan bir enzim 
olan 1,3 -β-D glukan sentazı seçici olarak inhibe eder. Bu durum fungal hücre duvarının temel 
bileşeni olan 1,3 -β-D-glukanın oluşumunun inhibisyonu ile sonuçlanır. Anidulafungin 
Candida  türlerine karşı fungisidal etkililik ve Aspergillus fumigatus  hiflerinin aktif hücre 
üreme bölgelerine karşı etkinlik göstermiştir.  
 
In vitro  etkililik  
Anidulafungin C. albicans, C. glabrata, C. parapsilosis, C. krusei ve C. tropicalis ’a karşı in 
vitro  aktivite sergilemiştir. Bu bulguların klinik anlamlılığı için bkz. “Klinik etkililik ve 
güvenlilik”.  
 
Hedef genin etkin noktalarındaki mutasyonlu izolatlar, klinik başarısızlık veya alevlenmiş 
enfeksiyonlar ile ilişkili bulunmuştur. Pek çok klinik olgu, kaspofungin tedavisini 
kapsamaktadır. Ancak hayvanlarla yapılan deneylerde bu mutasyonlar, tüm ekinokandinlere 
çapraz direnç göstermiş ve bu yüzden bu tip izolatlar, anidulafungin ile daha fazla klinik 
deneyim elde edilene kadar ekinokandine dirençli olarak sınıflandırılmıştır.  
    
 9/17 Anidulafunginin, Kandida  türlerine karşı olan in vitro  aktivitesi hepsinde aynı değildir. 
Özellikle C. parapsilosis  için anidulafunginin minimum inhibitör konsantrasyonu (MİK) 
değeri diğer Kandida  türlerindekinden daha yüksektir.  
 
Kandida türlerinin anidulafungine karşı duyarlılığını ve ilgili açıklayıcı kırılma noktalarını 
test etmek için Avrupa Antimikrobik Duyarlılık Testleri Komitesi (EUCAST) tarafından 
standardize bir teknik belirlenmiştir.  
 
Tablo 2. EUCAST Kırılma Noktaları  
Kandida türleri  MİK kırılma noktası (mg/ L) 
 ≤S (Duyarlı)  >R (Dirençli  
Candida albicans  0,03 0,03 
Candida glabrata  0,06  0,06  
Candida tropicalis  0,06  0,06  
Candida krusei  0,06  0,06  
Candida parapsilosis  4 4  
Diğer Kandida türleri1 Kanıtlar yetersiz  
1 Türle ilgili olmayan kırılma noktaları ağırlıklı olarak, PK/PD verileri temelinde 
belirlenmiştir ve belirli Candida  türlerinin MİK dağılımlarından bağımsızdır. Bunlar yalnızca 
spesifik kırılma noktaları olmayan organizmalar için kullanıma yöneliktir . 
 
In vivo  etkililik  
Parenteral olarak uygulanan anidulafungin immünkompetan ve immünokompromize olan fare 
ve tavşan modellerinde Candida  türlerine karşı etkin olmuştur. Anidulafungin son tedavi 
alındıktan 24 -96 saat aralığında belirlenen bir zamanda hayatta kalmayı arttırmanın yanısıra 
Candida  türlerinin organ yükünü azaltmıştır.  
 
Deneysel enfeksiyonlar arasında nötropenik tavşanlarda yaygın C. albicans  enfeksiyonu, 
flukonazole dirençli C. albicans ‘lı nötropenik tavşanların özofageal/orofaringeal enfeksiyonu 
ile flukonazole dirençli C. glabrata ’lı nötropenik farelerde yaygın enfeksiyon bulunmaktadır.  
 
Klinik etkililik ve güvenlilik  
 
Kandidemi ve diğer invasif kandidiyazis formları  
Anidulafunginin güvenilirlik ve etkinliği kandidemisi olan nötropenik olmayan hastalarda ve 
derin doku kandida enfeksiyonu veya apse oluşturan bir hastalığı ( Candida  endokardit, 
osteomiyelit ya da menenjiti olan hastalar veya C. krusei  nedeniyle enfeksiyonu olanlar 
çalışmaya dahil edilmemiştir.) olan sınırlı sayıdaki hastalarda yapılan pivotal Faz 3, 
randomize, çift -kör, çok -merkezli, çok -uluslu bir çalışmada değerlendirilmiştir. Hastalar 
günde bir kez IV anidulafungin (200 mg’lık yükleme dozunun ardından 100 mg idame dozu) 
veya IV flukonazol (800 mg’lık yükleme dozunun ardından 400 mg idame dozu) alacak 
şekilde randomize edilmiştir. Hastalar APACHE II puanı (≤20 ve >20) ve nötropeninin varlığı 
ya da yokluğuna göre sınıflandırılmıştır. Tedavi en az 14, en fazla 42 gün süreyle 
uygulanmıştır. Her iki çalışma grubunda yer alan hastaların oral ilacı tolere edebilmeleri, en 
az 24 saat süreyle ateşlerinin olmaması ve en son kan kültürlerinin Candida  türleri için negatif 
olması koşuluyla en az 10 günlük intravenöz tedavi sonrasında oral flukonazole geçmesine 
izin verilmiştir.  
 
Çalışma ilacından en az bir doz alan ve çalışmaya dahil edil meden önce normalde steril bir 
yerden Candida  türleri için kültürü pozitif çıkmış olan hastalar modifiye edilmiş tedavi -   
 10/17 amaçlı (MITT ) popülasyona  dahil edilmiştir. İntravenöz tedavinin sonunda MITT 
popülasyonlarında genel yanıtı ölçen birincil etkililik analizinde, anidulafungin önceden 
belirlenmiş iki aşamalı bir istatistiksel karşılaştırmada flukonazol ile kıyaslanmıştır 
(superiorite ile devam eden noninferiorite). Genel yanıtın başarılı olması için klinik iyileşme 
ve mikrobiyolojik eradikasyon gerekmektedi r. Hastalar tüm tedavi sona erdikten sonra altı 
hafta süreyle takip edilmiştir.  
 
İki yüz elli altı (16 ile 91 yaşları arasında) hasta tedavi görecek şekilde randomize edilmiş ve 
en az bir doz çalışma ilacı almıştır. Anidulafungin grupta, başlangıçta en çok izole edilen tür 
C. albicans  (%63 ,8 anidulafungin, %59 ,3 flukonazol), onu takiben C. glabrata  (%15 ,7, 
%25,4), C. parapsilosis  (%10 ,2, %13 ,6) ve C. tropicalis  (%11 ,8, 9,3) (son üç türün izolatları 
sırasıyla 20, 13 ve 15) olmuştur. Hastaların çoğunda  APACHE II puanları 20’ye eşit ya da 
20’den azdır  ve çok azı nötropeniktir.  
 
Genel ve çeşitli alt grupları kapsayan aşağıda tablo 3’te verilmiştir.  
 
Tablo 3. MITT popülasyonunda genel başarı: primer ve sekonder sonlanım noktaları  
 
 Anidulafungin  Flukonazol  Grup farkı a 
(95% CI)  
IV Tedavi sonu (1° sonlanım noktası)  96/127 
(%75 ,6) 71/118 
(%60 ,2) 15,42 (3 ,9, 
27,0) 
Sadece Kandidemi  88/116 
(%75 ,9) 63/103  
(% 61 ,2) 14,7  
(2,5, 26 ,9) 
Diğer steril alanlar b 8/11 (% 72 ,7) 8/15 (% 53 ,3) - 
Peritonal sıvı /IAc apseler  6/8 5/8  
Diğer  2/3 3/7  
C. albicansd 60/74 (% 81 ,1) 38/61 (% 62 ,3) - 
Albicans olmayan türler d 32/45 (% 71 ,1) 27/45 (% 60 ,0) - 
Apache II skoru ≤ 20 82/101 
(%81 ,2) 60/98 (% 61 ,2) - 
Apache II skoru > 20  14/26 (% 53 ,8) 11/20 (% 55 ,0) - 
Nötropenik olmayan (ANC, hücre/mm3 > 
500) 94/124 
(%75 ,8) 69/114 
(%60 ,5) - 
Nötropenik (ANC, hücre/mm3 ≤ 500)  2/3 2/4 - 
Diğer sonlanım noktalarında     
Tüm tedavilerin sonunda  94/127 
(%74 ,0) 67/118 
(%56 ,8) 17,24  
(2,9, 31 ,6)e 
2 haftalık takip  82/127 
(%64 ,6) 58/118 
(%49 ,2) 15,41  
(0,4, 30 ,4)e 
6 haftalık takip  71/127 
(%55 ,9) 52/118 
(%44 ,1) 11,84  
(-3,4,27,0)e 
aAnidulafungin  eksi flukonazol olarak hesaplanmıştır.  
b Eşzamanlı kandidemi ile birlikte veya ayrı  
c Intra -abdominal  
d Tek temel patojenli hastaları gösteren veriler  
e %98,3 güven aralığı, ikincil zaman noktalarının çoklu karşılaştırılması için ayarlanmış post 
hoc 
    
 11/17 Hem anidulafungin hem de flukonazol kolları ile görülen ölüm oranları aşağıdaki tablo  4’te 
verilmiştir.  
 
Tablo 4. Mortalite  
 Anidulafungin  Flukonazol  
Tüm çalışma mortalitesi  29/127 (% 22 ,8) 37/118 (% 31 ,4) 
Çalışma tedavisi sırasında 
mortalite  10/127 (% 7 ,9) 17/118 (%14 ,4) 
Candida enfeksiyonuna bağlı 
mortalite  2/127 (% 1 ,6) 5/118 (% 4 ,2) 
 
Nötropenik Hastalarda Ek Veriler  
Mikrobiyolojik olarak doğrulanmış invazif kandidiyazisi bulunan yetişkin nötropenik 
hastalarda (mutlak nötrofil sayısı ≤500 hücre/mm3 ve beyaz kan hücresi (BKH) ≤500 
hücre/mm3 olarak tanımlanmış veya araştırmacı tarafından başlangıçta nötropenik olarak 
sınıflandırılmış) anidulafunginin (200 mg intravenöz yükleme dozu ve ardından intravenöz 
yoldan günde 100 mg) etkililiği, 5 prospektif çalışmadan (kaspofungin ile karşılaştırmalı bir 
çalışma ve karşılaştırmalı olmayan 4 açık etiketli çalışma) gelen birleştirilmiş verilerin bir 
analizinde değerlendirilmiştir.  
 
Hastalar, en az 14 gün boyunca tedavi edilmiştir. Klinik açıdan stabil olan hastalarda, 
anidulafungin ile en az 5 ila 10 gün tedaviden sonra oral azol tedavisine geçişe izin 
verilmiştir. Analize toplam 46 hasta dahil edilmiştir. Hastaların birçoğunda sadece kandidemi 
görülmüştür (%84 ,8; 39/46). Başlangıçta izole edilen en yaygın patojenler C. tropicalis  
(%34 ,8; 16/46), C. krusei  (%19 ,6; 9/46), C. parapsilosis  (%17 ,4; 8/46), C. albicans  (%15 ,2; 
7/46) ve C. glabrata  (%15 ,2; 7/46) olmuştur. Başarılı global yanıt oranı intravenöz tedavi 
sonunda (primer sonlanım noktası) 26/46 olurken (%56 ,5) tüm tedavilerin sonunda 24/46 
olmuştur (%52 ,2). Çalışma sonuna kadar (6 haftalık takip viziti) tüm nedenlere bağlı mortalite 
21/46 (%45 ,7) olarak saptanmıştır.  
 
İnvazif kandidiyazis görülen yetişkin nötropenik hastalarda (başlangıçta mutlak nötrofil sayısı 
≤500 hücre/mm3 olarak tanımlanmıştır) anidulafunginin etkililiği prospektif, çift kör, 
randomize, kontrollü bir çalışmada değerlendirilmiştir. Uygun hastalara anidulafungin      
(200 mg intravenöz yükleme dozu ve ardından her gün intravenöz yoldan 100 mg) veya 
kaspofungin (70 mg intravenöz yükleme dozu ve ardından her gün intravenöz yoldan 50 mg) 
verilmiştir (2:1 randomizasyon). Hastalar, en az 14 gün boyunca tedavi edilmiştir.  
 
Klinik açıdan stabil hastalarda, en az 10 gün çalışma tedavisinden sonra oral azol tedavisine 
geçişe izin verilmiştir. Çalışmaya, mikrobiyolojik olarak invazif kandidiyazisi (MITT 
popülasyonu) doğrulanmış toplam 14 nötropenik hasta kaydedilmiştir (11 hasta 
anidulafungin; 3 hasta kaspofungin). Hastaların çoğunda sadece kandidemi mevcuttur. 
Başlangıçta izole edilen en yaygın patojenler C. tropicalis  (4 anidulafungin, 0 kaspofungin), 
C. parapsilosis  (2 anidulafungin, 1 kaspofungin), C. krusei  (2 anidulafungin, 1 kaspofungin) 
ve C. ciferrii  (2 anidulafungin, 0 kaspofungin) olmuştur. İntravenöz tedavi sonunda başarılı 
global yanıt oranı (primer sonlanım noktası), anidulafungin için 8/11(%72 ,7) ve kaspofungin 
için 3/3 (%100) olarak saptanmıştır (fark -27,3, %95 GA -80,9, 40 ,3). Tüm tedavilerin 
sonunda başarılı global yanıt oranı ise anidulafungin için 8/11 (%72 ,7) ve kaspofungin için 
3/3 (%100) olmuştur (fark -27,3, %95 GA -80,9, 40 ,3). Altı haftalık takip vizitine kadar tüm 
nedenlere bağlı mortalite anidulafungin için (MITT popülasyonu) 4/11 (%36 ,4) ve 
kaspofungin için 2/3 (%66 ,7) olarak saptanmıştır.     
 12/17 İnvazif kandidiyazisi (MITT popülasyonu) ve nötropenisi mikrobiyolojik olarak doğrulanmış 
hastalar benzer şekilde tasarlanmış 4 prospektif, açık etiketli, karşılaştırmalı olmayan 
çalışma lardan elde edilen birleştirilmiş verilerin bir analizinde tanımlanmıştır. 
Anidulafunginin (200 mg intravenöz yükleme dozu ve ardından her gün intravenöz yoldan 
100 mg) etkililiği, mutlak nötrofil sayısı ≤500 hücre/mm3 veya BKH ≤500 hücre/mm3 olarak 
tanımlanmış 22 hasta veya araştırmacı tarafından başlangıçta nötropenik olarak 
sınıflandırılmış 13 hasta olmak üzere 35 yetişkin nötropenik hastada değerlendirilmiştir. Tüm 
hastalar en az 14 gün tedavi edilmiştir. Klinik açıdan stabil hastalarda, anidulafungin ile en az 
5 ila 10 gün tedaviden sonra oral azol tedavisine geçişe izin verilmiştir. Hastaların birçoğunda 
sadece kandidemi görülmüştür (%85 ,7). Başlangıçta izole edilen en yaygın patojenler C. 
tropicalis  (12 hasta), C. albicans  (7 hasta), C. glabrata  (7 hasta), C. krusei  (7 hasta) ve C. 
parapsilosis  (6 hasta) olmuştur. Başarılı global yanıt oranı intravenöz tedavi sonunda (primer 
sonlanım noktası) 18/35 (%51 ,4) olurken tüm tedavilerin sonunda 16/35 (%45 ,7) olmuştur. 
28. gün itibariyle tüm nedenlere bağlı mortalite 10/35 (%28 ,6) olarak saptanmıştır. Hem 
intravenöz tedavi sonunda hem de tüm tedavilerin sonunda başarılı global yanıt oranı, 
başlangıçta araştırmacılar tarafından nötropenili olduğu değerlendirilmiş 13 hastada 7/13 
(%53 ,8) olmuştur.  
 
Derin Doku Enfeksiyonu Olan Hastalarda Ek Veriler  
Anidulafungin’in (200 mg IV yükleme dozunu takip eden günlük 100 mg IV dozu) 
mikrobiyolojik olarak kesinleşmiş derin doku kandidiyazisi bulunan erişkin hastalardaki 
etkililiği, (1’i karşılaştırmalı, 4’ü ise açık etiketli olmak üzere) 5 prospektif çalışmadan elde 
edilen toplu verilerin analizinde değerlendirilmiştir. Hastalar, en az 14 gün süreyle tedavi 
edilmiştir. 4 açık etiketli çalışmada oral azol terapisine geçişe, en az 5 ila 10 gün süreli 
anidulafungin tedavisinin ardından izin verilmiştir. Analize toplam 129 hasta dahil edilmiştir. 
Hastaların yirmi birinde (%16,3) eş zamanlı kandidemi mevcuttur. Ortalama APACHE II 
skoru 14,9’dur (aralık: 2 – 44). En yaygın enfeksiyon bölgeleri arasında peritoneal kavite 
(%54,3; 129’da 70), hepatobiliyer kanal (%7,0; 129’da 9), plevral kavite (%5,4; 129’da 7) ve 
böbrek (%3,1; 129’da 4) yer almaktadır. Derin doku bölgesinden izole edilen en yaygın 
patojenler temelde, C. albicans (%64,3; 129’da 83), C. glabrata (%31,0; 129’da 40), C. 
tropicalis (%11,6; 129’da 15) ve C. krusei (%5,4; 129’da 7)’dir. İntravenöz tedavinin 
bitimindeki başarılı global yanıt (birincil sonlanım noktası); 6 haftalık takip vizitine kadarki 
tüm tedavilerin sonu ve tüm nedenlere bağlı mortalite oranları Tablo 5’te sunulmuştur.  
 
Tablo 5.  Derin Doku Kandidiyazis Hastalarında Başarılı Global Yanıta ve Tüm 
Nedenlere Bağlı Mortalite Oranı – Toplu Analiz  
EOIVTb’de Global Başarı Yanıtı  MITT Popülasyonu  
Genel  102/129 (%79,1)  
Peritoneal kavite  51/70 (%72,9)  
Hepatobiliyer kanal  7/9 (%77,8)  
Plevral kavite  6/7 (%85,7)  
Böbrek  3/4 (%75,0)  
EOTb’de Global Başarı Yanıtı  94/129 (%72,9)  
Tüm Nedenlere Bağlı Mortalite  40/129 (%31,0)  
a Başarılı global yanıt, hem klinik, hem de mikrobiyolojik yanıt olarak tanımlanmıştır.  
b EOIVT, İntravenöz Tedavi Sonu; EOT, Tüm Tedavilerin Sonu  
 
 
    
 13/17 Pediyatrik popülasyon  
  
Prospektif, açık etiketli, karşılaştırmalı olmayan, çok uluslu bir çalışmada kandidemi dahil 
olmak üzere invazif kandidiyazisli 1 ay -18 yaş arası 68 pediyatrik hastada anidulafunginin 
güvenliliği ve etkililiği değerlendirilmiştir. Hastalar yaşa göre (1 ay -2 yaş arası, 2 -5 yaş arası 
ve 5-18 yaş arası) sınıflara ayrılmış ve 35 güne kadar intravenöz yoldan anidulafungin (birinci 
günde 3 mg/kg yükleme dozu ve ardından 1,5 mg/kg günlük idame dozu) almış, ardından 
isteğe bağlı olarak oral yolla alınan flukonazole (6 -12 mg/kg/gün, maksimum 800 mg/gün) 
geçmiştir. Hastalar EOT’den sonra 2. ve 6. haftalarda izlenmiştir.   
  
Anidulafungin alan 68 hastanın 64’ünde mikrobiyolojik olarak doğrulanmış Candida  
enfeksiyonu vardı ve bu hastalar modifiye edilmiş tedavi -amaçlı (MITT) popülasyonda 
etkililik için değerlendirildi. Genel olarak 61 hastada (%92,2) Candida  yalnızca kandan izole 
edilmiştir. İzole edilen en yaygın patojenler Candida albicans  (25 [%39,1] hasta), Candida 
parapsilosis  (17 [%26,6] hasta) ve Candida tropicalis  (9 [%14,1] hasta) olmuştur. Başarılı 
global yanıt, hem başarılı klinik yanıt (tedavi veya düzelme) hem de başarılı mikrobiyolojik 
yanıt (eradikasyon veya farz edilen eradikasyon) elde edilmesi olarak tanımlanmıştır. MITT 
popülasyonunda başarılı global yanıta dair genel oranlar Tablo 6’da verilmektedir.   
 
Tablo 6. Yaş Grubuna Göre Başarılı Global Yanıt Özeti, MITT Popülasyonu  
  Başarılı Genel Yanıt, n (%)  
Zaman 
noktası  Global 
Yanıt  1 ay-2 yaş arası  
(N=16)  
n (n/N, %)  2 -5 yaş 
arası  
(N=18)  
n (n/N, %)  5-18 yaş arası  
(N=30)  
n (n/N, %)  Genel  
(N=64)  
n (n/N, %)  
EOIVT  Başarılı  11 (68,8)  14 (77,8)  20 (66,7)  45 (70,3)  
%95 GA  (41,3, 89)  (52,4, 93,6)  (47,2, 82,7)  (57,6, 81,1)  
EOT  Başarılı   11 (68,8)  14 (77,8)  21 (70)  46 (71,9)  
%95 GA  (41,3, 89)  (52,4, 93,6)  (50,6, 85,3)  (59,2, 82,4)  
2 hafta  
TKP  Başarılı  11 (68,8)  13 (72,2)  22 (73,3)  46 (71,9)  
%95 GA  (41,3, 89)  (46,5, 90,3)  (54,1, 87,7)  (59,2, 82,4)  
6 hafta  
TKP  Başarılı  11 (68,8)  12 (66,7)  20 (66,7)  43 (67,2)  
%95 GA  (41,3, 89)  (41, 86,7)  (47,2, 82,7)  (54,3, 78,4)  
%95 GA = Clopper -Pearson metodu kullanılarak binominal oranlar için tam %95 güven 
aralığı; EOIVT = İntravenöz Tedavi Sonu; EOT = Tüm Tedavilerin Sonu; TKP = Takip; 
MITT = modifiye edilmiş tedavi -amaçlı; N = Popülasyondaki gönüllü sayısı; n = Yanıt veren 
gönüllü sayısı  
 
5.2. Farmakokinetik özellikler  
Genel özellikler  
Anidulafunginin farmakokinetiği sağlıklı denekler, özel popülasyonlar ve hastalarda 
tanımlanmıştır. Sistemik maruz kalmada denekler arasında düşük bir değişkenlik (varyasyon 
katsayısı ~%25) saptanmıştır. Kararlı duruma yükleme dozundan (günlük idame dozunun iki 
katı) sonra birinci günde ulaşılmıştır.  
Emilim:  
IV uygulanan bir preparat olduğundan farmakokinetik özellikleri arasında “emilim” bir 
inceleme konusu değildir.     
 14/17 Dağılım:  
Anidulafunginin farmakokinetiği, hızlı bir dağılım yarı -ömrü (0 ,5-1 saat) ve total vücut sıvısı 
volümüne benzer bir şekilde 30 -50 L’lik bir dağılım hacmi ile tanımlanır. Anidulafungin 
insan plazma proteinlerine büyük oranda (>99%) bağlanır. İnsanlarda anidulafunginin belirgin 
bir dokuya dağılımı ile ilgili çalışma yapılmamıştır. Bu yüzden anidulafunginin serebrosipinal 
sıvıya (CFS) penetrasyonu ve/veya kan -beyin bariyerini geçmesi konusunda bir bilgi yoktur.  
 
Biyotransformasyon:  
Anidulafunginin hepatik metabolizması gözlenmemiştir. Anidulafungin sitokrom P450 
izoenzimleri ile klinik açıdan önemli bir substrat, indükleyici ya da inhibitör değildir. 
Anidulafunginin sitokrom P450 izoenzimleri tarafından metabolize edilen ilaçların 
metabolizması üzerinde klinik açıdan önemli etki yaratması olası değildir.  
 
Anidulafungin fizyolojik ısıda ve pH’da, yavaş bir kimyasal bozunmaya uğrayarak antifungal 
etkinliği olmayan açık halkalı bir peptit haline gelir. Anidulafungin’in fizyolojik koşullar 
altında in vitro  bozunma yarı -ömrü yaklaşık 24 saattir. In vivo  ortamda açık -halkalı ürün daha 
sonra bozunmuş peptidik ürünlere dönüşür ve ağırlıklı olarak biliyer sistem yoluyla vücuttan 
dışarı atılır.  
 
Eliminasyon:  
Anidulafunginin klerensi yaklaşık 1 L/s’tir. Anidulafunginin plazma konsantrasyon -zaman 
profilinin büyük bir çoğunluğunu karakterize eden yaklaşık 24 saatlik baskın bir eliminasyon 
yarı ömrü ile profilin son eliminasyon aşamasını karakterize eden 40 -50 saatlik bir son yarı -
ömrü vardır.  
 
Tek-dozlu bir klinik çalışmada, sağlıklı deneklere işaretlenmiş (14C) anidulafungin (~88 mg) 
uygulanmıştır. Uygulanan radyoaktif dozun yaklaşık %30’u 9 günde dışkıyla atılmış, bunun 
%10’dan azı bozulmamış ilaçtır. Uygulanan radyoaktif dozun %1’den azı vücuttan idrarla 
atılmış olup göz ardı edilir bir renal klirens göstermektedir. Anidulafungin konsantrasyonları 
doz sonrası 6. günde miktarın alt sınırlarına düşmüştür. Doz sonrası 8. haftada, kan, idrar ve 
dışkıda ihmal edilebilir miktarlarda ilaç -kaynaklı radyoaktivite görülmüştür.  
 
Doğrusallık/Doğrusal olmayan durum:   
Anidulafungin geniş bir günlük doz aralığında (15 -130 mg) doğrusal farmakokinetik 
göstermektedir.  
 
Hastalardaki karakteristik özellikler  
 
Mantar enfeksiyonu olan hastalar:  
Mantar enfeksiyonu o lan hastalarda anidulafunginin farmakokinetiği, popülasyon 
farmakokinetik analizlerine dayanarak sağlıklı deneklerde gözlenene benzerdir. 1 ,1 mg/dk’lık 
bir infüzyon hızında günlük 200/100 mg’lık bir dozla, kararlı durum tepe (C maks) ve çukur 
konsantra syonları (C min) sırasıyla yaklaşık 7 ve 3 mg/l’ye ulaşabilir ve ortalama kararlı durum 
EAA değeri yaklaşık 110 mg ⋅saat/l’dir.  
 
Vücut ağırlığı:  
Her ne kadar ağırlık popülasyon farmakokinetik analizinde klirens açısından değişkenlik 
kaynağı olarak tanımlansa da, ağırlığın anidulafunginin farmakokinetiği üzerinde düşük 
oranda klinik önemi vardır.  
 
    
 15/17 Cinsiyet:  
Sağlıklı erkek ve kadınlarda anidulafunginin plazma konsantrasyonları benzerdir.  Çoklu doz 
hasta çalışmalarında, ilaç klirensi erkeklerde biraz daha hızlı olmuştur (yaklaşık %22).  
 
Yaşlılar:  
Popülasyon farmakokinetik analizi medyan klirens değerinin yaşlı grubu (hastalar ≥65 yaş, 
medyan CL = 1 ,07 l/s) ile yaşlı -olmayan grup (hastalar <65 yaş, medyan CL = 1 ,22 l/s) 
arasında biraz farklılık gösterdiğini, ama klirens aralığının benzer olduğunu göstermiştir.  
 
Köken:  
Anidulafunginin farmakokinetiği beyaz, siyah, Asyalı ve Hispanik ırkta birbirine yakındır.  
 
HIV pozitiflik:  
Eşzamanlı anti -retroviral tedaviye bakılmaksızın HIV pozitifliğe bağlı doz ayarlaması 
gerektirmez.  
 
Karaciğer yetmezliği:  
Anidulafungin karaciğerde metabolize edilmez. Anidulafunginin farmakokinetiği Child -Pugh 
sınıfı A, B ya da C karaciğer yetmezliği olan hastalarda incelenmiştir. Anidulafungin 
konsantrasyonları herhangi bir şiddette karaciğer yetmezliği olan deneklerde artış 
göstermemiştir. Her ne kadar Child -Pugh sınıfı C karaciğer yetmezliği olan hastalarda EAA 
değerinde hafif bir azalma gözlenmiş olsa da, bu azalmanın sağlıklı denekler için gözlenen 
popülasyon aralığı tahminlerinin içerisinde olduğu bildirilmiştir.  
 
Böbrek yetmezliği:  
Anidulafunginin ihmal edilebilir bir renal klirensi vardır (<%1). Hafif, orta, şiddetli derecede 
ya da son dönem (diyalize -bağımlı) böbrek yetmezliği olan hastalarla yapılan klinik bir 
çalışmada, anidulafunginin farmakokinetiği böbrek fonksiyonları normal olan deneklerde 
gözlenene benzer olmuştur. Anidulafungin diyaliz edilebilir değildir ve hemodiyaliz zamanına 
bakılmaksızın kullanılabilir.  
 
Pediyatrik  popülasyon : 
En az 5 g ünlük doz dan sonra anidulafunginin farmakokinetiği nötropenisi olan 24 
immünkompromize  pediyatrik (2 ile 11 yaş arası) ve adolesan (12 ile 17 yaş arası) hasta larda 
araştırılmıştır. Kararlı duruma yükleme dozundan (idame dozunun iki katı) sonraki birinci 
günde ulaşılmış ve kararlı durum C maks ve EAA ss dozla orantılı bir şekilde artış göstermiştir. 2 
ile 17 yaş arası hastalarda 0 ,75 ve 1 ,5 mg/kg/gün’lük günlük idame dozlarının ardından 
sistemik maruz kalma, sırasıyla 50 ve 100 mg/gün sonrasında yetişkinlerde gözlenene benzer 
olmuştur.  Her iki tedavi rejimi de bu hastalar tarafından iyi tolere edilmiştir.  
 
Prospektif, açık etiketli, karşılaştırmalı olmayan bir pediyatrik çalışmada 3 mg/kg yükleme 
dozu ve 1,5 mg/kg idame dozunun ardından kandidemi dahil olmak üzere invazif 
kandidiyazisli 66 pediyatrik hastada (1 ay -18 yaş arası) anidulafunginin farmakokinetikleri 
araştırılmıştır (Bkz. Bölüm 5.1). Kandidemi dahil olmak üzere invazif kandidiyazisli yetişkin 
ve pediyatrik hastalardan elde edilen birleşik verilerin popülasyon farmakokinetik analizine 
dayalı olarak, yaş gruplarında (1 ay -2 yaş arası, 2 -5 yaş arası ve 5 -18 yaş arası) genel 
pediyatrik hastalardaki kararlı halde, ortalama maruziyet parametreleri (EAA 0-24,ss ve C min,ss), 
200 mg yükleme dozu ve 100 mg/gün idame dozu alan gönüllülerdeki parametrelerle benzer 
olmuştur. Yaş grupları arasında, vücut ağırlığına göre düzeltilmiş CL (L/sa/kg) ve kararlı 
haldeki dağılım hacmi (L/kg) benzer olmuştur.  
    
 16/17 5.3 Klinik öncesi güvenlilik verileri  
 
Üç aylık çalışmalarda, sıçan ve maymunlarda öngörülen klinik terapötik maruz kalmanın 4 ila 
6 katı yükseği dozlarda, enzimlerde yükselme ve morfolojik değişimler içeren karaciğer 
toksisitesi bulgusuna rastlanmıştır. Anidulafungin ile yapılan in vitro  ve in vivo  genotoksisite 
çalışmalarında genotoksik potansiyel bulgusu görülmemiştir. Hayvanlarda yapılan uzun 
dönemli çalışmalar anidulafunginin karsinojenik potansiyelini değerlendirmek amacıyla 
yapılmamıştır.  
 
Sıçanlara anidulafungin verilmesi, erkek ve kadın fertilitesi dahil üreme üzerinde herhangi bir 
etki göstermemiştir.  
Anidulafungin sıçanlarda plasenta duvarını aşmış ve fetal plazmada tespit edilmiştir.  
 
Embr iyo-fetus gelişim çalışması 100 mg/gün olarak önerilen terapötik idame dozunun 0 ,2-2 
katı dozlarda sıçanlarda, 1 -4 katı dozlarda da tavşanlarda gerçekleştirilmiştir. Test edilen en 
yüksek dozda anidulafungin sıçanlarda ilaç ile alakalı gelişimsel toksisiteye sebep olmamıştır. 
Tavşanlarda gözlenen gelişimsel etkiler (fetus kilolarında biraz azalma) yüksek doz grubunda 
oluşmuştur, Bu doz aynı zamanda maternal toksisite de yaratmıştır.  
 
Enfekte olmamış yetişkinlerde ve yenidoğan sıçanlarda tek dozdan sonra anidulafunginin 
beyindeki konsantrasyonu düşüktür (beyin plazma oranı yaklaşık 0 ,2). Bunun yanında enfekte 
olmamış yenidoğan sıçanlarda 5 günlük dozdan sonra beyindeki konsantrasyon artmıştır 
(beyin plazma oranı yaklaşık 0 ,7). Yaygın kandidiyazisli tavşanlarda ve merkezi sinir sistemi 
(MSS) Candida  enfeksiyonu olan farelerde yapılan çoklu doz çalışmaları anidulafunginin 
beyindeki fungal yükü azalttığını göstermiştir.  Yaygın kandidiyazisli ve hematojen Candida  
meningoensefalitin tavşan modelleri üzerindeki farmakokinetik -farmakodinamik 
çalışmalarının sonuçları, MSS dışı dokulara kıyasla MSS dokularındaki enfeksiyonların 
optimum şekilde tedavi edilmesi için daha yüksek dozlarda anidulafungin gerektiğini 
göstermiştir (Bkz. Bölüm 4.4).  
 
Sıçanlara 3 doz seviyesinde anidulafungin verilmiş ve 1 saat içinde ketamin ve ksilizin 
kombinasyonu kullanılarak uyutulmuşlardır. En yüksek doz alan sıçan grubu anestezi ile 
şiddetlenmiş infüzyon ile ilişkili reaksiyonlar deneyimlemişlerdir. Orta doz alan sıçan 
grubunda da benzer reaksiyonlar görülmüş fakat sadece anestezi uygulanmasından sonra bu 
reaksiyonlar ortaya çıkmıştır. Anestezi varlığında veya yokluğunda en düşük doz alan grupta 
herhangi bir yan etki görülmemiştir. Ayrıca orta doz alan grupta da anestezi yokluğunda 
infüzyon ile ilgili yan etkiler ortaya çıkmamıştır.  
 
Genç sıçanlar üzerinde yapılan çalışmalar, yetişkin hayvanlara kıyasla anidulafungin 
hepatotoksisitesine daha yüksek duyarlılık göstermemiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Fruktoz  
Mannitol (E421)  
Polisorbat 80 (E433)  
Tartarik asit (E334)  
Sodyum hidroksit (pH -ayarı için)  
Hidroklorik asit (pH - ayarı için)  
    
 17/17 6.2. Geçimsizlikler  
Bu tıbbi ürün, Bölüm 6.6’da belirtilenler dışında diğer tıbbi ürünler ya da elektrolitler ile 
karıştırılmamalı ya da birlikte verilmemelidir.  
 
6.3. Raf ömrü  
Açılmamış flakonun raf ömrü 2°C-8°C’de saklanması koşuluyla 36 aydır.  
 
Sulandırılmış çözelti 24 saate kadar 25°C’de saklanabilir.  
Sulandırılmış çözelti %0.9 NaCl veya %5 glukoz çözeltileri ile seyreltildikten sonra            
2°C - 8°C’de saklanmalıdır ve 24 saat içinde kullanılmalıdır.  
Dondurmayınız.  
 
6.4. Saklamaya yönelik özel tedbirler  
Açılmamış flakonu 2ºC-8ºC’de buzdolabında saklayınız.  
25ºC’ye kadar sıcaklıklara 48 saat maruz kalabilir. Sıcaklık maruziyetinden sonra, toz hemen 
sulandırılmalı ve Bölüm 4.2.’de belirtilen açıklamalar doğrultusunda seyreltilmelidir. Eğer 
hemen sulandırılmayacaksa, sıcaklık maruziyetinden sonra toz atılmalıdır.  
 
Mikrobiyolojik açıdan seyreltilmiş infüzyon çözeltisi hemen kullanılmalıdır. Eğer hemen 
kullanılmayacaksa, önerilen saklama koşulu 2 -8ºC’de en fazla 24 saattir.   
 
Sulandırılmış çözelti 24 saate kadar 25°C’de stabildir.  
 
6.5. Ambalajın niteliği ve içeriği  
Teflon kaplı  bromobutil lastik  tıpa ve flip -off aliminyum kapaklı 30 ml  hacminde Tip I 
renksiz cam flakon.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
Gensenta İlaç Sanayi ve Ticaret A.Ş.  
Büyükdere Cad. Ali Kaya Sok. No: 5  
Levent, Şişli, İstanbul  
 
8. RUHSAT NUMARASI  
2020/158  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 02.10.2020  
Ruhsat  yenileme tarihi:  
 
10. KÜB’ÜN YENİLENME TARİHİ  
01.08.2023  