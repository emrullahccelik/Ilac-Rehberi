KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAMYLO MR 0.4 mg Değiştirilmiş Salımlı Sert Kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 0.4 mg Tamsulosin HCI içerir.
Yardımcı maddeler:
Sodyum aljinat………….. 9.10 mg
Sodyum lauril sülfat……..1.50 mg
Sodyum hidroksit………..0.07 mg
Yardımcı maddelerin tam bir listesi için, Bölüm 6.1’e bakınız.
3. FARMASÖTİK FORM
Değiştirilmiş salımlı kapsül
TAMYLO beyazımsı – sarı renkli mikrogranül içeren turuncu-turuncu opak No:2 sert jelatin
kapsüller şeklindedir.
4. KLİNİK ÖZELLİKLER
4.1. Terapötik endikasyonlar
TAMYLO, benign prostat hiperplazisindeki (BPH) fonksiyonel semptomların tedavisinde
endike olan bir alfa -adrenoseptör antagonistidir.
1
4.2. Pozoloji ve uygulama şekli
Pozoloji, uygulama sıklığı ve süresi:
Kahvaltıdan ya da günün ilk öğününden sonra alınmak üzere, günde bir kapsül.
Önerilen günlük TAMYLO dozu 0.4 mg'dır. Klinik araştırmalarda günde 0.8 mg'lık dozlar
güvenli olarak kullanılmıştır.
Uygulama şekli:
Kapsül, bir miktar su ile (yaklaşık 150 ml), bütün halde yutulmalıdır. Kapsül ezilmemeli ya da
çiğnenmemelidir, çünkü bu etkin maddenin değiştirilmiş salımını etkileyebilir.
1Özel popülasyonlara ilişkin ek bilgiler:
Böbrek yetmezliği:
Böbrek yetmezliğinde doz ayarlamasına gerek yoktur.
Karaciğer yetmezliği:
Hafif ile orta dereceli karaciğer yetmezliğinde doz ayarlamasına gerek yoktur (4.3
Kontrendikasyonlar bölümüne de bakınız).
Pediyatrik popülasyon:
TAMYLO’nun çocuklarda kullanımıyla ilgili bir endikasyon bulunmamaktadır.
Geriyatrik popülasyon:
Tamsulosin klinik çalışmalarında tedavi edilen hastaların önemli bir bölümü 65 yaş ve
üzerindeydi. Bu çalışmalarda ve bildirilen diğer klinik deneyimlerde, bu hastalar ile daha genç
hastalar arasında, güvenlilik ve etkinlik açısından bütünsel farklılıklar gözlenmemiştir, ama
bazı yaşlı bireylerin daha hassas olabilecekleri göz ardı edilemez.
4.3. Kontrendikasyonlar
- İlaç nedeniyle oluşan anjiyoödem de dahil olmak üzere tamsulosin hidroklorür ya da
yardımcı maddelerin her hangi birine karşı aşırı duyarlık
- Ortostatik hipotansiyon özgeçmişi
- Şiddetli karaciğer yetmezliği
4.4. Özel kullanım uyarıları ve önlemleri
Diğer a -adrenoseptor antagonistleriyle olduğu gibi, TAMYLO tedavisi sırasında bazı
1
bireylerde kan basıncında bir düşüş oluşabilir; bunun sonucu olarak da nadiren senkop ortaya
çıkabilir. Ortostatik hipotansiyon öyküsü bulunan hastalar, bu tablonun gelişmesine daha
eğilimli olabilirler. Ortostatik hipotansiyonun ilk bulguları (baş dönmesi, halsizlik) ortaya
çıktığında, hasta semptomlar kaybolana kadar oturmalı ya da uzanmalıdır.
TAMYLO ile tedaviye başlanmadan önce hasta incelenmeli ve benign prostat hiperplazisinde
görülenlerin aynısı semptomlara neden olabilen, prostat karsinomu gibi diğer tabloların varlığı
dışlanmalıdır.
Şiddetli böbrek bozukluğu olan (kreatinin klerensi 10 mL/dk'nın altında) hastaların tedavisi,
bu hastalar üzerinde yapılmış çalışmalar bulunmadığından, dikkatle ele alınmalıdır.
Çok ender olarak priapizm (peniste cinsel aktivite ile ilişkili olmayan ısrarlı ve ağrılı bir
sertleşme) bildirilmiştir. Hastalar, uzun süreli ve ağrılı sertleşmeler oluştuğunda, doktora
başvurmalıdırlar.
Halen tamsulosin almakta olan ya da geçmişte almış olan bazı hastalarda, katarakt cerrahisi
sırasında "İntraoperatif Flopi (Sarsak) İris Sendromu" (IFIS; küçük pupilla sendromunun bir
varyantı) gözlenmiştir. IFIS, operasyon sırasında prosedürel komplikasyonları artırabilir.
Katarakt cerrahisi planlanan hastalarda tamsulosin tedavisine başlanması önerilmemektedir.
Katarakt cerrahisinden 1-2 hafta öncesinde tamsulosinin bırakılmasının yararlı olduğu
2yönünde anekdotal görüşler vardır; ancak katarakt cerrahisi öncesinde tedaviyi bırakmanın
yararlılığı ve süresi henüz belirlenmemiştir.
Pre-operatif değerlendirme sırasında katarakt cerrahları ve oftalmoloji uzmanları, katarakt
cerrahisi planlanan hastaların halen ya da daha önceden tamsulosin ile tedavi olup olmadığını
irdelemeli, ve cerrahi sırasında IFIS tedavisiyle ilgili gerekli önlemleri almalıdırlar.
Bu tıbbi ürün her dozunda 9.10 mg sodium alginat, 1.50 mg sodyum lauril sülfat ve 0.07 mg
sodyum hidroksit ihtiva eder. Her dozunda 20 mg’dan daha az sodyum ihtiva ettiğinden,
sodyuma bağlı herhangi bir olumsuz etki beklenmez.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca erişkinlerde yürütülmüştür.
TAMYLO, atenolol, enalapril, nifedipin ya da teofilin ile birlikte verildiğinde her hangi bir
etkileşim görülmemiştir. Birlikte simetidin uygulaması plazma tamsulosin düzeylerini artırır,
furosemid uygulaması ise düşürür; ancak her iki durumda da tamsulosin düzeyleri normal
sınırlar içinde kaldığından, dozun değiştirilmesi gerekmez.
İn vitro olarak diazepam, propranolol, triklormetiazid, klormadinon, amitriptilin, diklofenak,
glibenklamid, simvastatin ve varfarin insan plazmasındaki serbest tamsulosin fraksiyonlarını
değiştirmez. Aynı şekilde tamsulosin de, diazepam, propranolol, triklormetiazid ve
klormadinon'un serbest fraksiyonlarını değiştirmez.
Karaciğer mikrozomal fraksiyonlarında (ilaçların metabolize edildiği P450 enzim sistemi),
amitriptilin, salbutamol, glibenklamid ve finasterid kullanılarak yapılan in vitro çalışmalarda,
hepatik metabolizma düzeyinde etkileşim görülmemiştir. Ancak diklofenak ve varfarin,
tamsulosin'in eliminasyon hızını arttırabilir.
Diğer alfa -adrenoseptör antagonistlerinin birlikte uygulanması, hipotansif etkilere yol
1
açabilir.
4.6. Gebelik ve laktasyon
TAMYLO yalnızca erkek hastalara yönelik olduğu için geçerli değildir.
4.7. Araç ve makine kullanımı üzerindeki etkiler
TAMYLO’nun araba kullanma ya da makine işletme becerilerini olumsuz yönde etkileyip
etkilemediği üzerinde her hangi bir veri bulunmamaktadır. Ancak bu konuda hastalar, baş
dönmesi halinin oluşabileceği gerçeğini akılda tutmalıdırlar.
34.8. İstenmeyen etkiler
Sistem Organ Sınıfı Yaygın >1/100, Yaygın Seyrek Çok seyrek
<1/10 olmayan >1/10,000,<1/100 0 <1/10,000
>1/1000, 1/100
Sinir sistemi Baş dönmesi Baş ağrısı Senkop
hastalıkları (%1.3)
Kardiyak hastalıklar Çarpıntılar
Vasküler hastalıklar Postural
hipotansiyon
Solunum, göğüs Rinit
bozuklukları ve
mediastinal hastalıklar
Gastrointestinal Konstipasyon,
hastalıklar diyare, bulantı,
kusma
Deri ve derialtı dokusu Döküntü, kaşıntı Anjiyödem
hastalıkları ve ürtiker
Üreme sistemi ve Anormal Priapizm
meme hastalıkları ejakülasyon
Genel bozukluklar ve Asteni
uygulama yerine özgü
tablolar
Pazarlama sonrası gözetim çalışmalarında, katarakt cerrahisi sırasında, İntraoperatif Flopi
(Sarsak) İris Sendromu (IFIS) olarak bilinen bir küçük pupilla tablosu, tamsulosin tedavisiyle
ilişkili bulunmuştur (aynı zamanda bkz. Bölüm 4.4).
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
Bir hastada, 30 adet 0.4 mg kapsüllük bir doz aşımı bildirilmiştir. Kapsüllerin alınmasından
sonra hastada şiddetli bir baş ağrısı ortaya çıkmıştır. Doz aşımından sonra teorik olarak akut
hipotansiyon oluşabilir.
Farklı bir tamsulosin dozaj formu ile, 5 mg tamsulosin hidroklorür alınan bir akut doz aşımı
tablosu da bildirilmiştir. Akut hipotansiyon (sistolik kan basıncı 70 mm Hg), kusma ve diyare
gözlenmiş; sıvı replasmanı tedavisi uygulanmış ve hasta aynı gün taburcu edilebilmiştir.
Tedavi:
Eğer doz aşımı hipotansiyona neden olursa, hastanın sırtüstü pozisyonda yatırılması ile kan
basıncının ve kalp hızının normale dönmesi sağlanabilir. Bu önlem yeterli olmaz ise,
intravenöz sıvı uygulaması düşünülmelidir. Eğer gerekiyorsa vazopressörler kullanılmalıdır.
4Böbrek fonksiyonları izlenmeli ve genel destekleyici önlemler alınmalıdır. Tamsulosin
plazma proteinlerine çok yüksek oranda bağlandığından, diyalizin yardımcı olma olasılığı pek
bulunmamaktadır.
Emilimin engellenmesi için kusturma gibi önlemler alınabilir. Büyük miktarlar alındığında
mide lavajı yapılabilir ve aktif tıbbi kömür, ve sodyum sülfat gibi bir ozmotik laksatif
uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: α adrenoseptör antagonistleri
1
ATC kodu: G04CA02
Tamsulosin bir alfa -adrenoseptör antagonistidir. Postsinaptik alfa -reseptörlerine, özellikle de
1 1
prostat ve üretrada düz kas kontraksiyonuna yol açan alfa ve alfa reseptör alt-tiplerine
1A 1D
seçici ve yarışmalı şekilde bağlanarak bu organlardaki gerilimi azaltır.
TAMYLO prostat ve üretradaki düz kas gerilimini azaltması sonucunda obstrüksiyonun
hafiflemesini sağlar ve böylelikle maksimum idrar akım hızını arttırır.
Tamsulosin aynı zamanda, mesane instabilitesinin ve alt idrar yolunda bulunan düz kaslardaki
gerilimin önemli bir rol oynadığı irritatif ve obstrüktif semptomlar kompleksini de düzeltir.
Alfa -blokerler, periferik damar direncini azaltarak kan basıncını da düşürebilirler. TAMYLO
1
ile yapılan araştırmalar sırasında kullanılan doz ile kan basıncında klinik olarak anlamlı her
hangi bir düşme gözlenmemiştir.
5.2 Farmakokinetik özellikler
Emilim:
Tamsulosin bağırsaktan emilir ve neredeyse tam bir biyoyararlanım gösterir. Tamsulosin'in
emilimi kısa bir süre önce yenilmiş yemeklerle azalmaktadır.
Hastaların tamsulosin'i her zaman için olağan bir kahvaltıdan sonra almaları yoluyla, emilimin
tekdüze olması sağlanabilir.
Tok karına alınan tek bir tamsulosin dozundan sonra, tamsulosin plazma konsantrasyonları
yaklaşık 6 saat civarında doruğa ulaşır. Çoklu doz uygulamasının 5. gününde elde edilen
kararlı durum konumunda hastalardaki C düzeyi, tek doz ile elde edilenden yaklaşık üçte
maks
iki oranında daha yüksektir. Bu durum yaşlı hastalarda görülmüş olmakla birlikte, aynı
bulgunun gençlerde de görüleceği beklenebilir.
Hem tek doz, hem de çoklu doz uygulaması sonrasında, plazma düzeylerinde önemli ölçüde
hastalar arası varyasyon söz konusudur.
Dağılım:
Tamsulosin insanlarda plazma proteinlerine yaklaşık %99 oranında bağlanır ve dağılım hacmi
düşüktür (yaklaşık 0.2 L/kg).
5Biyotransformasyon:
Tamsulosin düşük bir ilk-geçiş etkisine sahiptir ve yavaş bir şekilde metabolize edilir.
Tamsulosin'in büyük bir kısmı plazmada değişmemiş ilaç formunda bulunur. Tamsulosin
karaciğerde metabolize edilmektedir.
Sıçanlarda karaciğer mikrozomal enzimlerinin tamsulosin tarafından indüklenmediği
gözlenmiştir.
Metabolitlerinin hiçbiri orijinal bileşikten daha aktif değildir.
Eliminasyon:
Tamsulosin ve metabolitleri esas olarak idrarla atılırlar. Alınan dozun yaklaşık %9'u idrarda
değişmemiş ilaç halinde bulunmaktadır.
Hastalarda tok karına tek doz TAMYLO uygulamasından sonra ve kararlı hal konumunda,
eliminasyon yarı ömrü sırasıyla yaklaşık 10 ve 13 saat olarak ölçülmüştür.
Doğrusallık/Doğrusal olmayan durum:
Tamsulosin doğrusal kinetik göstermektedir.
5.3 Klinik öncesi güvenlilik verileri
Fareler, sıçanlar ve köpekler üzerinde tek dozlu ve tekrarlı dozlu toksisite çalışmaları
yürütülmüştür. Ayrıca, sıçanlarda üreme toksisitesi, fareler ve sıçanlarda karsinojenisite ve in
vivo ve in vitro genotoksisite de incelenmiştir.
Yüksek tamsulosin dozlarında görülen genel toksisite profili, alfa-adrenerjik bloke edici
ajanların bilinen farmakolojik etkileri ile uyumludur.
Köpeklerde çok yüksek doz düzeylerinde, EKG değişmeleri oluşmuştur. Bu yanıtın klinik
önem taşıdığı düşünülmemektedir. Tamsulosin, önemli genotoksik özellikler göstermemiştir.
Dişi sıçan ve farelerin meme bezlerinde, proliferatif değişimlerin insidansında artış
bildirilmiştir. Muhtemelen hiperprolaktineminin aracılık ettiği ve yalnızca yüksek dozlarda
ortaya çıkan bu bulguların önem taşımadığı kabul edilmektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum aljinat
Metakrilik asit-etil akrilat kopolimer (1:1)
Gliserol dibehenat
Maltodekstrin
Sodyum lauril sülfat
Makrogol 6000
Polisorbat 80
Sodyum hidroksit
Simetikon emülsiyonu %30
Aerosil 200
Titanyum dioksit
6Kırmızı demir oksit
Sarı demir oksit
6.2. Geçimsizlikler
Belirlenmiş herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklanır.
6.5. Ambalajın niteliği ve içeriği
TAMYLO 0.4 mg MR Değiştirilmiş Salımlı Sert Kapsül, PVC/ PE/ PVDC - Alüminyum
blisterler.
20, 30 ve 50 kapsül içeren karton kutularda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, "Tıbbi Atıkların Kontrolü" ve "Ambalaj ve
Ambalaj Atıklarının Kontrolü" yönetmeliklerine uygun olarak imha edilmelidir.
Madde 4.2'ye bakınız.
7. RUHSAT SAHİBİ
NOBEL İLAÇ SAN. VE TİC. A.Ş.
İnkılap Mah. Akçakoca Sok. No:10
34768 Ümraniye / İSTANBUL
8. RUHSAT NUMARASI
230/46
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.03.2011
Ruhsat yenileme tarihi:
10.KÜB’ÜN YENİLENME TARİHİ
7