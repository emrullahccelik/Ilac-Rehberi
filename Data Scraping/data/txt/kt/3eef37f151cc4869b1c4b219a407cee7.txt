1 KULLANMA TALİMATI  
 
BELHALER 50 mcg / 500 mcg İnhalasyon Tozu, Sert Kapsül  
Solunum yoluyla alınır  (Nefesle birlikte akciğerlere çekme) . 
 
• Etkin maddeler: İnhalasyon için toz içeren her bir kapsül bir solumada  50 mcg salmeterol’e  
eşdeğer 72,50 mcg salmeterol ksinafoat ve  500 mcg flutikazon propiyonat içermektedir.  
• Yardımcı maddeler: Laktoz monohidrat (inek sütü kaynaklıdır.)  
 
Bu ilacı kullanmaya başlamadan önce bu KULLANMA TALİMATINI dikkatlice    
okuyunuz. Çünkü sizin için değerli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız varsa lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.   
 Bu Kullanma Talimatında:  
1. BELHALER nedir ve ne için kullanılır?  
2. BELHALER’ i kullanmadan önce dikkat edilmesi gerekenler  
3. BELHALER nasıl kullanılır?  
4.Olası yan etkiler nelerdir? 5. BELHALER’ in saklanması  
 Başlıkları yer almaktadır.   1. BELHALER  nedir ve ne için kullanılır?  
 * BELHALER , etkin madde olarak flutikazon ve salmeterol içerir.  
* Salmeterol, bronkodilatörler (bronş genişleticiler) adı verilen ilaç grubunun bir üyesidir ve 
akciğerlerdeki hava yollarının duvarlarında bulunan kasları gevşeterek genişlemelerini sağlar .  
* Flutikazon ise kortikosteroidler adı verilen ilaç grubuna aittir ve yangı (iltihap, inflamasyon) giderici etkisi olduğundan, akciğerlerdeki hava yollarının duvarlarında oluşan şişme ve hassasiyeti azaltarak nefes alıp verme sorunlarını rahatlatır.  İçeriğinde bulunan laktoz monohidrat inek sütü kaynaklıdır.  BELHALER , 50 mcg salmeterol’e eşdeğer salmeterol ksinafoat ve 500 mcg flutikazon 
propiyonat içermektedir . 60 inhaler kapsül içeren ambalajlarda bulunur ve 1 adet inhalasyon 
cihazı içermektedir.  
 BELHALER  aşağıdaki durumlarda kullanılır:  
• Astım belirtilerinin  düzeltilmesi ve kontrol altına alınması amacıyla. Astım hastalığının 
basamaklı tedavisinde 3. basamaktan itibaren verilir.  
• Düzenli tedavide orta ve ağır KOAH’lı (kronik obstruktif (tıkayıcı) akciğer hastalığı) 
hastalarda belirtilerin ve atak sıklığının azaltılmasında.  
 BELHALER , başlamak üzere olan nefes darlığı ve hırıltıyı durdurmaya yardımcı olur. Nefes 2 darlığı veya hırıltılar başlamışsa işe yaramayacaktır. Bunun olması halinde, salbutamol gibi 
hızlı etkili, “kurtarıcı” ilaçlar kullanmanız gerekir. Hızlı etkili, “kurtarıcı” ilacınızı her zaman yanınızda taşıyınız.  
 Normalden daha sık nefes darlığı yaşıyorsanız veya hırıltılarınız artmışsa veya hızlı etkili kurtarıcı ilacınızı normalden daha sık kullanıyorsanız doktorunuza görünmelisiniz.  2. BELHALER ’i kullanmadan önce dikkat edilmesi gerekenler  
 BELHALER ’i aşağıdaki durumlarda KULLANMAYINIZ  
Eğer;  
• Etkin maddelerden salmeterole veya flutikazona ya da yardımcı madde laktoza alerjiniz (aşırı duyarlılığınız) varsa  
 BELHALER ’i aşağıdaki durumlarda DİKKATLİ KULLANINIZ  
• Etkin maddelerden salmeterol, astımlı hastalarda tek başına tedavi olarak kullanılmamalıdır.  
• Uzun etkili beta agonist preparatlarına bağlı olarak nadiren, ciddi ve bazen ölümcül olabilen astım ile ilgili solunum problemleri meydana gelebilir.  
• BELHALER  astım hastalığının başlangıç tedavisi için önerilmez.  
• Uzun etkili beta agonistler astım semptom (belirtilerinin) kontrolünü sağlayan en kısa süre 
boyunca kullanılmalı ve astım kontrolüne ulaşıldığında eğer mümkünse kullanımları 
durdurulmalıdır. Sonrasında hastaların kontrol edici bir tedaviyle idamesi sağlanm alıdır.  
• İnhale  (nefes alma yoluyla ağızdan solunarak kullanılan) kortikosteroide ek olarak uzun 
etkili beta agonist kullanan pediatrik (çocuk) ve adölesan (ergen) hastalarda, her iki ilaca uyumu garanti altına almak için hem inhale kortikosteroid hem de uzun etkili beta  agonist 
içeren bir kombinasyon preparatı kullanılması önerilir.  
• Hastalar alevlenme dönemlerinde ise ya da önemli ölçüde veya akut (kısa dönem devam eden) olarak kötüye giden astım şikayetleri varsa, uzun etkili beta agonistlerle tedaviye başlanmamalıdır.  
• BELHALER ’i ani ortaya çıkan belirtileri rahatlatmak için kullanmayınız, böyle durumlar 
için kullandığınız ilaçları daima yanınızda bulundurunuz.  
• Eğer belirtileri gidermek için kısa etkili bronkodilatör (bronş genişletici) kullanımını artırdıysanız doktorunuza bildiriniz, bu durum astım kontrolünüzün kötüleştiğini gösterir.  
• Astımınız ani ve ilerleyen şekilde kötüleştiyse doktorunuzu bilgilendiriniz.  
• İlaç tedavinizi doktorunuza danışmadan kesmeyiniz, BELHALER  tedavisi doktor 
gözetiminde kademeli olarak kesilmelidir.  
• Bu ilacı KOAH tedavisi için kullanıyorsanız pnömoni olarak bilinen akciğer enfeksiyonu 
geliştirme riskiniz artabilir. Bu rahatsızlığın belirtileri için “4. Olası yan etkiler nelerdir?” 
bölümüne bakınız. Bu belirtilerden herhangi biri sizde geliştiyse derha l doktorunuzu 
bilgilendiriniz  
• Aktif ve sessiz akciğer tüberkülozunuz (TB -verem), mantar, virüs ya  da diğer solunum yolu 
enfeksiyon hastalığınız varsa doktorunuzu bilgilendiriniz, tedavinizde değişiklik yapmak 
isteyebilir.  
• Tirotoksikozunuz (tiroid bezinin aşırı hormon salgılaması sonucu oluşan durum) varsa doktorunuza bildiriniz, tedavinizde değişiklik yapmak isteyebilir.  
• BELHALER  tedavi dozlarından daha yüksek dozlarda uygulandığında yüksek tansiyona ve 
kalp hızında artışa yol açabilir, yüksek tansiyonunuz veya herhangi bir kalp damar 
hastalığınız (düzensiz veya hızlı kalp atışı da dahil olmak üzere) varsa doktorunuza bildiriniz,tedavinizde değişiklik yapmak isteyebilir. 3 • BELHALER  daha yüksek tedavi dozlarında alındığında kandaki potasyum seviyelerinde 
azalmaya yol açabilir, bu nedenle kanınızdaki potasyum seviyesi düşükse veya buna 
eğiliminiz varsa doktorunuza bildiriniz, tedavinizde değişiklik yapmak isteyebilir.  
• BELHALER  özellikle yüksek dozlarda uzun süre kullanıldığında, içerdiği kortikosteroid 
nedeniyle Cushing sendromu (sırtta kambura benzer yağ birikimi, yüzde yuvarlaklaşma, aşırı kıllanma ve özellikle bel ve leğen kemiklerinde kemik erimesi), Cushing benzeri belirtiler, adrenal süpresyon (böbrek üstü bezinden hormon salı nımının baskılanması) çocuk 
ve ergenlerde büyüme geriliği, kemik mineral yoğunluğunda azalma, katarakt ve glokom (göz tansiyonu) gibi sistemik etkilere yol açabilir.  
• Çocuklarda ve ergenlerde büyüme geriliğine yol açabilir bu nedenle uzun süre BELHALER 
alan çocukların boyu düzenli olarak takip edilmelidir.  
• İlacınızı aldıktan sonra hırıltılı solunumda ani artış olursa derhal doktorunuza bildiriniz. Tedavinizde değişiklik yapmak isteyebilir. 
• Bazı hastalar inhale (nefes yoluyla alınan) kortikosteroidlere daha duyarlı olabilir bu nedenle 
ağızdan alınan kortikosteroid tedavisinden inhale kortikosteroid tedavisine geçirildiğinizde 
doktorunuz sizi yakından izleyecektir. 
• İnhale flutikazon propiyonat tedavisine başladıktan sonra yanınızda stres dönemlerinde ek tedaviye ihtiyaç duyabileceğinizi gösteren bir uyarı kartı taşıyınız.  
• BELHALER  kan şekerinin seviyesini artırabilir , bu nedenle şeker hastalığınız varsa 
doktorunuzu bilgilendiriniz tedavinizde değişiklik yapmak isteyebilir.  
• Eğer ritonavir (virüslere karşı kullanılan bir ilaç) kullanıyorsanız, doktorunuza bildiriniz, tedavinizde değişiklik yapmak isteyebilir.  
• Görüşünüzde bulanıklık veya diğer görme bozukluklarınız olursa doktorunuzla görüşünüz  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.   BELHALER ’in yiyecek ve içecek ile kullanılması  
BELHALER ’in kullanım yolu nedeniyle yiyecek ve içeceklerle etkileşimi yoktur.  
 Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz , hamile olabileceğinizi düşünüyorsanız  veya hamile k almayı plan lıyorsanız bu 
ilacı kullanmadan önce mutlaka doktorunuza bildiriniz. 
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Salmeterol ve flutikazonun emzirme döneminde kullanımı ile ilgili deneyim yetersiz olduğundan emzirme döneminde sadece doktorunuz gerekli olduğuna karar verirse kullanınız.  
 Araç ve makine kullanımı  
BELHALER ’in araç ve makine kullanma yeteneği üzerinde bir etki oluşturması beklenmez.  
 BELHALER ’in içeriğinde bulunan bazı yardımcı maddeler hakkında önemli bilgiler  
BELHALER  laktoz içerir. BELHALER ’in uygulama yolunun inhalasyon olması sebebiyle 4 herhangi bir uyarı gerekmemektedir.  
 Diğer ilaçlarla birlikte kullanımı  
Eğer bir başka ilaç alıyorsanız ya da son zamanlarda aldıysanız lütfen doktorunuza veya eczacınıza bunlar hakkında bilgi veriniz. Bu ilaçlar astım ilaçlarını veya reçetesiz alınan ilaçları da kapsamaktadır. Bunun nedeni BELHALER ’in diğer ilaçlarla birlikte alımının uygun olmama 
ihtimalidir.  
 BELHALER  kullanmadan önce, aşağıdaki ilaçlardan herhangi birini kullanıyorsanız lütfen 
bunu doktorunuza bildiriniz:  
• Beta- blokörler (atenolol, propranolol ve sotalol gibi). Beta -blokörler çoğunlukla yüksek 
tansiyon veya diğer kalp rahatsızlıkları için kullanılmaktadır. 
• HIV tedavisinde kullanılan bazı ilaçlar (ritonavir, kobisistan içeren ilaçlar gibi) dahil enfeksiyonlara karşı kullanılan ilaçlar (ketokonazol, itrakonazol ve eritromisin gibi). Bu ilaçların bazıları vücudunuzdaki flutikazon propiyonat veya salmeterol mikt arının artmasına 
neden olabilir. Bu da düzensiz kalp atışı dahil olmak üzere BELHALER ’in neden olduğu 
yan etkileri yaşama riskinizi artırabilir veya yaşamakta olduğunuz yan etkileri daha da kötüleştirebilir. Bu ilaçları kullanıyorsanız doktorunuz sizi yakından takip etmek isteyebilir.  
• Kortikosteroidler (iltihap giderici ilaçlar, ağızdan veya enjeksiyonla alınanlar). Yakın zaman 
önce bu ilaçlardan kullanmışsanız, bu durum bu ilacın böbrek üstü bezinizi etkileme riskini artırabilir.  
• Yüksek kan basıncı tedavisinde kullanılan aynı zamanda idrar söktürücü olarak bilinen diüretikler (furosemid, hidroklorotiyazid gibi kandaki potasyum seviyesini düşürebilecek idrar söktürücü içeren ilaçlar)  
• Astım ve KOAH tedavisinde kurtarıcı ilaç olarak kullanılan diğer bronkodilatörler (salbutamol gibi)  
• Ksantin ilaçları (astım tedavisinde kullanılırlar.)  
 Eğer reçeteli veya reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 3. BELHALER  nasıl kullanılır?  
 
Doktorunuz bırakmanızı söyleyene kadar BELHALER ’i her gün kullanınız. Doktorunuzun 
önerdiğinden yüksek dozda kullanmayınız. Emin değilseniz, doktorunuza veya eczacınıza danışınız.  Doktorunuza  danışmadan BELHALER  kullanmayı bırakmayınız ve kullandığınız dozu 
azaltmayınız.  
 
BELHALER  ağız yolundan solunarak akciğerlere alınır.  
 
Cihazı doğru şekilde kullanmış olsanız da dilinizde tozu hissetmeyebilirsiniz veya tadını alamayabilirsiniz.  
 Uygun kullanım ve doz/ uygulama sıklığı için talimatlar:  
 Astım tedavisinde:  
Yetişkinler ve 12 yaş üzeri ergenler:  
Günde 2 kez 1 inhalasyon (nefesle birlikte akciğer lere çekme) (50 mikrogram salmeterol ve 5 500 mikrogram flutikazon)  
 Kronik obstrüktif akciğer hastalığında (KOAH):  Yetişkinler: Günde 2 kez 1 inhalasyon (nefesle birlikte akciğerlere çekme) (50 mikrogram 
salmeterol ve 500 mikrogram flutikazon).  
 Uygulama yolu ve metodu:  BELHALER  sadece inhalasyon yoluyla uygulanır. Toz halindeki ilacı ağız yoluyla akciğerlere 
inhale ediniz (inhale etmek: nefes alırken ilacı ağzınızdan içeri çekmek).  
 Eğer BELHALER  bir çocuk için verilmişse uygulama BELHALER  kullanmayı anlayabilen bir 
yetişkin gözetiminde yapılmalıdır.  
 Tam fayda sağlamak için BELHALER ’in düzenli kullanılması gereklidir. Kendinizi daha iyi 
hissetseniz bile tedavinizi kesmeyiniz.  Doktorunuz söylemeden ilacın dozunu değiştirmeyiniz.   Kullanma talimatları  
 BELHALER  
1. Kapağı çekerek çıkarın.  
 
 
2. Bir elinizle cihazın alt kısmını tutarak diğer elinizle ağızlık kısmını ok yönünde çevirerek 
açın.  
 
 3. Bir kapsülü cihazın içindeki boşluğa yerleştirin. Kapsülü ambalajından kullanmadan hemen 
önce çıkartın. 
6  
 
4. Ağızlık kısmını çevirerek kapatın.  
 
 5. Cihazı dik tutun, kenardaki düğmelere sadece bir kez tam olarak basın ve bırakın. Kapsül 
her iki ucundan delinecektir.  
 Nefes almanız sırasında küçük jelatin kapsül parçaları ağzınıza gelebilir. Jelatin parçaları zararsızdır ve yutulduktan sonra sindirileceklerdir. Küçük jelatin parçalarının oluşma riski kapsülün ambalajından çıkarılır çıkarılmaz hemen kullanılması ve düğme lere sadece bir kez 
basılması ile azalır.  
 
 
 6. Nefesinizi kuvvetlice dışarı verin.  
 
7  
7. Ağız parçasını ağzınıza yerleştirin ve başınızı hafifçe arkaya doğru eğin. Ağızlık etrafında 
dudaklarınızı sıkıca kapatın ve olabildiğince hızlı ve derin nefes alın.  
 
8. Cihazı ağzınızdan çıkarın ve rahatsız olmadan olabildiğince uzun süre nefesinizi tutun. 
Sonra normal şekilde soluk alıp verin. Cihazı tekrar açın ve kapsül içerisinde toz kalıp kalmadığına bakın. Kapsül içerisinde toz kalmış ise 6, 7 ve 8 numaralı basamakları tekrar edin.  
 9. Kullanımdan sonra, boş kapsülü atın ve ağızlık kısmını kapatın.  
 10. Sonrasında, ağzınızı su ile çalkalayınız ve tükürünüz. 
 UNUTMAYINIZ!  
Cihazınızı kuru tutunuz.  Kullanılmadığı zaman kapalı tutunuz.  Cihazın içine asla nefes vermeyiniz.  
Hareket kolunu sadece ilacı almaya hazır olduğunuzda itiniz.  Söylenen dozdan daha fazla almayınız.  
 Değişik yaş grupları : 
 Çocuklarda kullanımı:  
4 - 12 yaş arası çocuklar:  
Günde 2 kez 1 inhalasyon (50 mikrogram salmeterol ve 100 mikrogram flutikazon propiyonat).  
4 yaşından küçük çocuklarda BELHALER  kullanımı ile ilgili bilgi yoktur.  
 Yaşlılarda kullanım:  
Yaşlılarda doz ayarlaması gerekmemektedir.   
 Özel kullanım durumları:  
 Böbrek yetmezliği:  
Böbrek yetmezliği olan hastalarda dozun ayarlanmasına gerek yoktur.  Karaciğer yetmezliği:  
Karaciğer yetmezliği olan hastalarda BELHALER  kullanımına ilişkin veri yoktur.  
 Eğer  BELHALER’ in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla BELHALER  kullandıysanız:  
BELHALER ’i talimatlar doğrultusunda kullanmanız önemlidir. Kazara önerilenden daha fazla 
8 doz almış olmanız halinde, doktorunuza veya eczacınıza danışınız. Kalbinizin normalden hızlı 
attığını ve titrediğinizi hissedebilirsiniz. Ayrıca baş ağrısı, kaslarda güçsüzlük ve eklem ağrısı da hissedebilirsiniz.  Uzun süre boyunca yüksek doz kullandıysanız, tavsiye almak üzere doktorunuza veya eczacınıza danışınız. Bunun nedeni yüksek dozlarda alınan BELHALER ’in adrenal bezlerde 
üretilen steroid hormonlarının miktarını azaltabilme ihtimalidir.  
 BELHALER’den  kullanmanız gerekenden fazlasını kullanmışsanız bir doktor veya eczacı ile 
konuşunuz.   BELHALER ’i kullanmayı unutursanız:  
BELHALER ’i kullanmayı unutursanız bir sonraki dozu normal zamanında alarak devam 
ediniz.   Unutulan dozları dengelemek için çift doz almayınız.   BELHALER  ile tedavi sonlandırıldığındaki oluşabilecek etkiler  
BELHALER ’i her gün doktorunuzun belirttiği şekilde kullanmanız önemlidir. Doktorunuz 
bırakmanızı söyleyene kadar kullanmaya devam ediniz. BELHALER ’i aniden 
kullanmayı bırakmayınız veya dozunuzu  azaltmayınız. Bu, nefes almanızı kötüleştirebilir.  
 Ayrıca, aniden BELHALER ’i kullanmayı bırakırsanız veya dozunuzu azaltırsanız, bu (çok 
seyrek olarak) böbrek üstü bezlerinizle ilgili problemlere (adrenal yetmezlik) ve buna bağlı yan etkilere neden olabilir.  Bunlar aşağıdakileri içermektedir:  
• Mide ağrısı  
• Yorgunluk ve iştahsızlık, hasta hissetme  
• Bulantı ve ishal  
• Kilo kaybı  
• Baş ağrısı ve sersemlik  
• Kanınızdaki şeker ve potasyum düzeylerinde düşüş  
• Düşük tansiyon ve nöbetler  
 KOAH’lı hastalarda  tedavinin kesilmesi semptomatik dekompansasyona (organın 
çalışmasındaki yetersizlik) yol açabilir, tedavi bir hekim gözetiminde kesilmelidir.  
 Çok seyrek olmakla birlikte, enfeksiyona yakalanmanız veya aşırı stres altında olduğunuz (örneğin ciddi bir kazanın ardından veya ameliyat olmuşsanız) durumlarda da adrenal yetmezlik 
daha kötü bir hal alabilir ve yukarıda listelenen  yan etkiler den herhangi birini  yaşayabilirsiniz. 
Bu belirtilerin ortaya çıkmasını engellemek için, doktorunuz size ekstra kortikosteroid reçete edebilir (prednizolon gibi).  Eğer ilacın kullanımına ilişkin ilave sorularınız olursa, lütfen doktorunuza veya eczacınıza danışınız.     9 4. Olası yan etkileri nelerdir?  
 
Tüm ilaçlar gibi, BELHALER ’in içeriğinde bulunan maddelere duyarlı olan kişilerde yan 
etkiler olabilir. Yan etki ihtimalini azaltmak için, doktorunuz astımınızı kontrol etmek üzere en düşük BELHALER  dozunu reçete edecektir.  
 Eğer aşağıdakilerden biri olursa, BELHALER ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar : BELHALER  kullandıktan sonra solunumunuzun aniden 
kötüleştiğini fark edebilirsiniz. Aşırı hırıltı, nefes darlığı yaşayabilir ve öksürebilirsiniz. 
Ayrıca vücudunuzda kaşıntı, döküntü ve şişme (genellikle yüz, dudaklar veya boğaz bölgesinde) fark edebilir veya aniden kalbinizin çok hızlı attığını ya da bayılacak gibi olduğunuzu veya serseml ediğinizi (yığılmaya ya da bilinç kaybına yol açabilir) 
hissedebilirsiniz. Bu etkileri yaşamanız veya bunların BELHALER  kullanımından hemen 
sonra ortaya çıkması durumunda derhal dur umu doktorunuza bildiriniz.  BELHALER ’e 
karşı alerjik reaksiyonlar yaygın olmayan şekilde görülür (her 100 kişiden 1’inden azını etkiler).  
 Bunların hepsi çok ciddi yan etkilerdir.  Eğer bunlardan biri sizde mevcut ise, sizin BELHALER ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  Diğer yan etkiler  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  Çok yaygın:  
• Baş ağrısı – Bu genellikle tedavi devam ettikçe iyileşmektedir.  
• KOAH’lı  hastalarda soğuk algınlığı sayısında artışlar olduğu bildirilmiştir.  
 Yaygın:  
• KOAH’lı hastalarda pnömoni (akciğerlerde enfeksiyon)  
 
BELHALER  kullanırken aşağıdaki belirtilerden birisini yaşarsanız hekiminize bildiriniz. Bu 
belirtiler akciğer enfeksiyonu belirtileri olabilir: - ateş veya titreme  
- mukus üretiminde artış, mukus renginde değişiklik 
- artmış öksürük veya nefes alma güçlüğünde artış  
 
• Ağız ve boğazda aft (ağrılı, krem rengi -sarı kabarık noktalar). Ayrıca dilde, boğazda şişme , 
boğaz iritasyonu ve ses kısıklığı. Her inhalasyondan sonra ağzınızı su ile çalkalamak ve bu 
suyu derhal tükürmek işe yarayabilir. Doktorunuz aftı tedavi etmek için mantar önleyici bir 
ilaç reçete edebilir.  
• Eklemlerde ağrı, şişme ve kas ağrıları  10 • Kas krampları  
• Kronik Obstr üktif Akciğer Hastalığı (KOAH) olan hastalarda aşağıdaki yan etkiler 
bildirilmiştir:   
- Çürümeler ve kemik kırıkları  
- Sinüzit (burun, yanaklar ve gözlerin arkasında gerginlik veya doluluk hissi, zaman zaman 
zonklama şeklinde bir ağrı da buna eşlik eder)  
- Kan potasyum miktarında azalma (kalp atışlarınız düzensizleşebilir, kaslarınız 
zayıflayabilir ve kramp girebilir)  
- Pnömoni ve bronşit (akciğerlerde enfeksiyon)  
 Yaygın olmayan:  
• Kanınızdaki şeker miktarında (glukoz) artış (hiperglisemi). Diyabet hastasıysanız, kan 
şekerinizin daha sık izlenmesi ve muhtemelen normal diyabet tedavinizin de ayarlanması gerekebilir.  
• Katarakt (göze perde inmesi, görüşün bulanıklaşması)  
• Çok hızlı kalp atışı (taşikardi)  
• Titreme ve hızlı ya da düzensiz kalp atışı (çarpıntı – palpitasyon, atrial fibrilasyon) – bunlar 
genellikle zararsız olup tedavi devam ettikçe azalmaktadır.  
• Göğüs ağrısı (anjina pektoris)  
• Endişeli ruh hali (bu genellikle çocuklarda görülür)  
• Uyku bozukluğu 
• Alerjik deri döküntüsü 
 Seyrek :  
• BELHALER ’i aldıktan hemen sonra kötüleşen solunum güçlüğü veya hırıltı. Bunun 
meydana  gelmesi halinde BELHALER  kullanmayı bırakınız . Solunumunuzu iyileştirmek 
için çabuk etki eden “kurtarıcı” ilacınızı kullanınız ve derhal doktorunuza bildiriniz . 
• Özellik le uzun süreler boyunca yüksek dozlar kullanmanız halinde BELHALER  vücuttaki 
steroid hormonlarının normal üretimini etkileyebilmektedir. Bu etkiler aşağıdaki gibidir:  
- Çocuklar ve adolesanlarda büyümenin yavaşlaması  
- Kemiklerde incelme  
- Katarakt ve glokom  
- Kilo artışı  
- Yuvarlak (ay şeklinde) yüz (Cushing Sendromu)  
 Doktorunuz bu yan etkilerin meydana gelip gelmediğini görmek üzere sizi düzenli olarak kontrol edecek ve astımınızı kontrol etmek üzere en düşük BELHALER  dozunu almanızı 
sağlayacaktır.  
• Endişeli ruh hali, uyku bozuklukları ve sıra dışı şekilde aktif veya huzursuz olma gibi davranış değişiklikleri (bu etkiler genellikle çocuklarda görülebilmektedir).  
• Düzensiz veya kalbin normalden bir fazla vurduğu kalp atışı (aritmi) doktorunuza durumu bildiriniz ancak bırakmanızı söyleyene kadar BELHALER ’i kullanmayı bırakmayınız.  
• Yemek borusunda (özofagus) mantar enfeksiyonu (yutkunma zorluğuna neden olabilir) . 
 Bilinmiyor:  
• Depresyon veya sinirlilik (agresyon). Bu etkiler genellikle çocuklarda görülebilmektedir. 
• Bulanık görme  
 Eğer bu kullanma talimatında bahsi geçmeyen herhangi bir yan etki ile karşılaşırsanız 11 doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. BELHALER ’in Saklanması  
 BELHALER’ i çocukların göremeyeceği ve erişemeyeceği yerlerde ve ambalajında saklayınız.  
 25°C altındaki oda sıcaklığında ve kuru bir yerde saklayınız.   Son kullanma tarihiyle uyumlu olarak kullanınız.   Ambalajındaki s on kullanma tarihinden sonra BELHALER’ i kullanmayınız. 
 “Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.”  
  Ruhsat sahibi:   
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
                         Üretim yeri:    
ARIMED İLAÇ SAN. VE TİC. A.Ş.  
Vize-  KIRKLARELİ  
  Bu kullanma talimatı ../ ../….  tarihinde  onaylanmıştır.  
     