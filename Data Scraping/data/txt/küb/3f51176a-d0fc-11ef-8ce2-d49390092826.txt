KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAKSİDEM 2 g IV enjeksiyon için toz içeren flakon
2. KALİTATİF VE KANTİTATİF BİLEŞİM
Bir flakon içeriğinde;
Etkin madde:
Sefotaksim sodyum 2.096 g
(2 g sefotaksime eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Flakon
Beyaz veya hafif sarı toz
4. KLİNİK ÖZELLİKLER
4.1. Terapötik endikasyonlar
TAKSİDEM, sefotaksime duyarlı mikroorganizmalardan ileri gelen aşağıdaki ciddi
enfeksiyonlarda kullanılır:
• Küratif tedavi
- Solunum yolları enfeksiyonları,
- Üriner sistem enfeksiyonları,
- Genital enfeksiyonlar,
- Septisemi, bakteriyemi,
- Endokardit,
- Peritonit dahil karın içi enfeksiyonlar,
- Menenjit (Listeria nedenli olan hariç) ve diğer merkezi sinir sistemi enfeksiyonları,
- Deri ve yumuşak doku enfeksiyonları,
- Kemik ve eklem enfeksiyonları.
• Cerrahi profilaksi
- Gastrointestinal cerrahi,
- Genitoüriner cerrahi,
- Obstetrik ve jinekolojik cerrahi.
4.2 Pozoloji ve uygulama şekli
Pozoloji/uygulama sıklığı ve süresi:
- Küratif tedavide dozaj
TAKSİDEM, IM veya IV yoldan uygulanan (yavaş enjeksiyon veya infüzyon ile) enjektabl bir
antibiyotiktir ve aşağıdaki gibi reçete edilir:
1 / 11- Normal renal fonksiyona sahip yetişkinlerde dozaj
Tablo 1
Endikasyonlar Birim doz Doz aralığı Uygulama şekli Günlük doz
Komplike olmayan gonore 0.5 ya da 1 g tek doz IM 0.5 ila 1 g
Komplike olmayan /orta 8 ya da 12
1 ila 2 g IM ya da IV 2 ila 6 g
derecede enfeksiyonlar saat
6 ya da 8
Ciddi enfeksiyonlar 2 g IV 6 ila 8 g
saat
Enfeksiyon duyarlı olmayan türler sebebiyle oluşmuşsa, TAKSİDEM’in uygun tedavi olup
olmadığının anlaşılması için antibiyotik duyarlılık testi yapılmalıdır.
- Cerrahi profilaksisinde dozaj:
Yetişkinlerdeki normal dozaj
Anestezi indüksiyonu sırasında IV ya da IM olarak 1 g sefotaksim verilir, gerekirse operasyon
sonrasında tekrarlanır. Bu tedavinin süresi 24 saati geçmemelidir.
Sezaryen ameliyatı
Göbek bağı kesilirken 1 g sefotaksim IV olarak, ardından ilk dozdan 6 ve 12 saat sonra 1 g
sefotaksim IM ya da IV olarak uygulanır.
Uygulama şekli:
IV uygulama (enjeksiyon veya infüzyon):
Enjeksiyon ya da infüzyon çözeltisi için suda sefotaksim çözülür ve hemen kullanılmalıdır.
Aralıklı IV enjeksiyonlar için, solüsyon 3 ila 5 dakikalık süre içinde enjekte edilmelidir.
Pazarlama sonrası izleme sırasında, potansiyel olarak yaşamı tehdit eden aritmi, santral venöz
kateter yoluyla hızlı intravenöz sefotaksim alan çok az sayıda hastada rapor edilmiştir.
IM uygulama:
IM uygulama durumunda TAKSİDEM, % 1 lidokain çözeltisinde çözülerek kullanılmalıdır. Bu
sırada ilacın damara zerk edilmemesine dikkat edilmelidir.
Özel popülasyonlara ilişkin ek bilgiler:
Böbrek yetmezliği:
- Renal fonksiyon bozukluğu olan yetişkinlerde dozaj
Tablo 2
Kreatinin klirensi Birim doz Doz aralığı Günlük doz
Yarım doz Aynı Yarım doz
< 10 ml/dak
(bkz. tablo I) (bkz. tablo I) (bkz. tablo I)
Kreatinin klirensi ölçülemediğinde, yetişkinler için dozaj serum kreatinin seviyesi kullanılarak
aşağıdaki Cockcroft formülü ile hesaplanabilir:
2 / 11ağırlık (kg) x (140 - yıl cinsinden yaş)
Erkekler: ClCr (ml/dak) =
72 x serum kreatinin (mg⁄dl)
ağırlık (kg) x (140 - yıl cinsinden yaş)
ya da
0.814 x serum kreatinin (µmol⁄l)
Kadınlar: ClCr (ml/dak) = 0.85 x yukarıdaki değer
Hemodiyalizdeki hastalarda: Hemodiyalizin olduğu gün, enfeksiyonunun şiddetine göre,
günlük 1 ila 2 g sefotaksim, diyalizden sonra uygulanmalıdır.
Pediyatrik popülasyon:
- Normal renal fonksiyona sahip prematürelerde, yeni doğanlarda, bebeklerde ve
çocuklarda dozaj
Tablo 3
Yaş ya da
Hastalar Günlük doz Yol Doz aralığı
ağırlık
Prematüre 0 ila 1 hafta 50 ila 100 mg/kg/gün IV 12 saat
Prematüre 1 ila 4 hafta 75 ila 150 mg/kg/gün IV 8 saat
50 ila 100 mg/kg/gün
Menenjit gibi şiddetli
Bebekler ve IV* ya da
< 50 kg enfeksiyonlar için, günlük 6 ila 8 saat
Çocuklar IM*
doz iki katına
çıkarılabilir
Çocuklar ≥ 50 kg yetişkin dozajı
*24 saat içinde 2 g aşılmamalıdır. IM yoldan % 1 lidokainle hazırlanmış çözelti, 30 aylıktan
büyük çocuklarda kullanılmalıdır.
4.3. Kontrendikasyonlar
• Sefalosporinlere karşı aşırı duyarlılık durumunda
• Sefotaksime veya ilacın içeriğindeki maddelerden birine aşırı duyarlılık durumunda
4.4. Özel kullanım uyarıları ve önlemleri
• Süperenfeksiyon
Diğer antibiyotiklerle olduğu gibi, sefotaksim kullanımı, özellikle uzun süreliyse, duyarlı
olmayan mikroorganizmaların aşırı çoğalması ile sonuçlanabilir. Hastanın durumunun sürekli
olarak değerlendirilmesi gerekir. Tedavi sırasında süperenfeksiyon oluşursa uygun önlemler
alınmalıdır.
• Anafilaktik reaksiyonlar
Sefalosporinler reçete edilmeden önce hastada alerjik diatez ve özellikle beta laktam
antibiyotiklere karşı aşırı duyarlılık olup olmadığı konusunda bilgi alınması gerekir.
Aşırı duyarlılık reaksiyonu oluşması halinde, tedavi durdurulmalıdır.
Daha önce sefalosporinlere ani-tip aşırı duyarlılığı olduğu bilinen hastalarda TAKSİDEM
kullanımı kesinlikle kontrendikedir. Herhangi bir kuşku bulunması durumunda, olası herhangi
bir anafilaktik reaksiyonu tedavi etmek üzere ilk uygulama sırasında bir hekimin hazır
3 / 11bulunması önemlidir.
Vakaların % 5 ila % 10’unda penisilinler ve sefalosporinler arasında çapraz alerji
bulunduğundan, penisiline duyarlı kişilerde sefalosporinleri kullanırken son derece temkinli
olmak gerekir; ilk uygulama sırasında dikkatli bir takip önemlidir. Bu iki antibiyotik grubu ile
ortaya çıkan aşırı duyarlılık reaksiyonları (anafilaksi) ciddi hatta ölümcül olabilir (acil
önlemler için ‘‘Anafilaktik şokta alınması gerekli acil önlemler’’ bölümüne bakınız). Aşırı
duyarlılık reaksiyonu oluşması halinde, tedavi durdurulmalıdır.
Şiddetli cilt reaksiyonları
Akut generalize ekzantematöz püstüloz (AGEP), Stevens-Johnson sendromu (SJS), toksik
epidermal nekroliz (TEN), eozinofili ve sistemik semptomların eşlik ettiği ilaç reaksiyonu
(DRESS) dahil olmak üzere, hayatı tehdit edici veya ölümcül olabilen ciddi kutanöz advers
reaksiyonlar (SCAR'lar), sefotaksim tedavisiyle ilişkili olarak pazarlama sonrası rapor
edilmiştir.
Reçeteleme sırasında hastalara, bu cilt reaksiyonlarının belirti ve semptomları açıklanmalıdır.
Bu reaksiyonları düşündüren belirti ve semptomlar ortaya çıkarsa sefotaksim derhal
kesilmelidir. Hastada sefotaksim kullanımıyla AGEP, SJS, TEN veya DRESS geliştiyse
sefotaksim tedavisi yeniden başlatılmamalı ve kalıcı olarak kesilmelidir.
Çocuklarda döküntü görünümü, altta yatan enfeksiyon veya alternatif bir enfeksiyon süreciyle
karıştırılabilir ve doktorlar, sefotaksim tedavisi sırasında döküntü ve ateş semptomları gelişen
çocuklarda sefotaksim reaksiyonu olasılığını göz önünde bulundurmalıdır.
• Clostridium difficile ile ilişkili hastalık (örn. psödomembranöz kolit)
Özellikle geniş spektrumlular olmak üzere çeşitli antibiyotikler ile tedavi sırasında ya da
tedaviden sonraki ilk haftalarda ortaya çıkan şiddetli ve/veya uzun süreli ishal Clostridium
difficile ile ilişkili hastalığın belirtisi olabilir. Bunun da en şiddetli şekli psödomembranöz
kolittir. Ender koyulan bir tanı olmakla birlikte endoskopik ve/veya histolojik incelemeler ile
ölümcül seyredebilen bu hastalık doğrulanabilir. Clostridium difficile nedenli hastalığı teşhis
etmenin en iyi yolu, feçeste bu patojenin ve daha da önemlisi bunun sitotoksinlerinin
araştırılmasıdır.
Psödomembranöz kolitten kuşkulanılması durumunda TAKSİDEM hemen kesilmeli ve
gecikmeden uygun antibiyotik tedavisi (örneğin oral vankomisin veya metronidazol)
başlanmalıdır.
Fekal staz, Clostridium difficile ile ilişkili hastalığın şiddetini artırabilir.
Peristaltizmi baskılayan ilaçlar kullanılmamalıdır.
• Hematolojik reaksiyonlar
Özellikle uzun süreli tedavilerde sefotaksim tedavisi sırasında lökopeni, nötropeni ve daha
seyrek olarak agranülositoz gelişebilir. 7 - 10 günden uzun süren tedavilerde beyaz kan
hücreleri izlenmeli ve nötropeni durumunda tedavi kesilmelidir.
Bazı olgularda tedavi kesilmesi ardından hızla düzelen eozinofili ve trombositopeni
bildirilmiştir. Hemolitik anemi olguları da bildirilmiştir (Bkz. Bölüm 4.8).
• Renal yetmezlik
Ciddi renal yetmezliği olanlarda doz, kreatinin klirensine göre ayarlanmalıdır. Eğer
gerekiyorsa, serum kreatinin bazında düzenlenmelidir.
• Renal fonksiyonun izlenmesi
Eğer sefotaksim aminoglikozidler ile birlikte verilecekse dikkatli olunmalıdır. Böyle
4 / 11durumlarda hastaların renal fonksiyonu izlenmelidir.
• Sodyum alımı
Sodyum kısıtlamasının gerekli olduğu hastalarda sefotaksimin sodyum içeriği (50.5 mg/g
sefotaksim) göz önünde bulundurulmalıdır.
• Nörotoksisite
Sefotaksim dahil olmak üzere yüksek doz beta laktam antibiyotikleri özellikle renal yetmezliği
olan hastalarda ensefalopatiye yol açabilir (bilinç kaybı, anormal hareketler ve konvülziyonlar)
(Bkz. Bölüm 4.8). Hastalara bu reaksiyonlar ortaya çıktığında tedaviye devam etmeden önce
hemen doktorları ile iletişime geçmeleri söylenmelidir.
• Uygulama önlemleri
Pazarlama sonrası izlemde az sayıda olguda santral venöz kateter ile hızlı intravenöz
uygulamada yaşamı tehdit etme potansiyeli olan aritmi bildirilmiştir. Önerilen enjeksiyon ya
da infüzyon süresine uyulmalıdır (Bkz. Bölüm 4.2).
• Laboratuvar testleri üzerine etkisi
Diğer sefalosporinlerle olduğu gibi sefotaksim ile tedavi edilen bazı hastalarda pozitif Coombs
testi saptanmıştır. Bu fenomen kan çaprazlama testini etkileyebilir.
Özgün olmayan indirgeyicilerle yapılan idrar glukoz testi yalancı pozitif sonuç verebilir. Bu
fenomen glukoz oksidaza özgü yöntem kullanıldığında görülmemektedir.
• Nötropeni:
10 günden uzun süren tedavilerde beyaz kan hücrelerinin sayımı yapılmalı ve nötropeni
durumunda TAKSİDEM tedavisi kesilmelidir.
4.5. Diğer tıbbi ürünler ile etkileşimler ve diğer etkileşim şekilleri
Aminoglikozid antibiyotikler ve diüretikler:
Aminoglikozid antibiyotikler veya furosemid gibi potent diüretiklerle tedavi edilen hastalara
yüksek dozda sefalosporin uygulanırken, bu kombinasyonların böbrek fonksiyonu üzerindeki
olası yan etkilerine karşı dikkatli olunmalıdır. Ancak önerilen dozlarda sefotaksim ile
nefrotoksisitede artış beklenmez.
Probenesid, sefalosporinlerin renal tübüllerden atılımını geciktirir ve plazma
konsantrasyonlarında artışa neden olur.
Diğer sefalosporinlerle olduğu gibi, sefotaksim nefrotoksik ilaçların nefrotoksik etkilerini
artırabilir.
Sefalosporinlerle tedavi sırasında Coombs testleri pozitif olabilir. Sefotaksim ile tedavi
sırasında da karşılaşılabilen bu durum, kanda çapraz karşılaştırma (cross-matching) testiyle
etkileşebilir.
Sefotaksim ile tedavi edilen hastalarda, bakır redüksiyon testleriyle (Benedict ve Fehling
solüsyonları veya Clinitest) üriner glukoz testi yanlış-pozitif sonuç verebilir. Glukoz-oksidaz-
spesifik yöntem kullanıldığında bu duruma rastlanmamaktadır.
Özel popülasyona ilişkin ek bilgiler
Veri yoktur.
5 / 114.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık çağındaki kadınlarda, ilacın muhtemel yararı ile potansiyel riski değerlendirilerek
kullanımına karar verilmelidir. Doğum kontrol yöntemleri ile etkileşim konusunda veri
bulunmamaktadır.
Gebelik dönemi
Sefotaksim plasentaya geçer.
Birkaç hayvan türünde yapılan çalışmalarda herhangi bir teratojenik veya fetotoksik etki
meydana gelmemiştir.
Sefotaksim için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Buna karşın, insanlarda hamilelik sırasında sefotaksimin güvenilirliği henüz kanıtlanmamıştır
ve bu nedenle hamilelik sırasında kullanılmamalıdır.
Laktasyon dönemi
Sefotaksim anne sütüne geçtiğinden, ya emzirme ya da annenin TAKSİDEM ile tedavisi
kesilmelidir.
Üreme yeteneği/ Fertilite
Fare, sıçan ve tavşanlarda üreme toksisitesi çalışmaları, gelişme üzerine ve teratojenik etkisi
olmadığını göstermiştir. Fertilite, prenatal ve postnatal gelişme etkilenmemiştir (bkz. Bölüm
5.3)
4.7. Araç ve makine kullanımı üzerindeki etkiler
Sefotaksim sersemliğe neden olabilir ve araç ve makine kullanımını etkileyebilir.
4.8. İstenmeyen etkiler
Çok yaygın (> 1/10); yaygın (> 1/100 ila < 1/10); yaygın olmayan (> 1/1.000 ila < 1/100);
seyrek (> 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Yaygın olmayan:
Tedavi sonlandırıldığında geri dönüşümlü olan eozinofili, trombositlerde azalma
(trombositopeni) ve eozinofil sayısında artma (eozinofili) rapor edilmiştir.
Bilinmiyor:
Tedavisi sırasında, özellikle uzun süreli tedavilerde, diğer beta laktam antibiyotiklerde olduğu
gibi, nötropeni ve daha seyrek olarak agranülositoz gelişebilir.
Hemolitik anemi ve tedavi sonlandırıldığında geri dönüşümlü olan nötropeni bildirilmiştir.
10 günden uzun süren tedavilerde kan sayımı mutlaka takip edilmelidir.
Bağışıklık sistemi hastalıkları
Yaygın olmayan:
Jarisch-Herxheimer reaksiyonu
6 / 11Diğer antibiyotiklerle de bildirildiği gibi, borelliosis tedavisinin ilk günlerinde Jarisch-
Herxheimer reaksiyonu gelişebilir. Birkaç hafta süren borelliosis tedavisinden sonra aşağıda
belirtilen semptomların bir veya birkaçının ortaya çıktığı rapor edilmiştir: Deri döküntüsü,
kaşıntı, ateş, lökopeni, karaciğer enzimlerinde yükselme, solunum güçlüğü, eklem rahatsızlığı.
Bu belirtiler, bir dereceye kadar hastanın tedavi gördüğü hastalığın semptomlarıyla uygunluk
göstermektedir.
Bilinmiyor:
Aşırı duyarlılık reaksiyonları bildirilmiştir. Bunlar, deri döküntüsü, kaşıntı ve daha seyrek
olarak ürtiker vücut ısısının normalin üzerine çıkması ve nadir olarak anafilaksiyi (şokla
sonuçlanabilen anjiyoödem, bronkospazm) içerir (Bkz. Bölüm 4.4).
Sinir sistemi hastalıkları
Yaygın olmayan:
Konvülsiyonlar.
Bilinmiyor:
Baş ağrısı, sersemlik.
Sefotaksim dahil yüksek doz beta laktam antibiyotiklerinin uygulanması, özellikle böbrek
yetmezliği olan hastalarda ensefalopatiye neden olabilir. (ör; bilinç bozukluğu, anormal
hareketler ve konvülsiyonlar).
Kardiyak hastalıklar
Bilinmiyor:
Santral venöz kateter yolundan hızlı bolus şeklinde sefotaksim uygulanmasını takiben çok az
sayıda hastada hayatı tehdit eden aritmi bildirilmiştir.
Solunum, göğüs bozuklukları ve mediastinal hastalıklar
Bilinmiyor:
Bronkospazm.
Yaygın olmayan:
İshal.
Bilinmiyor:
Bulantı, kusma, karın ağrısı gelişebilir.
Tüm diğer geniş spektrumlu antibiyotiklerle olduğu gibi, bazı vakalarda kanlı dışkının eşlik
edebildiği ishal bazen enterokolitin bir semptomu olabilir. Antibiyotiklerle ortaya çıkabilen
enterokolitin özel bir formu psödomembranöz kolittir [çoğu vakada Clostridium difficile'ye
bağlıdır] (Bkz. Bölüm 4.4).
Hepato-bilier hastalıklar
Yaygın olmayan:
Karaciğer enzimleri (ALT, AST, LDH, gamma-GT ve/veya alkalen fosfataz,) ve/veya
bilirubin düzeylerinde artış. Aynı zamanda enfeksiyonla da açıklanabilen bu laboratuvar
parametrelerindeki bozukluklar seyrek olarak normal değerlerin üst sınırlarının iki katını
aşabilir ve genellikle kolestatik ve çoğunlukla da asemptomatik bir karaciğer hasarına yol
açabilir.
Bilinmiyor:
Hepatit (bazen sarılıkla beraber) bildirilmiştir.
7 / 11Deri ve deri altı doku hastalıkları
Yaygın olmayan:
Döküntü, pruritus, daha az sıklıkla ürtiker.
Advers reaksiyonların tablolaştırılmış listesi
MeDRa Standart Sistem Advers reaksiyonlar Sıklık
Organ Sınıfı
Deri ve deri altı doku Eozinofili ve sistemik semptomların eşlik bilinmiyor
bozuklukları ettiği ilaç reaksiyonu (DRESS) (bkz.
Bölüm 4.4)
Böbrek ve idrar hastalıkları
Yaygın olmayan:
Özellikle aminoglikozidler ile birlikte kullanıldıklarında sefotaksim de dahil olmak üzere
sefalosporinlerin uygulaması sırasında renal fonksiyonda düşüş (kreatinin yükselmesi)
gözlemlenmiştir.
Bilinmiyor:
Diğer bazı sefalosporinlerle olduğu gibi, sefotaksim ile tedavi edilen vakalarda interstisyel
nefrit gelişebilir.
Üreme sistemi ve meme hastalıkları:
Bilinmiyor:
Vajinal kandidiazis.
Genel bozukluklar ve uygulama bölgesine ilişkin hastalıklar
Çok yaygın:
Enjeksiyon bölgesinde ağrı (IM uygulama)
Yaygın olmayan:
Ateş, enjeksiyon yerinde enflamasyon
İntravenöz sefotaksim uygulanan hastalarda birkaç vakada flebit/tromboflebit bildirilmiştir.
Bununla birlikte, bu durum nadiren tedavinin kesilmesine yol açmıştır.
Bilinmiyor:
Süperenfeksiyon: Diğer antibiyotiklerle olduğu gibi, sefotaksim kullanımı, özellikle uzun
süreliyse, duyarlı olmayan mikroorganizmaların aşırı çoğalması ile sonuçlanabilir. Hastanın
durumunun sürekli olarak değerlendirilmesi gerekir. Tedavi sırasında süperenfeksiyon
oluşursa uygun önlemler alınmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr ; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sefotaksimin serum düzeyleri periton diyalizi veya hemodiyalizle düşürülebilir. Doz aşımı
8 / 11durumunda, özellikle böbrek yetmezliğinde geri dönüşümlü ensefalopati oluşma riski vardır.
Belirli bir antidot bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta laktam antibiyotikleri
ATC kodu: J01DD01
Sefotaksim parenteral yolla uygulanan, 2-aminotiyazol sefalosporin grubu bir antibiyotiktir.
Etkisini hücre duvarının sentezini inhibe ederek gösterir. Birçok beta laktam’a karşı stabildir.
Sefotaksim genel olarak aşağıdaki mikroorganizmalara etkilidir:
Aeromonas hydrophila, Bacillus subtilis, Bordetella pertussis, Borrelia burgdorferi,
Moraxella (Branhamella) catarrhalis, Citrobacter diversus*, Citrobacter freundii*,
Clostridium perfringes, Corynebacterium diptheriae, E.coli, Enterobacter spp*, Erysipelothrix
insidiosa, Eubacterium, Haemophilus ampisiline dirençli penisilaz üreten ve üretmeyen suşlar
dahil, Klebsiella pneumoniae, Klebsiella oxytoca, Metisiline duyarlı Stafilokoklar penisilaz
üreten ve üretmeyen suşlar dahil, Morganella morganii, Neisseria gonorrhoae penisilaz üreten
ve üretmeyen suşlar dahil, Neisseria meningitidis, Propionibacterium, Proteus mirabilis,
vulgaris, Providencia, Streptococcus pneumoniae, Salmonella türleri, Serratia türleri*,
Shigella, Streptokoklar, Veillonella, Yersinia*
* Sefodizime duyarlılık epidemiyolojiye ve ülkenin direnç seviyesine bağlıdır.
Aşağıdaki mikroorganizmalar sefotaksime dirençlidir:
Acinetobacter baumanii, Bacteroides fragilis, Clostridium difficile Enterococcus, Gram
negatif aneroblar, Listeria monocytogenes, Metisiline dirençli stafilokoklar, Pseudomonas
aeruginosa, Pseudomonas cepacia, Stenotrophomonas maltophili.
5.2. Farmakokinetik özellikler
Tablo 4
Yetişkinlerdeki farmakokinetik özellikler
Sağlıklı yetişkinler Sağlıklı yetişkinler
IV (5 dakika) IM
1. Doz 1 g 1 g
2. Absorbsiyon
Biyoyararlanım (%) 100 90 - 95
3. Kinetik parametreler
T (h) 0.5
max
C (mcg/ml) 100 20 - 30
max
Terminal yarılanma ömrü(h) 0.9 - 1.1 1.3
Dağılım hacmi(l/kg) 0.30
Proteine bağlanma
Tip Albümin
% 25 - 40
4. Metabolizma
Karaciğer +
-Metabolitler
9 / 11M1 Desasetil CTX*
M2 Laktamin form
M3 Laktamin form
5. Eliminasyon
İdrar % 90
CTX: % 50
desasetil CTX: % 15 - 25
M2 + M3: % 15 - 30
Feçes % 10
*Sağlıklı gönüllülerde desasetilsefotaksimin yarılanma ömrü yaklaşık olarak 2 saattir.
Antibakteriyel etkisi sefotaksimle sinerjiktir.
Dağılım:
5 dakika süresince 1 g IV enjeksiyonunun ardından, plazma konsantrasyonu 100 mcg/ml’dir.
IM yolu ile verilen aynı 1 g’lık dozun ½ saat sonra maksimum plazma konsantrasyonu 20 ila
30 mcg/ml’dir.
Sanal yarılanma ömrü 1 saat (IV yol) ila 1 - 1.5 saattir (IM yol).
Sanal dağılım hacmi 0.3 l/kg’dır.
Sefotaksimin plazma proteinlerine bağlanma oranı, özellikle albümine olmak üzere % 25 - 40
arasında değişmektedir.
Biyotransformasyon:
Karaciğerde metabolize olur.
Eliminasyon:
% 50’si değişmemiş sefotaksim ve yaklaşık % 20’si desasetilsefotaksim halinde olmak üzere
uygulanan dozun yaklaşık % 90’ı idrar yolu ile elimine edilir.
Hastalardaki karakteristik özellikler
Yaşlılarda:
80 yaşından büyük hastalarda, sefotaksimin yarılanma ömrü ortalama olarak 2.5 saate
yükselmektedir. Dağılım hacmi gençlerle karşılaştırıldığında değişmemiştir.
Renal bozukluğu olan yetişkin hastalar:
Dağılım hacmi hemen hemen değişmez, böbrek yetmezliğinin son aşamasında bile yarı ömrü
2.5 saati geçmez.
Bebekler, çocuklar, yenidoğanlar ve prematüre bebekler:
Bebek ve çocuklarda, sefotaksimin plazma seviyeleri ve dağılım hacmi, mg/kg cinsinden aynı
dozu alan yetişkinlerde gözlenenlere benzerdir. Yarılanma ömrü 0.75 ila 1.5 saat arasında
değişir.
Yenidoğanlarda ve prematüre bebeklerde, dağılım hacmi, bebeklerde ve çocuklardakilere
benzerdir. Ortalama yarılanma ömrü 1.4 ila 6.4 saat arasında değişir.
5.3. Klinik öncesi güvenlilik verileri
Akut toksisite:
10 / 11Hayvan deneylerinde, sefotaksimin akut toksisitesi düşüktür, sıçan ve farelerde IV uygulamayı
takiben LD değerleri yaklaşık 10g/kg düzeyindedir. Bu türlerde sefotaksim intraperitonal,
50
SC veya IM yoldan uygulandığında toksisite daha da düşüktür. Köpeklerde, LD 1.5g/kg’dan
50
büyüktür.
Sıçan ve köpeklerde subakut toksisite; 13 hafta süreyle, sıçanlarda SC 300 mg/kg/gün doz;
köpeklerde IV 1500 mg/kg/gün doz uygulanarak yürütülmüştür.
Kronik toksisite:
Kronik toksisite çalışmalarında, 6 ay süreyle, sıçanlarda SC 250 mg/kg/gün doz; köpeklerde
IV 250 mg/kg/gün doz uygulanmıştır. Bu çalışmalarda gözlenen toksisite, minimumdur ve
sıçanlarda, ince bağırsakta (çekum) dilatasyon ve yüksek dozlarda hafif renal toksisite
belirtileri görülür. Bu sonuçlar, sefotaksimin düşük toksisitesini göstermektedir.
Teratojenite:
Fare, sıçan ve tavşanlarda üreme toksisitesi çalışmaları, gelişme üzerine ve teratojenik etkisi
olmadığını göstermiştir. Fertilite, prenatal ve postnatal gelişme etkilenmemiştir.
6. FARMASÖTİK ÖZELLİKLERİ
6.1. Yardımcı maddelerin listesi
Enjeksiyonluk su
6.2. Geçimsizlikler
TAKSİDEM diğer antibiyotiklerle aynı enjektör içinde ya da infüzyon solüsyonları içerisinde
karıştırılmamalıdır. Bu durum aminoglikozidler olmak üzere tüm antibiyotikler için geçerlidir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklayınız. Işıktan koruyunuz.
Sulandırıldıktan sonraki saklama koşulları: Çözelti hazırlandıktan sonra, 25°C’nin altında
oda sıcaklığında 24 saat, buzdolabında 10 gün dayanıklıdır.
6.5. Ambalajın niteliği ve içeriği
2 g sefotaksim içeren bir adet flakon ve bir adet 10 ml’lik enjeksiyonluk su içeren ampul.
Flakon: Alüminyum kapaklı, kauçuk tıpalı Tip II renksiz cam flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pharmada İlaç San. ve Tic. A.Ş.
Dem Plaza, İnönü Mah. Kayışdağı Cad. No:172
34755 Ataşehir / İSTANBUL
Tel: 0 216 577 80 24
Faks: 0 216 577 80 25
11 / 118. RUHSAT NUMARASI
208/73
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 01.09.2006
Ruhsat yenileme tarihi:
10. KÜB’ÜN YENİLENME TARİHİ
12 / 11