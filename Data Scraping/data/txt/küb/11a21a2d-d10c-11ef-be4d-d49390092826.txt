KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HYQVIA 20 g/200 mL SC Kullanım İçin İnfüzyonluk Çözelti
Steril
2. KALİTATİF VE KANTİTATİF BİLEŞİM
HYQVIA, biri insan normal immünoglobulini (%10 İmmün Globulin veya %10 IG) içeren, diğeri
rekombinant insan hiyalüronidazı (rHuPH20) içeren iki flakondan oluşan ambalajda sunulan bir
ilaçtır.
Etkin madde:
1 mL çözelti içinde:
İnsan normal immünoglobulini (SCIg) 100 mg*
* En az % 98 immünoglobulin G (IgG) saflıkta.
Her bir 200 mL’lik flakon 20 g insan normal immünoglobulini içerir.
IgG alt sınıflarının dağılımı (yaklaşık veriler):
IgG ≥ % 56,9
1
IgG ≥ % 26,6
2
IgG ≥ % 3,4
3
IgG ≥ % 1,7
4
İmmünoglobulin A (IgA) içeriği en fazla 140 mikrogram/mL’dir.
İnsan bağışçılardan alınan plazmadan üretilmiştir.
Yardımcı maddeler:
1 mL çözelti içinde:
Rekombinant insan hiyalüronidazı (rHuPH20)* 160 U
* Rekombinant insan hiyalüronidazı, rekombinant DNA teknolojisi ile Çin Hamsteri Over (CHO)
hücrelerinde üretilen ve 447 amino asitten oluşan saflaştırılmış bir glikoproteindir.
* Rekombinant insan hiyalüronidazın toplam sodyum içeriği (klorür ve fosfat olarak), 4,03
mg/mL’dir.
Yardımcı maddeler için Bölüm 6.1’e bakınız.
13. FARMASÖTİK FORM
İnfüzyonluk çözelti.
%10 IG, berrak veya hafif opalesan, renksiz veya açık sarı renkte bir çözeltidir. Çözelti 4,6-5,1 pH
değerine ve 240-300 mOsmol/kg’lık bir ozmolaliteye sahiptir.
Rekombinant insan hiyalüronidazı, berrak ve renksiz bir çözeltidir. Çözelti 6,5-8,0 pH değerine ve
290-350 mOsmol/kg’lık bir ozmolaliteye sahiptir.
4. KLİNİK ÖZELLİKLER
4.1 Terapötik endikasyonlar
Aşağıda yer alan hastalıklarda çocuk ve adolesanlar (0-18 yaş) ile yetişkinlerin replasman tedavisi:
• Antikor üretim bozukluğunun görüldüğü primer immün yetmezlik sendromları (bkz. Bölüm
4.4).
• Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı ve
kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
*Kanıtlanmış SAE: IgG antikor titresinde pnömokokal polisakkarit ve polipeptit antijen aşılarına
en az 2 kat artış sağlanamaması.
4.2 Pozoloji ve uygulama şekli
Pozoloji/uygulama sıklığı ve süresi:
Replasman tedavisi immün yetmezlik tedavisinde deneyimli bir hekimin gözetimi altında
başlatılmalı ve takip edilmelidir.
Pozoloji
Doz ve doz rejimi endikasyona bağlıdır.
Bu tıbbi ürün subkutan yolla uygulanmalıdır.
Replasman tedavisinde dozun farmakokinetik ve klinik yanıta bağlı olarak her hasta için
bireyselleştirilmesi gerekebilir. Düşük kilolu ya da kilolu hastalarda vücut ağırlığına bağlı doz
düzenlemesi gerekebilir.
Aşağıdaki doz rejimi bir kılavuz olarak verilmektedir.
Primer immün yetmezlikte replasman tedavisi (4.1’de belirtildiği şekilde):
Daha önce immünoglobulin tedavisi almamış olan hastalar:
6 g/L'lik bir çukur düzeyine ulaşmak için gerekli doz, 0,4-0,8 g/kg/ay'dır. Kararlı durum
seviyelerini idame ettirecek doz aralığı, 2 ile 4 hafta arasında değişir.
2Çukur düzeyleri ölçülmelidir ve enfeksiyon insidansı ile bağlantılı olarak değerlendirilmelidir.
Enfeksiyon oranını azaltmak için dozu artırmak ve daha yüksek çukur düzeylerini (> 6 g/L)
hedeflemek gerekebilir.
Tedavinin başlangıcında ilk infüzyonlar için tedavi aralıklarının 1 haftalık dozdan 3 veya 4 haftalık
dozlara kademeli olarak uzatılması önerilir. %10 IG'nin kümülatif aylık dozu, HYQVIA ile
planlanan tedavi aralıklarına göre 1 haftalık, 2 haftalık vb. dozlara bölünmelidir.
Daha önce intravenöz olarak uygulanan immünoglobulin ile tedavi edilen hastalar:
İmmünoglobulinin intravenöz uygulamasından doğrudan geçiş yapan hastalar için veya referans
olabilecek bir intravenöz immünoglobulin dozunu daha önce almış hastalar için, tıbbi ürün, daha
önceki intravenöz immünoglobulin tedavisi ile aynı dozda ve aynı sıklıkta uygulanmalıdır.
Hastalara daha önce 3 haftalık bir doz alımı rejimi uygulanmış ise, aralığın 4 haftaya artırılması,
aynı haftalık eş değerlerin uygulanmasıyla gerçekleştirilebilir.
Daha önce subkutan olarak uygulanan immünoglobulin ile tedavi edilen hastalar:
Halihazırda subkutan olarak immünoglobulin uygulanan hastalar için, başlangıçtaki aylık
HYQVIA dozu, subkutan tedavi için olanla aynıdır, ancak 3 veya 4 haftalık aralığa göre
ayarlanabilir. HYQVIA'nın ilk infüzyonu, daha önceki immünoglobulin ile son infüzyondan
bir hafta sonra verilmelidir.
Sekonder immün yetmezlik (4.1’de belirtildiği şekilde):
Tavsiye edilen doz 3-4 haftada bir 0,2-0,4 g/kg’dır.
IgG çukur seviyeleri ölçülmeli ve enfeksiyon varlığı ile birlikte değerlendirilmelidir. Doz,
enfeksiyona karşı en iyi korumayı sağlayacak gerekli şekilde düzenlenmelidir, ısrarcı enfeksiyonu
olan hastalarda doz artırımı gerekebilirken, enfeksiyonu kalmayan hastalarda dozun azaltılması
düşünülebilir.
Pediyatrik popülasyon:
Tüm endikasyonlarda dozun vücut ağırlığına göre verilmesi ve yukarıda bahsedilen hastalığın
klinik sonucuna göre ayarlanması nedeniyle çocuk ve adolesanlardaki (0-18 yaş) doz yetişkinlerden
farklı değildir. Şu anda mevcut olan veriler, Bölüm 4.8, Bölüm 5.1 ve Bölüm 5.2'de sunulmuştur.
Uygulama şekli:
• Bu tıbbi ürün yalnızca subkutan kullanım içindir, intravenöz olarak uygulamayınız.
• Uygulamadan önce HYQVIA’nın iki bileşenini de renk değişimi ve partiküllü madde
açısından görsel olarak inceleyiniz.
• Kullanmadan önce buzdolabındaki ürünün oda sıcaklığına gelmesine izin veriniz. Mikrodalga
fırınlar dahil ısıtıcı cihazlar kullanmayınız.
• Çalkalamayınız.
• Bu tıbbi ürün iki flakondan oluşmaktadır. Bu tıbbi ürünün bileşenlerini karıştırmayınız.
Her %10 IG flakonu, aşağıdaki tabloda belirtildiği üzere, karşılık gelen uygun miktarda
rekombinant insan hiyalüronidazı ile birlikte sunulur. %10 IG flakonunun tüm içeriğinin uygulanıp
3uygulanmadığına bakılmaksızın, rekombinant insan hiyalüronidazı flakonunun tüm içeriği
uygulanmalıdır. Tıbbi ürünün her iki bileşeni aynı iğne yoluyla birbiri ardına uygulanmalıdır;
aşağıda tarif edildiği şekilde rekombinant insan hiyalüronidazı ile başlanmalı, ardından %10 IG
uygulanmalıdır.
HYQVIA uygulama çizelgesi
Rekombinant insan hiyalüronidazı %10 insan normal immünoglobulini
Hacim (mL) Protein (gram) Hacim (mL)
1,25 2,5 25
2,5 5 50
5 10 100
10 20 200
15 30 300
HYQVIA dahil olmak üzere immünoglobulinlerin subkutan uygulaması sırasında veya uygulama
sonrasında infüzyon bölgesinde sızıntı meydana genebilir. Bu durumda daha uzun iğnelerin ve/veya
birden fazla infüzyon bölgesinin kullanılması değerlendirilmelidir. İğne boyutu ile ilgili
değişiklikler tedaviyi uygulayan hekimin gözetiminde yapılmalıdır.
Subkutan HYQVIA infüzyonunun evde tedavi olarak kullanılması durumunda, tedavi, hastalara
evde tedavi konusunda kılavuzluk etmekte deneyimli bir hekim tarafından başlatılmalı ve
izlenmelidir. Hastalara infüzyon teknikleri, infüzyon pompası veya enjektör pompası kullanımı,
tedavi günlüğünün tutulması, olası şiddetli advers reaksiyonların tanınması ve bu reaksiyonların
görülmesi durumunda alınacak önlemler öğretilmelidir.
HYQVIA, dört haftaya kadarlık aralıklarla bir veya iki bölgeye tam terapötik doz uygulanması için
kullanılabilir. Hastanın haftalık aynı eşdeğer dozu alması için hacim, toplam infüzyon süresi ve
tolerabilite göz önünde bulundurularak sıklık ve infüzyon bölge sayısı ayarlanmalıdır. Hastanın bir
dozu kaçırması durumunda, en kısa zamanda kaçırılan doz uygulanmalı ve geçerli olan planlanmış
tedaviye devam edilmelidir.
%10 IG flakonu pompa kullanılarak infüze edilmelidir. Rekombinant insan hiyalüronidazı manuel
subkutan enjeksiyon yöntemi ile (handpush) veya pompa kullanılarak infüze edilebilir. 24 gauge
iğne, hastaların 300 mL/saat/infüzyon yeri akış hızında infüze etmelerini sağlamak için gerekebilir.
Ancak, eğer daha yavaş akış hızı kabul edilebilirse, daha küçük iğne boyutları kullanılabilir. 1,25
mL’lik rekombinant insan hiyalüronidazı flakon hacminde, tıpanın zorlanmasının veya tıkanmanın
önlenmesi için flakonun içeriği çekilirken 18-22 gauge iğne kullanılmalıdır; diğer tüm flakon
hacimlerinde, flakonun içeriğini çekerken iğne veya iğnesiz bir cihaz kullanılabilir.
Tıbbi ürünün önerilen infüzyon bölgesi/bölgeleri orta ve üst karın ve kalçalardır. İki bölgenin
kullanılması durumunda iki infüzyon bölgesi vücudun karşılıklı taraflarında olmalıdır. Kemikli
prominanslardan veya skarlaşmış alanlardan kaçınılmalıdır. Ürün, lokalize enfeksiyonun potansiyel
dağılma riskinden dolayı enfeksiyonlu veya akut inflamasyonlu alanlara veya bu alanların çevresine
infüze edilmemelidir.
Rekombinant insan hiyalüronidazı içeriğinin sabit bir hızda uygulanması ve özellikle hasta
4HYQVIA tedavisine yeni başlamışsa, %10 IG’nin uygulama hızının önerilen hızların üzerine
çıkartılmaması önerilmektedir.
İlk olarak, rekombinant insan hiyalüronidazı çözeltisinin tam dozu infüzyon bölgesi başına 1 ila 2
mL/dakika hızda veya tolere edildiği düzeyde infüze edilmelidir. Rekombinant insan
hiyalüronidazından sonra 10 dakika içinde aynı subkutan iğne seti ile bölge başına tam doz %10 IG
infüze edilmelidir.
%10 IG için infüzyon bölgesi başına aşağıdaki infüzyon hızları önerilmektedir:
< 40 kg hastalar ≥ 40 kg hastalar
Sonraki 2-3 Sonraki 2-3
İlk İki İnfüzyon İlk İki İnfüzyoın
İnfüzyon İnfüzyon
Aralık/Dakika (mL/saat/infüzyon (mL/saat/infüzyon
(mL/saat/infüzyon (mL/saat/infüzyon
bölgesi) bölgesi)
bölgesi) bölgesi)
10 dakika 5 10 10 10
10 dakika 10 20 30 30
10 dakika 20 40 60 120
10 dakika 40 80 120 240
Kalan
80 160 240 300
infüzyon
Hasta başlangıç infüzyonlarını bölge başına tam dozda ve maksimum hızda tolere ederse, hekimin
ve hastanın görüşüne göre sonraki infüzyonların hızının artırılması düşünülebilir.
Tıbbi ürünü nasıl kullanacağınız konusunda talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek / Karaciğer yetmezliği:
İntravenöz immünoglobulin tedavisi alan hastalarda, özellikle sükroz içeren ürünleri
kullananlarda ciddi böbrek advers reaksiyonları rapor edilmiştir. (bkz. Bölüm 4.4).
Pediyatrik popülasyon:
Tüm endikasyonlarda dozun vücut ağırlığına göre verilmesi ve yukarıda bahsedilen hastalığın
klinik sonucuna göre ayarlanması nedeniyle çocuk ve adolesanlardaki (0-18 yaş) doz
yetişkinlerden farklı değildir. Şu anda mevcut olan veriler, Bölüm 4.8, Bölüm 5.1 ve Bölüm
5.2'de sunulmuştur.
Geriyatrik popülasyon:
Tüm endikasyonlarda dozun vücut ağırlığına göre verilmesi ve yukarıda bahsedilen hastalığın
klinik sonucuna göre ayarlanması nedeniyle doz yetişkinlerden farklı değildir.
4.3 Kontrendikasyonlar
HYQVIA intravenöz veya intramüsküler olarak verilmemelidir.
5Etkin madde (IgG) veya Bölüm 6.1'de listelenen yardımcı maddelerden herhangi birine karşı aşırı
duyarlılık (bkz. Bölüm 4.4).
İnsan immünoglobulinlerine karşı aşırı duyarlılık, özellikle de çok nadir olarak hastada IgA'ya karşı
antikor geliştiğinde görülen IgA yetmezliği durumlarında.
Hiyalüronidaza veya rekombinant insan hiyalüronidazına karşı bilinen sistemik aşırı duyarlılık.
4.4 Özel kullanım uyarıları ve önlemleri
HYQVIA kazara hastanın kan damarına uygulanırsa, hastada şok gelişebilir.
Bölüm 4.2'de önerilen infüzyon hızına uyulmalıdır. Hastalar, özellikle de tedaviye başlayan hastalar,
infüzyon süresi boyunca yakından izlenmelidir.
Belirli advers reaksiyonlar, ilk kez insan normal immünoglobulini alan hastalarda veya nadiren insan
normal immünoglobulin ürününün değiştirildiği veya önceki infüzyondan sonra uzun bir süre olduğu
durumlarda daha sık ortaya çıkabilir.
Aşağıdaki kurallara uyulması ile olası komplikasyonlar genellikle engellenebilir:
• İlk olarak ürün yavaş bir şekilde infüze edilmelidir (bkz. Bölüm 4.2).
• Hastaların, infüzyon süresi boyunca semptomlar açısından dikkatli bir şekilde izlendiğinden
emin olunmalıdır. Özellikle, daha önce insan normal immünoglobulini almamış hastalar, bir
başka immünoglobulin ürününden geçiş yapmış hastalar veya bir önceki infüzyonundan beri
uzun bir süre geçmiş hastalar, olası advers belirtilerin tespit edilmesi için ilk infüzyon süresince
ve ilk infüzyondan sonra bir saat süreyle izlenmelidir.
Tüm diğer hastalar, uygulama sonrasında en az 20 dakika süreyle gözlemlenmelidir.
• Tedavi evde verildiğinde, advers reaksiyonların tedavi edilmesi veya ciddi bir advers reaksiyon
meydana gelirse yardım çağrılması için bir başka sorumlu kişiden destek alınmalıdır. Evde
tedavi uygulayacak hastalar ve/veya hasta ile ilgilenen kişiler de aşırı duyarlılık reaksiyonlarının
erken belirtilerinin tespiti için eğitilmelidir.
Advers reaksiyon durumunda, uygulama hızı azaltılmalıdır veya infüzyon durdurulmalıdır. Gerekli
tedavi, advers reaksiyonun niteliğine ve şiddetine bağlıdır. Şok durumunda, infüzyon derhal
durdurulmalı ve hasta şok için tedavi edilmelidir.
Klinik çalışmalarda deride hiçbir kronik değişim gözlemlenmemiştir. Kronik inflamasyonun,
nodüllerin veya infüzyon yerinde meydana gelen ve birkaç günden uzun süren inflamasyonun
bildirilmesi gerektiği hastalara hatırlatılmalıdır.
%10 IG'ye karşı aşırı duyarlılık
Gerçek anlamda aşırı duyarlılık reaksiyonları seyrektir. Bu reaksiyonlar, özellikle anti-IgA
antikorlarının eşlik ettiği hastalarda meydana gelebilir ve bu hastalar dikkatli bir şekilde tedavi
edilmelidir. Anti-IgA antikorlarının görüldüğü, subkutan IgG ürünleri ile tedavinin tek seçenek
6olarak kaldığı hastalar, yalnızca yakın tıbbi gözetim altındayken HYQVIA ile tedavi edilmelidir.
Nadiren, insan normal immünoglobulini, daha önce insan normal immünoglobulini ile tedaviyi
tolere etmiş hastalarda dahi anafilaktik reaksiyon ile birlikte kan basıncında düşüşü indükleyebilir.
• Hastanın alerjik reaksiyon gösterme riski yüksekse, ürün, sadece yaşamı tehdit edici
reaksiyonlara yönelik destekleyici bakım mevcutsa uygulanmalıdır.
• Hastalar, anafilaksinin/aşırı duyarlılığın erken belirtileri (kurdeşen, kaşıntı, yaygın ürtiker,
göğüste sıkışma, hırıltı ve hipotansiyon) hakkında bilgilendirilmelidir.
• İlişkili reaksiyonun şiddetine ve tıbbi uygulamaya bağlı olarak, premedikasyon bu tür
reaksiyonları önleyebilir.
• İnsan immünoglobulinine karşı bilinen anafilaktik veya şiddetli aşırı duyarlılık mevcut ise, bu
durum hasta kayıtlarına işlenmelidir.
Rekombinant insan hiyalüronidazına karşı aşırı duyarlılık
Rekombinant insan hiyalüronidazı uygulamasını takiben herhangi bir alerjik veya anafilaktik
benzeri reaksiyon şüphesi, infüzyonunun derhal sonlandırılmasını gerektirir ve gerekirse,
standart medikal tedavi uygulanmalıdır.
Rekombinant insan hiyalüronidazının immünojenisitesi
Klinik çalışmalarda HYQVIA alan hastalarda rekombinant insan hiyalüronidazı bileşenine
karşı nötralize edici olmayan antikorların geliştiği bildirilmiştir. Bu tür antikorların erişkin
erkek testislerinde, epididimiste ve spermde eksprese edildiği bilinen endojen PH20 ile çapraz
reaksiyona girme ihtimali mevcuttur. Bu antikorların insanlarda klinik anlamlılıklarının olup
olmadığı bilinmemektedir.
Tromboembolizm
İmmünoglobulin kullanımı ile miyokard enfarktüsü, inme, derin ven trombozu ve pulmoner
emboli dahil olmak üzere arteriyel ve venöz tromboembolik olaylar ilişkilendirilmiştir.
Hastalar immünoglobulin kullanmadan önce yeterince hidrate edilmelidir. Daha önceden
tromboembolik olay risk faktörleri (ileri yaş, hipertansiyon, diabetes mellitus ve vasküler
hastalık veya trombotik epizod öyküsü, edinilmiş veya kalıtsal trombofilik bozuklukların
görüldüğü hastalar, uzun süre hareketsiz kalmış hastalar, ciddi seviyede hipovolemik hastalar,
kan viskozitesini artıran bir hastalığın görüldüğü hastalar) bulunan hastalarda dikkatli
olunmalıdır. Hastalar tromboz belirti ve semptomları için izlenmeli ve hiperviskozite riski
taşıyan hastaların kan viskozitesi değerlendirilmelidir. Tromboz bilinen risk faktörlerinin
yokluğunda da görülebilmektedir.
Hastalar, nefes darlığı, ekstremitelerde ağrı ve şişlik, fokal nörolojik defisit ve göğüs ağrısı
dahil olmak üzere tromboembolik olayların ilk semptomları hakkında bilgilendirilmeli ve
hastalara semptomların başlaması halinde hemen hekimleri ile iletişime geçmeleri tavsiye
edilmelidir.
Hemolitik anemi
İmmünoglobulin ürünleri, hemolizinler olarak etki edebilen kan grubu (örn. A, B, D) antikorlarını
içerir. Bu antikorlar alyuvar (RBC) epitoplarına (pozitif direkt antiglobulin testi ile saptanabilen
7[DAT, Coombs’ testi)] bağlanmaktadır ve nadiren hemolize neden olabilir. İmmünoglobulin ürün
kullanan hastalar, hemolizin klinik belirtileri ve semptomları açısından izlenmelidir.
Akut böbrek yetmezliği
Özellikle sükroz içeren ürünler olmak üzere (HYQVIA sükroz içermemektedir) intravenöz
immünoglobulin tedavisi alan hastalarda şiddetli böbrek advers olayları bildirilmiştir.
Aseptik menenjit sendromu (AMS)
İntravenöz ve subkutan immünoglobulin tedavisi ile ilişkili olarak aseptik menenjit sendromunun
meydana geldiği bildirilmiştir; semptomlar, genellikle immünoglobulin tedavisini takiben birkaç
saatten 2 güne kadar değişen bir süre içerisinde başlar. Hastalar şiddetli baş ağrısı, boyunda sertlik,
sersemlik, ateş, fotofobi, bulantı ve kusmayı içeren ilk semptomlar hakkında bilgilendirilmelidir.
İmmünoglobulin tedavisinin sonlandırılması, AMS'nin birkaç gün içerisinde sekel bırakmaksızın
remisyonu ile sonuçlanabilir. Beyin omurilik sıvısı çalışmaları, ağırlıklı olarak granülositik serilerden
mm3 başına birkaç bin hücreye ulaşan pleositoz ve birkaç yüz mg/dL'ye ulaşan yükselmiş protein
seviyeleri açısından sıklıkla pozitiftir.
AMS, yüksek dozda (2 g/kg) intravenöz immünoglobulin tedavisi ile ilişkili olarak daha sık meydana
gelebilir. Pazarlama sonrası verilerine göre, AMS ile daha yüksek dozlar arasında net bir bağlantı
görülmemiştir. Kadınlarda daha yüksek AMS insidansı görülmektedir.
Virüs güvenliği
HYQVIA, insan plazmasından elde edilmektedir. İnsan plazmasından elde edilen ilaçlar,
virüsler ve teorik olarak Varyant Creutzfeldt-Jacob (v-CJD) gibi, çeşitli hastalıklara yol
açabilen enfeksiyon yapıcı ajanlar içerebilirler. HYQVIA’da Varyant Creutzfeldt-Jacob
hastalığının bulaşma riski teorik olarak minimumken, klasik Creutzfeldt-Jacob hastalığının
bulaşma riski hiçbir kanıtla desteklenemez. Alınan önlemlere rağmen, bu tür ürünler halen
potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya inaktivasyonu
ile azaltılmıştır. Bütün bu önlemlere rağmen, bu ürünler hala potansiyel olarak hastalık
bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin
içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere karşı
alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
enfeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemofilik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
8Ayrıca;
HYQVIA kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
HYQVIA’nın içeriğinde bulunan bazı yardımcı maddeler hakkında önemli bilgiler
HYQVIA şeker içermez.
Sodyum içeriği
%10 IG flakonu esasında sodyum içermez. Rekombinant insan hiyalüronidazı, flakon başına 1,25
mL’de 5,0 mg sodyum içerir.
Bu, bir yetişkin için Dünya Sağlık Örgütü (WHO) tarafından önerilen günlük maksimum doz
alımının (2 g) %0,25 ile %3’ü arasına denk gelmektedir.
Serolojik testlerle etkileşim
İmmünoglobulinlerin infüzyonundan sonra pasif olarak transfer edilmiş değişik birçok antikorun
hastanın kanında geçici olarak yükselmesi, serolojik testlerde yanlış pozitif sonuçlara neden olabilir.
Eritrosit yüzey antijenlerine (örn. A, B, D) antikorların pasif geçişi, direkt antiglobulin testi (DAT;
direkt Coombs testi) gibi alyuvar antikorlarının bazı serolojik testleriyle etkileşebilir.
İmmünoglobulin ürünlerinin infüzyonları, fungal enfeksiyonların tanısı için β-D-glukanların
saptanmasına dayanan tayinlerde yanlış pozitif okumalara neden olabilir; bu durum ürünün
infüzyonundan sonra haftalar boyunca devam edebilir.
Pediyatrik popülasyon
Sıralanan uyarı ve önlemler hem yetişkinler hem de çocuklar için geçerlidir.
4.5 Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları
İmmünoglobulin uygulaması kızamık, kızamıkçık, kabakulak ve varicella gibi canlı ve
zayıflatılmış (atenüe) virüs aşılarının etkililiğini en az 6 hafta olmak üzere 3 aya kadar bozabilir.
Bu ilacın uygulamasından sonra canlı atenüe virüs aşısı uygulamak için 3 aylık bir süre geçmesi
beklenmelidir. Kızamık aşısında, bu durum 1 yıla kadar uzayabilir. Bu nedenle kızamık aşısı
uygulanan hastalarda antikor düzeyleri kontrol edilmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
Bu popülasyona dair etkileşim çalışması yapılmamıştır.
9Pediyatrik popülasyon:
Sıralanan etkileşimler çocuklar için geçerlidir.
Geriyatrik popülasyon:
Sıralanan etkileşimler yaşlılar için geçerlidir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Bilinen olumsuz bir etkisi bulunmamaktadır.
Gebelik dönemi
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-veya /
doğum / ve-veya / doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
HYQVIA'nın hamilelerde güvenli kullanımı kontrollü klinik çalışmalarla değerlendirilmediğinden
hamile kadınlarda dikkatli kullanılmalıdır. Immünoglobulin ürünlerinin plasentadan geçtikleri ve
bu geçişin üçüncü trimesterde giderek arttığı gösterilmiştir. İmmünoglobulinlerle olan klinik
deneyimlere göre gebelik seyrinde veya fetüs ve yenidoğan bebek üzerinde olumsuz etkilerin
görülmesi beklenmez.
Şimdiye kadar HYQVIA ile tedavi edilen dokuz kadın prospektif, kontrolsüz, çok merkezli bir
onay sonrası Gebelik Kayıt Sistemine (Çalışma 161301) kaydedilmiştir. Sonucu bilinen 8
gebelikten, normal APGAR skorlu 8 canlı doğum olmuştur. Doğumun başlangıcından itibaren
geçen sürede veya doğum esnasında herhangi bir komplikasyona rastlanmamıştır. HYQVIA ile
ilgili hiçbir yan etki bildirilmemiştir. Dört anne, anti-rHuPH20 bağlayıcı veya nötralize edici
antikorlar için test edilmiştir ve hiçbir antikor saptanmamıştır.
Farelerde ve tavşanlarda rekombinant insan hiyalüronidazı ile gelişim ve üreme toksikolojisi
çalışmaları yürütülmüştür. Gebelik ve fetal gelişim üzerindeki hiçbir advers etki anti-rHuPH20
antikorları ile ilişkilendirilmemiştir. Bu çalışmalarda, rekombinant insan hiyalüronidazına karşı
annede gelişen antikorlar, uterusta veya anne karnında yavrulara geçmiştir. HYQVIA'nın
rekombinant insan hiyalüronidazı bileşenine karşı gelişen antikorların insan embriyosu veya
insanda fetal gelişim üzerindeki etkileri şu anda bilinmemektedir (bkz. Bölüm 5.3).
HYQVIA gerekli olmadıkça gebelik döneminde kullanılmamalıdır. Gebe kadınlara verilirken
dikkatli olunmalıdır.
Laktasyon dönemi
İmmünoglobulinler anne sütüne geçer ve yenidoğanın mukozalarından girebilecek
patojenlerden korunmasında yardımcı olabilir. Ancak HYQVIA'nın emziren annelerde güvenli
kullanımı kontrollü klinik çalışmalarla değerlendirilmediğinden emziren annelerde dikkatli
10kullanılmalıdır.
Üreme yeteneği / fertilite
HYQVIA'nın üreme yeteneği üzerindeki etkileri açısından henüz hiçbir klinik güvenlilik verisi
mevcut değildir.
İmmünoglobulinlerle olan klinik deneyimlere göre üreme yeteneği üzerinde %10 IG'nin olumsuz
etkilerinin görülmesi beklenmez.
Hayvan çalışmaları, %10 IG'nin uygulanmasını kolaylaştırmak için kullanılan dozlarda
rekombinant insan hiyalüronidazının üreme potansiyeli açısından doğrudan veya dolaylı zararlı
etkilerine işaret etmemiştir (bkz. Bölüm 5.3).
4.7 Araç ve makine kullanımı üzerindeki etkiler
HYQVIA araç ve makine kullanım yetisini önemsiz oranda etkileyebilir ya da hiç etkilemez, örn.
baş dönmesi (bkz. Bölüm 4.8).
4.8 İstenmeyen etkiler
Güvenlilik profili özeti
HYQVIA ile en fazla sıklıkta bildirilen advers reaksiyonlar, lokal reaksiyonlar olmuştur. En fazla
sıklıkta bildirilen sistemik advers reaksiyonlar, baş ağrısı, yorgunluk ve yüksek ateştir. Bu advers
reaksiyonların çoğunluğu hafif-orta şiddette olmuştur.
İnsan normal immünoglobulini
Üşüme, baş ağrısı, baş dönmesi, ateş, kusma, alerjik reaksiyonlar, bulantı, artralji, düşük kan basıncı
ve orta şiddette bel ağrısı gibi advers reaksiyonlar ara sıra meydana gelebilir.
Hasta daha önceki uygulamaya aşırı duyarlılık göstermemiş olsa da insan normal
immünoglobulinleri, nadiren kan basıncında ani bir düşüşe ve istisnai durumlarda anafilaktik şoka
neden olabilir.
İnfüzyon bölgesinde lokal reaksiyonlar: şişlik, ağrı, kızarıklık, sertlik, lokalize sıcaklık, kaşıntı,
morarma ve döküntü sıklıkla görülmektedir.
İnsan normal immünoglobulin ile geçici aseptik menenjit, geçici hemolitik reaksiyon, serum
kreatinin seviyesinde artış ve/veya akut böbrek yetmezliği olguları gözlemlenmiştir (bkz. Bölüm
4.4).
İmmünoglobulin ürünlerin IV ve SC uygulanması ile miyokard enfarktüsü, felç, pulmoner emboli
ve derin ven trombozu gibi tromboembolik reaksiyonlar seyrek de olsa gözlemlenmiştir.
Rekombinant insan hiyalüronidazı
Subkutan olarak uygulanan sıvıların veya tıbbi ürünlerin dağılımı ve emilimi açısından benzer
formülasyonlarda rekombinant insan hiyalüronidazının pazarlama sonrası kullanımı süresince
11en sık bildirilen advers reaksiyonlar, eritem ve ağrı gibi hafif şiddette lokal infüzyon yeri
reaksiyonları olmuştur. Yüksek hacimli subkutan sıvı uygulaması ile ilişkili olarak en sık
ödem bildirilmiştir.
Rekombinant insan hiyalüronidazına karşı gelişen antikorlar
Asıl çalışmaya katılan 83 gönüllünün 13'ünde, klinik çalışma süresince en az bir kez rekombinant
insan hiyalüronidazına (rHuPH20) bağlanabilen bir antikor gelişmiştir. Bu antikorlar, rekombinant
insan hiyalüronidazını nötr hale getirememiştir. Advers reaksiyonlar ile anti-rHuPH20
antikorlarının varlığı arasında hiçbir geçici ilişkilendirme gösterilememiştir. Rekombinant insan
hiyalüronidazına karşı antikor gelişen hastalarda advers reaksiyonların insidansında veya
şiddetinde hiçbir artış görülmemiştir.
Advers reaksiyonların listesi
HYQVIA'nın güvenliliği, 3.202 infüzyon uygulanan primer immün yetmezliği bulunan 124 farklı
hasta ile yürütülen 4 klinik çalışmada (160602, 160603, 160902 ve 161101) değerlendirilmiştir.
Aşağıda sunulan tablo MedDRA Sistem Organ Sınıflandırmasına (SOC ve Tercih Edilen Terim
Düzeyi) göre oluşturulmuştur.
İnfüzyon başına sıklık düzeyleri aşağıdaki kurala göre değerlendirilmiştir: Çok yaygın (≥1/10), yaygın
(≥1/100 ila <1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000), bilinmiyor (eldeki verilerden hareketle tahmin edilemiyor). Her bir sıklık
gruplandırmasında, advers reaksiyonlar azalan şiddete göre sunulmaktadır.
HYQVIA ile Görülen Advers Reaksiyonların (ADR) Sıklığı
Sinir sistemi hastalıkları
Yaygın: Baş ağrısı
Yaygın olmayan: Migren, baş dönmesi
Seyrek: Parestezi
Vasküler hastalıklar
Yaygın olmayan: Hipertansiyon, kan basıncında artış
Gastrointestinal hastalıkları
Yaygın: Kusma, bulantı, abdominal ağrı (üst ve alt abdominal ağrı ve hassasiyet
dahil), diyare
Yaygın olmayan: Abdominal distansiyon
Deri ve deri altı doku hastalıkları
Yaygın olmayan: Eritem, döküntü (eritematöz papüler döküntü, makülopapüler döküntü
dahil), kaşıntı, ürtiker
Kas-iskelet bozuklukları, bağ doku ve kemik hastalıkları
Yaygın: Miyalji, müsküloskeletal göğüs ağrısı
Yaygın olmayan: Artralji, sırt ağrısı, ekstremitelerde ağrı
12Böbrek ve idrar yolu hastalıkları
Seyrek: Hemosiderinüri
Genel bozukluklar ve uygulama bölgesine ilişkin hastalıkları
Çok yaygın: Lokal reaksiyonlar (bütün)a: İnfüzyon bölgesinde ağrı (rahatsızlık,
hassasiyet, kasık ağrısı dahil)
Yaygın: Lokal reaksiyonlar (bütün): İnfüzyon bölgesinde eritem, infüzyon
bölgesinde şişlik (lokal şişlik ve ödem dahil), infüzyon bölgesinde
kaşıntı (vulvovajinal kaşıntı dahil)
Ateş, astenik bozukluklar (asteni, yorgunluk, letarji, halsizlik dahil)
Yaygın olmayan: Lokal reaksiyonlar (bütün): İnfüzyon bölgesinde renk değiştirme,
infüzyon bölgesinde morarma (hematom, hemoraji dahil), infüzyon
bölgesinde kitle (nodül dahil), infüzyon bölgesinde sıcaklık, infüzyon
bölgesinde sertlik, gravitasyonel ödem/genital bölgede şişlikb (genital
bölgede ödem, skrotal ve vulvovajinal bölgede şişlik dahil)
Ödem (periferik ödem, şişlik dahil), üşüme, hiperhidroz
Seyrek: Yanma hissi
Araştırmalar
Yaygın olmayan: Pozitif Direkt Coombs testi
a Aşağıdaki ADR’ler sıralanmamıştır ancak Lokal reaksiyonlar olarak sıklıkları
hesaplanmıştır: sıcak basması, infüzyon bölgesinde parestezi.
b Gravitasyonel ödem/genital bölgede şişlik alt abdominal kadranlara uygulamadan sonra
gözlenmiştir.
Klinik çalışmalarda kaydedilen advers reaksiyonlara ek olarak, pazarlama sonrası deneyimde
aşağıdaki advers reaksiyonlar bildirilmiştir (bu reaksiyonların sıklığı bilinmemektedir
(mevcut verilerden tahmin edilememektedir)):
Enfeksiyonlar ve enfestasyonlar: Aseptik menenjit
Bağışıklık sistemi hastalıkları: Aşırı duyarlılık
Genel bozukluklar ve uygulama bölgesine ilişkin hastalıkları: Grip benzeri hastalık, infüzyon
bölgesinde sızıntı
Yukarıda listelenen advers reaksiyonlara ek olarak, subkutan olarak uygulanan
immünoglobulin ürünleri için aşağıdaki advers reaksiyonlar bildirilmiştir:
Anafilaktik şok, anafilaktik/anafilaktoid reaksiyon, titreme, taşikardi, hipotansiyon,
kızarıklık, solgunluk, periferik soğukluk, dispne, oral parestezi, yüzde şişlik, alerjik dermatit,
müsküloskeletal sertlik, enjeksiyon bölgesinde ürtiker, enjeksiyon bölgesinde döküntü,
alanin aminotransferaz düzeyinde artış.
Seçilmiş advers reaksiyonların tanımı
Asıl klinik çalışma süresince gözlemlenen lokal reaksiyonlar, infüze edilen yüksek hacimlere bağlı
infüzyon yerinde (pek çok infüzyonda mevcuttur) gelişen hafif şişliği içermektedir. Ancak genel
13olarak bu şişlikler rahatsızlığa neden olmadıkları sürece bir advers reaksiyon olarak
değerlendirilmemiştir. Sadece iki lokal advers reaksiyon olgusunda, infüzyon yerinde ağrı ve
infüzyon yerinde şişlik şiddetli olmuştur. İki geçici genital ödem olgusu gözlenmiştir. Bu olaylardan
biri şiddetli olarak değerlendirilmiştir ve tıbbi ürünün karındaki infüzyon yerinden yayılmasından
kaynaklanmıştır. Klinik çalışma süresince düzelmeyen hiçbir deri değişimi gözlenmemiştir.
Özel popülasyonlara ilişkin ek bilgiler:
Pediyatrik popülasyon:
Pivot çalışma 160603'te, 24 pediyatrik hastadan 2’sinde toplam anti-rHuPH20 antikor seviyeleri
1:160 veya üzerinde olmuştur. Hiçbir hastada nötralize edici antikora rastlanmamıştır.
Avrupa'da yapılan prospektif, Faz 4, çok merkezli bir çalışma, daha önce immunoglobulin tedavisi
almış 42 pediyatrik hastayı (2 ila <18 yaş) değerlendirmiştir (Çalışma 161504). Yeni güvenlik
endişeleri tespit edilmemiştir. Hiçbir hastada bağlayıcı AntirHuPH20 antikorları açısından
pozitifliğe (titre ≥160) rastlanmamıştır. HYQVIA'nın primer immün yetmezlik sendromları olan
pediyatrik hastalarda (2 ila <18 yaş) arasında güvenli ve tolere edilebilir olduğu tespit edilmiştir.
Klinik çalışmaların sonuçları, yetişkinlerde ve pediyatrik popülasyonda, advers reaksiyonların
yapısı, sıklığı, şiddeti ve geri dönüşlülüğü dahil olmak üzere benzer güvenlilik profili
göstermektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
HYQVIA'nın doz aşımının sonuçları bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: immün sera ve immünoglobulinler: immünoglobulinler, normal insan,
ekstravasküler uygulama için.
ATC kodu: J06BA01
Etki mekanizması
%10 IG bileşeni bu tıbbi ürünün terapötik etkisini sağlar. Rekombinant insan hiyalüronidazı, %10
IG'nin dağılımını ve absorbsiyonunu kolaylaştırır.
14İnsan normal immünoglobulini, esas olarak enfeksiyon etkenlerine karşı geniş bir opsonize ve
nötralize edici antikor dağılımına sahip immünoglobulin G (IgG) içerir.
İnsan normal immünoglobulini normal toplumda bulunan IgG antikorları içerir. Genellikle 1000
vericiden az olmayan sayıda vericiden toplanan insan plazma havuzlarından elde edilir. IgG alt
sınıflarının dağılımı normal insan plazmasına benzer oranlardadır. İnsan normal
immünoglobulininin yeterli dozları, anormal ölçüde düşük IgG miktarlarını normal seviyelerine
çıkarabilir.
Rekombinant insan hiyalüronidazı, geçici olarak hiyalüronanı depolimerize ederek subkutan
dokunun geçirgenliğini artıran insan hiyalüronidazının çözünür bir rekombinant formudur.
Hiyalüronan, bağ dokusunun intersellüler matrisinde bulunan bir polisakkarittir. Doğal olarak oluşan
hiyalüronidaz enzimi ile depolimerize olur. İnterstisyel matrisin stabil yapısal bileşenlerinin aksine,
hiyalüronan çok hızlı bir döngüye ve yaklaşık 0,5 günlük yarılanma ömrüne sahiptir. HYQVIA’nın
rekombinant insan hiyalüronidazı lokal olarak işlev göstermektedir. Hiyalüronidazın etkileri geri
dönüşlüdür ve subkutan dokunun geçirgenliği 24 ila 48 saat içinde eski haline dönmektedir.
Klinik etkililik ve güvenlilik
HYQVIA'nın etkililiği ve güvenliliği, primer immün yetmezliği bulunan 83 hasta ile yürütülen bir
faz 3 çalışmasında (160603) değerlendirilmiştir. Hastalar (kısa bir titrasyon dönemini takiben)
toplamda 12 ay süreyle 3 veya 4 haftalık tedavi aralıklarıyla HYQVIA ile tedavi edilmiştir.
HYQVIA'nın dozu, daha önceki intravenöz %10 IG tedavisine (320 - 1000 mg/kg vücut ağırlığı/4
hafta) dayandırılmıştır ve çalışma boyunca yeterli IgG seviyelerinin sağlanması için bireysel olarak
uyarlanmıştır.
Çalışmanın sonuçları, HYQVIA tedavisi süresince yılda 0,025'lik (tek taraflı %99 güven aralığının
üst limiti 0,046) bir doğrulanmış, akut, ciddi bakteriyel enfeksiyon oranı göstermiştir.
Enfeksiyonların genel oranı, intravenöz %10 IG uygulamasının ilk üç ayı süresince görülenle
karşılaştırıldığında HYQVIA uygulaması süresince daha az olmuştur: tüm enfeksiyonların yıllık
oranının tek değer tahmini, HYQVIA için 2,97 (%95 GA: 2,51 – 3,47) ve intravenöz %10 IG
infüzyonları için 4,51 (%95 GA: 3,50 – 5,69) olmuştur.
Neredeyse gönüllülerin tümü, intravenöz uygulamada olduğu gibi HYQVIA ile aynı doz aralığına
ulaşabilmiştir. 83 hastanın yetmiş sekizi (78) (%94'ü), aynı 3 veya 4 haftalık doz alımına ulaşmıştır.
Bir hasta, 4 haftadan 3 haftalık aralığa düşmüştür, bir hasta 4 haftadan 2 haftalık aralığa düşmüştür
ve bir hastada 3 haftadan 2 haftalık aralığa düşmüştür (2 gönüllü titrasyon dönemi sırasında
çalışmadan çıkmıştır).
HYQVIA için ay başına infüzyon yerlerinin medyan sayısı 1,09 olmuştur. Bu sayı, bu çalışmada
kullanılan intravenöz %10 IG infüzyon yerlerinin medyan sayısından (1,34) az miktarda düşük
olmuştur ve %10 IG'nın subkutan uygulandığı çalışmada infüzyon yerlerinin medyan sayısından
(21,43) önemli ölçüde düşük olmuştur.
Asıl Faz 3 çalışmayı tamamlayan 66 hasta,HYQVIA’nın primer immün yetmezliğindeki uzun
süreli güvenliliğinin, tolerabilitesinin ve etkililiğinin değerlendirildiği devam çalışmasına (160902)
katılmıştır. İki çalışmada da primer immün yetmezlik hastalarının genel toplam maruziyeti 187,69
15hasta yılıdır; en uzun maruziyet yetişkinlerde 3,8 yıl ve pediyatrik hastalarda 3,3 yıldır.
Pediyatrik popülasyon:
Pivot çalışmalarda, HYQVIA, 48,66 hasta yılına tekabül eden genel güvenlilik deneyimi ile 3,3
yıla kadar tedavi edilmiş olan 24 pediyatrik hastada değerlendirilmiştir. Dahil edilen 13 hastanın
yaşları 4 ile 12 arasında ve 11 hastanın yaşları 12 ile 18 arasındadır (‘Klinik etkililik ve güvenlilik’
Bölümünde tanımlandığı şekilde). HYQVIA'nın farmakodinamik etkileri veya etkililiği ve
güvenliliği açısından pediyatrik hastalar ile yetişkinler arasında kayda değer hiçbir farklılık
gözlemlenmemiştir. Bkz. Bölüm 4.2 ve Bölüm 4.8.
HYQVIA, daha önce immunoglobulin tedavisi almış pediyatrik hastalarda yapılan Faz 4, kontrollü
olmayan, çok merkezli bir çalışmada 42 pediyatrik hastada (2 ila <18 yaş) değerlendirilmiştir.
Primer immün yetmezlik sendromları olan pediatrik hastalarda HYQVIA tedavisinin ardından yeni
bir güvenlilik endişesi tanımlanmamıştır.
Pediyatrik kullanıma dair bilgiler için bkz. Bölüm 4.2.
5.2 Farmakokinetik özellikler
Genel özellikler
HYQVIA'nın klinik araştırmasından edinilen veriler, serum IgG çukur düzeylerinin 3 veya 4
haftalık aralıklarla verilen ve 320 - 1000 mg/kg vücut ağırlığı/4 hafta olarak belirtilen doz alımı
rejimleri ile sürdürülebildiğini göstermektedir.
HYQVIA'nın farmakokinetik özellikleri, yaşları 12 ve üzeri olan ve primer immün yetmezliği
bulunan hastalardaki bir klinik çalışmada değerlendirilmiştir. Farmakokinetik sonuçları, aynı
çalışmada elde edilen intravenöz %10 IG uygulaması verileri ile karşılaştırılarak aşağıdaki tabloda
verilmiştir.
IgG ve IgG kompleksleri, retiküloendotel sistemin hücrelerinde parçalanır.
%10 IG'nin İntravenöz Uygulanması ile Karşılaştırıldığında HYQVIA'nın Farmakokinetik Parametreleri
HYQVIA Medyan %10 IVIG
Parametre Değeri (%95 GA) Medyan (%95 GA)
N=60 N=68
Cmaks [g/L] 15,5 (14,5; 17,1) 21,9 (20,7; 23,9)
Cmin [g/L] 10,4 (9,4 – 11,2) 10,1 (9,5 – 10,9)
EAA / hafta [g*gün/L] 90,52 (83,8 – 98,4) 93,9 (89,1 – 102,1)
Tmaks [gün] 5,0 (3,3 – 5,1) 0,1 (0,1 – 0,1)
Belirgin klerens veya klerens [mL/kg/gün] 1,6 (1,4 – 1,79) 1,4 (1,2 – 1,4)
Terminal yarı ömrü [gün] 45,3 (41,0 – 60,2) 35,7 (32,4 – 40,4)
Emilim:
HYQVIA'nın subkutan uygulanmasının ardından kullanıcının dolaşımında pik (tepe) serum IgG
seviyelerine yaklaşık 3 - 5 günde ulaşılır.
Dağılım:
16HYQVIA’nın medyan maksimum plazma konsantrasyonu (Cmaks) 12 yaş ve üzeri hastalarda 15,5
g/L (%95 güven aralığı 14,5 – 17,1 g/L) olarak bulunmuştur.
EAA (eğri altındaki alan) ise 12 yaş ve üzeri hastalarda 90,52 g*gün/L (%95 güven aralığı 83,8 –
98,4 g*gün/L) olarak bulunmuştur.
Biyotransformasyon:
IgG ve IgG komplekslerinin retiküloendotelyal sistemde yıkılması beklenir.
Eliminasyon:
HYQVIA’nın terminal yarı ömrü 12 yaş ve üzeri hastalarda 45,3 gündür (%95 güven aralığı 41,0
– 60,2 gün). Bununla birlikte, bu süre başlangıca göre düzeltilmemiş toplam IgG seviyelerinden
elde edilmiştir ve gerçek eliminasyon yarı ömrünün çok daha kısa olması beklenmektedir.
Doğrusallık / Doğrusal olmayan durum:
Primer immün yetmezlik hastalarında intravenöz ve subkutan uygulamayı takiben IgG'nin
farmakokinetiğinin doz doğrusallığı tam olarak değerlendirilmemiştir. Farmakokinetik, birinci
dereceden absorpsiyon (subkutan ürünleri için) ve doğrusal eliminasyona sahip iki bölmeli bir
modelle iyi karakterize edilmiştir.
Hastalardaki karakteristik özellikler
Pediyatrik popülasyon
HYQVIA ile yürütülen klinik çalışmada plazma IgG çukur düzeylerinde yetişkin hastalar ve
pediyatrik hastalar arasında hiçbir farklılık gözlenmemiştir.
5.3 Klinik öncesi güvenlilik verileri
İmmünoglobulinler, insan vücudunun normal bileşenleridir.
%10 IG’nin güvenliliği pek çok klinik dışı çalışma ile gösterilmiştir. Klinik dışı veriler,
konvansiyonel güvenlilik farmakolojisi ve toksisite çalışmalarına dayanarak insanlara yönelik
hiçbir özel risk olmadığını ortaya koymaktadır. Heterolog proteinlere karşı gelişen antikorların
indüklenmesi ve etkileşmesi nedeniyle, hayvanlarda tekrarlanan doz toksisite, genotoksisite ve
üreme üzerindeki toksisite çalışmalarının yapılması olanaklı değildir.
Rekombinant insan hiyalüronidazının karsinojenik veya mutajenik potansiyelinin değerlendirildiği
uzun süreli hayvan çalışmaları yürütülmemiştir. Rekombinant insan hiyalüronidazına ve türe
spesifik hiyalüronidaza bağlanan antikorlara maruz kalan fare, tavşan ve sinomolgus
maymunlarında fertilite üzerinde advers etkileri gözlenmemiştir. Hiyalüronidaza karşı antikor
üretmek üzere immünize edilmiş erkek ve dişi kobay farelerinde geri dönüşlü infertilite
gözlenmiştir. Ancak hiyalüronidaza karşı gelişen antikorlar fare, tavşan, koyun veya sinomolgus
maymunlarının immünizasyonundan sonra üremeyi etkilememiştir. Rekombinant insan
hiyalüronidazına bağlanan antikorların insan fertilitesi üzerindeki etkileri bilinmemektedir.
176. FARMASÖTİK ÖZELLİKLER
6.1 Yardımcı maddelerin listesi
İnsan normal immünoglobulini (%10 IG) flakonu
Glisin
Enjeksiyonluk su
Rekombinant insan hiyalüronidazı (rHuPH20) flakonu
Sodyum klorür
Sodyum fosfat dibazik
İnsan albumini
Etilendiamintetraasetik asit (EDTA) disodyum
Kalsiyum klorür
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
6.2 Geçimsizlikler
Geçimlilik çalışmaları yapılmadığından, bu tıbbi ürün, diğer tıbbi ürünlerle karıştırılmamalıdır.
6.3 Raf ömrü
36 aydır.
6.4 Saklamaya yönelik özel tedbirler
2 - 8°C’de buzdolabında saklayınız. Dondurmayınız.
Flakonları ışıktan korumak için orijinal ambalajında saklayınız.
6.5 Ambalajın niteliği ve içeriği
İnsan normal immünoglobulini (%10 IG) flakonu:
Tıpalı (bromobutil kauçuk) flakon içerisinde (Tip I cam) 200 mL’lik çözelti.
Rekombinant insan hiyalüronidazı (rHuPH20) flakonu:
Tıpalı (klorobutil kauçuk) flakon içerisinde (Tip I cam) 10 mL’lik çözelti.
Ambalaj büyüklüğü:
Çift flakon içeren ambalaj içinde bir %10 IG flakonu ve bir rekombinant insan hiyalüronidazı
flakonu.
6.6 Beşeri tıbbi üründen arta kalan maddelerin imhası ve diğer özel önlemler
Ürün, kullanılmadan önce oda sıcaklığına getirilmelidir. Mikrodalga fırınlar dahil olmak üzere
18ısıtıcı cihazlar kullanılmamalıdır.
%10 IG, berrak veya hafif opalesan, renksiz veya açık sarı renkte bir çözeltidir. Rekombinant insan
hiyalüronidazı, berrak ve renksiz bir çözeltidir.
Uygulamadan önce flakonlar partiküllü madde ve renk değişikliği açısından görsel olarak
incelenmelidir. Bulanık olan ya da partikül içeren çözeltiler kullanılmamalıdır.
Çalkalamayınız.
HYQVIA'nın bileşenlerini uygulama öncesinde karıştırmayınız.
Rekombinant insan hiyalüronidazını flakonlardan çekmek için hava yollu flakon erişim cihazları
kullanmayınız.
HYQVIA'yı hazırlarken ve uygularken aseptik teknik kullanınız. İnfüzyonun gerekli dozunu elde
etmek için tıbbi ürün %10 IG'nin veya rekombinant insan hiyalüronidazının birden fazla flakonunun
gerekli olduğu durumlarda, %10 IG ve/veya rekombinant insan hiyalüronidazı, uygulama öncesinde
uygun çözelti kaplarında ayrı olarak hazırlanmalıdır. Kısmen kullanılmış flakonlar atılmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Ltd. Şti. Levent-Şişli/İstanbul
8. RUHSAT NUMARASI(NUMARALARI)
2018/625
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.11.2018
Ruhsat yenileme tarihi:
10. KÜB’ÜN YENİLENME TARİHİ:
19