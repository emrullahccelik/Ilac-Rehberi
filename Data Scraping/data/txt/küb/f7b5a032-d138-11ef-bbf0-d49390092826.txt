KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİPOREL 75 mg Film Tablet
2. KALİTATİF VE KANTİTATİF BİLEŞİM
Her film tablet;
Etkin madde: 75 mg klopidogrele eş değer 97,875 mg klopidogrel bisülfat,
Yardımcı maddeler: 55,125 mg laktoz anhidrus, 2 mg sodyum stearil fumarat, 3,96 mg laktoz
monohidrat içerir.
Yardımcı maddeler için 6.1'e bakınız.
3. FARMASÖTİK FORM
Film tablet.
Pembe, yuvarlak, film kaplı tablet.
4. KLİNİK ÖZELLİKLER
4.1. Terapötik endikasyonlar
Aterotrombotik olayların azaltılması :
• Geçirilmiş Miyokard İnfarktüsü, Geçirilmiş İnme veya Periferik Arter Hastalığı
Semptomatik aterosklerotik hastalık öyküsü olan hastalarda (geçirilmiş inme,
geçirilmiş miyokard infarktüsü, periferik arter hastalığı gibi) vasküler iskemik
olayların (miyokard infarktüsü, inme, vasküler ölüm) önlenmesi.
• Akut Koroner Sendrom
Medikal olarak tedavi edilmesi gereken veya perkütan koroner girişim yapılan (stentli
veya stentsiz) veya koroner arter bypass graft cerrahisi (CABG) geçirenler de dahil
olmak üzere akut koroner sendromu olan (ST elevasyonsuz unstabil angina ya da
Q-dalgasız miyokard infarktüsü veya ST elevasyonlu akut miyokard infarktüsü)
hastalardaki; kardiyovasküler ölüm, miyokard infarktüsü veya inme kombine sonlanım
oranının yanı sıra kardiyovasküler ölüm, miyokard infarktüsü, inme veya refrakter
iskemi kombine sonlanım oranının azaltılması.
1 / 174.2. Pozoloji ve uygulama şekli
• Yetişkinlerde ve Yaşlılarda
• Geçirilmiş Miyokard İnfarktüsü, Geçirilmiş İnme veya Periferik Arter Hastalığı
Klopidogrel 75 mg’lık tek doz halinde verilmelidir.
• Akut Koroner Sendrom
ST elevasyonsuz akut koroner sendromu (unstabil angina ya da Q-dalgasız miyokard
infarktüsü) olan hastalarda, klopidogrel tedavisine 300 mg’lık tek bir yükleme dozuyla
başlanmalı ve daha sonra uzun vadede günde bir kez 75 mg’lık doz ile devam
edilmelidir (günde 75 mg ila 325 mg dozunda asetilsalisilik asit (ASA) ile birlikte).
ST elevasyonlu akut miyokard infarktüsü olan hastalarda klopidogrel tedavisine,
trombolitiklerle birlikte veya yalnızca ASA ile kombine olarak bir yükleme dozuyla
başlanmalı ve günde bir kez 75 mg’lık doz ile devam edilmelidir. 75 yaşın üzerindeki
hastalarda, klopidogrel tedavisine yükleme dozu verilmeden başlanmalıdır. Kombine
tedaviye, semptomlar başladıktan sonra olabildiğince erken başlanmalı ve en az dört
hafta süreyle devam edilmelidir. Klopidogrelin ASA ile birlikte dört haftadan uzun
süreyle kullanımının yararı araştırılmamıştır (bkz. 5.1 Farmakodinamik Özellikler).
Klopidogrel yemekle beraber veya yemek aralarında alınabilir.
• Çocuklar ve gençlerde
18 yaşından küçük hastalarda güvenliliği ve etkliliği tespit edilmemiştir.
4.3. Kontrendikasyonlar
- İlacın bileşimindeki etkin madde veya yardımcı maddelere karşı aşırı duyarlılık
- Ciddi karaciğer hastalığı
- Peptik ülser veya intrakraniyal hemoraji gibi aktif patolojik kanamalar
- Laktasyon (Bkz. 4.6 Gebelik ve Laktasyonda Kullanım)
2 / 174.4.Özel kullanım uyarıları ve önlemleri
Kanama riski ve istenmeyen hematolojik etkiler nedeniyle, tedavi sırasında bu tür şüpheli
semptomların ortaya çıkması durumunda, derhal kan hücreleri sayımı ve/veya diğer gerekli
testler yapılmalıdır (Bkz. 4.8 İstenmeyen Etkiler). Diğer antiagregan ajanlarla olduğu gibi,
klopidogrel de travma, cerrahi ya da diğer patolojik durumlara bağlı olarak kanama riski
artmış olabilecek olan hastalarda ve ASA, non-steroid anti-enflamatuar ilaçlar, heparin,
glikoprotein IIb/IIIa inhbitörleri veya trombolitiklerle birlikte alan hastalarda dikkatle
kullanılmalıdır. Hastalar, kanama belirtileri açısından gizli kanama dahil olmak üzere
özellikle tedavinin ilk haftasında ve/veya invazif kardiyak girişimler veya ameliyat sonrasında
dikkatle izlenmelidir. Kanama şiddetini artırabileceğinden, klopidogrelin varfarin ile birlikte
uygulanması önerilmemektedir (Bkz. 4.5 Diğer Tıbbi Ürünlerle Etkileşim ve Diğer Etkileşim
Biçimleri).
Bir hastaya elektif cerrahi operasyon uygulanacağı ve antiagregan etki istenmediği takdirde,
klopidogrel cerrahi operasyondan 7 gün önce kesilmelidir.
Tekrarlayan iskemik olay riski yüksek, yakın zamanda geçici iskemik atak ya da inme
geçirmiş hastalarda, ASA ve klopidogrel kombinasyonunun major kanamayı artırdığı
gösterilmiştir. Bu yüzden, yararının kanıtlandığı klinik durumlar dışında, böyle bir
kombinasyon uygulanmasında tedbirli olunmalıdır.
Klopidogrel kanama süresini uzattığından, kanamaya eğilimli lezyonları (özellikle
gastrointestinal ve göz içi) bulunan hastalarda dikkatle kullanılmalıdır.
Hastalara, klopidogrel kullanımı sırasında (tek başına ya da ASA ile birlikte) ortaya
çıkabilecek kanamaların her zamankinden daha uzun sürede durdurulabileceği ve herhangi bir
olağan dışı kanamayı (yeri ya da süresi) hekimlerine bildirmeleri gerektiği söylenmelidir.
Hastaların, herhangi bir cerrahi girişim planlanmadan ve herhangi bir yeni ilaca başlamadan
önce hekimine ve diş hekimine klopidogrel kullanmakta olduğunu bildirmesi gerekir.
Trombotik trombositopenik purpura (TTP) ; TTP nadiren klopidogrel kullanımını takiben,
bazen kısa süre içinde (< 2 hafta), bildirilmiştir. TTP plazmaferez ile hızlı tedavi gerektiren,
potansiyel olarak fatal bir durumdur. TTP, trombositopeni, mikroanjiyopatik hemolitik anemi
(periferik yaymada fragmante şistositler (fragmente eritrositler) görülebilir), nörolojik
bulgular, böbrek disfonksiyonu ve ateş ile karakterizedir.
Klopidogrel’in akut iskemik inmede kullanımı ile ilgili yeterli veri yoktur.
3 / 17Böbrek yetmezliği olan hastalarda klopidogrel ile elde edinilen terapötik deneyim sınırlıdır.
Bu nedenle, klopidogrel bu hastalarda dikkatle kullanılmalıdır.
Kanama diyatezi olabilecek orta şiddette karaciğer hastalığı bulunan hastalardaki deneyim
sınırlıdır. Bu nedenle, klopidogrel bu popülasyonda dikkatle kullanılmalıdır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
Bu tıbbi ürün her dozunda 1 mmol’den (23 mg) daha az sodyum ihtiva eder; yani esasında
“sodyum içermez”.
4.5. Diğer tıbbi ürünlerle etkileşimler ve diğer etkileşim şekilleri
Aşağıda tanımlanan spesifik ilaç etkileşimi bilgisine ek olarak, klopidogrel ile yapılan klinik
çalışmalara katılan hastalar diüretikler, beta blokerler, ACE inhibitörleri, kalsiyum
antagonistleri, kolesterol düşürücü ajanlar, koroner vazodilatatörler, antidiyabetik ajanlar
(insülin dahil), antiepileptik ajanlar, hormon replasman tedavisi ve GPIIb/IIIa antagonistleri
dahil olmak üzere ortaya klinik olarak anlamlı bir yan etkiler göstermeden birlikte
kullanmışlardır.
Varfarin :
Bakınız 4.4 Kullanım için Özel Uyarılar ve Özel Önlemler.
Glikoprotein IIb/IIIa inhibitörleri :
Bakınız 4.4 Kullanım için Özel Uyarılar ve Özel Önlemler.
Asetilsalisilik asit (ASA) :
Asetilsalisilik asit ADP-uyarımlı trombosit agregasyonunun klopidogrel ile inhibisyonunu
değiştirmemiştir. Fakat klopidogrel asetilsalisilik asitin kollajen uyarımlı trombosit
agregasyonu üzerindeki etkilerini potansiyalize etmiştir. Bununla birlikte, bir gün süreyle
günde iki kez 500 mg asetilsalisilik asitin birlikte uygulanması, klopidogrel kullanımının
neden olduğu kanama süresi uzamasında anlamlı bir artışa neden olmamıştır. klopidogrel ile
asetilsalisilik asit arasında, kanama riskinin artmasına yol açan farmakodinamik bir etkileşim
olabilir. Dolayısıyla, klopidogrel ile asetilsalisilik asidin birlikte kullanımında dikkatli
olunmalıdır (Bakınız 4.4 Kullanım için Özel Uyarılar ve Özel Önlemler). Bununla birlikte,
klopidogrel ve ASA, bir yıl süreyle birlikte uygulanmıştır (Bakınız. 5.1 Farmakodinamik
Özellikler).
4 / 17Heparin :
Sağlıklı gönüllüler üzerinde yapılan bir klinik çalışmada, klopidogrel heparin dozunun
değiştirilmesini gerektirmemiştir veya heparinin koagülasyon üzerindeki etkisini
değiştirmemiştir. Heparinin birlikte kullanımı, klopidogrel ile uyarılan trombosit
agregasyonunun inhibisyonu üzerinde hiçbir etki göstermemiştir. Klopidogrel ile heparin
arasında kanama riskinin artmasına yol açan bir farmakodinamik etkileşim olasıdır.
Dolayısıyla, klopidogrel ile heparinin birlikte kullanımında dikkatli olunmalıdır (Bakınız 4.4
Kullanım için Özel Uyarılar ve Özel Önlemler) .
Trombolitikler :
Klopidogrel, fibrin veya non-fibrin spesifik trombolitik ajanlar ve heparinlerin birlikte
kullanımı, akut miyokard infarktüsü geçiren hastalarda değerlendirilmiştir. Klinik olarak
anlamlı kanama insidansı, trombolitik ajanlar ve heparin ile birlikte ASA kullanımında
gözlenen ile aynıdır. Bununla beraber klopidogrelin trombolitik ajanlarla birlikte kullanımı
sırasında dikkatli olunmalıdır (Bakınız 4.4 Kullanım için Özel Uyarılar ve Özel Önlemler) .
Non-steroid anti-inflamatuar ilaçlar (NSAİİ’ler) :
Sağlıklı gönüllüler üzerinde yapılan bir klinik araştırmada, klopidogrel ve naproksenin birlikte
uygulaması gizli gastrointestinal kan kaybını artırmıştır. Bununla birlikte, diğer NSAİİ’ler ile
yapılan çalışmaların bulunmaması nedeniyle, gastrointestinal kan kaybı riskinin bütün
NSAİİ’ler ile artıp artmayacağı bilinmemektedir. Dolayısıyla, NSAİİ’ler ve klopidogrel
birlikte uygulanırken dikkatli olunmalıdır (Bakınız 4.4 Kullanım için Özel Uyarılar ve Özel
Önlemler) .
Diğer eşzamanlı tedaviler :
Potansiyel farmakodinamik ve farmakokinetik etkileşimlerinin araştırılması amacıyla,
klopidogrel ile diğer eşzamanlı ilaçlarla birçok klinik çalışma yapılmıştır. Klopidogrel
atenolol, nifedipin veya hem atenolol hem de nifedipin ile birlikte uygulandığında, klinik
olarak anlamlı biçimde ortaya çıkan farmakodinamik etkileşim gözlenmemiştir. Ayrıca,
klopidogrelin farmakodinamik aktivitesi fenobarbital, simetidin veya östrojenin eş zamanlı
uygulanmasından anlamlı düzeyde etkilenmemiştir.
Digoksin ya da teofilinin farmakokinetiği, klopidogrel ile eş zamanlı kullanımda
değişmemiştir. Antiasitler, klopidogrelin absorbsiyonunu değiştirmemiştir.
İnsan karaciğer mikrozomları üzerinde yapılan çalışmalarda elde edilen veriler, klopidogrelin
karboksilik asit metabolitinin Sitokrom P 2C9 aktivitesini inhibe edebileceğini göstermiştir.
450
Bu durum, Sitokrom P 2C9 tarafından metabolize edilen fenitoin, tolbutamid, tamoksifen,
450
5 / 17torsemid, fluvastatin ve NSAID’ler gibi ilaçların plazma düzeylerinin potansiyel olarak
artmasına yol açabilir. CAPRIE çalışmasından elde edilen veriler fenitoin ve tolbutamidin
klopidogrel ile birlikte güvenli bir biçimde kullanılabileceğini göstermektedir.
Yukarıda belirtilen spesifik etkileşim çalışmalarının yanı sıra, klopidogrel ile ilgili klinik
çalışmalara katılan ve aynı anda birçok değişik ilaç alan hastalarda (diüretikler, beta blokörler,
anjiotensin dönüştürücü enzim inhibitörleri, kalsiyum antagonistleri, kolesterol düşürücü
ilaçlar, koroner vazodilatörler, antidiyabetik ajanlar, hormon replasman tedavisi) klinik açıdan
anlamlı herhangi bir advers etkileşim gözlenmemiştir.
4.6. Gebelik ve laktasyon:
Genel tavsiye
Klopidogrel için gebeliklerde maruz kalmaya ilişkin klinik veri mevcut değildir.
Tedbir olarak, klopidogrelin gebelik sırasında kullanılmaması önerilir.
Gebelik dönemi
Gebelik kategorisi : B
Klopidogrel için gebeliklerde maruz kalmaya ilişkin klinik veri mevcut değildir.
Sıçan ve tavşanlarda üreme üzerine yapılan çalışmalarda klopidogrele bağlı olarak fertilitede
bozulma veya fetüste herhangi bir zarar görülmemiştir (bkz. kısım 5.3).
İnsanlara yönelik potansiyel risk bilinmemektedir.
DİPOREL gerekli olmadıkça gebelik döneminde kullanılmamalıdır.
Laktasyon dönemi
Klopidogrelin insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, klopidogrel ve metabolitlerinin sütle atıldığını göstermektedir.
Laktasyon döneminde kullanılmamalıdır (bkz. bölüm 4.3 ).
4.7. Araç ve makine kullanma üzerindeki etkiler
Klopidogrel uygulaması sonrasında araç kullanma yeteneğinde veya psikometrik
performansta herhangi bir bozulma gözlenmemiştir. Klopidogrel tedavisi sırasında hastalar
araba ve makine kullanabilir.
4.8. İstenmeyen Etkiler
Klinik deneyim
Klopidogrel, güvenlilik açısından, 9.000’i 1 yıl ya da daha uzun süre tedavi alan hastalar
olmak üzere, 42.000’den fazla sayıda hastada değerlendirilmiştir. CAPRIE, CURE,
CLARITY ve COMMIT çalışmalarında gözlenen klinik olarak anlamlı advers etkiler aşağıda
6 / 17tartışılmaktadır. CAPRIE çalışmasında, 75 mg/gün klopidogrel, 325 mg/gün ASA ile
karşılaştırıldığında, iyi tolere edilmiştir. Klopidogrelin bu çalışmadaki genel tolere
edilebilirliği yaş, cinsiyet ve ırk özelliklerinden bağımsız olarak ASA ile benzer bulunmuştur.
Hemorajik bozukluklar
CAPRIE çalışmasında, klopidogrel veya ASA ile tedavi edilen hastalarda, genel kanama
insidansı % 9.3 olarak bulunmuştur. Ciddi olgu insidansı, klopidogrel grubunda % 1.4, ASA
grubunda ise % 1.6 olarak bulunmuştur.
Klopidogrel alan hastalar arasında, gastrointestinal kanamaya % 2.0 oranında rastlanmış ve bu
hastaların % 0.7’si hastaneye yatırılmıştır. ASA alan hastalar arasında ise bu oranlar sırasıyla
% 2.7 ve % 1.1 olarak bulunmuştur.
Diğer kanama insidansı, klopidogrel alan hastalarda, ASA alan hastalara göre daha yüksektir
(sırasıyla % 7.3 ve % 6.5). Bununla birlikte, ciddi olay insidansı her iki tedavi grubunda aynı
bulunmuştur (sırasıyla % 0.6 ve % 0.4). Her iki tedavi grubunda en sık bildirilen olaylar
purpura/çürük/hematom ve burun kanamasıdır. Az sıklıkta bildirilen diğer olaylar hematom,
hematüri ve göze ait kanamadır (esas olarak konjunktival kanama).
İntrakraniyal kanama insidansı, klopidogrel alan hastalarda % 0.4, ASA alan hastalarda ise
% 0.5 olmuştur.
CURE çalışmasında, klopidogrel + ASA grubunun (major kanama : % 3.7, minor kanama :
% 5.1) plasebo + ASA (major kanama : % 2.7, minor kanama : % 2.4) grubuyla
karşılaştırıldığı, major ve minor kanamada artış gözlenmiştir. Majör kanama, başlıca
gastrointestinal sistemde ve arteriyel ponksiyon yerlerinde ortaya çıkmıştır.
CURE çalışmasında, klopidogrel + ASA uygulaması, plasebo + ASA uygulamasıyla
karşılaştırıldığında, klopidogrel grubunda yaşamı-tehdit edici ya da fatal kanama olaylarında
istatistiksel olarak anlamlı artış gözlenmemiştir (olay oranları sırasıyla % 2.2’ye % 1.8 ve
% 0.2’ye % 0.2). İntrakraniyal kanama insidansı her iki grupta da % 0.1 olarak bulunmuştur.
Diğer tip kanamalar açısından iki tedavi grubu arasında anlamlı fark gözlenmiştir :
Yaşamı tehdit etmeyen majör kanamalar (klopidogrel + ASA ile % 1.6 : plasebo + ASA ile
% 1.0), primer gastrointestinal ve uygulama yerlerinde kanama ve minör kanamalar
(klopidogrel + ASA ile % 5.1 : plasebo + ASA ile % 2.4). Klopidogrel + ASA
kombinasyonundaki majör kanama olayı oranı, plasebo + ASA kombinasyonunda olduğu
gibi, ASA dozuna bağlıdır. [ Klopidogrel + ASA ile ⇒ < 100 mg : % 2.6, 100–200 mg :
7 / 17% 3.5, > 200 mg : % 4.9 ve Plasebo + ASA ile ⇒ < 100 mg : % 2.0, 100–200 mg : % 2.3, >
200 mg : % 4.0].
Cerrahiden en az beş gün önce tedavisi kesilen hastalarda, koroner bypass graft cerrahisinden
sonraki 7 gün içerisinde majör kanamalarda bir artış olmamıştır (Klopidogrel + ASA % 4.4 ve
plasebo + ASA % 5.3). Bypass graft cerrahisinin beş günü içerisinde tedavi altında kalan
hastalarda, olay oranı klopidogrel + ASA grubunda % 9.6, plasebo + ASA grubunda ise % 6.3
olarak bulunmuştur.
CLARITY çalışmasında, klopidogrel + ASA grubunda, plasebo + ASA grubuna kıyasla
kanama açısından artış gözlenmemiştir. Majör kanama insidansı her iki grup arasında benzer
bulunmuştur (klopidogrel + ASA grubunda % 1.3, plasebo + ASA grubunda % 1.1). İnsidans
oranları, başlangıç özelliklerine ve fibrinolitik tedavi veya heparin tedavisinin tipine göre
tanımlanan hasta alt-grupları genelinde tutarlıdır. Ölümcül kanama insidansı (klopidogrel +
ASA grubunda % 0.8, plasebo + ASA grubunda % 0.6) ve intrakraniyal kanama insidansı
(klopidogrel + ASA grubunda % 0.5, plasebo + ASA grubunda % 0.7) düşüktür ve her iki
grupta da benzer bulunmuştur.
COMMIT çalışmasında serebral olmayan majör kanama veya serebral kanama oranları
düşüktür ve her iki grupta da benzer bulunmuştur (klopidogrel + ASA grubunda % 0.6,
plasebo + ASA grubunda % 0.5).
Hematolojik
CAPRIE çalışmasında, klopidogrel alan 4 hastada (% 0.04) ve ASA alan 2 hastada (% 0.02)
ciddi nötropeni (<0.45 x 109/l) gözlenmiştir. Klopidogrel alan 9599 hastanın 2’sinde nötrofil
sayısı sıfıra düşerken bu durum ASA alan 9.586 hastanın hiçbirinde gözlenmemiştir.
Klopidogrel ile miyelotoksisite riski oldukça düşük görünmesine rağmen, klopidogrel alan bir
hasta ateş ya da diğer bir enfeksiyon belirtisi gösterdiğinde, miyelotoksisite riski olasılığı
dikkate alınmalıdır.
Klopidogrel tedavisinde ise bir aplastik anemi vakası gözlenmiştir.
Ciddi trombositopeni insidansı (<80 x 109/l) klopidogrelde % 0.2, ASA’da ise % 0.1 oranında
gözlenmiştir; trombosit sayımının ≤ 30 109/l olduğu çok nadir vakalar bildirilmiştir.
CURE ve CLARITY çalışmasında, her iki grupta kaydedilen trombositopenili ya da
nötropenili hasta sayısı benzerdir.
CAPRIE, CURE, CLARITY ve COMMIT çalışmaları sırasında gözlenen, klinik açıdan
anlamlı diğer istenmeyen etkiler, sistem-organ sınıflandırmasına ve görülme sıklığına
göre aşağıda belirtilmektedir. Görülme sıklığı şu şekilde tanımlanmaktadır :
8 / 17Yaygın (≥ % 1 - < % 10), yaygın olmayan (≥ % 0.1 - < % 1), seyrek (≥ % 0.01 - < % 0.1):
Santral ve periferik sistem ile ilgili bozukluklar
Yaygın olmayan: Baş ağrısı, baş dönmesi, parestezi
Seyrek: Vertigo
Gastrointestinal sistem ile ilgili bozukluklar
Yaygın: Dispepsi, karnın üst kısmında ağrı, diyare
Yaygın olmayan: Bulantı, gastrit, şişkinlik, kabızlık, kusma, gastrik ülser, düodenal ülser
Trombositler, kanama ve pıhtılaşma ile ilgili bozukluklar
Yaygın olmayan: Kanama süresinde uzama, trombosit sayısında azalma
Deri ve ekleri ile ilgili bozukluklar
Yaygın olmayan: Kızarıklık, kaşıntı
Eritrositler ve retiküloendoteliyel sistem ile ilgili bozukluklar
Yaygın olmayan: Lökopeni, nötrofil sayısında azalma, eozinofili
Pazarlama sonrası deneyim
Pazarlama sonrasında gözlenen istenmeyen etkiler, sistem-organ sınıflandırmasına ve
görülme sıklığına göre aşağıda sunulmaktadır, < % 0.01’lik görülme sıklığı “çok seyrek”
olarak tanımlanmaktadır:
Kan ve lenfatik sistem ile ilgili bozukluklar
Çok seyrek: Ciddi kanama vakaları, esas itibariyle deri, kas-iskelet sistemi, göz (konjunktival,
oküler, retinal) ve solunum yolları ile ilgili kanamalar, hematüri ve ameliyat sırasında
hemoraji; fatal sonuçları olan kanama vakaları (özellikle intrakraniyal, gastrointestinal ve
retroperitoneal hemoraji)
Çok seyrek: Agranülositoz, aplastik anemi/pansitopeni, trombotik trombositopenik purpura
(TTP).
Bağışıklık sistemi ile ilgili bozukluklar
Çok seyrek: Anaflaktik reaksiyonlar, serum hastalığı
Psikiyatrik bozukluklar
Çok seyrek: Konfüzyon, halüsinasyonlar
9 / 17Sinir sistemi ile ilgili bozukluklar
Çok seyrek: Tat duyusunda bozulma
Vasküler bozukluklar
Çok seyrek: Vaskülit, hipotansiyon
Solunum sistemi ile ilgili bozukluklar
Çok seyrek: Bronkospazm, interstitiyel pnömoni
Gastrointestinal sistem ile ilgili bozukluklar
Çok seyrek: Kolit (ülseratif veya lenfositik kolit dahil), pankreatit, stomatit
Karaciğer-safra sistemi ile ilgili bozukluklar
Çok seyrek: Hepatit, akut karaciğer yetmezliği
Deri ve deri altı dokusu ile ilgili bozukluklar
Çok seyrek: Makülopapüler veya eritematöz kızarıklık, ürtiker, kaşıntı, anjiyoödem, büllöz
dermatit (erythema multiforme, Stevens-Johnson Sendromu, toksik epidermal nekroliz v.b.),
egzama, liken planus
Kas-iskelet sistemi, bağ dokusu ve kemikler ile ilgili bozukluklar
Çok seyrek: Artralji, artrit, miyalji
Renal ve üriner bozukluklar
Çok seyrek: Glomerülopati
Genel bozukluklar
Çok seyrek: Ateş
Tetkikler
Çok seyrek: Anormal karaciğer fonksiyon testi, kan kreatinin düzeyinde artış
4.9. Doz aşımı ve tedavisi
Klopidogrel ile doz aşımı, kanama zamanında uzamaya ve takiben kanama
komplikasyonlarına yol açabilir.
Klopidogrel ile bir adet kasıtlı doz aşımı vakası bildirilmiştir. 34 yaşında bir kadın tek doz
halinde 1.050 mg klopidogrel almış (75 mg’lık 14 adet standart tablete ekivalan) ve herhangi
bir istenmeyen etki gözlenmemiştir. Doz aşımında özel bir tedavi uygulanmamış ve hasta
10 / 17sekelsiz bir biçimde iyileşmiştir. Sağlıklı gönüllülerde tek doz halinde oral yoldan 600 mg
klopidogrel uygulanmasından sonra (75 mg’lık 8 adet standart tablete ekivalan) herhangi bir
istenmeyen etki bildirilmemiştir. Kanama zamanı, günde 75 mg terapötik dozda tipik olarak
gözlenenle aynı şekilde 1.7 faktör kadar uzamıştır.
Klopidogrelin farmakolojik etkinliğine karşı bir antidot bulunmamaktadır. Uzamış kanama
zamanını hızla düzeltmek gerektiğinde, klopidogrelin etkilerini trombosit transfüzyonu tersine
çevirebilir.
5. Farmakolojik Özellikler
5.1. Farmakodinamik özellikler
Farmakoterapötik grup: Heparin hariç trombosit agregasyonu inhibitörleri
ATC Kodu: B01AC04.
Klopidogrel, adenozin difosfatın (ADP) trombositteki reseptörüne bağlanmasını ve bu yolla
selektif olarak glikoprotein GPIIb/IIIa kompleksinin ADP uyarımlı aktivasyonunu ve bunun
sonucu olarak trombosit agregasyonunu inhibe eder. Trombosit agregasyonunu inhibe
edebilmesi için klopidogrelin biyotransformasyona uğraması gereklidir. Klopidogrel ayrıca,
trombosit aktivasyonunun salgılanan ADP ile artmasını engelleyerek diğer agonistlerin yol
açtığı trombosit agregasyonunu inhibe eder. Klopidogrel trombosit ADP reseptörünü
irreversibl olarak modifiye etmek yoluyla etki gösterir. Dolayısıyla, klopidogrele maruz kalan
trombositler geri kalan yaşam süresinde de etkilenirler ve normal trombosit fonksiyonuna geri
dönüş trombosit siklusu ile tutarlı bir hızda gerçekleşir.
Günde 75 mg düzeyinde uygulanan tekrarlanan dozlar ilk günden itibaren ADP-uyarımlı
trombosit agregasyonunda önemli bir inhibisyon sağlamıştır. Bu inhibisyon progresif olarak
artarak 3. ile 7. günler arasında sabit düzeye ulaşmıştır. Sabit düzeyde, günde 75 mg doz ile
gözlenen ortalama inhibisyon % 40 ile % 60 arasındadır. Trombosit agregasyonu ve kanama
süresi genellikle, tedavinin kesilmesinden sonraki 5 gün içerisinde kademeli olarak başlangıç
değerlerine geri dönmüştür.
Klopidogrelin güvenliliği ve etkinliği, 80 000’den fazla hastanın dahil edildiği 4 çift-kör
çalışmayla değerlendirilmiştir: Klopidogrelin ASA ile karşılaştırıldığı CAPRIE çalışması,
klopidogrelin plaseboyla karşılaştırıldığı CURE, CLARITY ve COMMIT çalışmaları (bu
çalışmalarda her iki ilaç da, ASA ve diğer standart tedavilerle birlikte uygulanmıştır).
Yakın zamanda geçirilmiş miyokard infarktüsü (MI), yeni geçirilmiş iskemik inme veya
yerleşmiş periferik arter hastalığı
11 / 17CAPRIE çalışması, yakın zamanda geçirilmiş miyokard infarktüsü (< 35 gün), yeni geçirilmiş
iskemik inme (7 gün ile 6 ay arasında) veya yerleşmiş periferik arter hastalığı (PAH) ile
kendisini gösteren aterotrombozlu 19.185 hastada yapılmıştır. Hastalar 75 mg/gün klopidogrel
veya 325 mg/gün ASA gruplarına randomize edilmiş ve 1 ile 3 yıl arasında izlenmiştir.
Miyokard infarktüslü hastaları kapsayan alt-grupta yer alan hastaların çoğu akut miyokard
infarktüsünü takip eden ilk beş günde ASA almıştır.
Klopidogrel, ASA ile karşılaştırıldığında yeni iskemik olay (kombine sonlanım noktaları
miyokard infarktüsü, iskemik inme ve vasküler ölüm) insidansını anlamlı düzeyde
düşürmüştür. Tedavi amaçlanan hasta grubu analizinde (ITT analizi), klopidogrel grubunda
939 olay, ASA grubunda ise 1020 olay gözlenmiştir (rölatif risk azalması (RRA) % 8.7 [%95
Güven Aralığı: 0.2-16.4]; p = 0.045); bu 2 yıl boyunca tedavi edilen her 1000 hastada, 10
hastanın daha [Güven aralığı: 0-20] yeni bir iskemik olaydan korunmasına karşılık
gelmektedir. İkincil sonlanım noktası olarak toplam mortalite analizi, klopidogrel (% 5.8) ile
ASA (% 6.0) arasında bir fark göstermemiştir.
Durumun niteliğine göre (miyokard infarktüsü, iskemik inme ve PAH) yapılan bir alt-grup
analizinde, en yüksek yarar oranı (p = 0.003’de istatistiksel anlamlılık düzeyine ulaşmak
üzere) çalışmaya PAH nedeniyle (RRA = % 23.7; Güven Aralığı: 8.9 ile 36.2 arasında) alınan
hastalarda (özellikle miyokard infarktüsü öyküsü de bulunan hastalar) gözlenirken, inme
geçirmiş hastalarda bu oran daha düşüktür (ASA’dan istatistiksel anlamlılık düzeyinde farklı
değil) (RRA = % 7.3; Güven Aralığı : - 5.7 ile 18.7 arasında). Yalnızca yeni geçirilmiş
miyokard infarktüsü nedeniyle çalışmaya alınan hastalarda, klopidogrel rakamsal olarak daha
aşağıda bulunmuş ama ASA’dan istatistiksel anlamlılık düzeyinde farklılık göstermemiştir
(RRA = - % 4.0; Güven Aralığı: - 22.5 ile 11.7 arasında). Ayrıca, yaşla yapılan bir alt-grup
analizi, klopidogrelin 75 yaş üzerindeki hastalarda ortaya çıkarttığı yararın, ≤ 75 yaş
hastalardakine göre daha az olduğunu göstermiştir.
CAPRIE çalışması, tek tek alt-grupların etkililiğini değerlendirmek üzere
güçlendirilmediğinden, niteliksel durumlar açısından rölatif risk azalmasında bir fark bulunup
bulunmadığı açık değildir.
Akut koroner sendrom
CURE çalışmasına akut koroner sendromlu (unstabil angina ya da Q-dalgasız miyokard
infarktüsü) ve en son göğüs ağrısı ya da iskemiyle uyumlu semptom atağının başlamasından
sonraki 24 saat içinde gelen 12.562 hasta katılmıştır.
12 / 17Çalışmaya alınan hastalarda ya yeni iskemiyle uyumlu EKG değişiklikleri bulunması ya da
kardiyak enzimlerinin veya troponin I ya da T düzeylerinin üst sınırın en az iki katına çıkmış
olması şartları aranmıştır. Hastalar, her iki gruba da kombinasyon halinde ASA (günde tek
doz 75-325 mg) ve diğer standart tedavileri verilmek üzere, ya klopidogrel (300 mg’lık
yükleme dozunun ardından 75 mg/gün dozda) ya da plasebo grubuna randomize edilmiş ve
bir yıl süreyle tedavi altında tutulmuştur. Klopidogrel + ASA uygulanan 823 hastaya
eşzamanlı olarak GBIIb/IIIa reseptör antagonist tedavisi uygulanmıştır. Hastaların % 90’ından
fazlasına heparinler uygulanmış ve klopidogrel ile plasebo arasındaki rölatif kanama oranı
eşzamanlı olarak uygulanan heparin tedavisinden anlamlı ölçüde etkilenmemiştir.
Primer sonlanım noktasına [kardiyovasküler (KV) ölüm, miyokard infarktüsü (MI) veya
inme] ulaşan hastaların sayısı, klopidogrel ile tedavi edilen grupta 582 (% 9.3), plasebo alan
grupta ise 719 (% 11.4) olarak bulunmuştur. Bu da, klopidogrel ile tedavi edilen grupta % 20
oranında rölatif risk azalması olduğunu göstermektedir (% 95 Güven Aralığı % 10-28;
p=0.00009). (Rölatif risk azalması hastalar konservatif olarak tedavi edildiğinde % 17, stentli
veya stentsiz perkütan koroner girişimi ile % 29 ve koroner bypass graft cerrahisi (CABG)
durumunda ise % 10 olarak bulunmuştur). Yeni kardiyovasküler olaylar (primer sonlanım
noktası) 0-1, 1-3, 3-6, 6-9 ve 9-12 aylık çalışma periyodları için sırasıyla % 22 (Güven Aralığı
% 8.6, 33.4) , % 32 (Güven Aralığı % 12.8, 46.4) , % 4 (Güven Aralığı % - 26.9, 26.7), % 6
(Güven Aralığı % -33.5, 34.3) ve % 14 (Güven Aralığı % - 31.6, 44.2) rölatif risk azalması ile
önlenmiştir. Böylece 3 aylık tedavi sonrasında, klopidogrel + ASA grubu ile elde edilen yarar
artmamış, ama hemoraji riski devam etmiştir. (Bkz. Bakınız 4.4 Kullanım için Özel Uyarılar
ve Özel Önlemler.)
Ayrıca CURE çalışmasında klopidogrelin kullanımı trombolitik tedavi (Rölatif Risk
Azalması: % 43.3, Güven Aralığı % 24.3, % 57.5) ve GPIIb/IIIa inhibitör (Rölatif Risk
Azalması: % 18.2, Güven Aralığı % 6.5, % 28.3) ihtiyacını düşürmüştür.
Ko-primer sonlanım noktasına (KV ölüm, Mİ, inme veya refrakter iskemi) ulaşan hasta sayısı,
klopidogrel tedavisi alan grupta 1035 (% 16.5), plasebo alan grupta ise 1187 (% 18.8)
oranında bulunmuştur. Bu da klopidogrel ile tedavi edilen grupta % 14’lük rölatif risk
azalması olduğunu göstermektedir (% 95 Güven aralığı % 6 - % 21, p=0.0005). Bu yarar MI
olay insidansının istatistiksel olarak anlamlı derecede azalması ile de gözlenmiştir
[klopidogrel tedavisi alan grupta 287 (% 4.6), plasebo alan grupta ise 363 (% 5.8) oranında].
Unstabil angina için hospitalizasyon oranında ise herhangi bir etki gözlenmemiştir.
Farklı özelliklere (örn. unstabil angina veya Q-dalgasız MI, düşük-yüksek risk düzeyleri,
diyabet, revaskülarizasyon ihtiyacı, yaş, cinsiyet, vb.) sahip hastalarla elde edilen sonuçlar,
primer analiz sonuçlarıyla tutarlıdır. Klopidogrel ile gözlenen yararlar, diğer akut ya da uzun
süreli kardiyovasküler tedavilerden (heparin/DMAH, GPIIb/IIIa antagonistleri, lipid düşürücü
13 / 17ilaçlar, beta blokerler ve ACE-inhibitörleri) bağımsızdır. Klopidogrelin etkililiği, ASA
dozundan (75-325 mg günde tek doz) bağımsız olarak gözlenmiştir.
Akut ST elevasyonlu MI geçiren hastalarda, klopidogrelin etkililiği ve güvenliliği, 2
randomize, plasebo-kontrollü, çift-kör çalışmayla [CLARITY ve COMMIT Çalışmaları]
değerlendirilmiştir.
CLARITY çalışmasına, ST elevasyonlu miyokard infarktüsünü takiben 12 saat içinde
başvuran ve trombolitik tedavi planlanan 3 941 hasta dahil edilmiştir. Hastalara, ASA (150
325 mg’lık yükleme dozunu takiben 75-162 mg/gün dozunda), bir fibrinolitik ajan ve
gerektiğinde heparin ile kombine olarak, klopidogrel (300 mg’lık yükleme dozunun ardından
75 mg/gün dozunda, n=1752) veya plasebo (n=1739) uygulanmıştır. Hastalar 30 gün süreyle
takip edilmiştir. Primer sonlanım noktası, taburcu edilmeden önce çekilen anjiyogramda
infarktüse bağlı arter oklüzyonu veya ölüm veya koroner anjiyografi öncesinde tekrarlayan
MI kompozitinin ortaya çıkmasıdır. Anjiyografi geçirmeyen hastalarda, primer sonlanım
noktası ölüm veya 8. Gün’e kadar tekrarlayan MI veya hastaneden taburcu olmadır.
Çalışmaya dahil edilen hastaların % 19.7’si kadın olup, yaşı ≥ 65 olan hastaların oranı
% 29.2’dir. Hastaların toplam % 99.7’sine fibrinolitikler (fibrin spesifik: % 68.7, fibrin
spesifik olmayan: % 31.1), % 89.5’ine heparin, % 78.7’sine beta blokeler, % 54.7’sine ACE
inhibitörleri ve % 63’üne statinler uygulanmıştır.
Klopidogrel grubunda yer alan hastaların % 15’i ve plasebo grubundaki hastaların % 21.7’si
primer sonlanım noktasına ulaşmış olup, bu sonuç, klopidogrel lehine % 6.7 oranında bir
mutlak azalma ve % 36 oranında bir olasılık azalmasını göstermektedir (GA: % 95: 0.53,
0.76; p<0.001). Bu yarar, hastaların yaşı ve cinsiyeti, infarktüsün yeri ve uygulanan
fibrinolitik veya heparinin tipi de dahil olmak üzere, önceden belirlenmiş bütün alt-gruplarda
istikrarlıdır.
2x2 faktöriyel tasarımlı COMMIT çalışmasına, EKG bozukluklarının (ST elevasyonu, ST
depresyonu veya sol dal bloğu) eşlik ettiği şüpheli MI semptomlarının başlangıcını takiben 24
saat içinde başvuran 45 852 hasta dahil edilmiştir. Hastalara, 28 gün süreyle veya hastaneden
taburcu oluncaya kadar, 162 mg/gün dozunda ASA ile kombine olarak, klopidogrel (75
mg/gün dozunda, n=22 961) veya plasebo (n=22 891) uygulanmıştır. Ko-primer sonlanım
noktaları, herhangi bir nedenle ölüm ve ilk olarak ortaya çıkan yeniden infarktüs oluşumu,
stok veya ölümdür. Hastaların % 27.8’i kadın olup, yaşı ≥ 65 olan hastaların oranı % 58.4’tür
(%26 ≥ 70 y aş). Fibrinolitik uygulanan hastaların oranı % 54.5’tir.
Klopidogrel herhangi bir nedene bağlı ölüm için rölatif riski anlamlı düzeyde, % 7 (p=0.029)
oranında azaltmıştır. Yeniden infarktüs oluşumu, inme veya ölüm kombinasyonunun rölatif
14 / 17riskini ise % 9 oranında (p=0.002) azaltmıştır. Bu yarar, yaş, cinsiyet, fibrinolitiklerle
kombine veya kombine edilmeden uygulamada istikrarlıdır ve 24 saat gibi erken bir dönemde
gözlenmiştir.
5.2. Farmakokinetik Özellikler
Günde 75 mg tekrarlanan oral dozlardan sonra, klopidogrel hızla absorbe olur. Bununla
birlikte, ana bileşenin kanda bulunan konsantrasyonu çok düşük olup, 2 saatin ötesinde
hesaplama limitinin (0.00025 mg/l) altında kalır. Klopidogrel metabolitlerinin idrardaki
atılımı esas alındığında absorpsiyonu en az % 50’dir.
Klopidogrel büyük oranda karaciğerde metabolize olur ve inaktif haldeki ana metaboliti
plazmada sirküle olan bileşiğin yaklaşık % 85’ini temsil eden karboksilik asit türevidir. Bu
metabolitin pik plazma düzeylerine (tekrarlayan 75 mg oral dozlardan sonra yaklaşık 3 mg/l),
ilaç verildikten yaklaşık 1 saat sonra ulaşılmıştır.
Klopidogrel bir pro-ilaçtır. Bir tiyol türevi olan aktif metabolit, klopidogrelin 2-okzo-
klopidogrele oksidasyonu ve daha sonra gerçekleşen hidrolizlerle oluşur. Oksidasyon aşaması,
esas olarak, Sitokrom P izoenzimleri olan 2B6 ve 3A4 tarafından, daha az oranda ise 1A1,
450
1A2 ve 2C19 tarafından kontrol edilir. In vitro ortamda izole edilen aktif tiyol metaboliti hızla
ve geri dönüşümsüz olarak trombosit reseptörlerine bağlanarak, trombosit agregasyonunu
inhibe eder. Bu metabolit plazmada izole edilememiştir.
Dolaşımda bulunan ana metabolitin kinetiği, klopidogrelin 50 ile 150 mg doz aralığında
lineerdir (plazma konsantrasyonları dozla orantılı olarak artmıştır).
Klopidogrel ve dolaşımda bulunan ana metaboliti, in vitro ortamdaki insan plazma
proteinlerine geri dönüşümlü olarak bağlanır (sırasıyla % 98 ve % 94). Bu bağlanma, in vitro
ortamdaki geniş bir konsantrasyon aralığının üzerinde doyurulabilir değildir.
İnsanlarda, 14C ile işaretlenmiş klopidogrelin oral dozunu takiben, 120 saatlik bir aralıkta
yaklaşık % 50 oranında idrarla ve yaklaşık % 46 oranında feçesle atılır. Dolaşımdaki ana
metabolitin eliminasyon yarı ömrü tek ve tekrarlanan uygulamalardan sonra 8 saattir.
Günde 75 mg klopidogrelin tekrarlayan dozlarından sonra dolaşımda bulunan ana metabolitin
plazma düzeyleri, ciddi böbrek hastalığı (kreatinin klirensi dakikada 5 ile 15 ml arasında)
bulunan hastalarda, orta derecede böbrek hastalığı (kreatinin klirensi dakikada 30 ile 60 ml
arasında) bulunan ve diğer çalışmalara katılan sağlıklı gönüllülerdekine göre daha düşüktür.
ADP ile indüklenen trombosit agregasyonunun inhibisyonu sağlıklı gönüllülerde gözlenenden
15 / 17daha düşük (% 25) olmakla birlikte, kanama zamanının uzaması günde 75 mg klopidogrel
alan sağlıklı gönüllülerde gözlenenle aynıdır. Ayrıca, klinik tolerans tüm hastalarda iyidir.
Klopidogrelin farmakokinetiği ve farmakodinamiği, hem sağlıklı gönüllüler hem de sirozlu
hastalarda olmak üzere tek ve çoklu dozlu çalışmalarda değerlendirilmiştir (Child-Pugh sınıf
A ya da B). Klopidogrelin 75 mg/gün ile 10 günlük kullanımı güvenilirdir ve iyi tolere
edilmiştir. Klopidogrel için C değeri, sirozlu hastalarda hem tek doz hem de sabit durumda,
max
normal gönüllülerdekinden çok daha yüksektir. Bununla birlikte, klopidogrelin ADP ile
indüklenen trombosit agregasyonu ve kanama zamanı üzerindeki etkisiyle birlikte dolaşımda
bulunan ana metabolitinin plazma düzeyleri bu gruplar arasında karşılaştırılabilir durumdadır.
5.3 Klinik öncesi güvenlilik verileri
Sıçan ve babunlarda yapılan pre-klinik çalışmalar sırasında en sık rastlanan etkiler
karaciğerde ortaya çıkan değişikliklerdir. Bu değişiklikler, insanlardaki klinik doz olan 75
mg/gün’ün en az 25 katını temsil eden dozlarda ortaya çıkmış olup, karaciğerdeki
metabolizma enzimlerinin üzerindeki bir etkinin sonucudur. Terapötik dozda klopidogrel alan
insanlarda, karaciğerdeki metabolize edici enzimler üzerinde bir etki gözlenmemiştir.
Klopidogrelin, sıçan ve babunlara çok yüksek dozlarda verildiğinde, midede tolere
edilemediği de bildirilmiştir (gastrit, gastrik erozyon ve/veya kusma).
Klopidogrel, farelerde 78 hafta süreyle, sıçanlarda ise 104 hafta süreyle günde 77 mg/kg
dozlarda uygulandığında, hiçbir karsinojenik etkiye rastlanmamıştır (insanlardaki klinik doz
olan 75 mg/gün’ün en az 25 katını temsil eden dozlarda).
Klopidogrel, bir dizi in vivo ve in vitro çalışmayla, genotoksik etkileri bakımından test edilmiş
ve herhangi bir genotoksik etki görülmemiştir.
Klopidogrelin dişi ve erkek farelerin üremesi üzerinde bir etkisi bulunmamış ve sıçan ya da
tavşanlarda teratojenik etki göstermemiştir. Klopidogrel, laktasyon dönemindeki sıçanlara
verildiğinde, yavruların gelişiminde hafif bir gecikmeye sebep olmuştur. Radyoaktif madde
işaretli klopidogrelle yapılan özel farmakokinetik çalışmalar, ana bileşenin ya da
metabolitlerinin süte geçtiğini göstermiştir. Sonuç olarak, direkt etki (hafif toksik etki) ya da
dolaylı bir etki (düşük palatabilite) olasılığı dışlanamaz.
16 / 176. FARMASÖTİK ÖZELLİKLER
6.1 Yardımcı maddelerin listesi
Laktoz anhidrus
Mikrokristalin selüloz
Prejelatinize nişasta
Sodyum stearil fumarat
Kaplama maddesi: Laktoz monohidrat, hidroksipropil metil selüloz, titanyum dioksit,
triasetin, kırmızı demir oksit, sarı demir oksit
6.2 Geçimsizlikler
Geçerli değildir.
6.3 Raf ömrü
24 ay.
6.4 Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5 Ambalajın niteliği ve içeriği
Alüminyum folyo – PVC/PE/PVDC blister
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
7. RUHSAT SAHİBİ
Ad : Münir Şahin İlaç San.ve Tic. A.Ş.
Adres : Yunus Mah. Sanayi Cad. No:22
Kartal / İSTANBUL
Telefon : (0216) 306 62 60 - 5 hat
Faks : (0216) 353 94 26
8. RUHSAT NUMARASI(LARI)
228/7
9. İLK RUHSAT/RUHSATIN YENİLEME TARİHİ
İlk ruhsat tarihi: 22.12.2010
Ruhsat yenileme tarihi:
10. KÜB’ÜN YENİLENME TARİHİ
17 / 17