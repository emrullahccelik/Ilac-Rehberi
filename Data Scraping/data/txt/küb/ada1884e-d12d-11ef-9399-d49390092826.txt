KISA ÜRÜN BİLGİSİ
1. BEŞERİ TIBBİ ÜRÜNÜN ADI
AKELA® %2 Jel
2. KALİTATİF VE KANTİTATİF BİLEŞİMİ
Etkin madde:
1 g jelde 20 mg eritromisin
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Alüminyum tüp içerisinde şeffaf jel.
4. KLİNİK ÖZELLİKLER
4.1 Terapötik endikasyonları
Topikal akne tedavisi
4.2 Pozoloji ve uygulama şekli
Pozoloji, uygulama sıklığı ve süresi:
AKELA®, orta düzeyde veya şiddetli düzeyde akneli alanlarda sabah-akşam olmak
üzere günde iki kez uygulanır.
Tedavinin başlangıcında %4’lük formülasyonun kullanımı önerilir. En azından 2 aylık
tedaviden sonra, belirgin iyileşme görüldüğünde, %2’lik formülasyon kullanılmaya
başlanabilir. Gerektiğinde AKELA® uzun dönemli kullanılabilir.
Uygulama şekli:
Deriyi tamamen yıkadıktan ve iyice kuruladıktan sonra akneli alana topikal olarak
uygulanır. AKELA®, yalnızca haricen kullanılır. Gözler, burun, oral mukoza ve diğer
mukozal membranlarla temas etmemelidir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliğine ilişkin bir bilgi bulunmamaktadır.
Karaciğer fonksiyon bozukluğu olan kişilerde eritromisin preparatları dikkatli
kullanılmalıdır.
Pediyatrik popülasyon:
Pediyatrik popülasyon kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
4.3 Kontrendikasyonlar
Eritromisine, alkole veya ilacın formülasyonunda bulunan herhangi bir bileşene karşı
aşırı duyarlı olduğu bilinen kişilerde kontrendikedir.
1 / 54.4 Özel kullanım uyarıları ve önlemleri
Eş zamanlı kozmetik preparatların ve/veya peeling kullanımı ile fiziksel ve kimyasal
uyumsuzluklar olması mümkündür.
AKELA® gözler, burun, oral mukoza ve diğer mukozal membranlarla temas
etmemelidir.
İçerdiği bütilhidroksitoluen yardımcı maddesi nedeniyle lokal deri reaksiyonlarına
(örneğin, kontakt dermatit gibi deride iritan ve alerjenlere bağlı gelişen kaşıntı,
kızarıklık veya içi sıvı dolu kabarcıklar) ya da gözlerde ve deri altı tabakasında
irritasyona sebebiyet verebilir.
4.5 Diğer tıbbi ürünlerle etkileşimler ve diğer etkileşim şekilleri
Eş zamanlı olarak uygulanan sistemik antibiyotiklerle etkileşebileceği akılda
tutulmalıdır. Eş zamanlı kullanılan peeling preparatları, cilt irritasyonuna neden olabilir.
Özel popülasyonlara ilişkin ek bilgiler
Özel popülasyonlarla ilişkili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
AKELA® için, gebeliklerde maruz kalmaya ilişkin klinik veri mevcut değildir.
Bu nedenle AKELA® kullanımı sırasında gebe kalmayı planlıyorsanız lütfen
doktorunuza danışınız.
AKELA®, topikal olarak uygulanan ve anlamlı bir sistemik emilimi bulunmayan bir
preparattır. Doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
AKELA® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3). Lokal uygulamadan sonra eritromisinin
rezorpsiyonu anlamlı değildir ve embriyoya geçme oranı çok düşüktür.
Gebe kadınlara verilirken tedbirli olunmalıdır.
Laktasyon dönemi
Eritromisin anne sütü ile atılmaktadır (süte geçmektedir). Ancak, emzirmekte olan
kadının eritromisine sistemik maruz kalması, ihmal edilebilir düzeyde olduğu için,
emzirilen çocuk üzerinde herhangi bir etki öngörülmemektedir. Emzirmenin durdurulup
durdurulmayacağı ya da AKELA® tedavisinin durdurulup durdurulmayacağı / tedaviden
kaçınılıp kaçınılmayacağı endikasyonun gerekliliği durumunda hekim kararı iledir.
2 / 5Üreme yeteneği/Fertilite
Eritromisinin üreme yeteneği üzerine etkisi ile ilgili kontrollü çalışmalar
bulunmamaktadır.
4.7 Araç ve makine kullanımı üzerindeki etkiler
AKELA®’nın araç ve makine kullanma yeteneği üzerinde etkisi yoktur.
4.8 İstenmeyen etkiler
Tüm ilaçlar gibi, AKELA®’nın içeriğinde bulunan maddelere duyarlı olan kişilerde yan
etkiler olabilir.
Topikal eritromisin preparatları ile yapılan klinik araştırmalarda karşılaşılan yan
etkilerin tamamı aşağıdadır.
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerle
tahmin edilemiyor)]
Deri ve derialtı doku bozuklukları:
Yaygın olmayan: Kızarıklık, kepeklenme, kaşıntı, cilt kuruması ve takiben yağlanma,
ağrı görülebilir.
Bu yan etkiler jelde bulunan alkole bağlanır. Bu yan etkilerin görülmesi durumunda
mümkünse kullanım sıklığı azaltılır.
Bağışıklık sistemi hastalıkları:
Çok seyrek: Aşırı duyarlılık reaksiyonları.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9 Doz aşımı ve tedavisi
Bilinen bir doz aşımı bilgisi yoktur.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Topikal anti akne ilaçları
ATC kodu: D10AF02
Etki mekanizması:
AKELA®, etken madde olarak baz formunda eritromisin içerir. Eritromisin makrolid
grubundan bir antibiyotik olup etkisini bakteriyel protein oluşumunu engelleyerek
gösterir. Kural olarak, etki bakteriyostatiktir. Akne vulgaris patogenezinde rol alan
Propionibakterium aknes de AKELA®’nın etki spektrumu içerisindedir. Akne
3 / 5vulgarisin AKELA® ile tedavisi sırasında Propionibakterium aknes’in inhibisyonu ile
lezyonların sayısı azalır. Lokal olarak uygulanan eritromisin, dirençli formlar olarak
bilinen stafilokokların kolayca ve kısa bir sürede üremelerini azaltır. Lokal uygulama
ile eritromisinin yağ bezleri foliküllerine kolayca girdiği gösterilmiştir.
5.2 Farmakokinetik özellikleri
Genel özellikler
Absorbsiyon:
Oral olarak uygulanan eritromisin bazı az miktarda absorbe edilir. Bu nedenle düzgün
deriden sadece çok küçük miktarlar absorbe edilir.
Dağılım:
Eritromisin %65 – 90 oranında proteinlere bağlanır. Eritromisin esas olarak α1-asidik
glikoproteine ve ayrıca düşük miktarlarda albümine de bağlanır.
Absorbe edilen eritromisin plasental bariyeri aşar, anne sütüne geçer ve safra kesesinde
değişmeden atılır. Eritromisinin topikal olarak uygulandığında sebase gland folikülleri
içerisine penetre ettiği bilinmektedir.
Biyotransformasyon ve Eliminasyon:
Eritromisin kısmen metabolize olmaktadır. Ancak eritromisin genel olarak metabolize
edilmeden safra kesesi aracılığıyla atılır. Oral uygulanan dozun %5’i ise idrarda atılır.
Hastalardaki karakteristik özellikler
İnsanlarda, yukarıda bahsi geçen sebeplerden dolayı, AKELA® ile farmakokinetik
çalışmalar yapılmamıştır.
5.3 Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz
toksisitesi, genotoksisite, karsinojenik potansiyel, üreme için toksisite araştırmalarına
dayanarak insanlar için özel tehlike ortaya koymamıştır.
Mutajenite çalışmaları yapılmamıştır.
Topikal formülasyonlar ilgili olarak fertilite çalışmaları yapılmamıştır.
6. FARMASÖTİK ÖZELLİKLERİ
6.1 Yardımcı maddelerin listesi
Etanol %96
Hidroksipropil selüloz (HPC-H)
Bütilhidroksitoluen (BHT)
6.2 Geçimsizlikler
AKELA® ile ilgili bir geçimsizlik bilgisi bulunmamaktadır.
6.3 Raf ömrü
Raf ömrü 24 aydır.
6.4 Saklamaya yönelik özel tedbirler
25oC’nin altındaki oda sıcaklığında saklayınız.
4 / 56.5 Ambalajın niteliği ve içeriği
İçinde 30 g jel bulunan alüminyum tüp kullanma talimatı ile birlikte karton kutuda
bulunur.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
AKUR Sağlık Ürünleri Üretim Dağıtım ve Pazarlama Tic. A.Ş.
Huzur Mah. Tosya Cad. No: 5 34773 Ümraniye, İstanbul, Türkiye.
Tel: 216 612 91 91
Fax: 216 612 91 92
8. RUHSAT NUMARASI
2017/319
9. İLK RUHSAT TARİHİ/RUHSAT YENİLEME TARİHİ
16.05.2017
10. KÜB’ÜN YENİLENME TARİHİ
-
5 / 5