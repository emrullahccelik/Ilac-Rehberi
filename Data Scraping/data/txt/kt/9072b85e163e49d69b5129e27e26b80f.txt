1 / 13 
 KULLANMA TALİMATI  
 
DİKLORON® 50 mg enterik film tablet  
Ağızdan alınır.  
 
 Etkin madde:  Her bir  enterik film  tablet 50 mg diklofenak sodyum içerir.  
 Yardımcı maddeler:  Tablet: Laktoz monohidrat  (inek sütü kaynaklı ), nişasta, polivinil 
pirolidon K25, kolloidal  silikon dioksit, talk, magnezyum stearat  
Film kaplama: Polietilen glikol 6000, Eudragit L -30-D-55,talk, Simetikon Q7 -2587  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
 
1. DİKLORON  nedir ve ne için kullanılır?  
2. DİKLORON ’u kullanmadan önce dikkat edilmesi gerekenler  
3. DİKLORON  nasıl kullanılır?  
4. Olası yan etkiler nelerdir?  
5. DİKLORON ’un saklanması  
 
Başlıkları yer almaktadır.  
 
1. DİKLORON  nedir ve ne için kullanılır?  
 Her tablet 50 mg etkin madde (diklofenak sodyum) içerir.  
 DİKLORON, ağrı ve iltihap tedavisinde kullanılan “steroidal olmayan iltihap giderici 
ilaçlar” (NSAİİ’ler) isimli bir ilaç grubuna dahildir.  
 20 ve 30 tabletlik ambalaj miktarlarında bulunmaktadır.  
 
DİKLORON aşağıdaki rahatsızlıkların tedavisinde kullanılabilir:  
Kireçlenme (osteoartrit), eklemlerde ağrı ve şekil bozukluğu  (romatoid artrit)  ve sırt, boyun 
ve göğüs kafesi eklemlerinde sertleşme ile seyreden ağrılı ilerleyici romatizma (ankilozan 
spondilit) belirti ve bulg ularının tedavisi ile akut guta bağlı eklem iltihabı (akut gut artriti), 
akut kas -iskelet sistemi ağrıları, ameliyattan sonraki ağrı (postoperati ve ağrı) ve ağrılı adet 
görme (dismenore) tedavisinde endikedir.  
 
2 / 13 
 DİKLORON’un nasıl etki gösterdiği ya da size neden verildiği konusunda sorularınız varsa 
lütfen doktorunuza danışınız.  
 
2. DİKLORON ’u kullanmadan önce dikkat edilmesi gerekenler  
Doktorunuzun tüm talimatlarına dikkatle uyunuz. Bu bilgiler bu kullanma talimatında yer alan 
genel bilgilerden farklı olabilir . 
 
DİKLORON ’u aşağıdaki durumlarda KULLANMAYINIZ  
Eğer,  
 Diklofenak’a ya da DİKLORON’un bu kullanma talimatının başında listelenen diğer 
bileşenlerinden herhangi birine karşı alerjiniz varsa,  
  Daha önce iltihap ya da ağrı tedavisinde kullanılan ilaçları (örneğin asetilsalisilik 
asit/aspirin, diklofenak ya da ibuprofen) aldıktan sonra alerji belirtileri ve bulguları 
yaşadıysanız. Bunlar arasında astım  (akciğerlerdeki hava yollarında daralmaya bağlı 
olarak ortaya çıkan nefes darlığı, öksürük, hırıltı nöbeti ), burun akıntısı, deri döküntüsü, 
dudaklarda, dilde, boğazda ve/veya el ve ayaklarda  şişlik (ödem belirtileri)  yer alabilir. Bu 
hastalarda “steroidal olmayan iltihap giderici ilaçlar” (NSAİİ’ler)a şiddetli, nadiren 
ölümcül, anafilaksi adı verilen dilde şi şme, nefes darlığı tansiyon düşüklüğü ve ciltte 
döküntülerin eşlik edebildiği tablonun oluşabildiği bildirilmiştir. Alerjiniz olduğunu 
düşünüyorsanız doktorunuza danışınız.  
 Koroner arter cerrahisi (kalp damar ameliyatı, by -pass gibi) geçirdiyseniz, ameliya t 
öncesi, sırası ve sonrası ağrıların tedavisinde,  
  Kalp hastalığı ve/veya beyin damar hastalığınız varsa, kalp krizi geçirdiyseniz, inme, 
mini inme (TIA=geçici iskemik atak) veya kalbe veya beyne giden kan damarlarınızda 
tıkanmalar olduysa, bu tıkanıklıkl arı temizlemek veya açmak için bir operasyon 
geçirdiyseniz,  
 Mide ya da bağırsak  ülseriniz (yara) varsa,  ya da geçmişte yaşadıysanız,  
  Mide -bağırsak  kanalında kanamanız ya da delinme varsa, ya da geçmişte yaşadıysanız, 
(kusmukta kan görülmesi, bağırsakları boşaltırken kanama, dışkıda taze kan görme veya 
siyah, katranlı dışkı ortaya çıkan belirtiler arasındadır),  
  En az iki kez meydana gelmiş mide veya bağırsağınızda ülser veya kanama öyküsü varsa,  
 Şiddetli böbrek ya da karaciğer hastalığınız varsa,  
 Ağır kalp  yetmezliğiniz varsa,  
 Kalp damarlarında tıkanıklık; kalp dışındaki iç organlara, kollara ve bacaklara kanı 
taşıyan atardamarlarda tıkanıklık; beyni besleyen damarlarda tıkanıklık; kalp yetmezliği 
(hareketleri kısıtlayan, güçleştiren düzeyde)  
 Hamilelik döne minin son üç ayındaysanız.  
 
Bu uyarılar geçmişteki herhangi bir dönemde dahi olsa sizin için geçerliyse DİKLORON’ u 
kullanmadan önce bunu doktorunuza danışınız. Doktorunuz bu ilacın sizin için uygun olup 
olmadığına karar verecektir.  
 
Alerjiniz olduğunu düşünüyorsanız doktorunuza danışınız.  
3 / 13 
 DİKLORON ’u aşağıdaki durumlarda DİKKATLİ KULLANINIZ  
 Diklofenak tedavisine, kalp damar sistemi hastalıkları için önemli risk faktörlerini 
(örneğin, kalp hastalığı, damar tıkanıklığı,  yüksek kan basıncı, kanınızda yağ (kolesterol, 
trigliseritler) düzeylerinde anormal derecede yükseklik, şeker hastalığı, sigara kullanımı 
gibi) taşıyan hastalarda,  ancak dikkatli bir değerlendirme sonrasında başlanmalıdır.  
 Diklofenak tedavisinde mümkün olan en kısa tedavi süresi ve en düş ük etkili doz tercih 
edilmelidir. Sağlık mesleği mensuplarının hastaların diklofenak tedavisine devam etme 
gerekliliğini düzenli olarak tekrar değerlendirmelidir.  
 DİKLORON  gibi ilaçların kullanımı, kalp krizi veya inme riskinin yükselmesi ile 
bağlantılı olabilir. Herhangi bir risk, yüksek doz ve uzun süreli tedavide daha olasıdır. 
Önerilen doz veya tedavi süresini aşmayın.  
 Bilinen bir kalp ya da kan damarı hastalığınız vars a [ayrıca kontrol edilemeyen yüksek 
kan basıncı, konjestif kalp yetmezliği (kalbin vücudun ihtiyaçlarını karşılayabilecek 
kadar kan pompalayamaması), bilinen iskemik kalp hastalığı (kalbin oksijenlenmesini ve 
kanlanmasını sağlayan damarın daralması) veya p eriferik arteriyel hastalık 
(atardamarların daralması ve bunun sonucunda damarın beslediği bölgeye yeterince kan 
gidememesi durumu) dahil kalp damar sistemi hastalığı olarak tanımlanır.] DİKLORON  
ile tedavi genellikle önerilmez. (Bilinen kalp hastalığınız varsa ya da kalp hastalığı riski 
taşıyorsanız ve özellikle 4 haftadan uzun süredir tedavi ediliyorsanız; DİKLORON  ile 
tedavinizi sürdürmeniz gerekip gerekmediği doktorunuz tarafından yeniden 
değerlendirilecektir.)  
 Kalp damar sistemine yönelik yan etkiler a çısından riskinizi mümkün olan en düşük 
seviyede tutmak üzere ağrı ve/veya şişliğinizi hafifleten en düşük DİKLORON  dozunu, 
mümkün olan en kısa süre boyunca almanız genellikle önemlidir.  
 DİKLORON ’u başka iltihap giderici ilaçlarla (asetilsalisilik asit/asp irin, kortikosteroidler 
(kortizon ve benzeri ilaçlar), “kan sulandırıcılar” ve SSRI olarak sınıflandırılan depresyon 
ilaçları dahil) eş zamanlı olarak alıyorsanız (bkz. “Diğer ilaçlar ile birlikte kullanımı”).  
 Astımınız ya da saman nezleniz (mevsimsel aler jik nezle) veya başka alerjiniz  varsa , 
burnunuzda polip (fazladan oluşan yumuşak doku parçası) varsa, solunumda güçlük 
çekiyorsanız (KOAH sebepli olabilir) veya uzun dönem solunum yolu enfeksiyonunuz 
varsa.  
 Daha önce mide ülseri, mide kanaması ya da siyah dışkı gibi mide -barsak sorunları 
geçirdiyseniz ya da geçmişte iltihap giderici ilaçlar aldıktan sonra mide rahatsızlığı ya da 
mide yanması olduysa.  
 Kolon iltihabı (ülseratif kolit) ya da barsak iltihabı (Crohn hastalığı) varsa.  
 Karaciğer ya da böbrekle ilg ili sorunlarınız varsa . 
 Vücudunuzun susuz kalmış olma olasılığı varsa (örneğin hastalık, ishal, büyük bir 
ameliyat öncesi ya da sonrası).  
 Yaşlıysanız . 
 Ayaklarınız şişiyorsa.  
 Kanama bozukluğunuz ya da kanla ilgili başka bozukluklarınız varsa (porfiri adında  nadir 
bir karaciğer sorunu dahil olmak üzere)  
  Bazı şekerlere karşı dayanıksızlığınız (intolerans) olduğu söylenmişse.  
4 / 13 
  Yakın zamanda mide veya bağırsak ameliyatı geçirmişseniz veya geçirecekseniz.  
 
Yukarıdaki uyarılar, geçmişteki herhangi bir dönemde dahi  olsa sizin için geçerliyse lütfen 
doktorunuza danışınız.  
 
Büyük bir ameliyat geçirecekseniz bunu doktorunuza söyleyiniz . 
 
 DİKLORON  kullanırken herhangi bir zamanda göğüs ağrısı, nefes darlığı, güçsüzlük ya 
da konuşmada bozulma gibi kalp ya da kan damarlar ı problemlerine işaret eden belirti 
veya semptomlar yaşarsanız derhal doktorunuzu arayınız.  
 DİKLORON , bir enfeksiyonun belirtilerini (örneğin baş ağrısı, yüksek ateş) hafifletebilir 
ve dolayısıyla enfeksiyonun saptanmasını ve yeterli derecede tedavi edilme sini 
güçleştirebilir. Kendinizi iyi hissetmiyor ve doktora görünme ihtiyacı duyuyorsanız, 
DİKLORON  kullandığınızı doktorunuza söylemeyi unutmayınız.  
 Steroid olmayan iltihap giderici ilaç (NSAİİ) tedavisi ile bağlantılı olarak ciddi deri 
reaksiyonları bildi rilmiştir. Bu tip reaksiyon riskinin, tedavinin başlangıcında en yüksek 
olduğu görülmektedir. Ateş, mukoza zarı lezyonları, kabarcıklar veya diğer alerji 
belirtileri dahil bir deri döküntüsü yaşarsanız, DİKLORON ’u kesmeli ve derhal tıbbi 
tedavi almalısınız. Çünkü bunlar çok şiddetli bir deri reaksiyonunun ilk belirtileri olabilir 
(bkz. “Olası yan etkiler nelerdir?”).  
 Sistemik lupus eritematozus (SLE) (vücudun birçok sistemini etkileyen kronik 
enflamatuar bir hastal ık) veya diğer karma bağ dokusu hastalığınız var ve bu ilacı 
kullanıyorsanız, aseptik menenjit (çoğu zaman virüs kaynaklı olan beyin ve omuriliği 
çevreleyen zarların iltihabı) riski artabilir.  
 Ağrı ve iltihap giderici NSAİ türü ilaçları kullandığınızda mid e problemi geçmişiniz 
varsa, özellikle yaşlıysanız ve olağandışı belirtiler fark ederseniz derhal doktorunuza 
bildiriniz.  
 
Eğer yukarıda tanımlanan belirtilerden herhangi birini yaşarsanız, derhal doktorunuza haber 
veriniz.  
 
DİKLORON ’un yiyecek ve içecek i le kullanılması  
 DİKLORON bir bardak su ya da başka bir sıvıyla yutulmalıdır.  
 DİKLORON öğünlerden önce ya da aç karnına kullanılmalıdır . 
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz ya da hamile olabileceğinizi  düşünüyorsanız, bunu doktorunuza söyleyiniz.  
 
Kesinlikle gerekli olmadıkça ve size bir doktor tarafından reçete edilmedikçe DİKLORON ’u 
kullanmayınız. Bu ilacı hamileliğin ilk 6 ayında alıyorsanız, doz mümkün olduğu kadar düşük 
olmalı ve tedavi mümkün oldu ğunca kısa sürmelidir. Gebeliğin 20. haftasından itibaren 
5 / 13 
 steroid olmayan iltihap giderici ilaçlar (NSAİİ) almak, doğmamış bebeğinize zarar verebilir. 
NSAİİ'leri 2 günden fazla kullanmanız gerekiyorsa, doktorunuzun rahminizde bebeğinizin 
etrafındaki sıvı m iktarını izlemesi gerekebilir.  
 
Diğer iltihap giderici i laçlarda olduğu gibi DİKLORON da  hamilelik döneminin son üç 
ayında kullanılmamalıdır, çünkü anne karnındaki bebeğin böbrek fonksiyonlarını ve 
dolaşımını, hem annede hem de bebekte kan pıhtılaşmasını ve doğumu etkileyebilir.  
 
DİKLORON hamile kalınmasını güçleştirebilir. Hamile kalmayı planlıyorsanız ya da hamile 
kalma konusunda sorunlarınız varsa, gerekli olmadıkça DİKLORON’u kullanmamalısınız.  
 
Tedaviniz sırasında hamile olduğunuzu fark ederseniz heme n doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız  
 
Eğer bebeğinizi emziriyorsanız, bunu doktorunuza söyleyiniz.  
DİKLORON alıyorsanız bebeğinizi emzirmemelisiniz, çünkü bu, bebeğiniz için zararlı 
olabilir.  
 
Araç ve makine kullanımı  
DİKLORON  kullanan hastalarda nadir olarak görme bozuklukları, sersemlik ya da uyku hali 
gibi yan etkiler görülebilir. Bu tür etkilerini fark ederseniz, araç ve makine kullanmamalı ya 
da dikkatli olmanızı gerektiren başka aktivitelerde bulunmamalısınız. Bu tür bir etkiyle 
karşılaştığınız takdirde bunu mümkün olan en kısa sürede doktorunuza bildiriniz.  
 
DİKLORON ’un içeriğinde bulunan bazı yardımcı maddeler hakkında önemli bilgiler  
DİKLORON laktoz içerir. Eğer daha önceden d oktorunuz  tarafından  bazı şekerlere karşı 
dayanıksızlığınız  olduğu söyle nmişse  bu tıbbi ürünü almadan önce doktorunuzla temasa 
geçiniz . 
 
Diğer ilaçlar ile birlikte kullanımı  
Aşağıdaki ilaçlardan herhangi birini alıyorsanız bunu doktorunuza söylemeniz özellikle 
önemlidir:  
  Lityum (bazı psikolojik sorunlar)  ya da seçici serotonin geri alım inhibitörleri (SSRI’lar);  
(bazı depresyon tiplerinin tedavisinde kullanılan ilaçlar).  
 Kardiyak glikozidler (sıklıkla kalp yetersizliğinde kullanılan bir ilaç grubu).  
 Digoksin (kalp sorunları için kullanılan bir i laç). 
 Mifepriston (istenmeyen gebelikleri sonlandırmak için kullanılan bir ilaç).  
 Diüretikler (idrar söktürücü ilaçlar).  
 ACE inhibitörleri ya da beta -blokörler (yüksek kan basıncının ve kalp yetmezliğinin 
tedavisinde kullanılan ilaçlar).  
6 / 13 
  Diğer iltihap gide rici ilaçlar (asetilsalisilik asit/aspirin ya da ibuprofen gibi).  
 Kortikosteroidler (vücudun iltihaptan etkilenen bölgelerinde rahatlama sağlamak için 
kullanılan kortizon ve benzeri ilaçlar).  
 Kan sulandırıcılar (kanın pıhtılaşmasını önlemek için kullanılan  varfarin ve benzeri 
ilaçlar).  
 Diyabet tedavisinde kullanılan ilaçlar ( metformin gibi, insülin hariç).  
 Metotreksat (bazı kanser ya da eklem iltihabı türlerinin tedavisinde kullanılan bir ilaç).  
 Siklosporin, takrolimus (özellikle organ nakli yapılan hastala rda kullanılan ilaçlar)  
 Trimetoprim (idrar yolu enfeksiyonlarından korunmada ve bu enfeksiyonların tedavisinde 
kullanılır).  
 Kinolon türevi antibakteriyel ilaçlar (Enfeksiyona karşı kullanılan bazı ilaçlar).  
 Vorikonazol (mantar enfeksiyonlarında kullanılan bir ilaç).  
 Fenitoin ( epilepsi  tedavisinde kullanılan bir ilaç).  
 Kolestipol ve kolestiramin (kolesterol düşürücü olarak kullanılan ilaçlar)  
  Rifampisin (bakteriyel enfeksiyonların tedavisinde kullanılan bir antibiyotik)  
  Oral steroidler (iltihaba ve alerjiy e karşı kullanılır, prednizolon gibi)  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu nlar hakkında bilgi veriniz.  
 
3. DİKLORON  nasıl kullanılır?  
Doktorunuzun verdiği talimatlara dikkatle uyunuz. Önerilen dozu ve tedavi süresini 
aşmayınız.  
 
Uygun kullanım ve doz/uygulama sıklığı için talimatlar:  
Önerilen dozu aşmayınız. Ağrınızı kontrol edebilen en düşük dozu kullanmanız ve 
DİKLORON’u gerektiğinden uzun süre almamanız önemlidir.  
 
Doktorunuz tam olarak kaç tane DİKLORON alacağınızı size söyleyecektir. Tedaviye 
verdiğiniz yanıta bağlı olarak doktorunuz daha yüksek ya da daha düşük bir doz önerebilir.  
 
Erişkinlerde:  
Tavsiye edilen başlangıç günlük dozu 100 -150 mg’dır. Daha hafif vakalarda, uzun süreli 
tedavide olduğu gibi, günde 75 -100 mg DİKLORON verilmesi genellikle yeterlidir. Günde 
150 mg’ı aşmayınız. Günlük doz 2 -3’e bölünmelidir. Gece ağrısını ve sabah sertliğini 
önlemek için gündüz tabletlerle sürdürülen tedavi, gece yatarken uygulanan bir suppozituvar 
(fitil) ile (tablet ve fitilin günlük toplam dozu en fazla 150 mg olacak şekilde) desteklenebilir.  
 
Ağrılı adet dönemlerinde, belirtilerin hissedilmesi ile günlük dozaj ayrı ayrı ayarlanmalı ve 
genellikle 50 -150 mg/gün olmalıdır.  Tedaviye 50 ila 100 mg doz ile başlanır. Gerektiğinde, 
günde 3 doz 50 mg ile devam edilir. Günde 150 mg’ı aşmayınız.  Günlük 150 mg doz, 2 ila 3 
adet dönemi boyunca yeterli ağrı kesici etki sağlamıyorsa, doktorunuz sonraki adet 
döneml eriniz boyunca günlük 200 mg almanı zı önerebilir. Günde 200 mg’ ı geçmeyin.  
7 / 13 
 Uygulama yolu ve metodu:  
DİKLORON, bir bardak suyla veya başka bir sıvıyla birlikte bütün olarak yutulmalıdır. 
DİKLORON’un yemeklerden önce ya da aç karnına alınması önerilir. Table tleri bölmeyiniz 
veya çiğnemeyiniz.  
 
Değişik yaş grupları:  
Çocuklarda kullanım ı: 
Doz gücü nedeniyle DİKLORON  50 mg enterik kaplı tablet çocuklarda kullanılmamalıdır.  
 
Yaşlılarda kullanımı:  
Yaşlı hastalar DİKLORON’un etkilerine diğer erişkinlerden daha duyarlı olabilir. Bu nedenle, 
yaşlılar doktor talimatlarına uymaya özellikle dikkat etmeli ve şikayetlerin  hafifletilmesi için 
gereken en düşük miktarda tableti kullanmalıdır. Yaşlı hastaların istenmeyen etkileri derhal 
doktorlarına bildirmeleri son derece önemlidir.  
 
Özel kullanım durumları:  
Böbrek yetmezliği:  
DİKLORON böbrek yetmezliği olan hastalarda kullanılmamalıdır. Böbrek yetmezliği olan 
hastalarda yapılmış çalışmalar mevcut olmadığından, doz ayarlamasına ilişkin önerilerde 
bulunulamaz. Hafif ila orta şiddette böbrek yetmezliğiniz varsa DİKLORON’un dikkatli 
uygulanması konusunda doktorunuz sizi uyaracaktır. Lütfen doktorunuza danışınız.  
 
Karaciğer yetmezliği:  
DİKLORON karaciğe r yetmezliği olan hastalarda kullanılmamalıdır. Karaciğer yetmezliği 
olan hastalarda yapılmış çalışmalar mevcut olmadığından, doz ayarlamasına ilişkin önerilerde 
bulunulamaz. Hafif ila orta şiddette karaciğer yetmezliğiniz varsa DİKLORON’un dikkatli 
uygula nması konusunda doktorunuz sizi uyaracaktır. Lütfen doktorunuza danışınız.  
 
Bilinen kardiyovasküler hastalık ya da önemli kardiyovasküler risk faktörleri:  
DİKLORON ile tedavi, bilinen kalp ve damar hastalığı, kontrol altında olmayan ya da 
tansiyonu yüksek  olup kontrol altına alınamayan hastalarda önerilmez . DİKLORON ’un kalp 
ve damar hastalıklarına ait riskleri doz ve maruz kalma süresi ile birlikte artabileceğinden, en 
düşük etkili günlük doz mümkün olan en kısa süre için kullanılmalıdır. Bu yüzden, 
DİKLOR ON tedavisinde mümkün olan en kısa tedavi süresi ve en düşük etkili doz tercih 
edilmelidir. Özellikle 4 haftayı aşan tedavilerde, doktorunuz, DİKLORON  tedavisine devam 
etme gerekliliğinizi düzenli olarak tekrar değerlendirmelidir.  
 
Eğer DİKLORON ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİKLORON  kullandıysanız  
Kazayla doktorunuzun size söylediğinden çok daha fazla tablet aldıysanız, derhal 
doktor unuzla ya da eczacınızla temas kurunuz ya da bir hastanenin acil servisine başvurunuz. 
Tıbbi bakım görmeniz gerekebilir.  
8 / 13 
 DİKLORON ’dan kullanmanız gerekenden fazlasını kullanmışsanız bir doktor veya eczacı il e 
konuşunuz.  
 
DİKLORON ’u kullanmayı unutursanız  
Unutulan dozları dengelemek için çift doz almayınız.  
 
Bir dozu almayı unutursanız, hatırladığınızda vakit geçirmeden bu dozu alınız. Ancak bu süre 
bir sonraki dozunuzun saatine yakınsa, sadece bir sonraki tableti zamanında almanız yeterli 
olacaktır.  
 
4. Olası  yan etkiler nelerdir?  
Tüm ilaçlar gibi DİKLORON ’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa DİKLORON ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Ani ve basıcı göğüs ağrısı (miyokard enfarktü sü veya kalp krizi belirtileri)  
 Nefessizlik, uzanırken soluma güçlüğü , ayak veya bacaklarda şişlik  (kardiyak yetmezlik 
belirtileri)  
  Yüz, kol veya bacakta özellikle vücudun bir tarafında ani güçsüzlük veya uyuşma; ani 
görme kaybı veya bozukluğu; konuşmada veya konuşmayı anlama yeteneğinde ani zorluk; 
görme bozukluğunun eşlik ettiği veya etmediği, ilk k ez meydana gelen ani migren benzeri 
baş ağrıları. Bu belirtiler inmen in erken bir belirtisi olabilir  
 Karın  ağrısı, hazımsızlık, mide ekşimesi, gaz, mide bulantısı  veya  kusma  
 Mide veya bağırsakta  herhangi bir kanama belirtisi ( örn., kusmukta kan görülmesi, siyah 
ya da koyu renkli dışkı)  
 Deri dökü ntüsü , kaşıntı, morarma , ağrılı kırmızı bölgeler, deri soyulması veya kabarma 
gibi alerjik reaksiyonlar  
  Hırıltı veya nefes darlığı (bronkospazm: akciğer alt solunum yoll arının geçici olarak 
daralması)  
 Yüz, dudak, eller veya parmaklarda şişlik  
 Derinin ya da gözün beyazının sararması  
 Sürekli boğaz ağrısı veya yüksek ateş  
 İdrar miktarında ve/veya görüntüsünde beklenmeyen bir değişim  
  DİKLORON ile  tedavinin başlamasından  kısa bir süre sonra başlayan ve genellikle karın  
ağrısının başlamasından  sonraki 24 saat içerisinde rektal kanama veya kanlı ishalin takip 
ettiği karında hafif kramp ve hassasiyet  
 Stevens -Johnson sendromu (ciltte, ağızda, gözlerde ve cinsel organlarda kabarcıkla rla 
seyreden ciddi hastalıklar)  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza 
9 / 13 
 gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:        100 hastanın birinden az, fakat 1.000 hastanın birinden fazla görülebilir.  
Seyrek:                    1.000 hast anın birinden az, fakat  10.000 hastanın birinden fazla 
görülebilir.  
Çok seyrek :  10.000 hastanın birinden az görülebilir.  
Bilinmiyor :      Eldeki verilerden hareketle tahmin edilemiyor.  
 
Diğer yan etkiler:  
 
Yaygın : 
 Baş ağrısı,  sersemlik hissi, vertigo (denge bozuklu ğundan kaynaklanan baş dönmesi)  
  Kusma,  bulantı Yüksek tansiyon (hipertansiyon)  
 Sindirim güçlüğü (dispepsi (hazımsızlık, sindirim bozukluğu) belirtisi) ), ishal, karın 
ağrısı, midede şişkinlik ( gaz) 
 İştah kaybı  
 Anormal  karaciğer fonksiyonu test sonuçları (örneğin trans aminaz düzeylerinin 
yükselmesi)  
 Deri döküntüsü  
  Dokularda, hücreler arası boşluklarda aşırı miktarda sıvı birikmesi (sıvı retansiyonu 
ve/veya ödem)  
 
Yaygın olmayan:  
 Kalbi besleyen damarlardaki tıkanıklığa bağlı olarak sıklıkla ani gelişen göğüs ağrısı ve 
nefes darlığı ile ortaya çıkan hastalık tablosu (kalp krizi, miyokard infarktüsü)  
 Kalp yetersizliği (kalbin diğer organ ve dokulara yeterli kan pompalayamaz hale gelmesi;  
başlıca yakınmalar, nefes darlığı, ayak ve bacaklarda şişlik, yorgunluk)  
 Çarpıntı  
 Göğüs ağrısı  
 
Seyrek : 
 Nefes almada ve yutmada güçlük, deri döküntüsü, kaşıntı, kurdeşen, baş dönmesi (aşırı 
duyarlılık, anafilakti k ve anafilaktoid reaksiyonlar)  
 Uyku hali  
 Yorgunluk  
 Göğüste hırıltı ve öksürükle seyreden ani solunum güçlüğü ve sıkışma hissi (ateş varsa 
astım veya Pnömoni belirtileri)  
 Kan kusması (hematez belirtileri) ve / veya siyah veya kanlı dışkı (gastr ointestinal kanama 
belirtileri)  
 Kanlı ishal (hemora jik ishal belirtileri)  
10 / 13 
  Siyah dışkı (melena belirtileri)  
 Mide ağrısı, bulantı (mide -bağırsak ülseri be lirtileri, kanama veya delinme)  
 Cildin veya gözlerin sararması (sarılık belirtileri), bulantı, iştah kaybı, koyu renkli idrar 
(hepatit / karaciğer yetme zliği belirtileri)  
 Genelleşti rilmiş şişme (ödem belirtileri)  
 
Çok seyrek : 
 Kendiliğinden oluşan kanama ya da morluklar (trombositopeni yani kanamayı durduran 
trombosit adı verilen hücreler in azalmasına bağlı belirtiler)  
 Yüksek ateş sık tekrarlayan enfeksiyonlar, sürekli boğaz ağrısı (agranülositoz yani 
vücudun enfeksiyonlara karşı savunmasında rol alan bazı hücrelerin azalmasına bağlı 
belirti ler) 
 Düşük kırmızı kan h ücresi düzeyi (anemi belirtisi)  
 Düşük beyaz kan hücr esi düzeyi (lökopeni belirtisi)  
  Yüzde ve boğazda şişme ( anjiyonörotik ödem belirtileri)  
 Zaman, yer, yön algılarında bozulma ( dezoryantasyon)  
 Depresyon  
 Uyuma güçlüğü (uykusuzlu k belirtisi)  
 Kâbus görme  
 Uyaranlara karşı aşırı duyarlı olma durumu, tepki gösterme yeteneği  (irritabilite)  
 Rahatsız edici düşünceler ya da ruh hali (psikotik bozukluk belirtileri)  
 Ellerde ya da ayaklarda karıncalanma ya da uyuşukluk (parestezi belirtisi)  
 Anksiyete  
  Hafıza bozukluğu  
  Havale (konvülsiyon belirtileri)  
  Titreme (tremor)  
  Tutulmuş boyun, ateş, bulan tı, kusma, baş ağrısı  (aseptik menenjit belirtileri)  
  Ani ve şiddetli baş ağrısı, bulantı, baş dönmesi, uyuşukluk, konuşma yetersizliği veya 
zorluğu, uzuvların veya yüzün zayıflığı veya felci (serebrovaskü ler kaza veya inme 
belirtileri)  
 Tat alma duyusund a bozulma (disgözi belirtileri)  
 Duymada güçlük (işitme  bozukluğunun belirtisi)  
 Görme bozuklukları (görmede bozukluk, bulanık  görme, çift görme belirtileri)  
 Kulak çınlaması  
  Döküntü, morumsu -kırmızı lekeler, ateş,  kaşıntı (vaskülit belirtileri)  
  Akciğer iltihabı (pnömonit)  
  İshal, karın ağrısı, ateş, bulantı, kusma (hemorajik kolit dahil kolit belirtileri ve ülseratif 
kolit veya Crohn hastalığının alevlenmesi  
 Kabızlık,  
 Ağızda yaralar (stomatit [ağ ız içinde iltihap] belirtileri)  
 Dilde şişme, kızarıklık ve ağrı (glos sit [dil iltihabı] belirtileri)  
 Yemek borusunda  bozukluk (özofagus bozukluğu)  
11 / 13 
  Özellikle yemekten sonra üst karın ağrısı ( diyafram benzeri intestinal darlıklar belirtisi)  
  Şiddetli üst karın ağrısı (pankreatit belirtileri)  
  Grip benzeri semptomlar, yorgun hissetmek, kas ağrıları, kan testi sonuçlarında karaciğer 
enzimlerinin artması (fulminan hepatit, karaciğer nekrozu, karaciğer yetmezliği dahil 
karaciğ er bozukluklarının belirtileri)  
 Blister (büllöz dermatit belirtileri), Kaşıntıl ı, kırmızı ve yanma hissine neden olan döküntü  
 (egzema belirtileri)  
 Deri üzer inde oluşan kızarıklık (eritem)  
  Kırmızı veya mor cilt (olası kan damarı iltihabı belirtiler i), kabarcıklı cilt döküntüleri  
dudakların, gözlerde ve ağızda kabarcıklar oluşması, dökülme veya soyulma ile seyreden 
cilt iltihabı (eritema multiforme belirtileri veya eğer ateş varsa Stevens -Johnson sendromu 
veya toksik epide rmal nekroliz (Lyell sendromu))  
  Dökülme veya soyulma ile s eyreden cilt döküntüleri (ek sfolyatif dermatit belirtileri)  
 Saç dökülmesi (alopesi)  
  Cildin güneşe karşı artan duyarlılığı (ışığa duy arlılık reaksiyonu belirtileri)  
  Mor cilt lekeleri (bir alerjiden kaynaklanıyorsa purpura veya Henoch -Schoenlein purpura 
belirtileri)  
 Kaşıntı (prurit)  
 İdrarda  kan tespit edilmesi (hematüri)  
  Şişme, zayıf hissetme veya anormal idrara çıkma (akut  böbrek yetmezliği belirtileri)  
  İdrarda protein faz lalığı (proteinüri belirtileri)  
  Şişmiş yüz veya karın, yüksek tansiyon  (nefrotik sendrom belirtileri)  
  Yüksek veya düşük idrar çıkışı, uyku hali, konfüzyon, bulantı (tubuloint erstisyel nefritin 
belirtileri)  
 Ciddi derecede azalmış idrar çıkışı (ren al papiller nekroz belirtileri)  
 İktidarsızlık (impotans)  
 
*Görme bozuklukları: Görme bozuklukları belirtileri DİKLORON  ile tedavi sırasında ortaya 
çıkarsa, diğer nedenleri dışlamak için göz muayenesi gerekebilir, bunu doktorunuza danışın.  
 
Bilinmiyor:  
 Bilinç bulanıklığı  
   Halüsinasyon (sinir veya ruh hastalıkla rına bağlı olarak ortaya çıkabilen gerçekte 
olmayan nesne, ses, görüntülerin varmış gibi algılanması durumu)  
 Duyu bozukluğu (tat, görme, işitme, dokunma, koku algısında bozukluk)  
 Halsizlik  
 Görme sinirinin iltihabı (başlıca belirtisi bulanık görme)  
  Göğüs ağrısı ve alerjik reaksiyonların tesadüfi oluşumu (Kounis sendromunun belirtileri)  
 Kalın bağırsakta dolaşım bozukluğu (bulantı, kusma, karın ağrısı, dışkılama sorunları, 
kanamaya neden olabilir; yaşlanma, şeker hastalığı, kalp yetersizliği, karın böl gesinden 
geçirilmiş ameliyat veya ışın tedavisi gibi durumlara bağlı olarak gelişebilir)  
  DRESS sendromu (Eozinofili ve Sistemik Semptomların Eşlik Ettiği İlaç Döküntüsü) 
12 / 13 
 olarak bilinen ciddi bir deri reaksiyonu meydana gelebilir. DRESS semptomları arasın da 
deri döküntüsü, ateş, şişmiş lenf düğümleri ve eozinofillerde (bir tür beyaz kan hücresi) 
artış yer alır.  
 
Bu yan etkilerden herhangi birini fark ederseniz doktorunuza söyleyiniz.  
 
Eğer DİKLORON ’u birkaç haftadan daha uzun süredir alıyorsanız, fark etme diğiniz  
istenmeyen etkilere sahip olmadığınızdan emin olmak için doktorunuza düzenli kontrole 
gitmelisiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ik onuna tıklayarak ya da 
0800 3140008 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine kat kı sağlamış olacaksınız.  
 
5. DİKLORON ’un saklanması  
DİKLORON’u çocukların göremeyeceği veya erişemeyeceği yerlerde ve ambalajında 
saklayınız.  
 
25°C altındaki oda sıcaklığında saklayınız. Nemden koruyunuz.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DİKLORON’u kullanmayınız.  
 
Son kullanma tarihi geçmiş veya kullanılmayan i laçları çöpe atmayınız! Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
DEVA HOLDİNG A.Ş.  
Küçükçekmece/İSTANBUL  
Tel: 0 212 692 92 92  
Fax: 0 212 697 00 24  
E-mail: deva@devaholding.com.tr  
 
Üretim  yeri: 
Deva Holding A.Ş.  
Kapaklı/TEKİRDAĞ  
13 / 13 
 Bu kullanma talimatı …/…/…  tarihinde onaylanmıştır.  
