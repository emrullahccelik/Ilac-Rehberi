1  KULLANMA  TALİMATI  
 
GLYXAMBI  10 mg/5  mg film kaplı  tablet  
Ağızdan  alınır.  
Etkin  madde:  
Her tablet,  10 mg empagliflozin  ve 5 mg linagliptin  içerir.  
 
Yardımcı  maddeler:  
Tablet  çekirdeği:  Mannitol  (E241),  pre-jelatinize  nişasta  (mısır),  mısır  nişastası,  
kopovidon, krospovidon, talk, magnezyum stearat  
Film  kaplama:  Hipromelloz,  mannitol,  talk, titanyum  dioksi t (E171),  makrogol  6000,  sarı 
demir oksit (E172)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak  belirlenmesini 
sağlayacaktır.  Meydana  gelen  herhangi  bir yan etkiyi  raporlayarak  yardımcı  olabilirsiniz. 
Yan etkilerin  nasıl  raporlanacağını  öğrenmek  için 4. Bölümün  sonuna  bakabilirsiniz.  
 
 
Bu Kullanma  Talimatında:  
 
1. GLYXAMBI  nedir  ve ne için kullanılır?  
2. GLYXAMBI’yi  kullanmadan  önce  dikkat  edilmesi  gerekenler  
3. GLYXAMBI  nasıl  kullanılır?  
4. Olası  yan etkiler  nelerdir?  
5. GLYXAMBI’nin  saklanması  
Başlıkları  yer almaktadır.  
1. GLYXAMBI  nedir  ve ne için kullanılır?  
 
GLYXAMBI 10 mg/5 mg, açık sarı, kavisli üçgen, düz yüzlü, kenarları eğimli film kaplı 
tabletlerdir. Bir yüzünde Boehringer Ingelheim firma sembolü ve diğer yüzünde "10/5" 
basılıdır. Tabletin her  bir kenarı 8 mm uzunluktadır.  
 
GLYXAMBI  tabletler,  birim  dozluk  PVC/PVDC/alüminyum  perfore  blisterlerde  ve 30 film 
kaplı  tabletlik  ambalaj  büyüklükleri  ile piyasaya  sunulur.  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  2  GLYXAMBI, şeker hastalığında kullanılan (antidiyabetik) bir ilaçtır ve empagliflozin ve 
linagliptin isimli iki etkin madde içerir:  
• Empagliflozin, böbreklerde sodyum glikoz taşıyıcı 2 (SGLT2) adı verilen bir proteini 
bloke ederek etkisini gösterir. SGLT2, kanın böbreklerden süzülmesi sırasında,  
glikozun (kan şekeri) kan dolaşımına geri emilmesini sağlayarak, idrarla atılmasını  
engeller. Bu ilaç, bu proteini bloke ederek glikozun, sodyumun ve suyun idrarla 
atılmasını sağlar. Böylece  tip 2 şeker  hastalığınız  (tip 2 diyabet)  nedeni  ile 
gereğinden yüksek  olan glikoz  düzeylerinizin düşmesine yardımcı olur.  
• Linagliptin, farklı bir yolla çalışır. Bu ilaç,  DPP-4 isimli bir proteini engelleyerek,  kan 
glikoz  düzeylerini  düşürmek  için pankreastan  daha  fazla  insülin  üretilmesini  sağlar.  
GLYXAMBI, empagliflozinin metformin ve/veya sülfonilüre ile kombinasyonuyla veya 
linagliptinin metformin ve/veya sülfonilüre ile kombinasyonuyla şeker hastalığı kontrol 
edilemeyen 18 yaş veya üstündeki erişkin, tip 2 diyabet hastalarının tedavisinde, metformin 
ve/veya  sülfonilüreye  eklenerek kullanılır.  
 
GLYXAMBI, empagliflozin ve linagliptini içeren ilaçları ayrı ayrı tabletler halinde 
kullanmakta olan hastalarda, tek bir tablet olarak kullanılabilir. Eğer GLYXAMBI almaya 
başladınız ise, artık ayrı tabletler halinde kullandığınız empagliflozin tablet ve linagliptin 
tableti kesinlikle bir daha kullanmayınız.  
 
Doktorunuzun, hemşirenizin veya eczacınızın önerdiği diyet ve egzersiz planına uymaya 
devam etmeniz çok önemlidir.  
 
Tip 2 diyabet  nedir?  
Tip 2 diyabet, genlerinizden ve yaşam tarzınızdan kaynaklanan bir hastalıktır. Eğer tip 2 
diyabetiniz varsa, pankreasınız kanınızdaki glikoz seviyesini kontrol etmek için yeterli  
insülini  yapamıyor  ve vücudunuz  kendi  insülinini  etkili  bir şekilde  kullanamıyor  demektir. 
Bu durum kanınızda glikoz düzeyinin yükselmesi ile sonuçlanır, bu da kalp hastalığı, böbrek 
hastalığı, körlük ve uzuvlarınızda dolaşım güçlüğü gibi tıbbi sorunlara yol açabilir.  
 
2. GLYXAMBI  kullanmadan  önce  dikkat  edilmesi  gerekenler GLYXAMBI’yi 
aşağıdaki durumlarda KULLANMAYINIZ  
 
Eğer;  
• Empagliflozin, linagliptin veya diğer SGLT2 inhibitörlerine (örneğin, dapagliflozin, 
canagliflozin) veya diğer DPP -4 inhibitörlerine (örneğin, sitagliptin, vildagliptin)  veya 
yukarıda, “yardımcı maddeler” başlığı altında verilen yardımcı maddelerden herhangi 
birine karşı alerjiniz varsa  
GLYXAMBI’yi  aşağıdaki  durumlarda  DİKKATLİ  KULLANINIZ  
GLYXAMBI  kullanmadan  önce  ve tedaviniz  süresince  doktorunuz  ile aşağıdaki  hususları  
konuşunuz.  
• Tip 1 diyabetiniz  varsa . Bu tip diyabet genellikle siz gençken başlar ve  vücudunuz  
hiç insülin  üretmez.  Tip 1 diyabet iniz varsa GLYXAMBI  kullan mamalısınız . 
• Hızlı  kilo kaybı,  mide  bulantısı  veya  kusma,  mide  ağrısı,  aşırı susama,  hızlı ve 
derin nefes  alma,  kafa karışıklığı,  olağan  dışı yorgunluk  veya  uyku  hali, nefesinizde  
tatlı bir koku  hissi,  ağzınızda  tatlı veya  metalik  bir tat duyusu  veya  idrarınızda  
veya terinizde farklı bir koku gibi belirtiler yaşarsanız, derhal doktorunuzla temasa 
geçiniz  veya en yakındaki hastaneye başvurunuz  ve doktorunuzdan daha fazla tavsiye 3  alana kadar bu ilacı kullanmayı bırakınız . Bunlar "diyabetik ketoasidoz" belirtisi  
olabilir. Diyabetik  ketoasidoz,  diyabet  hastalığında,  idrarınızda  veya  kanınızda  
düzeyleri yükselen ve laboratuvar testleri ile tespit edilebilen "keton cisimcikleri” 
nedeniyle yaşayabileceğiniz bir sorundur. Diyabetik ketoasidoz gelişmesi riski, uzun  
süreli açlık, aşırı alkol tüketimi, vücudun susuz kalması, insülin dozunda ani düşüşler  
veya insülin ihtiyacınızın  artmasına  yol açan majör  cerrahi  veya  ciddi  bir hastalık  
nedenleriyle  artabilir.  
• “Sülfonilüre”  (örneğin,  glimepirid,  glipizid)  olarak  bilinen  diğer  anti-diyabetikler  
ve/veya insülin kullanıyorsanız. Doktorunuz, kan şekeri düzeyinizin çok fazla 
düşmesini (hipoglisemi) önlemek için, GLYXAMBI ile beraber aldığınızda, bu  
ilaçların dozunu düşürmek isteyebilir.  
• Bir pankreas  hastalığınız  varsa  veya  daha  önce  geçirdiyseniz.  
• Böbreklerinizle  ilgili ciddi  bir probleminiz  varsa.  Doktorunuz  günlük dozunuzu 
sınırlayabilir veya  başka  bir ilaç kullanmanızı  önerebilir  (ayrıca bkz. Bölüm “3. 
GLY XAMBI nasıl kullanılır? ”). 
• Ciddi karaciğer problemleriniz varsa. Doktorunuz, farklı bir ilaç almanızı isteyebilir.  
• Vücutta su kaybı (dehidratasyon) riski altında olma ihtimaliniz varsa, örneğin:  
o Mideniz bulanıyorsa, ishalseniz veya ateşiniz varsa ya da yiyemiyor veya 
içemiyorsanız  
o İdrar üretimini artıran [ idrar sökücü ] veya kan basıncını azaltan ilaçlar 
kullanıyorsanız  
o 75 yaşından büyükseniz  
 Olası belirtiler Bölüm 4’te “ dehidratasyon ” altında listelenmiştir. Doktorunuz, çok fazla 
vücut sıvısı kaybını önleyecek şekilde iyileşene kadar sizden GLYXAMBI ’yi 
kullanmayı bırakmanızı isteyebilir. Dehidratasyonu önlemenin yöntemlerini sorunuz.  
• Laboratuvar tahlillerinde görülen, kanınızdaki kırmızı kan hücrelerinin oranında 
(hematokrit) bir artış yaşıyorsanız (ayrıca bkz. bölüm 4 ‘Olası yan etkiler nelerdir?’).  
 
GLYXAMBI  ile tedaviniz  süresince  aşağıdakilerden  birini  yaşarsanız,  doktorunuza  
başvurunuz:  
Eğer,  
• İnatçı ve şiddetli karın ağrısı gibi akut pankreatit belirtileri gelişirse. Olası belirtiler, 
Bölüm “4. Olası yan etkiler” bölümünde listelenmiştir. Doktorunuzun tedavinizi 
değiştirmesi gerekebilir.  
• Böbreklerinizde veya idrar yolunuzda ateşle seyreden ciddi bir enfeksiyon varsa. 
Doktorunuz, iyileşinceye kadar GLYXAMBI kullanmanızı durdurabilir.  
• Cildinizde blisterler (içi sıvı dolu olabilen kabarcıklar) gözlüyorsanız, bu, büllöz 
pemfigoid adı verilen bir durumu gösteriyor olabilir. Doktorunuz bu durumda 
GYXAMBI kullanmayı durdurmanızı isteyebilir.  
 
Eğer, üreme organlarınızda veya üreme organları ile makat arasındaki bölgede ağrı, 
hassasiyet, kızarıklık veya şişlik gibi belirtilerin bir  arada ortaya çıkmasıyla birlikte ateşiniz 
de varsa veya genel olarak kendinizi iyi hissetmiyorsanız derhal doktorunuzla görüşünüz. Bu 
belirtiler, seyrek görülen, ancak ciddi ve hatta hayati tehlike yaratabilen, nekrotizan fasiit  veya  
Fournier gangreni adı verilen bir enfeksiyon durumunu gösteriyor olabilir.  Fournier gangreni , 
cilt altı dokunuzun tahrip olmasına yol açar. Fournier gangreni derhal tedavi edilmelidir.  
 
Ayak  bakımı  
Tüm şeker hastaları için olduğu gibi, ayaklarınızı düzenli olarak kontrol etmeniz ve sağlık 
personeli tarafından ayak bakımı için yapılan önerilere uymanız çok önemlidir.  4   
Böbrek  fonksiyonları  
Doktorunuz, GLYXAMBI tedavisine başlamadan önce ve tedaviniz süresince düzenli olarak, 
böbreklerinizin nasıl çalıştığını kontrol edecektir.  
 
İdrar  glikozu  
Bu ilacın  etki mekanizması  nedeniyle,  ilacı kullandığınız  sürece,  idrarınız  şeker  testine  
pozitif  sonuç  verecektir.  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
GLYXAMBI’nin  yiyecek  ve içecek  ile kullanılması  
GLYXAMBI,  aç ya da tok karına,  bir miktar  su ile birlikte  bütün  olarak  yutulmalıdır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Eğer  hamileyseniz , hamile  olabileceğinizi  düşünüyorsanız  veya  hamile  kalmayı  
planlıyorsanız  bu ilacı almadan  önce  doktorunuz  ile görüşünüz.  
GLYXAMBI’nin  doğmamış  bebek  üzerinde  zararlı  olup olmadığı  bilinmemektedir.  Bir 
tedbir olarak, gebelik süresince bu ilacı kullanmaktan kaçınmanız önerilir.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
GLYXAMBI  formülünde  bulunan  etkin  maddelerin,  insanlarda  anne  sütüne  geçip  geçmediği  
bilinmemektedir.  Emzirme  dönemi  boyunca  GLYXAMBI  kullanmayınız.  
 
Üreme  
GLYXAMBI’nin  insan  doğurganlığı  üzerinde  etkisi  olup olmadığı  bilinmemektedir.  
 
Araç  ve makine  kullanımı  
GLYXAMBI,  araç ve makine  kullanımı  üstünde  düşük  bir etki gösterir.  
Bununla birlikte, bu ilacın sülfonilüre veya insülinle birlikte kullanılması kan şekerinin çok 
fazla düşmesine yol açabilir (hipoglisemi). Kan şekeriniz çok fazla düştüğünde, titreme, 
terleme ve görmede değişiklikler olabilir ve bu durum araç ve makine kullanımınızı 
etkileyebilir. GLYXAMBI kullanırken bu belirtilerden herhangi birini hissederseniz araç ve 
makine kullanmayınız.  
 
GLYXAMBI’nin  içeriğinde  bulunan  bazı yardımcı  maddeler  hakkında  önemli  bilgiler  
GLYXAMBI’nin  içeriğinde  uyarı  gerektiren  herhangi  bir yardımcı  madde  bulunmamaktadır.  
 
Diğer  ilaçlar  ile birlikte  kullanımı  
Herhangi bir ilacı şu anda kullanıyorsanız, son zamanlarda kullandınız ise  veya kullanma  
ihtimaliniz varsa  lütfen doktorunuza  veya eczacınıza  bilgi veriniz. Özellikle aşağıdaki etkin 5  maddelerden herhangi birini içeren bir ilaç kullanıyorsanız, doktorunuza bildirmeniz çok 
önemlidir:  
Eğer;  
• İnsülin  veya bir sülfonilüre  gibi diğer  şeker  hastalığı  ilaçları  kullanıyorsanız.  
Doktorunuz,  kan şekeri  düzeylerinin  çok fazla  düşmesini  engellemek  için bu 
diğer  ilaçların  dozunu  düşürmek  isteyebilir.  
• Vücudunuzdan su atılmasını sağlamak için bir ilaç kullanıyorsanız (idrar söktürücü). 
Doktorunuz GLYXAMBI kullanmanızı durdurabilir.  
• Rifampisin  (tüberküloz  tedavisinde  kullanılan  bir ilaç) veya  nöbetleri  tedavi  etmek  
için kullanılan bazı ilaçlar (örneğin, karbamazepin, fenobarbital veya fenitoin) gibi 
vücudunuzda empagliflozin veya linagliptinin yıkılmasını etkileyebilecek ilaçlar 
kullanıyorsanız. GLYXAMBI’nin etkileri azalabilir.  
• Lityum  (ruhsal bozuklukların tedavisinde kullanılan bir ilaç) kullanıyorsanız . 
GLYXAMBI, kanınızdaki lityum miktarını azaltabilir  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. GLYXAMBI  nasıl  kullanılır?  
 
• Uygun  kullanım  ve doz/uygulama  sıklığı  için talimatlar:  
İlacınızı  her zaman  tam olarak  doktorunuzun  size söylediği  şekilde  alınız.  Eğer  emin  değilseniz 
doktorunuza veya eczacınıza sorunuz.  
 
Normal  başlangıç  dozu,  günde  bir kez 10 mg empagliflozin  ve 5 mg linagliptindir.  Bu doz 
için GLYXAMBI  10 mg/5 mg film kaplı tablet şeklinde mevcuttur.  
 
Doktorunuz, dozunuzu, günde bir kez bir GLYXAMBI 25 mg/5 mg (25 mg empagliflozin ve  
5 mg linagliptin) film kaplı tablet olarak artırmaya  ihtiyaç  olup olmadığına  karar verecektir. 
Eğer halen ayrı tabletler halinde alınan 25 mg empagliflozin ve 5 mg linagliptin 
kullanıyorsanız  ve GLYXAMBI  tedavisine  geçtiyseniz  doğrudan  GLYXAMBI  25 mg/5 
mg formu  ile başlayabilirsiniz.  
 
• Uygulama  yolu ve metodu:  
o Tabletinizi  bütün  halinde  su ile alınız.  
o GLYXAMBI’yi  yemekle  veya  ayrı olarak  alabilirsiniz.  
o Tabletinizi  günün  herhangi  bir saatinde  alabilirsiniz.  Ancak,  her gün aynı saatte 
almaya özen gösteriniz. Bu, ilacı almayı hatırlamanıza yardımcı olacaktır.  
Doktorunuz GLYXAMBI’yi diğer anti -diyabetik ilaçlarla birlikte reçete edebilir.  Sağlığınız 
için en iyi sonuçları elde etmek için ilaçlarınızı tam olarak doktorunuzun söylediği  şekilde 
kullanınız.  
 
Diyet ve egzersiz, vücudunuzun şekeri daha iyi kullanmasına yardımcı olabilir. GLYXAMBI 
tedavisine devam ederken, doktorunuzun belirlediği diyet ve egzersiz programına devam 
etmeniz önemlidir.  
 
 6  Değişik yaş grupları  
Çocuklarda  kullanımı:  
Linagliptin , 10 ile 17 yaş arası çocuklar ve ergenlerde etkili olmadığından bu ilaç 18 yaşından 
küçük çocuklar ve ergenlerde önerilmemektedir. Bu ilacın, 10 yaşından küçük çocuklarda 
kullanıldığında güvenli ve etkili olup olmadığı bilinmemektedir.  
 
Yaşlılarda  kullanımı:  
 Yaş nedeniyle herhangi bir doz ayarlaması gerekmez. Bununla birlikte, 75 yaş ve üstündeki 
yaşlı hastalarda böbrek işlevselliği ve sıvı kaybı  riski dikkate alınmalıdır.  
 
Özel  kullanım  durumları:  
Böbrek  bozuklukları:  
Eğer böbreklerinizde  bir sorun varsa,  doktorunuz  ile görüşünüz.  Doktorunuz  
dozunuzu  sınırlayabilir  veya  alternatif  bir ilaç kullanmaya  karar  verebilir.  
Karaciğer  bozukluğu:  
Eğer  şiddetli  karaciğer  bozukluğunuz  varsa doktorunuz  ile görüşünüz.  Bu durumda  
GLYXAMBI önerilmez ve doktorunuz alternatif bir ilaç kullanmanıza karar verebilir.  
Eğer GLYXAMBI'nin etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  GLYXAMBI  kullandıysanız:  
Bu ilacı, kullanmanız  gerekenden  fazla kullandıysanız, derhal doktorunuzla konuşunuz  veya 
bir hastaneye başvurunuz. Hastaneye giderken ilacınızın kutusunu yanınızda götürünüz.  
 
GLYXAMBI’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
GLYXAMBI’yi  kullanmayı  unutursanız  
İlacı kullanmayı  unutursanız,  yapmanız  gerekenler,  bir sonraki  dozunuza  ne kadar  
zaman  kaldığına  bağlıdır:  
• Eğer,  bir sonraki  dozunuza  12 saat veya  daha  fazla  zaman  varsa,  hatırlar  
hatırlamaz  GLYXAMBI’yi  alınız.  Bir sonraki  dozunuzu  normal  zamanında  alınız.  
• Eğer,  bir sonraki  dozunuza  12 saatten  daha  az bir zaman  kalmışsa,  unuttuğunuz  dozu 
atlayınız. Bir sonraki dozunuzu normal zamanında alınız.  
Unutulan  dozları  dengelemek  için çift doz almayınız.  
 
GLYXAMBI  ile tedavi  sonlandırıldığındaki  oluşabilecek  etkiler  
Diyabetik ketoasidozdan şüphelenmedikçe (bkz. Bölüm “ 2. GLYXAMBI  kullanmadan  önce 
dikkat  edilmesi  gerekenler” ) doktorunuzla  görüşmeden  GLYXAMBI  almayı  kesmeyiniz.  Eğer 
ilacınızı  almayı  durdurursanız, kan şekeriniz yükselebilir.  
Başka  bir sorunuz  varsa  doktorunuz,  eczacınız  veya  hemşireniz  ile konuşunuz.  
 
4. Olası  yan etkiler  nelerdir?  
 
Tüm ilaçlarla  olduğu  gibi GLYXAMBI’nin  içeriğinde  bulunan  maddelere  duyarlı  
olan kişilerde yan etkiler olabilir,  ancak,  bu yan etkiler  herkeste görülmeyebilir.  
 7   
Sıklık  kategorileri:  
Çok yaygın:  10 hastanın en az 1’inde görülebilir.   
Yaygın:  10 hastanın 1’inden az, fakat 100 hastanın 1’inden fazl a görülebilir.  
Yaygın olmayan:  100 hastanın 1’inden az, fakat 1.000 hastanın 1’inden fazl a görülebilir.   
Seyrek:  1.000 hastanın 1’inden az, fakat 10.000 hastanın 1’inden fazla  görülebilir.   
Çok seyrek:  10.000 hastanın 1’inden az görülebilir.   
Bilinmiyor:  Eldeki  verilerden  hareketle  tahmin  edilemiyor . 
 
Aşağıdakilerden  biri olursa,  GLYXAMBI’yi  kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne başvurunuz:  
 
Diyabetik  ketoasidoz,  seyrek  görülür  
Diyabetik  ketoasidoz  belirtileri  şunlardır  (ayrıca  bölüm  “2. GLYXAMBI  kullanmadan  önce 
dikkat  edilmesi  gerekenler”  bölümüne  bakınız)  
- İdrarınızda  veya  kanınızda  “keton  cisimcikleri”  düzeyinin  artması  
- Hızlı kilo kaybı  
- Bulantı  veya  kusma  
- Mide  ağrısı  
- Aşırı  susuzluk  
- Hızlı  ve derin  nefes  alma  
- Kafa  karışıklığı  
- Olağan  dışı yorgunluk  veya  uyku  hali 
- Nefesinizde  tatlı bir koku  hissi,  ağzınızda  tatlı veya  metalik  bir tat veya  idrarınızın  
veya  terinizin  kokusunda  farklılık  
Bu durum  kan şekeri  düzeyiniz  ne olursa  olsun  ortaya  çıkabilir.  Doktorunuz  GLYXAMBI 
tedavinize geçici olarak veya tamamen son verebilir.  
 
Bunların  hepsi  çok ciddi  yan etkilerdir.  
Eğer  bunlardan  biri sizde  mevcut  ise, acil tıbbi müdahaleye  veya  hastaneye  yatırılmanıza  
gerek  olabilir.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  
veya size en yakın hastanenin acil bölümüne başvurunuz:  
Alerjik  reaksiyonlar,  yaygın  olmayan  sıklıkta  görülür  
Bu ilaç, kurdeşen (ürtiker) ve yüzde, dudaklarda, dilde ve boğazda şişme (bu belirtiler nefes 
almada ve yutkunmada zorluklara (anjiyoödem) neden olabilir) dahil olmak üzere, ciddi 
olabilecek alerjik reaksiyonlara yol açabilir.  
Pankreas  iltihabı  (pankreatit), yaygın  olmayan  sıklıkta  görülür   
Bu ilaç, genellikle  inatçı,  şiddetli,  sırtınıza  kadar  ulaşabilen  karın  (mide)  ağrısı 
belirtilerini  gösteren, sıklıkla bulantı veya kusmaya neden olan, pankreatite yol açabilir. 
Doktorunuzun  tedavinizi değiştirmesi gerekecektir.  
 
Düşük  kan şekeri  (hipoglisemi),  yaygın  olarak  görülür   
Eğer GLYXAMBI ile birlikte, bir sülfonilüre veya insülin gibi kan şekerini düşürücü başka  
bir ilaç alıyorsanız kan şekerinizin çok düşük olması riski (hipoglisemi) var demektir. Kan 
şekerinizin çok fazla düşmesi halinde şu belirtiler görülebilir:  8  • Titreme,  terleme,  çok endişeli  olma  veya  kafa karışıklığı  hissetme,  hızlı kalp atışı 
• Aşırı  açlık,  baş ağrısı  
 
Doktorunuz, düşük kan şekerinizi nasıl tedavi edeceğinizi ve yukarıdaki belirtilerden birini 
yaşarsanız ne yapacağınızı size anlatacaktır. Eğer kan şekerinizin düştüğünü gösteren 
belirtilerden birini yaşarsanız, glikoz tableti çiğneyiniz, şeker içeriği yüksek atıştırmalıklar 
yiyiniz veya meyve suyu içiniz. Eğer mümkünse kan şekerinizi ölçünüz ve dinleniniz.  
 
U İdrar  yolu enfeksiyonu,  yaygın  olarak  görülür.  
İdrar  yolu enfeksiyonunun  belirtileri  şunlardır:  
• İdrar  yaparken  yanma  hissi 
• Bulanık  görünen  idrar 
• Kalçada  veya  sırtın  ortasında  ağrı (böbreklerde  enfeksiyon  varsa)  
 
Acil idrar yapma ihtiyacı veya daha sık idrara çıkma, bu ilacın çalışma şekline bağlı olabilir. 
Ancak bu belirtiler, idrar yolu enfeksiyonu nedeniyle de görülebilir. Eğer bu belirtilerin 
arttığını düşünüyorsanız doktorunuza danışmalısınız.  
 
Vücuttan  sıvı kaybı  (dehidratasyon),  yaygın  olmayan  sıklıkta  görülür  
Dehidratasyonun  belirtileri  özel değildir,  ancak  belirtileri  arasında  şunlar  bulunabilir:  
• Olağan  dışı susuzluk  hissi 
• Baygınlık  hissi veya  ayağa  kalktığınızda  baş dönmesi  
• Bayılma  veya  bilinç  kaybı  
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
GLYXAMBI  kullanırken  görülebilecek  diğer  yan etkiler  
Yaygın:  
• Genital  mantar  enfeksiyonu  (pamukçuk  gibi) 
• Burun  veya  boğaz  iltihabı  (nazofarenjit)  
• Öksürük  
• Normalden  daha  fazla  idrar  yapma  veya  daha  sık idrara  çıkma  ihtiyacı  
• Kaşıntı  
• Deri döküntüsü  
• Kanda  amilaz  enziminde  artma  
• Pankreas  enzimi  lipazda  artma  
• Susama  
• Kabızlık  
 
Yaygın  olmayan  
• İdrar  yaparken  gerginlik  veya  ağrı 
• Kan laboratuvar  testleri,  kandaki yağ  düzeylerinde  değişiklikler,  kırmızı  kan 
hücrelerinin miktarında artma (hematokrit yükselmesi) ve böbrek fonksiyonları ile  ilişkili  
değişiklikler  (filtrasyon  hızında  azalma  ve kan kreatinin  düzeyinde  artma) gösterebilir.  
 
 
Seyrek  
• Ağızda  yara 
Üreme organlarınızın veya üreme organları ile makat arasındaki bölgenin ciddi seyreden bir 9  yumuşak doku enfeksiyonu. Bu enfeksiyon, “nekrotizan fasiit” veya “Fournier gangreni” 
olarak adlandırılır.  
 
Çok seyrek  
• Böbreklerin  iltihaplanması ( tübülointersitisyel nefrit)  
 
Bilinmiyor  
• Deride  kabarma  (büllöz  pemfigoid)  
 
Eğer  bu kullanma  talimatında  bahsi  geçmeyen  herhangi  bir yan etki ile 
karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
5. GLYXAMBI’nin  Saklanması  
 
GLYXAMBI’yi  çocukların  göremeyeceği,  erişemeyeceği  yerlerde  ve ambalajında  saklayınız.  
 
Bu ilacı 25⁰C’nin  altında  oda sıcaklığında  saklayınız.  
 
Son kullanma  tarihi  ile uyumlu  olarak  kullanınız.  
Ambalajdaki  son kullanma  tarihinden  sonra  GLYXAMBI’yi  kullanmayınız.  Bu tarih,  o 
ayın son gününü göstermektedir.  
 
Lütfen  ambalajı  hasarlanmış  veya  açılmış  ilaçları  kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre , Şehircilik ve 
İklim  Değişikliği  Bakanlığınca belirlenen toplama sistemine veriniz.  
Ruhsat  Sahibi:  
Boehringer  Ingelheim  İlaç Tic. A.Ş. 
Esentepe Mah. Harman 1 Sok.  
Nidakule  Levent  No: 7/9 Kat: 15  
34394 Şişli / İstanbul  
Tel: (0 212) 329 1100  
Faks:  (0 212) 329 1101  
 
Üretim  Yeri:  
Boehringer  Ingelheim  Pharma  GmbH  & Co. KG Ingelheim am Rhein  Almanya  
Bu kullanma  talimatı  .../.../...  tarihinde  onaylanmıştır.  