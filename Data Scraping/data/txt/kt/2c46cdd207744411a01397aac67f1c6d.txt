1/11  Bu ilacı kullanmaya  başlamadan  önce bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen doktorunuza veya eczacınıza danışınız.  
• Bu ilaç kişisel  olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 MİRES  15 mg film kaplı  tablet  
Ağızdan alınır.  
 
• Etkin  madde: Her bir film  kaplı  tablet  15 mg  mirtazapin  içerir.  
• Yardımcı maddeler: Laktoz monohidrat ( sığır sütü kaynaklı) , mısır nişastası, 
hidroksipropil selüloz SSL, koloidal silikon dioksit, magnezyum stearat, hipromelloz, 
polisorbat 80, titanyum dioksit, polietilen glikol 
 
 
Bu Kullanma  Talimatında:  
 
1. MİRES  nedir  ve ne için kullanılır?  
2. MİRES’i  kullanmadan  önce dikkat edilmesi  gerekenler  
3. MİRES  nasıl  kullanılır?  
4. Olası  yan etkiler  nelerdir?  
5. MİRES’in  saklanması  
 
Başlıkları yer almaktadır.  
 
1. MİRES  nedir  ve ne  için kullanılır?  
MİRES , etkin madde olarak mirtazapin içerir ve antidepresanlar adıyla bilinen bir ilaç 
grubuna üyedir. 
 MİRES, beyaz renkli, oval, bombeli, bir yüzü derin çentikli tablet görünümüne sahiptir. 
 Tabletin eşit dozlara bölünmesi için değildir. 
 
14 veya 28 tabletlik blister ambalajlarda bulunur.   MİRES  yetişkinlerde  depresif  bozukluğun tedavisinde kullanılır.  
 MİRES’in  etkisini göstermesi 1 ila 2 haftayı alacaktır. 2 ila 4 hafta sonra kendinizi daha iyi 
hissetmeye başlayabilirsiniz. Eğer 2 ila 4 hafta sonra hala iyi hissetmiyorsanız ya da daha kötü 
hissediyorsanız doktorunuza danışmalısınız. Daha fazla bilgi için “3. MİRES  nasıl kullanılır?” 
bölümüne bakınız. 
  2/11  Antidepresan ilaçların çocuklar ve 24 yaşına kadar olan gençlerdeki kullanımlarının 
intihar düşüncesini ya da davranışlarını artırma olasılığı bulunmaktadır. Bu nedenle,  ilaç 
dozunun artırılma/azaltılma ya da kesilme dönemlerinde hastada görülebilecek 
huzursuzluk, aşırı hareketlilik gibi beklenmedik davranış değişiklikleri ya da intihar olasılığı gibi nedenlerle hastanın gerek ailesi gerekse tedavi edicilerce yakından  
izlenmesi gerekir.  
 
MİRES , yetişkinlerde  majör  depresyon  ataklarının  tedavisinde  kullanılır.  2. MİRES’i  kullanmadan önce dikkat  edilmesi  gerekenler  
 
MİRES’i  aşağıdaki  durumlarda  KULLANMAYINIZ  
• Eğer mirtazapine veya MİRES’in  içindeki maddelerden (bkz. Yardımcı maddeler) 
herhangi birine karşı aşırı duyarlıysanız MİRES  almadan önce hemen doktorunuzla 
konuşmalısınız.  
• Eğer monoamin oksidaz inhibitörleri (MAOİ) olarak bilinen ilaçlar kullanıyorsanız veya 
yakın zamanda (son iki hafta içinde) kullandıysanız. 
 MİRES’i  aşağıdaki  durumlarda  DİKKATLİ  KULLANINIZ  
 
 
MİRES  almadan  önce doktorunuz  ile konuşunuz:  
Eğer  MİRES  aldıktan  sonra şiddetli bir deri döküntüsü veya deride soyulma, kabarma 
ve/veya ağzınızda yaralar ortaya çıktı ise.  
 
Çocuklar  ve ergenler  
MİRES , etkililiği gösterilmediği için çocuklarda  ve 18 yaşın altındaki  ergenlerde genel 
olarak kullanılmamalıdır.  
 
Ayrıca, bu grup ilaçları kullanan 18 yaşın altındaki hastalarda intihar girişimi, intihar 
düşünceleri ve düşmanca davranışlar (ağırlıklı olarak saldırganlık, ters  davranışlar ve öfke) 
gibi yan etkilerin  görülme riskinin arttığını bilmelisiniz.  Buna rağmen  doktorunuz 18 yaşın  
altındaki hastalara, onlar için en iyisi olduğuna karar verirse MİRES  verebilir. Eğer 
doktorunuz 18 yaşın altındaki bir hastaya MİRES  verdiyse ve siz bunu tartışmak isterseniz, 
lütfen doktorunuza ulaşınız. Eğer, 18 yaşın altındaki hastalarda MİRES  alındığında, yukarıda 
listelenen belirtilerden herhangi biri gelişirse veya kötüleşirse, doktorunuzu  
bilgilendirmelisiniz. Ayrıca bu yaş grubunda, MİRES’in  büyüme, olgunlaşma, bilişsel ve 
davranışsal gelişim ile ilgili uzun dönem güvenlilik etkileri de henüz belirlenmemiştir. Ek olarak, bu yaş grubunda yetişkinlere kıyasla sıklıkla belirgin kilo artışı gözlemlenmiştir.  
İntihar  düşünceleri  ve depresyonunuzun kötüleşmesi  
Eğer depresyondaysanız, bazen intihar etme veya kendinize zarar verme düşünceleriniz 
olabilir. Antidepresan ilaçların etkilerini gösterebilmeleri için genellikle iki hafta, kimi zaman 
da daha uzun süre kullanılmaları gerektiği için, bunlar antidepresan tedaviye yeni başlandığında daha da artabilir.  
Aşağıdaki  koşullar, bu düşüncelerin  ortaya çıkma olasılığını artırabilir:  
• Kendinizi öldürme  veya  kendi kendinize zarar  verme düşüncelerine  daha önce de 
kapılmışsanız.  
• Eğer genç bir yetişkinseniz. Klinik çalışmalardaki bilgiler, antidepresanlar ile tedavi  
edilen, psikiyatrik rahatsızlıkları olan 25 yaşın altındaki yetişkinlerde intihar davranışı riskinin 3/11  arttığını göstermiştir.  
→ Herhangi bir zamanda kendinizi öldürme veya kendi kendinize zarar verme düşüncelerine 
kapılırsanız, hemen doktorunuzla irtibata geçiniz veya hemen bir hastaneye gidiniz. 
 
Depresyonda olduğunuzu bir akrabanıza veya yakın dostunuza söylemeniz ve onlara bu 
kullanma talimatını okumalarını önermeniz, size fayda sağlayabilir . Kendilerinden, sizdeki 
depresyonun şiddetlendiğini düşündükleri veya davranışlarınızda endişe verici değişiklikler 
görmeleri durumunda bunu size söylemelerini isteyebilirsiniz.  
Aynı  zamanda,  MİRES’i  aşağıdaki durumlarda kullanırken de dikkatli  olunuz.  
• Eğer sizde aşağıda sayılanlardan herhangi biri varsa ya da daha önce olmuşsa ve 
bildirmemişseniz aşağıdaki durumları MİRES  kullanmadan önce doktorunuza  anlatınız.  
- Nöbetler (sara);  eğer sizde nöbet  gelişirse veya nöbetleriniz  sıklaşırsa,  MİRES  almayı 
kesiniz ve hemen doktorunuzla irtibata geçiniz; 
- Karaciğer hastalığı , sarılık dahil; eğer sarılık oluşursa, MİRES  almayı kesiniz ve hemen 
doktorunuzla irtibata geçiniz;  
- Böbrek  hastalığı ; 
- Kalp  hastalığı  veya  kan basıncında  düşme (tansiyon  düşüklüğü) ; 
- Şizofreni ; eğer paranoid düşünceler (ortada tam ve geçerli bir kanıt bulunmaksızın, kişinin 
her şeyden  aşırı derecede kuşkulanması durumu)  gibi psikotik  belirtiler  sıklaşır  veya 
şiddetlenirse, hemen doktorunuzla irtibata geçiniz;  
- Manik depresyon (birbirini izleyen coşku hissi/aşırı aktivite ve depresyon dönemleri); 
eğer coşku veya aşırı heyecan hissederseniz, MİRES  almayı kesiniz ve hemen doktorunuzla 
irtibata geçiniz;  
- Diyabet  hastalığı ; insülin veya şeker hastalığında kullanılan diğer ilaçlarınızın dozunu 
ayarlamaya ihtiyaç duyabilirsiniz;  
- Göz hastalığı ; göz basıncının  artması  gibi (glokom, göz tansiyonu);  
- İdrar yapma zorluğu ; prostat bezinin büyümesi nedeniyle  oluşur;  
-   Kalp ritminizi değiştirebilen belirli kalp hastalığı tipleri; yakın zamanda geçirilmiş kalp 
krizi, kalp yetmezliği veya kalbin ritmini etkileyebilen belirli ilaçların alınması.  
 
• Eğer sizde nedeni anlaşılmayan yüksek ateş, boğaz ağrısı ve ağız yaraları (ülserleri) gibi 
enfeksiyon belirtileri varsa MİRES  almayı kesiniz ve kan testi  için hemen doktorunuza 
görününüz. Ender hastalarda bu belirtiler, kemik iliğindeki kan hücresi yapımında 
bozuklukları işaret ediyor olabilir. Ender olmakla birlikte, bu belirtiler daha çok 4–6 haftalık tedaviden sonra görülür.  
• Eğer  yaşınız  ileriyse  antidepresanların  yan etkilerine  daha  duyarlı  olabilirsiniz.  
• Mirtazapin  kullanımı ile ilişkili olarak Stevens -Johnson sendromu (SJS), toksik epidermal 
nekroliz (TEN) ve eozinofili ve sistemik semptomların eşlik ettiği ilaç reaksiyonu  (DRESS) 
dahil olmak üzere ciddi cilt reaksiyonları bildirilmiştir. Bu ciddi cilt reaksiyonları ile ilgili 
olarak 4. bölümde açıklanan semptomlardan herhangi birini fark ederseniz derhal ilacı kullanmayı bırakınız ve tıbbi yardım isteyiniz. Şimdiye kadar herhangi bir şiddetli cilt reaksiyonu yaşadıysanız, MİRES  ile tedaviye yeniden başlamayınız.  
 
Bu
 uyarılar,  geçmişteki  herhangi  bir dönemde  dahi olsa sizin için geçerliyse 
lütfen doktorunuza danışınız.  MİRES’in  yiyecek  ve içecek  ile kullanılması 
MİRES  kullanırken alkol  alırsanız,  uyuşukluk ve uyuklama hissedebilirsiniz. Bu ilacı 
kullandığınız sürece alkol alımı önerilmez.  4/11   
MİRES’i  yiyeceklerle birlikte veya aç karnına  alabilirsiniz.  
 
Hamilelik  
İlacı kullanmadan önce  doktorunuza veya  eczacınıza  danışınız. 
 
MİRES  tedavisi  konusunda  gebe  kadınlardaki  sınırlı tecrübeler,  bir risk artışını işaret 
etmemektedir. Ancak, hamilelikte kullanıldığı zaman dikkatli olunmalıdır.  
 
Eğer MİRES  kullanıyorsanız ve hamileyseniz veya hamile kalmayı planlıyorsanız, 
doktorunuza MİRES  kullanmaya devam edip etmeyeceğinizi sorunuz. Eğer MİRES’i  doğuma 
ya da doğumdan çok kısa zaman önceye kadar kullandıysanız, bebeğiniz olası yan etkiler yönünden kontrol edilmelidir.  Gebelik sırasında selektif serotonin geri -alım inhibitörleri (SSRI’lar) kullanımı ile bebeklerde 
hızlı soluma ve mavimtı rak görünüm ile kendini gösteren yenidoğan dirençli pulmoner 
hipertansiyonu (PPHN) oluşum riski ciddi şekilde artabilir. Bu semptomlar genellikle doğum 
sonrasındaki ilk 24 saat içerisinde başlar. Eğer böyle bir durum gelişirse derhal doktorunuza bildiriniz.  
 
Doktorlar, çocuk doğurma potansiyeli bulunan kadınları etkili bir doğum kontrol yöntemi 
kullanmaları konusunda yönlendirmelidir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme 
İlacı kullanmadan önce  doktorunuza veya eczacınıza danışınız.  
 
MİRES  kullanırken emzirip  emziremeyeceğinizi  doktorunuza  veya eczacınıza sorunuz.  
 
Araç ve  makine  kullanımı  
MİRES , konsantrasyonunuzu veya dikkatinizi etkileyebilir. Araç ya da makine kullanmadan 
önce bu yeteneklerinizin etkilenmediğinden emin olmalısınız. Eğer doktorunuz  18 yaşın 
altındaki bir hastaya MİRES  vermişse, hastanın trafiğe çıkmadan önce (örn. bisiklet) 
konsantrasyon ve dikkatinin etkilenmediğinden emin olunuz. 
 MİRES’in  içeriğinde bulunan bazı yardımcı maddeler hakkında önemli bilgiler  
MİRES  laktoz monohidrat içerir. Eğer daha önceden doktorunuz tarafından bazı şekerlere 
karşı  intoleransınız  (duyarlılığınız)  olduğu söylenmişse  bu tıbbi ürünü almadan  önce  
doktorunuzla temasa geçiniz.  
 Diğer ilaçlar  ile birlikte  kullanımı  
Aşağıdaki listedeki ilaçlardan herhangi birini alıyorsanız, yakın zamanda aldıysanız (veya 
almayı planlıyorsanız), doktorunuza veya eczacınıza bildiriniz.  
Ayrıca reçetesiz tedarik ettiğiniz herhangi bir ilaç alıyorsanız veya yakın zamanda almışsanız, 
lütfen doktorunuza veya eczacınıza bildiriniz.  
 
Aşağıdaki  ilaçlarla birlikte MİRES  kullanmayınız:  5/11  • Monoamin oksidaz inhibitörleri (MAO inhibitörleri). Ayrıca, MAO inhibitörlerinin 
kullanımı sona erdikten sonra, iki hafta geçmeden MİRES  kullanmayınız. Eğer MİRES  
kullanmayı bırakırsanız, sonraki iki hafta süresince de MAO inhibitörlerini kullanmayınız. 
MAO inhibitörlerinin örnekleri moklobemid, tranilsipromin (her ikisi de antidepresandır) ve selegilindir (Parkinson hastalığında kullanılır).  
Aşağıdaki ilaçlarla birlikte  MİRES ’i dikkatli kullanınız:  
• Serotonin geri -alım inhibitörleri (SSRI’lar) gibi antidepresanlar, venlafaksin ve L - 
triptofan veya triptanlar (migren tedavisinde kullanılır), tramadol (bir ağrı kesici), 
linezolid (bir antibiyotik), lityum (bazı psikiyatrik hastalıkların tedavisinde kullanılır), 
metilen mavisi (kanda yüksek methemoglobin düzeylerinin tedavisinde kullanılır) ve St. 
John’s Wort – sarı kantaron (Hypericum perfaratum) ilaçları (depresyon için bitkisel bir 
ilaç); çok ender durumlarda, MİRES  tek başına veya bu ilaçlarla MİRES’in  kombinasyonu 
olarak serotonin sendromuna neden olabilir. Bu sendromun bazı belirtileri şunlardır: Nedeni 
anlaşılamayan ateş, terleme, kalp atım sayısının artması, ishal, (denetlenemeyen) kas kasılmaları, titreme, aşırı aktif refleksler, hareketlilik, mizaç değişiklikleri ve bilinç kaybı. Bu belirtilerin birkaçı birden sizde ortaya çıkarsa, hemen doktorunuza bildiriniz.  
• Antidepresan nefazodon; bu ilaç kanınızdaki MİRES  miktarını artırabilir. Bu ilacı 
kullanıyorsanız, doktorunuza bildiriniz. MİRES  dozunu azaltmanıza veya nefazodon 
kullanımı durdurulduğunda MİRES  dozunu yeniden artırmanıza ihtiyaç duyulabilir. 
 
• Benzodiazepinler gibi anksiyete veya uykusuzluk tedavisinde kullanılan ilaçlar ; 
olanzapin gibi şizofreni ilaçları (düşle gerçeğin ayırt edilemediği bir ruh hastalığı), setirizin 
gibi alerji ilaçları, morfin gibi şiddetli ağrı kesici ilaçlar ; MİRES  bu ilaçlarla birlikte 
kullanılırsa, bunlara bağlı uyuşukluk halini (uyku hali) artırabilir.  
 
• Enfeksiyon ilaçları; bakteriyel enfeksiyon ilaçları (eritromisin gibi), mantar enfeksiyonu 
ilaçları (ketokonazol gibi) ve HIV/AIDS ilaçları (HIV -proteaz inhibitörleri gibi) ve mide 
ülseri ilaçları (simetidin gibi). Bu ilaçlar MİRES  ile birlikte kullanıldıkları zaman, kandaki 
MİRES  miktarını artırabilir. Bu ilaçları kullanıyorsanız, doktorunuzu bilgilendiriniz. Bu 
ilaçlarla birlikte kullanılan MİRES  dozunun azaltılması veya söz konusu ilaçların birlikte 
kullanılması durdurulduğunda, MİRES  dozunun artırılması gerekebilir.  
 
• Karbamazepin ve fenitoin gibi epilepsi (sara) ilaçları, rifampisin gibi tüberküloz ilaçları ; 
bu ilaçlar MİRES  ile birlikte kullanıldıkları zaman, kandaki MİRES  miktarını azaltabilir. Bu 
ilaçları kullanıyorsanız, doktorunuzu bilgilendiriniz. Bu ilaçlarla birlikte kullanılan MİRES  
dozunun artırılması veya söz konusu ilaçların birlikte kullanılması durdurulduğunda, MİRES  
dozunun azaltılması gerekebilir.  
• Varfarin  gibi kanın pıhtılaşmasını  önleyen  ilaçlar ; 
MİRES , varfarinin  kan üzerindeki  etkilerini artırabilir.  Bu ilacı kullanıyorsanız, 
doktorunuzu bilgilendiriniz.  Varfarin  ve MİRES’in  birlikte  kullanıldığı hastalarda 
doktorunuzun kanınızın pıhtılaşma  durumunu gösteren  tetkikleri dikkatlice  izlemesi  
önerilir.  
 
• Kalp  ritmini  etkileyebilen  ilaçlar  (örn.  belirli antibiyotikler  ve bazı anti-psikotikler)  
 Eğer  reçeteli ya da reçetesiz herhangi bir  ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  6/11   
3. MİRES  nasıl kullanılır?  
 
Uygun  kullanım  ve doz/uygulama sıklığı  için talimatlar:  
MİRES ’i her zaman, doktorunuzun veya eczacınızın tam olarak size söylediği şekilde alınız. 
Emin değilseniz, doktorunuzla veya eczacınızla birlikte kontrol etmelisiniz. 
 
Genellikle tedaviye başlama dozu günde 15 veya 30 mg’dır. Doktorunuz ilaç dozunuzu, 
sizin için en iyi olan doza ulaşmak üzere birkaç gün içerisinde artırmanızı önerebilir (günlük 
15–45 mg arasında). Genellikle doz tüm yaşlar için aynıdır. Ancak, ileri yaştaysanız veya böbrek veya karaciğer yetmezliğiniz varsa, doktorunuz dozu size uyarlayabilir.  Genellikle MİRES  etkisini göstermeye 1 ila 2 hafta sonra başlayacaktır ve 2 ila 4 hafta sonra, 
daha iyi hissetmeye başlayabilirsiniz. 
 MİRES’in  etkileri hakkında doktorunuzla konuşmanız, tedavinin ilk birkaç haftası süresince 
önemlidir: 
MİRES  kullanmaya başlamanızdan 2 ila 4 hafta sonra, bu ilacın sizi nasıl etkilediği hakkında 
doktorunuzla konuşunuz.  
 
Eğer hala iyi hissetmiyorsanız, doktorunuz daha yüksek bir doz reçete edebilir. Bu yeni doz kullanımında, 2 ila 4 hafta sonra doktorunuzla tekrar konuşunuz.  
 
Genellikle, depresyon belirtilerinizin 4 ila 6 ayda kaybolmasına kadar, MİRES  kullanmanız 
gerekecektir.  
 
Uygulama yolu  ve metodu : 
MİRES ’i her gün aynı saatte alınız. MİRES’in  yatmadan önce, tek doz olarak alınması en 
uygunudur. Ancak doktorunuz MİRES  dozunuzu bölmeyi önerebilir – bir bölümü sabah ve 
diğer bölümü gece yatmadan önce. Yüksek doz yatmadan önce alınmalıdır. 
 
Tabletlerinizi ağızdan alınız. Reçete edilen MİRES  dozunu, bir miktar su veya meyve 
suyuyla, çiğnemeden yutunuz. 
 
Değişik  yaş grupları:  
 
Çocuklarda  kullanımı:  
MİRES  normal olarak, etkinliği kanıtlanmadığı için çocuklarda ve 18 yaşın altındaki 
adölesanlarda kullanılmamalıdır. Ayrıca bu grup ilaçları kullanan, 18 yaşından küçük 
hastalarda intihar girişimi, intihar düşünceleri ve düşmanca davranışlar (ağırlıklı olarak saldırganlık, ters davranışlar ve öfke) gibi yan etkilerin görülme riskinin arttığını bilmelisiniz. Buna rağmen doktorunuz 18 yaşın altındaki hastalara, onlar için en iyisi olduğuna karar  
verirse, MİRES  verebilir. Eğer doktorunuz 18 yaş altındaki bir hastaya MİRES  verdiyse  ve 
bunu tartışmak  isterseniz,  lütfen  doktorunuza  ulaşınız.  Eğer,  18 yaşın  altındaki  hastalarda 
MİRES  alındığında, yukarda listelenen belirtilerden herhangi biri gelişirse veya kötüleşirse 
doktorunuzu bilgilendirmelisiniz. Ayrıca MİRES’in  bu yaş  grubunda büyüme, olgunlaşma, 
bilişsel ve davranışsal gelişim ile ilgili uzun dönem güvenlilik etkileri de henüz belirlenmemiştir. Ek olarak, bu yaş grubunda yetişkinlere kıyasla sıklıkla belirgin kilo artışı gözlenmiştir.  
 7/11   
Yaşlılarda  kullanımı:  
Önerilen doz erişkinlerle aynıdır. Yaşlı hastalarda doz artırımı, tatminkar ve güvenilir bir 
cevabın alınabilmesi için yakın gözlem altında gerçekleştirilmelidir.  
 
Özel  kullanım  durumları:  
 
Böbrek/karaciğer yetmezliği:  
Böbrek ve karaciğer yetmezliği olan hastalarda mirtazapinin klerensi (vücuttan temizlenmesi) 
azalabilmektedir. Bu hasta grubunda MİRES  reçete edilirken bu durum göz önünde 
bulundurulmalıdır.  
 
Eğer MİRES’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız  gerekenden  daha  fazla  MİRES  kullandıysanız:  
→ Eğer siz  veya başka biri fazla miktarda  MİRES  almışsa,  hemen doktorunuzu arayınız.  
 
MİRES  doz aşımının en çok görülen belirtileri (başka ilaç veya alkol almaksızın), baş 
dönmesi, dezoryantasyon (zaman - mekan bilincini yitirme) ve kalp atım sayısı artışıdır. 
Muhtemel bir doz aşımının semptomları, kalp ritminizde değişiklikler (hızlı, düzensiz kalp 
atışı) ve/veya bayılmayı içerebilir; bunlar Torsades de Pointes olarak bilinen, yaşamı tehdit eden bir durumun semptomları olabilir. 
 
MİRES ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MİRES ’i kullanmayı  unutursanız  
Unutulan dozları  dengelemek için çift doz almayınız. 
 
Eğer  ilacınızı günde  bir defa kullanıyorsanız  
• MİRES  dozunuzu almayı unuttuysanız, unutulan dozu almayınız, atlayınız. Sonraki 
dozunuzu normal zamanında alınız.  
 Eğer  ilacınızı günde  iki defa kullanıyorsanız  
• Eğer  sabah  dozunu  almayı unutursanız, bunu akşam  dozuyla  birlikte  alınız.  
• Eğer akşam dozunu almayı unutursanız; unuttuğunuz dozu ertesi sabahın dozuyla birlikte 
almayınız; bunu atlayınız ve tedavinize normal sabah ve akşam dozlarınızı alarak devam 
ediniz.  
• Eğer her iki dozu da almayı unuttuysanız, unutulan tabletleri dengelemeye çalışmayınız.  
Bu dozları atlayınız ve ertesi gün tedavinize normal sabah ve akşam dozlarınızı alarak devam 
ediniz.  
 
MİRES  ile tedavi sonlandırıldığındaki  oluşabilecek  etkiler  
→ Yalnızca doktorunuza  danıştıktan  sonra  MİRES  kullanımını kesiniz.  
 
Eğer kullanımı çok erken keserseniz, depresyonunuz tekrarlayabilir. Kendinizi çok iyi hissediyorsanız, öncelikle doktorunuzla konuşunuz. Doktorunuz tedavinizin ne zaman kesileceğine karar verecektir.  
 8/11  MİRES  almayı, depresyonunuz düzelmiş olsa bile birdenbire durdurmayınız. Eğer MİRES  
kullanımını aniden keserseniz, kendinizi hasta, sersem, tedirgin veya endişeli hissedebilirsiniz 
ve baş ağrınız olabilir. Bu belirtiler yavaş yavaş kesildikten sonra yok olabilir. Doktorunuz dozunuzu nasıl yavaş yavaş azaltacağınızı size anlatacaktır.  
 
Eğer bu ürünün kullanımıyla ilgili herhangi başka sorularınız varsa, doktorunuza veya eczacınıza sorunuz.  
 4. Olası yan etkiler nelerdir?  
Tüm ilaçlar gibi, MİRES’in  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, MİRES ’i kullanmayı  durdurunuz  ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
Yan etkiler  aşağıdaki  kategorilerde gösterildiği  şekilde  sıralanmıştır:  
• Çok yaygın:  10 hastanın  en az birinde  görülebilir.  
• Yaygın: 10 hastanın  birinden az, fakat  100 hastanın birinden fazla görülebilir.  
• Yaygın olmayan:  100 hastanın  birinden az, fakat 1.000 hastanın  birinden fazla 
görülebilir.  
• Seyrek:  1.000 hastanın birinden az, fakat  10.000 hastanın birinden fazla görülebilir.  
• Çok seyrek:  10.000 hastanın birinden az  görülebilir.  
• Bilinmiyor: Eldeki  verilerden  hareketle tahmin  edilemiyor.  
 Yaygın  olmayan:  
• Aşırı  coşkulu hissetme  veya  patolojik olarak duygudurumun çok yükselmesi  (mani)  
 
Seyrek:  
• Gözlerin  veya derinin  sararması;  bu durum  karaciğer  fonksiyon bozukluğunu akla 
getirebilir (sarılık)  
 Bilinmiyor:  
• Ani nedeni bilinmeyen yüksek ateş, boğaz ağrısı ve ağız ülserleri gibi enfeksiyon belirtileri 
(agranülositoz). Seyrek olarak MİRES , kan hücresi yapımında bozukluklara (kemik iliği 
baskılanması)  neden  olabilir. MİRES’in , geçici olarak  beyaz kan  hücresi eksikliğine 
(granülositopeni) yol açabilmesi nedeniyle, kimi insanların enfeksiyona karşı direnci azalır. 
MİRES  seyrek olarak kırmızı ve beyaz kan hücrelerinin eksikliğine (aplastik anemi) bunun 
yanı sıra, platelet (pıhtılaşmadan sorumlu kan pulcukları) eksikliğine (trombositopeni) veya beyaz kan hücreleri sayısının artmasına (eozinofiliye) neden olabilir. 
• Epilepsi  (sara) atağı  (nöbetler)  
• Nedeni bilinmeyen ateş, terleme, kalp atım hızı artışı, ishal, (kontrol edilemeyen) kas 
kasılması, titreme, aşırı istemsiz hareket, hareketlilik, ruh hali değişiklikleri, bilinç kaybı ve 
tükürük salgısında artış gibi belirtilerin birlikte bulunması. Çok nadir durumlarda bunlar serotonin sendromunun belirtileri olabilir. 
• Kendini  öldürme  veya  zarar  verme  düşünceleri  
• Şiddetli deri reaksiyonları:  
• Beden üzerinde hedef benzeri lekeler gibi veya dairesel olan, genellikle orta bölgesinde 
kabarcık bulunan kırmızımsı benekler, deri soyulması, ağız, boğaz, burun, cinsel organlarda ve gözlerde ülserler. Bu ciddi deri döküntülerinden önce ateş ve grip benzeri semptomlar 9/11  görülebilir (Stevens -Johnson sendromu, toksik epidermal nekroliz).  
• Geniş alana yayılmış döküntü, yüksek vücut sıcaklığı ve büyümüş lenf nodları (DRESS 
sendromu veya ilaca aşırı duyarlılık sendromu).  
Mirtazapin  ile diğer olası  yan etkiler aşağıda şekilde  listelenmiştir:  
Çok yaygın  
• İştah  ve vücut  ağırlığında  artış 
• Uyuşukluk veya  uyku hali  
• Baş ağrısı  
• Ağız kuruluğu  
 
Yaygın  
• Halsizlik  
• Baş dönmesi, sersemlik  hali 
• Sarsaklık  veya  istem dışı titreme  (tremor)  
• Bulantı  
• İshal  
• Kusma  
• Kabızlık  (konstipasyon)  
• Kurdeşen  veya  deri döküntüleri  (ekzantem)  
• Eklemlerinizde  (artralji) veya  kaslarınızda (miyalji)  ağrı 
• Sırt ağrısı  
• Aniden ayağa  kalktığınızda  baş dönmesi  hissi  veya bayılma (ortostatik  hipotansiyon)  
• Sıvı tutulumu  nedeniyle  şişlik  (tipik  olarak  ayaklarda  veya ayak  bileklerinde)  
• Yorgunluk  
• Canlı  rüyalar  
• Zihin  karışıklığı  
• Tedirgin hissetme,  endişe  duyma  
• Uyku problemleri  
• Çoğu durumda  tedavi  durdurulduğunda çözülen hafıza  sorunları  
 Yaygın  olmayan  
• Deride,  yanma,  iğne batması,  gıdıklanma  veya karıncalanma  gibi anormal  duyular 
algılanması (parestezi)  
• Huzursuz  bacaklar  
• Baygınlık (senkop)  
• Ağızda  uyuşukluk hissi  (oral  hipoestezi)  
• Düşük kan basıncı  
• Kabuslar  
• Huzursuzluk hissetme  
• Halüsinasyonlar  (gerçekte olmayan  şeyleri  görme,  duyma, hissetme,  vb.) 
• Hareket  etme  arzusu  
 
Seyrek  
• Kas seğirmesi  veya  kasılması (miyoklonus)  
• Saldırganlık  
• Karaciğer  enzim  (serum  transaminaz)  seviyelerinde yükselme  10/11  • Karın  ağrısı  ve bulantı;  bunlar pankreas iltihabını akla getirebilir  (pankreatit).  
 
Bilinmiyor  
• Ağızda  anormal  duyular (oral  parestezi)  
• Ağızda  şişme  (ağız ödemi)  
• Vücutta  şişme  (genel  ödem)  
• Bölgesel  şişlik  
• Kanda sodyum düzeyinin normalin  altına düşmesi  (hiponatremi)  
• Kan basıncını  düzenleyen hormon düzeylerinde azalma (uygunsuz antidiüretik  hormon 
salgılanması)  
• Şiddetli deri reaksiyonları, büllöz  dermatit, eritema  multiforme  (genelde kendiliğinden 
geçen, el, yüz ve ayakta dantele benzer kızarıklık oluşturan, aşırı duyarlılık durumu)  
• Uyurgezerlik  
• Konuşma  bozukluğu  
• Kan kreatin kinaz seviyelerinde artış 
• İdrara  çıkmada  zorluk (üriner retansiyon)  
• Kas ağrısı,  katılığı ve/veya güçsüzlüğü, idrar  renginde değişme  veya  koyulaşma  
(rabdomiyoliz)  
• Kanda prolaktin  hormon düzeylerinde artış (memelerin  büyümesi ve/veya meme 
uçlarında süte benzer akıntı semptomlarını içeren hiperprolaktinemi)  
• Penisin  uzun süreli  ağrılı ereksiyonu  
 
Çocuklarda  ve ergenlerde ilave  yan etkiler:  
18 yaş altındaki  çocuklarda  yapılan  klinik  çalışmalarda  yaygın olarak  şu yan etkiler 
gözlemlenmiştir: Belirgin kilo artışı, kurdeşen ve kanda trigliseridlerin artışı. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. MİRES’in  saklanması  
 
MİRES’i  çocukların  göremeyeceği,  erişemeyeceği  yerlerde ve ambalajında saklayınız.  
 
Son kullanma tarihiyle  uyumlu olarak kullanınız.  
 
Ambalajdaki son kullanma tarihinden sonra MİRES’i  kullanmayınız/son kullanma 
tarihinden önce kullanınız. 
 
25°C’nin altındaki oda sıcaklıklarında saklanmalıdır. 
 Eğer  üründe ve/veya ambalajında  bozukluklar fark  ederseniz MİRES ’i kullanmayınız.  11/11    
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
NOBEL İLAÇ PAZ. VE SAN. LTD. ŞTİ.  
34768 Ümraniye / İSTANBUL  
 
Üretim Y eri: 
NOBEL İLAÇ SANAYİİ VE TİCARET A.Ş.  
81100 Sancaklar / DÜZCE  
 
Bu kullanma talimatı  ../../…. tarihinde  onaylanmıştır. 