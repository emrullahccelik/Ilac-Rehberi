1 / 13 
  
KULLANMA TALİMATI  
 
GLİMATİNE  400 mg film kaplı tablet  
Ağızdan alı nır. 
• Etkin madde:  Her bir f ilm kaplı tablet  etkin madde olarak  400 mg İmatinib’e eşdeğer 478  
mg İmatinib mesilat içerir . 
• Yardımcı madde (ler): Mikrokristalin selüloz Tip 101, mikrokristalin selüloz Tip 102, 
krospovidon, hidroksipropil metil selüloz, kolloidal silikon dioksit, magnezyum stearat, 
Opadry II Turuncu 85F230022 (polivinil alkol, polietilen glikol/makrogol, sarı demir oksit 
(E172), talk, titanyum dioksit (E171), kırmızı demir oksit (E172)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklay ınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı  
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. GLİMATİNE  nedir ve ne için kullanılır?  
2. GLİMATİNE ’ni kullanmadan önce dikkat edilmesi gerekenler  
3. GLİMATİNE  nasıl kullanılır?  
4. Olası yan etkiler nelerdir? 
5. GLİMATİNE ’nin saklanması  
Başlıkları yer almaktadır. 2 / 13 
 1. GLİMATİNE  nedir ve ne için kullanılır?  
GLİMATİNE , 30 adet film kaplı tablet içeren  ambalajlarda takdim edilmektedir. Her film kaplı 
tablet 400 mg İmatinib içerir.   
GLİMATİNE , imatinib adı verilen etkin madde içeren bir ilaçtır. Bu ilaç, aşağıda listelenen 
hastalıklarda anormal hücrelerin büyümesini inhibe ederek etki gösterir. Bunlar arasında bazı 
kanser türleri yer alır.  
GLİMATİNE  yetişkinler ve çocuklar için aşağıdakilere yönelik bir tedavidir:  
• Kronik miyeloid lösemi (KML): Lösemi, beyaz kan hücrelerinin kanseridir. Bu beyaz 
hücreler genellikle vücudun enfeksiyonla savaşmasına yardımcı olur. Kronik miyeloid 
lösemi, belirli anormal beyaz hücrelerin (Miyeloid hücreler olarak adlandırılır.) kontrol dışı 
büyümeye başladığı bir lösemi şeklidir.  
• Philadelphia Kromozomu pozitif akut lenfoblastik lösemi (Ph+  ALL): Lösemi, beyaz kan 
hücrelerinin kanseridir. Bu beyaz hücreler genellikle vücudun enfeksiyonla savaşmasına yardımcı olur. Akut lenfoblastik lösemi, bazı anormal beyaz hücreler in (Lenfoblastlar olarak 
adlandırılır.) kontrol dışı büyümeye başladığı bir lösemi şeklidir. GLİMATİNE , bu 
hücrelerin büyümesini engeller.  
GLİMATİNE  aynı zamanda yetişkinler için aşağıdakilere yönelik bir tedavidir:  
Miyelodisplastik/miyeloproliferatif has talıklar (MDS/MPD):  Bunlar, bazı kan hücrelerinin 
kontrolden çıkmaya başladığı bir grup kan hastalığıdır. GLİMATİNE , bu hastalıkların belirli 
bir alt tipinde bu hücrelerin büyümesini engeller.  
 
Hipereozinofilik sendrom (HES) ve/veya kronik eozinofilik löse mi (CEL): Bunlar, bazı kan 
hücrelerinin (eozinofiller olarak adlandırılır) kontrolden çıkmaya başladığı kan hastalıklarıdır. GLİMATİNE , bu hastalıkların belirli bir alt tipinde bu hücrelerin büyümesini engeller.  
• Gastrointestinal stromal tümörler (GIST):  GIST mide ve bağırsak kanseridir. 
Buorganların destek dokularının kontrolsüz hücre büyümesinden kaynaklanır. 
 
Dermatofibrosarkoma protuberans (DFSP):  DFSP, bazı hücrelerin kontrolden çıkmaya 
başladığı derinin altındaki doku kanseridir. GLİMATİNE , bu hücrel erin büyümesini engeller.  
GLİMATİNE ’nin nasıl etki gösterdiği veya bu ilacın size neden verildiği konusunda sorularınız 
varsa, doktorunuza danışınız.  3 / 13 
  
2. GLİMATİNE ’ni kullanmadan önce dikkat edilmesi gerekenler  
GLİMATİNE , size yalnızca tedavinizde kullanılan ilaçlar konusunda deneyimli bir doktor 
tarafından reçete edilmelidir.  
Bu kullanma talimatında yer alan genel bilgilerden farklı olsalar bile, doktorunuzun tüm 
talimatlarına dikkatlice uyunuz.  
GLİMATİNE ’ni aşağıdaki durumlarda KULLANMAYINIZ  
Eğer:  
• İmatinib ’e ya da bu kullanma talimatının başında listelenmiş olan yardımcı maddelerden 
herhangi birine karşı alerjiniz (aşırı duyarlılığınız) varsa.  
Bu durum sizin için geçerliyse, GLİMATİNE  almadan doktorunuza söyleyiniz.  
Alerjik olabileceğinizi düşünüyorsanız ancak emin değilseniz, tavsiye için doktorunuza 
danışınız.  
GLİMATİNE ’ni aşağıdaki durumlarda DİKKATLİ KULLANINIZ  
Eğer;  
• Karaciğer, böbrek ya da kalple ilgili bir sorununuz varsa ya da daha önce oldu ise. 
• Tiroidinizin alınmış olması nedeniyle levotiroksin tedavisi görüyorsanız. 
• Eğer hepatit B enfeksiyonu geçirdiyseniz ya da şimdi hepatit B olasılığınız varsa. Bunun 
sebebi, GLİMATİNE ’nin bazı vakalarda ölümcül olabilen yeniden aktive olan hepatit B 
enfeksiyonuna neden olabilmesidir. Tedavi başlamadan önce, hastalar bu enfeksiyonun 
işaretleri açısından doktorları tarafından itina ile kontrol edileceklerdir.  
• GLİMATİNE  alırken morarma, kanama, ateş, yorgunluk ve konfüzyon (sersemlik, bilinç 
bulanıklığı) yaşarsanız, doktorunuza haber verin. Bunlar, trombotik mikroanjiyopati (TMA) olarak bilinen, kan damarlarındaki hasara işaret ediyor olabilir.  
Bunlardan herhangi biri si zin için geçerliyse, GLİMATİNE ’ni almadan önce doktorunuza 
söyleyiniz.  
GLİMATİNE  alırken güneşe daha duyarlı hale gelebilirsiniz. Derinizin güneşe maruz kalan 
alanlarını kapatmanız ve yüksek güneş koruma faktörüne (SPF) sahip güneş kremleri 
kullanmanız öne mlidir. Bu önlemler çocuklar için de geçerlidir.  
GLİMATİNE  tedavisi sırasında çok hızlı kilo alırsanız derhal doktorunuza başvurunuz.  
GLİMATİNE  vücudunuzun su tutmasına (şiddetli sıvı tutulması) neden olabilir. 
GLİMATİNE  kullanırken doktorunuz düzenli ara lıklarla ilacın işe yarayıp yaramadığını 
kontrol edecektir. Ayrıca düzenli kan testi yaptırmanız ve tartılmanız gerekecektir.  4 / 13 
 GLİMATİNE , KML’li çocuklar için de bir tedavidir. 2 yaşın altındaki KML’li çocuklarda 
deneyim yoktur. Ph- pozitif ALL’li çocuklarda  sınırlı deneyim ve MDS/MPD, DFSP, GIST ve 
HES/CEL’li çocuklarda çok sınırlı deneyim mevcuttur.  
GLİMATİNE  alan bazı çocuklar ve ergenlerde büyüme normalden daha yavaş olabilir. Doktor 
düzenli ziyaretlerde büyümeyi izleyecektir.  
GLİMATİNE ’nin yiyecek ve içecek ile kullanılması  
GLİMATİNE  tabletleri yemekle birlikte, büyük bir bardak suyla bütün olarak yutunuz.  
Tabletleri yutamıyorsanız, bunları bir bardak suyla ya da elma suyuyla karıştırarak içebilirsiniz.  
Hamilelik  
İlacı kullanmadan önce dokt orunuza veya eczacınıza danışınız . 
Hamileyseniz ya da hamile olabileceğinizi düşünüyorsanız bunu doktorunuza söyleyiniz. 
GLİMATİNE  bebeğinize zarar verebileceğinden kesinlikle gerekli olmadığı takdirde hamilelik 
döneminde kullanılmamalıdır.  
 
Doktorunuz hamilelik döneminde GLİMATİNE  kullanmanın potansiyel riskini size 
anlatacaktır.  
Hamile kalabilecek olan kadınlara tedavi sırasında ve tedavi sonlandıktan 15 gün boyunca oldukça etkili bir doğum kontrol yöntemi kullanmaları tavsiye edilir.  
Tedav iniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız, bunu doktorunuza söyleyiniz. GLİMATİNE  ile tedavi 
görürken ve tedavi sonlandıktan 15 gün boyunca bebeğinize zarar verebileceğinden bebeğinizi 
emzirmeyiniz.  
GLİMATİNE  kullanırken doğurganlıklarından endişe duyan hastaların doktorlarına 
danışmaları önerilir.  
Araç ve makine kullanımı  
GLİMATİNE  kullanırken sersemlik veya uykulu hissedebilirsiniz veya görmenizde 
bulanıklaşma olabilir. Böyle bir durumda, kendinizi tekrar iyi hissedene kadar araç veya 5 / 13 
 herhangi bir alet ya da makine kullanmayınız. 
GLİMATİNE ’nin içeriğinde bulunan bazı yardımcı madde ler hakkında önemli bilgile r 
Uyarı gerektiren yardımcı madde bulunmamaktadır.  
Diğer ilaçlar ile birlikte kullanımı 
Reçetesiz alınan ilaçlar (parasetamol gibi) ve bitkisel ilaçlar (Sarı kantaron gibi) da dahil olmak 
üzere başka ilaçlar alıyorsanız, yakın z amanda aldıysanız veya alma ihtimaliniz varsa 
doktorunuza veya eczacınıza söyleyiniz. Bazı ilaçlar birlikte alındığında GLİMATİNE ’nin 
etkisine müdahale edebilir. GLİMATİNE ’nin etkisini artırabilir veya azaltabilirler, bu da yan 
etkilerin artmasına veya GLİMATİNE ’nin daha az etkili olmasına yol açar. GLİMATİNE  de 
bazı ilaçlar için aynı etkiyi gösterebilir.  
Kan pıhtısı oluşumunu engelleyen ilaçlar kullanıyorsanız doktorunuza söyleyiniz. 
3. GLİMATİNE  nasıl kullanılır?  
Uygun kullanım ve doz / uygulama sıklı ğı için talimatlar:  
GLİMATİNE ’ni daima doktorunuzun size önerdiği şekilde kullanınız. Emin değilseniz 
doktorunuzla konuşunuz.  
Yetişkinlerde kullanım  
Doktorunuz size tam olarak kaç tane GLİMATİNE  tableti alacağınızı söyleyecektir.  
• KML için tedavi görüyorsanız:   
Durumunuza bağlı olarak, olağan başlangıç dozu günde bir kez  alınan 400 mg veya 600 
mg’dır.  
GIST için tedavi görüyorsanız :  
Başlangıç dozu günde bir kez  alınan 400 mg’dır.  
KML ve GIST için, tedaviye nasıl yanıt verdiğinize bağlı olarak dokt orunuz daha yüksek 
veya daha düşük bir doz reçete edebilir. Günlük dozunuz 800 mg ise sabah 400 mg, akşam 
400 mg almalısınız.  
 Ph-pozitif ALL için tedavi görüyorsanız:  
Başlangıç dozu günde bir kez  alınan 600 mg’dır.  
• MDS/MPD tedavisi görüyorsanız:  
Başlangıç dozu günde bir kez  alınan 400 mg’dır.  6 / 13 
  
• HES/CEL tedavisi görüyorsanız:  
Başlangıç dozu günde bir kez  alınan 100 mg’dır. Tedaviye nasıl yanıt verdiğinize bağlı 
olarak, doktorunuz dozu günde bir kez  alınmak üzere 400 mg’a yükseltmeye karar verebili r.  
• DFSP tedavisi görüyorsanız:  
Dozu günde 800 mg olup sabah 400 mg akşam 400 mg olarak alınır.  
400 mg’lık bir doz, 1 tablet 400 mg veya 4 tablet 100 mg olarak alınabilir.  
600 mg’lık bir doz, 1 tablet 400 mg artı 2 tablet 100 mg olarak alınabilir.  
Uygulama yolu ve metodu:  
GLİMATİNE ’i yemekle birlikte alınız; bu uygulama midenizin korunmasına yardımcı 
olacaktır.  
Tabletleri büyük bir bardak suyla birlikte bütün olarak yutunuz. 
Tabletleri yutamıyorsanız, bunları bir bardak su veya elma suyunda eritebil irsiniz:  
• Her 100 mg tablet için yaklaşık 50 ml veya her 400 mg tablet için 200 ml kullanınız.  
• Tabletler tamamen eriyene kadar kaşıkla karıştırınız.  
• Tablet eridikten sonra bardağın içindekileri tamamen ve hemen içiniz. Camda çözünen 
tabletlerin izleri kalabilir.  
Değişik yaş grupları:  
Çocuklarda ve ergenlerde kullanım:  
Doktorunuz, çocuğunuzun tedavisi için kaç tablet GLİMATİNE  kullanmanız gerektiği 
konusunda sizi bilgilendirecektir. Çocuğunuzun kullanması gereken GLİMATİNE  miktarı, 
hastalığının durumu, vücut ağırlığı ve boyu dikkate alınarak hesaplanacaktır. KML nedeniyle 
tedavi edilen çocuklarda toplam günlük dozun 800 mg’ı ve Ph+ ALL’de ise 600 mg geçmemesi 
gereklidir. Çocuğunuza günlük tedavi dozu, günde tek doz olarak y a da yarısı sabah ve yarısı 
akşam şekilde verilecek iki doza bölünerek de verilebilir.  
Yaşlılarda kullanımı:  
GLİMATİNE  65 yaş üzeri kişilerde diğer yetişkinlerle aynı dozda kullanılabilir. 
Özel kullanım durum ları: 
Böbrek /Karaciğer  yetmezliği:  
Böbrek fonksiyon bozukluğu olan hastalara veya diyaliz hastalarına başlangıç dozu olarak 7 / 13 
 önerilen minimum günlük 400 mg doz verilmelidir. Ancak bu hastalarda dikkatli olunması 
önerilir. Tolere edilmezse doz azaltılabilir. Tolere edilirse, etkisizlik için d oz artırılabilir.  
 
GLİMATİNE , temel olarak karaciğer yoluyla metabolize olur  (kimyasal değişikliğe uğrar) . 
Hafif, orta şiddette veya şiddetli karaciğer fonksiyon bozukluğu olan hastalara, önerilen en 
düşük doz olan günde 400 mg verilmelidir. Doz, tolere  edilmediği takdirde azaltılabilir.  
Doktorunuz ayrı bir tavsiyede bulunmadıkça, bu talimatları takip ediniz. 
İlacınızı zamanında almayı unutmayınız.  
Doktorunuz GLİMATİNE  ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamayabilirsiniz.  
 Eğer GLİMATİNE ’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla GLİMATİNE  kullandıysanız:  
GLİMATİNE ’den kullanmanız gerekenden fazlasını kullanmışsanız bir doktor veya eczacı ile 
konuşunuz. Tıbbi tedavi görmeniz gerekebilir.  
GLİMATİNE ’ni kullanmayı unutursanız:  
Bir dozu atlarsanız veya kusarsanız, dozu tekrarlamayınız. Planlandığı şekilde bir sonraki 
dozunuzu alınız.  
Unutulan dozları dengelemek için çift doz almayınız . 
GLİMATİNE  ile tedavi sonlandırıldığında oluşabilecek etkiler  
GLİMATİNE  tedavisini sonlandırmak hastalığınızın daha kötüye gitmesine neden olabilir. 
Doktorunuz tarafından belirtilmedikçe GLİMATİNE  kullanmayı bırakmayınız. 
GLİMATİNE ’in kullanımı ile ilgili herhangi bir sorunuz varsa doktorunuz veya eczacınıza 
danışınız.  
4. Olası yan etkiler nelerdir? 
Tüm ilaçlar gibi, GLİMATİNE ’nin içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın biri nden fazla görülebilir.  
Yaygın olmayan  :100 hastanın birinden az, faka t 1.000 hastanın birinden fazla görülebilir.  8 / 13 
 Seyrek    :1.000 hastanın birinden az fakat  10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
Bazı yan etkiler ciddi olabilir. Aşağıdakilerden herhangi birini yaşarsanız hemen doktorunuza 
söyleyiniz:  
Aşağıdakilerden biri olursa, GLİMATİNE ’ni kullanmayı durdurunuz ve DERHAL 
doktorunuza bi ldiriniz veya size en yakın hastanenin acil bölümüne başvurunuz:  
- Baş dönmesi veya bilinç kaybıyla birlikte kan basıncı düşüşünün eşlik edebildiği, yutma veya 
nefes almada güçlük, şişme ve karıncalanmaya neden olan bir alerjik reaksiyon türü (anafilaksi)   
- Ateş, deri döküntüsü ve iç organ tutulumuyla karakterize olan ilaca karşı aşırı duyarlılık 
reaksiyonu (dress)  
- Deri döküntüsü, deride kızarma, dudaklarda, gözlerde veya ağızda kabarcıklar, deride 
soyulma, yüksek ateş, grip benzeri semptomlar ve lenf nodlarında büyüme belirtilerinin 
herhangi biri ile birlikte görülebildiği şiddetli deri reaksiyonu (toksik epidermal nekroliz 
(TEN))  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin GLİMATİNE ’ne karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Çok yaygın  veya yaygın : 
• Vücut ağırlığında hızlı artış. GLİMATİNE , vücudunuzun su tutmasına sebep olabilir  
(şiddetli sıvı tutulumu).   
• Ateş, şiddetli üşüm e, boğaz ağrısı veya ağız ülserleri gibi enfeksiyon belirtileri. 
GLİMATİNE , beyaz kan hücrelerinin sayısını azaltabilir  bu nedenle enfeksiyonlara daha 
kolay  yakalanabilirsiniz.  
• Beklenmeyen kanama veya morarma (yaralanmadığınızda)   
Yaygın olmayan  veya seyrek : 
• Göğüs ağrısı,  kalp ritminde düzensizlik (kalp ile ilgili soruların belirtileri).  
• Öksürük, nefes almada güçlük veya ağrılı solunum (akciğer ile ilgili sorunların 
belirtileri).  
• Baş dönmesi, sersemlik hissi veya bayılma ( düşük kan basıncı belirtileri).  
• İştah kaybı ile birlikte bulantı, koyu renkli idrar, sarı deri veya gözler  (karaciğer ile ilgili 9 / 13 
 sorunların belirtileri).  
• Döküntü, dudaklarda, gözlerde, deride veya ağızda kabarcıkların eşlik ettiği kızarık 
deri, deri soyulması, ateş, deride kabarık kırmızı veya mor lekeler, kaşıntı, yanma hissi, 
kabarcıkların eşlik ettiği deri döküntüsü (deri ile ilgili sorunların belirtileri).  
• Şiddetli karın ağrısı, kusmuğunuzda, dışkınızda veya idrarınıza kan, siyah dışkı (mide bağırsak ile ilgili sorunların belirtileri).  
• İdrar çıkışında şiddetli azalma, susuzluk hissi (böbrekler ile ilgili sorunların belirtileri)  
• İshal ve kusmanın eşlik ettiği bulantı, karın ağrısı ve ya ateş (bağırsaklar ile ilgili 
sorunların belirtileri).  
• Şiddetli baş ağrısı, güçsüzlük, uzuvlarda veya yüzde felç, konuşma güçlüğü, ani bilinç 
kaybı (kafatasında/beyinde kanama veya şişlik gibi sinir sistemi ile ilgili sorunların 
belirtileri).  
• Soluk renkli deri, yorgun hissetme ve nefes darlığı ve idrarın koyu renkli olması (düşük 
kırmızı kan hücresi düzeylerinin belirtileri).  
• Göz ağrısı veya görmede bozulma, gözlerde kanama, 
• Kemiklerde veya eklemlerde ağrı (osteonekroz belirtileri), 
• Deri veya mukoza zarında kabarcıklar (pemfigus belirtileri), 
• Ayak ve el parmaklarında uyuşma ve ya soğukluk ( Raynaud sendromu belirtileri). 
• Deride ani şişlik ve kızarıklık (selülit adlı bir deri enfeksiyonu belirtileri).  
• Duyma güçlüğü , 
• Kas zayıflığı ve spazmlar, beraberinde anormal kalp ritmi (kanınızdaki potasyum miktarında değişiklikler olduğunun belirtileri).  
• Morarma.  
• Bulantının eşlik ettiği mide ağrısı.  
• Kas spazmları ve beraberinde ateş, kırmızı -kahvereng i idrar, kaslarınızda ağrı veya 
güçsüzlük (kas ile ilgili sorunların belirtileri).  
• Bazen bulantı ve kusmanın eşlik ettiği, beklenmeyen va jinal kanamayla birlikte pelvis 
ağrısı, düşük kan basıncı nedeniyle sersemlik hissi veya bayılma (yumurtalıklarınız 
veya rahminiz ile ilgili sorunların belirtileri).  
• Bulantı, nefes darlığı, düzensiz nabız, bulanık  idrar, yorgunluk ve/veya eklem 
rahatsızlığı ve beraberinde anor mal test sonuçları (ö rn. Kanda yüksek potasyum, ürik  
asit ve kalsiyum düzeyleri ve düşük fosfor düzeyleri ). 
• Küçük kan damarlarındaki kan pıhtıları (trombotik mikroanjiyopati).  10 / 13 
  
Bilinmiyor:  
• Yaygın şiddetli döküntü, mide bulantısı, ateş, belirli beyaz kan hücrelerinin yüksek 
düzeyde olması veya ciltte veya gözlerde sarılık (sarılık belirtileri) ile nefes darlığı, 
göğüs ağrısı/rahatsızlığı, ciddi derecede azalmış idrar çıkışı ve susuzluk hissi vb. 
(tedaviye bağlı alerjik reaksiyon belirtileri) kombinasyonu,  
• Kronik böbrek yetmezliği , 
• Geçmişte hepatit B (bir karaciğer enfeksiyonu) geçirilmişse, hepatit B enfeksiyonunun 
tekrarlaması (reaktivasyon).  
Diğer yan etkiler şunları içerebilir:  
Çok yaygın:  
• Baş ağrısı veya yorgunluk hissi,  
• Bulantı, kusma, ishal veya haz ımsızlık,  
• Deri döküntüsü,  
• GLİMATİNE  tedavisi sırasında veya GLİMATİNE almayı bıraktıktan sonra kas 
krampları veya eklem, kas veya kemik ağrısı da dahil olmak üzere kas -iskelet ağrıları,  
• Ayak bileklerinizin çevresindeki gibi şişlikler veya gözlerin şişme si,  
• Vücut ağırlığında artış.  
Yaygın:  
• İştahsızlık (anoreksi), vücut ağırlığında azalma veya tat alma duyusunda bozukluk,  
• Baş dönmesi veya güçsüz hissetme,  
• Uyumada güçlük (insomnia),  
• Kaşıntı, kızarıklık ve şişliğin eşlik ettiği göz akıntısı ( konjonktivit), gözlerde sulanma 
veya bulanık görme,  
• Burun kanaması,  
• Karnınızda ağrı veya şişlik, gaz, mide ekşimesi veya kabızlık,  
• Kaşıntı,  
• Olağandışı saç dökülmesi veya incelmesi,  
• Ellerin veya ayakların uyuşması,  
• Ağız ülserleri,  
• Şişme ile birlikte eklem ağrısı,  11 / 13 
 • Ağız kuruluğu, cilt kuruluğu veya göz kuruluğu,  
• Cilt hassasiyetinde azalma veya artış,  
• Sıcak basması, titreme veya gece terlemesi.  
Yaygın olmayan:  
• Deride ağrılı kırmızı yumrular, deride ağrı, deride kızarıklık (deri altındaki yağ 
dokusunun iltihaplanması),  
• Öksürük, burun akıntısı veya tıkanması, gözlerin üstündeki veya burnun yanlarındaki 
bölgeye basıldığında ağırlık veya ağrı hissi, burun tıkanıklı ğı, hapşırma, boğaz ağrısı, 
baş ağrısı olsun veya olmasın (üst solunum yolu enfeksiyonu belirtileri),  
• Genellikle başın bir tarafında, zonklayıcı bir ağrı veya nabız hissi olarak hissedilen ve 
sıklıkla bulantı, kusma ve ışığa veya sese karşı hassasiyetin ( migren belirtileri) eşlik 
ettiği şiddetli baş ağrısı,  
• Nezle benzeri semptomlar (influenza),  
• İdrar yaparken ağrı veya yanma hissi, vücut ısısında artış, kasık veya leğen kemiği 
bölgesinde ağrı, kırmızı veya kahverengi renkli veya bulanık idrar (idrar yolu 
enfeksiyonu belirtileri),  
• Eklemlerinizde ağrı ve şişlik (artralji belirtileri),  
• Normal aktivitelerinizi gerçekleştirmenizi engelleyen sürekli bir üzüntü ve ilgi kaybı 
hissi (depresyon belirtileri),  
• Kalp çarpıntısı, terleme, titreme, ağız kuruluğu (anks iyete belirtileri) gibi fiziksel 
belirtilerle birlikte kaygı ve endişe hissi,  
• Uykulu olma/uyuşukluk/aşırı uyku,  
• Titreme veya titrek hareketler (tremor),  
• Hafıza bozukluğu,  
• Bacakları hareket ettirmeye yönelik karşı konulamaz dürtü (huzursuz bacak sendromu),  
• Kulaklarda dış kaynağı olmayan sesler (örn. çınlama, uğultu) duyma (tinnitus),  
• Yüksek kan basıncı (hipertansiyon),  
• Geğirme,  
• Dudak iltihabı,  
• Yutma güçlüğü,  
• Terlemede artış,  
• Ciltte renk değişikliği,  12 / 13 
 • Kırılgan tırnaklar,  
• Muhtemelen ağrı, kaş ıntı veya yanma hissi ile birlikte saç köklerinin çevresinde 
kırmızı yumrular veya beyaz başlı sivilceler (folikülit olarak da adlandırılan saç 
köklerinin iltihabı belirtileri),  
• Pullanma veya soyulma ile birlikte deri döküntüsü (eksfolyatif dermatit),  
• Meme büyümesi (erkeklerde veya kadınlarda olabilir),  
• Testislerde veya alt karında hafif ağrı ve/veya ağırlık hissi, idrar yaparken ağrı, cinsel 
ilişki veya boşalma sırasında ağrı, idrarda kan (testislerde ödem belirtileri),  
• Ereksiyonu sürdürememe veya ereksiyon olamama (erektil disfonksiyon),  
• Ağır veya düzensiz adet dönemleri,  
• Cinsel uyarılmayı sağlamada/sürdürmede zorluk,  
• Cinsel istekte azalma,  
• Meme başı ağrısı,  
• Genellikle kendini iyi hissetmeme (halsizlik),  
• Soğuk algınlığı gibi viral enfeksiyon,  
• Böbrek bozukluğundan kaynaklanan bel ağrısı,  
• İdrar yapma sıklığında artış,  
• İştah artışı,  
• Karnın üst kısmında ve/veya göğüste ağrı veya yanma hissi (mide ekşimesi), bulantı, 
kusma, asit reflü, dolgunluk ve şişkinlik hissi, siyah renkli dışkı (mide ülseri 
belirtileri),  
• Eklem ve kas sertliği,  
• Anormal laboratuvar test sonuçları.  
Seyrek:  
• Kafa karışıklığı,  
• Tırnakta renk değişikliği.  
Bilinmiyor:  
• Avuç içi ve ayak tabanında uyuşma hissinin ve yanıcı ağrının eşlik edebileceği 
kızarıklık ve/veya şişlik,  
• Çocuklar ve ergenlerde büyümenin yavaşlaması,  
• Ağrılı ve/veya kabarcıklanmaya neden olan deri lezyonları.  
Bu etkilerden herhangi biri sizi etkilerse, doktorunuza haber veriniz. 13 / 13 
 Eğer bu kullanma tali matında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna doğrudan Türkiye Farmakovijilans Merkezi (TÜFAM)’ne  bildirebileceğiniz gibi, 0 
800 314 00 08 numaralı yan etki bildirim hattını da kullanabilirsiniz.  
5. GLİMATİNE ’nin saklanması  
GLİMATİNE ’ni çocukların göremeyeceği, erişemeyeceği yerlerde ve ambalajında sak layınız.  
25ºC’nin altındaki oda sıcaklığında saklayınız . 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra GLİMATİNE ’ni kullanmayınız. 
Eğer üründe ve/veya ambalajında bozukluklar fark ederseniz GLİMATİNE ’ni kullanmayınız.  
Nemden korumak için orijinal ambalajında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi  : World Medicine Ophthalmics İlaçları Ltd. Şti. 
    Bağcılar / İSTANBUL  
 
Üretim Yeri : World Medicine İlaç San ve Tic. A.Ş.  
    Bağcılar / İSTANBUL  
Bu kullanma talimatı  ………………..  tarihinde onaylanmıştı r. 