KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEROZİL 250 mg / 5 ml oral süspansiyon için kuru toz
2. KALİTATİF VE KANTİTATİF BİLEŞİM
Etkin madde:
Hazırlanan süspansiyonun her 5 mL’sinde 250 mg anhidr sefprozile eşdeğerde sefprozil
monohidrat.
Yardımcı maddeler:
Fenilalanin (aspartamdan gelen) 29,46 mg / 5 mL
Sodyum klorür 3,94 mg / 5 mL
Sodyum benzoat 5.25 mg / 5 mL
Sukroz ym
Yardımcı maddeler için 6.1’e bakınız.
3. FARMASÖTİK FORM
Oral süspansiyon için toz.
Hemen hemen beyaz – uçuk sarı kumlu toz, gözle görülür kontaminasyon belirtisi yoktur.
4. KLİNİK ÖZELLİKLER
4.1 Terapötik endikasyonlar
SEROZİL, hafif ve orta şiddetteki enfeksiyonların, hassas olan mikroorganizmalar ile geliştiği
durumlarda aşağıdaki klinik tablolar için kullanılır:
I. Üst Solunum Yolu Enfeksiyonları
1. Tonsillofarenjit
2. Otitis Media; klinik çalışmalarda etkenin beta-laktamaz ürettiği durumlarda klinik
başarı, beta-laktamaz stabil ve beta-laktamaz inhibitörü ajanlarına göre daha düşüktür.
3. Akut sinüzit
II. Alt Solunum Yolu Enfeksiyonları
1. Akut bronşiolitin sekonder bakteriyel enfeksiyonlarında
2. Kronik bronşiolitin akut bakteriyel alevlenmelerinde
III. Cilt ve Cilt Eki Enfeksiyonları
Komplike olmayan cilt ve cilt eki enfeksiyonlarında
4.2 Pozoloji ve uygulama şekli
Pozoloji / uygulama sıklığı ve süresi:
12 yaşından büyüklerde ve yetişkinlerde:
SEROZİL duyarlı bakterilerin neden olduğu aşağıdaki enfeksiyonlarda şu dozlarda kullanılır:
Üst solunum yolu enfeksiyonları: günde 1 defa 500 mg (2 ölçek)
Alt solunum yolu enfeksiyonları: 12 saatte bir 500 mg (2 ölçek)
1 / 12Komplike olmayan cilt ve cilt eki enfeksiyonları: 12 saatte bir 250 mg (1 ölçek) veya günde 1
defa 500 mg (2 ölçek)
Beta-hemolitik streptokok enfeksiyonlarının tedavisinde, SEROZİL 10 gün süreyle
uygulanmalıdır.
Uygulama şekli:
SEROZİL’in emilimi yiyeceklerle önemli oranda etkilenmediğinden yemeklerle birlikte veya
öğünlerin arasında alınabilir
SEROZİL toz içeren şişeye şişe üzerindeki işaret çizgisinin yarısına kadar kaynatılmış,
soğutulmuş su koyarak iyice çalkalayınız. Homojen bir dağılım için 5 dakika bekleyiniz. Şişe
üzerindeki işaret çizgisine kadar kaynatılmış, soğutulmuş su ekleyerek tekrar çalkalayınız. Bu
şekilde hazırlanan süspansiyon kullanıma hazırdır. Buzdolabında saklanır ve 14 gün
içerisinde kullanılır. Kullanmadan önce şişeyi kuvvetle çalkalayınız.
Özel popülasyonlara ilişkin ek bilgiler
Böbrek/Karaciğer yetmezliği:
Sefprozil böbrek yetmezliği olan hastalara uygulanabilir. Kreatinin klerensi > 30 ml/dak. olan
hastalarda doz ayarı gerekmez. Kreatinin klerensi ≤ 30 ml/dak. olan hastalarda, verilen ilk
standart dozdan sonraki dozlar bu dozun %50’si oranında ve normal doz aralarıyla uygulanır.
Sefprozil hemodiyaliz ile kısmen uzaklaştırılacağından, SEROZİL hemodiyaliz bittikten
sonra uygulanmalıdır.
Karaciğer yetmezliği olan hastalarda doz ayarlanması gerekmemektedir.
Pediyatrik popülasyon:
Üst solunum yolu enfeksiyonları,
otitis media: 12 saatte bir 15 mg/kg
Üst solunum yolu enfeksiyonları, günde 1 defa 20 mg/kg veya 12 saatte bir
tonsillofarenjit: 7,5 mg/kg
Komplike olmayan cilt ve
cilt eki enfeksiyonları: günde bir defa 20 mg/kg
En yüksek günlük pediyatrik doz, yetişkinler için önerilen günlük en yüksek dozu
geçmemelidir. SEROZİL klinik çalışmalarda en az 6 aylık hastalara uygulanmıştır.
Geriyatrik popülasyon:
65 yaşın üzerindeki hastalarda doz ayarlanması gerekmemektedir (bkz. Bölüm 5.2).
2 / 124.3 Kontrendikasyonlar
Sefprozil’e, sefalosporin grubu antibiyotiklere veya diğer bileşenlerine karşı alerjisi olanlarda
kontrendikedir.
4.4 Özel kullanım uyarıları ve önlemleri
Hipersensitivite
SEROZİL TEDAVİSİ UYGULANMADAN ÖNCE, HASTANIN DAHA ÖNCEDEN
SEROZİL’E SEFALOSPORİNLERE, PENİSİLİNLERE VEYA DİĞER İLAÇLARA AŞIRI
DUYARLILIĞI OLUP OLMADIĞI DİKKATLİCE BELİRLENMELİDİR. BETA-
LAKTAM ANTİBİYOTİKLER ARASINDA ÇAPRAZ DUYARLILIK OLDUĞU
KESİNLİKLE KANITLANDIĞINDAN PENİSİLİNE DUYARLI KİŞİLERE DİKKATLE
UYGULANMALIDIR. PENİSİLİNE DUYARLI HASTALARIN % 10’UNDA BU DURUM
GÖRÜLEBİLİR. EĞER SEROZİL’E KARŞI ALERJİK REAKSİYON GELİŞİRSE İLAÇ
KESİLMELİDİR. CİDDİ AKUT AŞIRI DUYARLILIK REAKSİYONLARI ACİL TEDAVİ
GEREKTİREBİLİR.
Eğer SEROZİL’e alerjik reaksiyon gelişirse ilacın kullanımı durdurulmalıdır. Ciddi akut
hipersensitivite reaksiyonları epinefrin ve oksijen, intravenöz sıvı, intravenöz antihistamin,
kortikosteroid, presör aminler ve havayolu açılması gibi diğer acil müdahale tedavilerini
gerektirebilir.
Gastrointestinal sistem uyarıları ve önlemleri
Clostridium difficile ile ilişkilendirilen hastalıklar
SEROZİL dahil hemen hemen tüm antibakteriyel ajanların kullanımıyla Clostridium difficile
ile ilişkilendirilen hastalıklar (CDAD) bildirilmiştir ve şiddetine göre hafif diyareden ölümcül
kolitlere kadar sıralanabilir. Antibiyotik kullanımını takiben diyare, kolit semptomları,
psödomembranöz kolit, toksik megakolon veya kolon perforasyonu görülen hastalarda bu
teşhis (CDAD) göz önünde bulundurulmalıdır. Antibakteriyel ajan kullanımından iki ay
sonrasına kadar Clostridium difficile ile ilişkilendirilen hastalıklar görüldüğü bildirilmiş
olduğundan, bu süreç içerisinde bilinçli ilaç kullanımı gerekmektedir.
Antibakteriyel ajanlarla tedavi kolonun normal florasını etkileyebilir ve Clostridium
difficile’nin aşırı çoğalmasına olanak verebilir. C. difficile, CDAD’nin gelişimine neden olan
A ve B toksinlerini üretir. CDAD ciddi morbidite ve mortaliteye neden olabilir. CDAD
antimikrobiyal tedaviye dirençli olabilir.
Eğer Clostridium difficile ile ilişkilendirilen hastalıklar teşhis edilir veya bu teşhisten
şüphelenilirse; uygun tedavi önlemleri alınmalıdır. Hafif CDAD vakaları Clostridium
difficile’ye karşı etkili olmayan antibakteriyel ajanların kesilmesine iyi cevap verir. Orta
şiddetli ve ciddi vakalarda, sıvı ve elektrolit takviyesi, protein takviyesi ve Clostridium
difficile’ye karşı klinik olarak etkin antibakteriyel ajan tedavisi düşünülmelidir. Bazı ciddi
vakalarda cerrahi girişim gerekebileceğinden, klinik olarak endikasyonu varsa cerrahi
değerlendirme düşünülmelidir (bkz. Bölüm 4.8).
3 / 12Özellikle kolit dahil gastrointestinal hastalık öyküsü olan hastalarda sefprozil reçete edilirken
dikkatli olunmalıdır.
Hemolitik anemi
SEFALOSPORİN İLE İLİŞKİLİ HEMOLİTİK ANEMİ ÖYKÜSÜ OLAN
HASTALARDA SEROZİL KULLANILMAMALIDIR ÇÜNKÜ HEMOLİZİN
TEKRARLAMASI ÇOK DAHA ŞİDDETLİ OLMAKTADIR.
Sefalosporin grubu antibakteriyel kullanılan hastalarda immün sistem aracılıklı hemolitik
anemi gözlemlenmiştir. Çocuk ve yetişkinlerde ölümle sonuçlanan vakalar dahil ciddi
hemolitik anemi vakaları rapor edilmiştir. Eğer SEROZİL (sefprozil) uygulaması sırasında
veya uygulamayı takiben 2-3 hafta içerisinde hastada anemi oluşursa, sefalosporin ile ilişkili
anemi tanısı göz önünde bulundurulmalıdır ve etiyoloji belirlenene kadar ilaç kullanımı
durdurulmalıdır.
Hastalar, uygun olduğu durumlarda hemolitik aneminin bulgu ve belirtileri açısından takip
edilebilir (bkz. Bölüm 4.8).
Süperenfeksiyon:
SEROZİL’in uzun süre kullanımı duyarlı olmayan organizmaların gelişimine neden olabilir.
Eğer tedavi sırasında süperenfeksiyon oluşursa, uygun önlemlerin alınması gerekir.
Sefalosporin antibiyotiklerle tedavi sırasında pozitif Coombs testleri bildirilmiştir.
Fenilketonürikler:
İçeriğinde bulunan aspartam nedeniyle, fenilalanin için bir kaynaktır ve hazırlanan SEROZİL
süspansiyonunun 5 mL’si 29,46 mg fenilalanin (aspartamdan gelen) içerir. Fenilketonürisi
olan kişilere zararlı olabilir.
Sodyum:
SEROZİL süspansiyon her 5 ml’sinde 2,38 mg sodyum ihtiva eder. Bu durum, kontrollü
sodyum diyetinde olan kişiler için göz önünde bulundurulmalıdır.
Sukroz:
Nadir kalıtımsal früktoz intoleransı, glikoz-galaktoz malabsorbsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
Özel popülasyonlara ilişkin ek bilgiler
Böbrek yetmezliği:
Özellikle ağır hastalarda tedavi öncesi ve tedavi sırasında böbrek fonksiyonlarının
değerlendirilmesi önerilir. Böbrek yetmezliği olduğu bilinen veya şüphelenilen hastalarda
(bkz. Bölüm 4.2), tedavi öncesi ve tedavi sırasında yakın klinik gözlem ve uygun laboratuar
tetkikleri yapılmalıdır. Ciddi böbrek yetmezliği olan hastalarda (kreatinin klerensi ≤30
mL/dak.) SEROZİL’in total günlük dozu azaltılmalıdır, çünkü normal günlük dozlarda
4 / 12yüksek ve/veya uzun süreli plazma antibiyotik konsantrasyonları oluşabilir. Güçlü
diüretiklerle tedavi gören hastalarda sefalosporinler (SEROZİL dahil) dikkatli
uygulanmalıdır, çünkü bu ilaçların böbrek fonksiyonlarını olumsuz etkiledikleri
düşünülmektedir.
Pediyatrik popülasyon:
6 aydan küçük bebeklerde güvenliliği ve etkililiği belirlenmemiştir.
4.5 Diğer tıbbi ürünler ile etkileşimler ve diğer etkileşim şekilleri
Aminoglikozidlerin sefalosporinlerle birlikte uygulanmasından sonra nefrotoksisite
bildirilmiştir. Probenesid ile eşzamanlı uygulanması sefprozilin EAA değerini iki katına
çıkarmıştır.
Aminoglikozitler sefprozil ile birlikte, özellikle yüksek dozlarda veya uzun süreli kullanılırsa,
aminoglikozit antibiyotiklerin nefrotoksisite ve ototoksisite potansiyeli nedeniyle böbrek
fonksiyonları yakından takip edilmelidir.
İlaç / Laboratuar Test Etkileşmeleri
Sefalosporin antibiyotikler idrarda bakır redüksiyon testleri (Benedict ya da Fehling çözeltisi
ya da Clinitest tablet) ile şeker tayininde yanlış pozitif sonuçlara neden olabilir, fakat
glikozüri için enzime dayalı test (glukoz oksidaz) sonuçlarını etkilemez. Kan glukozunun
ferrisiyanid testleriyle tayininde yanlış negatif reaksiyon oluşabilir. Alkalin pikrat metodu ile
plazma veya idrar kreatinin tayini sefprozilden etkilenmez.
4.6 Gebelik ve laktasyon
Genel tavsiye
Gebelik Kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sefprozil için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fötal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Fare, sıçan ve tavşanlarda yapılan üreme çalışmalarında,
en yüksek günlük insan dozunun (1000 mg) sırasıyla 14, 7 ve 0.7 katı dozlarda sefprozil
monohidrat’ın fötusa zararlı etkisi kaydedilmemiştir. Gebe kadınlar üzerinde yapılan yeterli
ve iyi kontrollü çalışmalar bulunmamaktadır.
Hayvanlardaki üreme çalışmaları ilacın insanlardaki yanıtını tam olarak öngöremediğinden,
bu ilaç kesinlikle gerekmedikçe gebelik döneminde kullanılmamalıdır.
Gebelik dönemi
SEROZİL gerekli olmadıkça gebelik döneminde kullanılmamalıdır.
5 / 12Laktasyon dönemi
Sefprozil dozunun %1’inden daha azı anne sütü ile atılmaktadır (süte geçmektedir).
Emzirmenin durdurulup durdurulmayacağına ya da SEROZİL tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve
SEROZİL tedavisinin emziren anne açısından faydası dikkate alınmalıdır.
Üreme yeteneği / Fertilite
Sefprozil hayvanlardaki üreme toksisitesi çalışmalarında fertiliteyi azaltmamıştır (bkz. Bölüm
5.3).
4.7 Araç ve makine kullanımı üzerindeki etkiler
Araç ve makine kullanımı üzerine bilinen herhangi bir etkisi yoktur.
4.8 İstenmeyen etkiler
Sefprozil ile görülen yan etkiler oral yolla uygulanan diğer sefalosporinler ile gözlenenlere
benzerdir. Sefprozil, klinik çalışmalarda genellikle iyi tolere edilmiştir. Yan etkilerden dolayı
ilacı bırakma oranı yaklaşık % 2’dir.
Klinik deneyimde ya da pazarlama sonrası deneyimde bildirilen yan etkiler şunlardır:
Aşağıdaki sıklık grupları kullanılmıştır:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1,000 ila ≤ 1/100);
seyrek (≥ 1/10,000 ila ≤ 1/1,000); çok seyrek (≤ 1/10,000), bilinmiyor (eldeki verilerden
hareketle tahmin edilemiyor)
Enfeksiyonlar ve enfestasyonlar
Yaygın olmayan: Vajinit
Kan ve lenf sistemi hastalıkları
Bilinmiyor: Lökosit sayısında geçici azalma, eozinofili, trombositopeni
Bağışıklık sistemi hastalıkları
Bilinmiyor: Anafilaksi, anjiyoödem, serum hastalığı
Sinir sistemi hastalıkları
Seyrek: Sersemlik, konfüzyonel durum, uykusuzluk, uyuklama, hiperaktivite, sinirlilik ve baş
ağrısı
Bu yan etkilerin ilaçla ilişkisi belirsizdir ve bütün bu yan etkiler geçicidir.
Gastrointestinal hastalıklar
Yaygın: Diyare, bulantı, kusma
Seyrek: Karın ağrısı
Bilinmiyor: Dişlerde renk değişimi, psödomembrenöz kolit dahil kolit
6 / 12Hepato-bilier hastalıklar
Bilinmiyor: Aspartat aminotransferaz yükselmesi, alanin aminotransferaz yükselmesi, alkalin
fosfataz yükselmesi, bilirübin yükselmesi, hepatit dahil hepatotoksisite
Seyrek: Kolestatik sarılık
Deri ve deri altı doku hastalıkları
Yaygın: Döküntü
Yaygın olmayan: Eritem, prurit, genital prurit, ürtiker.
Bu reaksiyonlar yetişkinlere oranla çocuklarda daha sık kaydedilmiştir. Bulgu ve belirtiler
genellikle tedavinin başlamasından birkaç gün sonra oluşur ve ilacın kesilmesini takiben
birkaç gün içinde kaybolur.
Bilinmiyor: Eritema multiforme, Stevens-Johnson sendromu, eksfoliyatif dermatit
Böbrek ve idrar yolu hastalıkları
Yaygın olmayan: Kan üre azotunda ve serum kreatininde yükselme
Genel bozukluklar ve uygulama bölgesine ilişkin hastalıklar
Bilinmiyor: Ateş
Aşağıdaki advers reaksiyonları sefalosporin grubu antibiyotik kullanımında rapor edilmiştir:
Kan ve lenf sistemi hastalıkları
Bilinmiyor: Aplastik anemi, hemolitik anemi (bkz. Bölüm 4.4), hemoraji, protrombin
zamanında uzama, LDH seviyesinde yükselme, pansitopeni, nötropeni, agranülositoz
Deri ve deri altı doku hastalıkları
Bilinmiyor: Toksik epidermal nekroliz
Böbrek ve idrar yolu hastalıkları
Bilinmiyor: Böbrek bozukluğu, toksik nefropati
Genel bozukluklar ve uygulama bölgesine ilişkin hastalıklar
Bilinmiyor: Pozitif Coombs testi
Birçok sefalosporin özellikle böbrek fonksiyon bozukluğu olan hastalarda doz
azaltılmadığında nöbetle ilişkilendirilmiştir. Tedavi ile ilişkili nöbet gerçekleşirse ilacın
kullanımı durdurulmalıdır. Klinik olarak endike olduğu durumlarda antikonvülsan tedavi
uygulanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
7 / 124.9 Doz aşımı ve tedavisi
Hayvan toksikoloji çalışmalarında tek doz 5000 mg/kg gibi yüksek dozlar uygulandığında
ciddi veya letal sonuçlar kaydedilmemiştir. Sefprozil esas olarak böbreklerden atılır. Ciddi
doz aşımı halinde, özellikle böbrek fonksiyonları azalmış hastalarda, sefprozil vücuttan
hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer Beta-Laktam Antibiyotikler, İkinci Kuşak Sefalosporinler
ATC kodu: J01DC10
Sefprozil’in in vitro olarak gram-pozitif ve gram-negatif bakterileri kapsayan geniş bir etki
alanı vardır ve hücre duvarı sentezini inhibe ederek bakterisid etki gösterir. Sefprozil aşağıda
belirtilen organizmaların pek çok suşlarına karşı in vitro olarak etkilidir:
Gram-pozitif aeroblar
Staphylococcus aureus (penisilinaz üreten suşlar dahil), S. epidermidis, S. saprophyticus ve S.
warneri.
Not: Sefprozil metisiline dirençli stafilokoklara karşı etkisizdir.
Streptococcus pyogenes (A grubu streptokoklar), S. agalactiae (B grubu streptokoklar), S.
pneumoniae (penisilin MIC 0.1-1 mcg/mL olan ve penisiline orta derece direnç gösteren
suşlar dahil), C, D, F ve G grubu streptokoklar, Viridans grubu streptokoklar, Enterococcus
durans, E. faecalis.
Not: Sefprozil E. faecium’a karşı etkisizdir.
Listeria monocytogenes.
Gram-negatif aeroblar
Moraxella catarrhalis (beta laktamaz üreten suşlar dahil), Haemophilus influenzae (beta
laktamaz üreten suşlar dahil), Citrobacter diversus, Escherichia coli, Klebsiella pneumoniae,
Neisseria gonorrhoeae (penisilinaz üreten suşlar dahil), Proteus mirabilis, Salmonella türleri,
Shigella türleri, Vibrio türleri
Not: Sefprozil pek çok Acinetobacter, Enterobacter, Morganella morganii, Proteus vulgaris,
Providencia, Pseudomonas ve Serratia suşlarına karşı etkisizdir.
Anaeroblar
Not: Pek çok Bacteroides fragilis grup suşu sefprozile dirençlidir.
Clostridium difficile, C. perfringens, Fusobacterium türleri, Peptostreptococcus türleri,
Prevotella melaninogenica (eski adı ile Bacteroides melaninogenicus), Propionibacterium
acnes.
Duyarlılık Testleri
Antimikrobiyel ajanlara bakterinin duyarlığının en doğru tahminini, zon çaplarının ölçümünü
gerektiren kantitatif metodlar verir.
8 / 12Bunun açıklaması sefprozilin minumum inhibisyon konsantrasyonu ile disk testinde elde
edilen çapın korelasyonu şeklindedir. Sefprozil ile spektrum farklılıklarından dolayı
sefalosporin duyarlılık testi için class disk (sefalotin disk) uygun değildir. İzolelerin bütün in-
vitro testlerinde 30 mcg sefprozil disk kullanılmamalıdır.
30 mcg’lık sefprozil diski ile standart tek-disk duyarlılık testinin sonuçları aşağıdaki kriterlere
göre yorumlanmalıdır.
Zone çapı (mm) Açıklama MIC bağlantısı
‡ 18 (S) Duyarlı £ 8 mcg/mL
15-17 (MS) Kısmen duyarlı 16 mcg/mL
£ 14 (R ) Dirençli ‡ 32 mcg/mL
Bir “duyarlı” raporu genellikle ulaşılabilir kan konsantrasyonları ile patojenin inhibe
edildiğini göstermiştir. Bir “kısmen duyarlı” raporu, yüksek doz kullanılması veya
enfeksiyonun yüksek antibiyotik seviyeleri elde edilen doku ve sıvılarda (örn; idrar) olması
durumunda organizmanın ilaca duyarlı olabileceğini göstermektedir. Bir “dirençli” raporu ise
antibiyotiğin ulaşılabilir konsantrasyonunun inhibe edici olmadığını göstermektedir.
Standardize prosedürler, laboratuar kontrol organizmalarının kullanımını gerektirmektedir.
5.2 Farmakokinetik özellikler
Genel özellikler
SEROZİL (sefprozil) oral kullanım için hazırlanmış geniş spektrumlu yarı sentetik
sefalosporin antibiyotiktir.
Emilim:
Sefprozil oral yoldan alındığında hem aç hem de tok karnına iyi emilir. Sefprozilin oral
biyoyararlanımı yaklaşık % 90’dır. Sefprozilin farmakokinetiği yemeklerle veya bir antasit ile
birlikte verildiğinde değişmez. Sefprozil aç karnına uygulandıktan sonra elde edilen ortalama
plazma konsantrasyonları aşağıdaki tabloda gösterilmiştir.
Sefprozil Ortalama Plazma Konsantrasyonu* (mcg/ml)
8 saatte idrarla
Doz Pik
4 saat 8 saat atılım
Yaklaşık 1,5 saat
250 mg 6.1 1.7 0.2 %60
500 mg 10.5 3.2 0.4 %62
1000mg (1g) 18.3 8.4 1.0 %54
* Bu bilgiler 12 sağlıklı gönüllü genç erkekte elde edilen ortalama değerlerdir.
Farmakokinetik bilgiler kapsül uygulamasından elde edilmiştir; ancak oral solüsyon, kapsül,
tablet ve süspansiyon formüllerinin aç karnına alındığında biyoeşdeğer olduğu gösterilmiştir.
9 / 12Dağılım:
Plazma proteinlerine bağlanma oranı yaklaşık % 36’dır ve 2 mcg/mL – 20 mcg/mL arasında
konsantrasyondan bağımsızdır. Ortalama plazma yarı ömrü normal kişilerde 1,3 saattir.
250 mg ve 500 mg tek sefprozil dozu alan hastalarda deri blister sıvısında ki sefprozilin pik
konsantrasyonları sırasıyla 3 ve 5,8 mcg/mL dir. Deri blister sıvısında yarılanma süresi (2,3
saat) plazmada gözlenenden daha uzundur.
Kronik otitis mediası olan hastalara 15 veya 20 mg/kg tek doz uygulamadan sonra, orta kulak
sıvısındaki sefprozilin konsantrasyonları 0,06 ila 8,7 mcg/mL arasındadır. Orta kulak
sıvısındaki sefprozil konsantrasyonları sefprozilin uygulanmasından 6 saat sonra otitis media
ile birlikte en yaygın bakteriler için MIC değerinin üzerinde kalmıştır.
Biyotransformasyon:
Bilgi bulunmamaktadır.
Eliminasyon:
Verilen dozun yaklaşık % 60’ı idrarla atılır.
Uygulamadan sonraki ilk dört saatlik periyotta, ortalama idrar konsantrasyonu 250 mg, 500
mg ve 1 g’lık dozlar için sırayla 170 mcg/mL, 450 mcg/mL ve 600 mcg/mL dir.
Doğrusallık / doğrusal olmayan durum:
Bilgi bulunmamaktadır.
Hastalardaki Karakteristik Özellikler:
Böbrek yetmezliği:
Sefprozilin, böbrek fonksiyonları normal olan kişilerde, her 8 saatte bir 1 g’lık dozda oral
yoldan on gün süre ile uygulanmasını takiben plazmada birikimine dair hiçbir belirti
gözlenmemiştir.
Böbrek fonksiyonları düşük olan hastalarda plazma yarı ömrünün uzaması böbrek
yetmezliğinin derecesine bağlıdır ve 5,2 saate kadar uzayabilir. Böbrek fonksiyonunun
olmadığı hastalarda, sefprozilin plazma yarı ömrünün 5,9 saate kadar uzadığı görülmüştür.
Hemodiyaliz esnasında yarı ömrü 2,1 saate kadar kısalır. Belirgin böbrek yetmezliği olan
hastalarda ilacın atılım yolu saptanmamıştır (bkz Bölüm 4.4 ve Bölüm 4.2).
Karaciğer yetmezliği:
Karaciğer yetmezliği olan hastalarda sefprozilin farmakokinetik parametrelerinde normal
şahıslara göre istatistiksel olarak anlamlı bir fark kaydedilmemiştir.
Geriyatrik popülasyon:
1 g tek doz sefprozil uygulamasını takiben, ortalama EAA (plazma konsantrasyonu – zaman
eğrisi altında kalan alan) değeri sağlıklı yaşlılarda (≥ 65 yaş), sağlıklı genç yetişkinlerden
10 / 12yaklaşık % 35 – 60 daha yüksektir. Sefprozilin farmakokinetiğinde yaş ile ilgili olan bu
farklılıklar doz ayarlaması gerektirmez.
Pediyatrik popülasyon:
Pediyatrik hastalara 7,5 veya 20 mg/kg tek doz uygulama yapıldıktan sonra, sefprozil
konsantrasyonları tonsiller dokuda 0,5 ila 4,3 mcg/g ve lenf dokusunda 0,4 ila 4,9 mcg/g
arasındadır. Dozlamadan 3,2 saat geçtikten sonra tonsiller ve lenf dokularındaki
konsantrasyonlar farenjit ve tonsilite neden olan yaygın patojenler için MIC
konsantrasyonlarından daha yüksektir.
Sefprozilin pediyatrik hastalardaki farmakokinetiği (6 aylık – 12 yaşındaki hastalar)
yetişkinlerdeki ile karşılaştırılabilir. 7,5-30 mg/kg alan çocuklardaki plazma konsantrasyonları
250-1000 mg olan yetişkinlerde oral uygulamayı takiben görülenlerle karşılaştırılabilir
bulunmuştur. Maksimum plazma konsantrasyonlarına (C ) dozdan 1-2 saat sonra ulaşır ve
maks
eliminasyon yarı ömrü 1,5 saattir.
Cinsiyet:
Ortalama EAA (plazma konsantrasyonu – zaman eğrisi altında kalan alan) değeri kadınlarda
erkeklere oranla yaklaşık % 15 - 20 daha yüksektir. Sefprozilin farmakokinetiğinde cinsiyet
ile ilgili olan bu farklılıklar doz ayarlaması gerektirmez.
5.3 Klinik öncesi güvenlilik verileri
Karsinojenez, Mutajenez ve Fertilite Yetersizliği
Uygun prokaryotik ve ökaryotik hücrelerde, sefprozilin in vitro veya in vivo mutajenik
potansiyeli bulunmamıştır. Karsinojenik potansiyeli değerlendirmek için in vivo uzun-süreli
çalışmalar yürütülmemiştir.
Üreme çalışmaları hayvanlarda fertilite yetersizliğini göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum benzoat
Tween 80
Avicel-RC-591
Aspartam
Sukroz
Doğal ve yapay muz aroması
Vanilin
Kolloidal silikon dioksit anhidr
Glisin
Sodyum karboksimetil selüloz
Sodyum klorür
DC antifoam
FD&C yellow No: 6
11 / 12Sitrik asit
Guarana aroması
Şeker aroması
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel tedbirler
Toz halinde, 15-30°C arasındaki oda sıcaklığında saklayınız.
SEROZİL süspansiyon kullanım için hazırlandıktan sonra kapağı sıkıca kapalı olarak
buzdolabında 14 gün saklanmalıdır. 14 gün sonra artan ilaç kullanılmamalıdır.
6.5 Ambalajın niteliği ve içeriği
Kutuda, pilver proof kapaklı, kahverengi cam şişede 60 ml, 100 ml ve 5 ml’ lik ölçekli plastik
kaşık
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrol Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
SABA İLAÇ SAN. VE TİC. A.Ş.
Halkalı Merkez Mah. Basın Ekspres Cad.
No:1 Kat:1 34303 Küçükçekmece-İstanbul
Tel : 0212 692 92 92
Fax: 0212 697 23 10
8. RUHSAT NUMARASI
226/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.10.2010
Ruhsat yenileme tarihi:
10. KÜB’ÜN YENİLENME TARİHİ
12 / 12