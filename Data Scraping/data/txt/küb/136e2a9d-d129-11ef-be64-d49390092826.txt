KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİPROGUT % 0.3 kulak damlası, çözelti
2. KALİTATİF VE KANTİTATİF BİLEŞİM
Her 1 mL çözeltide
Etkin madde:
Siprofloksasin 3.00 mg (3.50 mg siprofloksasin HCl’e eşdeğer)
Yardımcı maddeler:
Benzalkonyum klorür 0.06 mg
Diğer yardımcı maddeler için 6.1’e bakınız.
3. FARMASÖTİK FORM
Kulak damlası
Renksiz berrak çözelti, 5 mL’lik kendinden damlalıklı şeffaf plastik şişe içinde
4. KLİNİK ÖZELLİKLER
4.1. Terapötik Endikasyonu
Yetişkinlerde ve 1 yaşın üstündeki çocuklarda,
SİPROGUT etki spektrumuna giren mikro organizmaların (bkz. bölüm 5.1.) yol açtığı akut
otitis eksterna tedavisinde topikal yoldan kullanılan bir antibiyotiktir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği, takdirde;
Yetişkinlerde kulak kanalına günde 2 kez 4 damla şeklinde kullanılır.
Çocuklarda kulak kanalına günde 2 kez 3 damla şeklinde kullanılır.
Gereken durumlarda günlük ilk uygulama iki katına çıkabilir (pediatrik hastalarda 6 damla,
yetişkin hastalarda 8 damla).
Uygulama şekli:
Açmak için aşağıdaki şekilde hareket edilmelidir:
1/8 Kapak açılır
 Altındaki halka atılır
 Kapak tekrar tamamen ve sıkıca vidalanır. Böylece damlalıktaki membran delinir ve
damlalık akmaya başlar.
Damlatılacak kulak yukarıda olacak şekilde baş eğilmeli ve uygulamadan sonra, ilacın kulağa
penetrasyonunu sağlamak için 30-60 saniye süreyle aynı pozisyonda kalınmalıdır.
Damlalık kulağa, parmaklara veya başka bir yüzeye değdirilmemelidir. Tedavi bitiminde
ilacın kalan kısmını atılmalıdır. Şişe açıldıktan sonra 15 gün içinde kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
SİPROGUT kulak damlası bu grup hastalarda çalışılmamıştır.
Pediyatrik popülasyon:
1-12 yaş aralığında çocuklarda ciddi advers olay rapor edilmemiştir. 1 yaş altındaki
bebeklerde güvenliliği ve etkililiği çalışılmamıştır.
Geriyatrik popülasyon:
Özel bir kullanım önerisi bulunmamaktadır.
4.3. Kontrendikasyonlar
Siprofloksasine veya bileşimindeki maddelerden herhangi birine karşı aşırı duyarlılığı
olanlarda kullanılmamalıdır. Ayrıca diğer kinolonlara aşırı duyarlılık gösterenlerde
kontrendikedir.
4.4. Özel kullanım uyarıları ve önlemleri
SİPROGUT kulak damlası sadece kulak için lokal olarak kullanılır.
Siprofloksasin kulak damlasının 1 yaş ve üstü pediatrik hastalarda etkililiği ve güvenliliği
klinik çalışmalarla gösterilmiştir.
Sistemik kinolon kullanımına bağlı nadir olarak ilk dozdan sonra fatal aşırı duyarlılık
reaksiyonları bildirilmiştir. Ancak lokal kullanımda sistemik emilimi çok düşük olduğundan
bu tür bir reaksiyon oluşması genellikle beklenmez.
Diğer tüm antibiyotik preparatlarında olduğu gibi uzun süreli kullanım, mantarlar gibi duyarlı
olmayan mikroorganizmaların aşırı üremesine neden olabilir. Süperenfeksiyon gelişmesi
halinde uygun tedaviye başlanmalıdır.
Kinolon grubu ilaçların bazı üyelerinin sistemik olarak alınması halinde direkt gün ışığına
maruz kalan hastalarda şiddetli güneş yanığı reaksiyonu gibi orta veya şiddetli fototoksisite
2/8gözlenmiştir. Aşırı güneş ışığına maruz kalınmamalıdır. Fototoksisite görülürse tedavi
kesilmelidir.
Siprofloksasin dahil sistemik florokinolon tedavisi ile özellikle yaşlı hastalarda ve eşzamanlı
kortikosteroidlerle tedavi edilenlerde, tendon inflamasyonu ve yırtılması meydana gelebilir.
Bu yüzden SİPROGUT tedavisi tendon inflamasyonunun ilk işaretinde kesilmelidir.
Ciltte döküntü veya diğer aşırı duyarlılık reaksiyonları görüldüğünde siprofloksasin tedavisi
kesilmelidir.
SİPROGUT içeriğindeki benzalkonyum klorür topikal olarak kullanıldığında deri
reaksiyonlarına neden olabilir.
4.5. Diğer tıbbi ürünler ile etkileşim ve diğer etkileşim şekilleri
Kulak yoluyla kullanılan siprofloksasinle spesifik ilaç etkileşmeleri çalışmaları yapılmamıştır.
Bununla beraber varfarin kullanmakta olan bir hastaya uygulanan oral siprofloksasin
uygulanması sonucu protrombin zamanında uzama meydana geldiği görülmüş ve hematemez
rapor edilmiştir. Diğer kinolon grubu antibiyotiklerin de kumarin türevi antikoagülan kullanan
hastalarda protrombin zamanını uzattığı bilinmektedir. Mekanizma tam olarak
anlaşılmamakla birlikte siprofloksasinin antikoagülanları serum albumini üzerindeki
bağlanma noktalarından ayırdığı düşünülmektedir. Bu nedenle, kumarin türevi antikoagülan
kullanan hastalarda siprofloksasin kullanırken dikkatli olmak gerekmektedir.
Bazı siprofloksasinler sistemik yoldan uygulandığında teofilinin plazma konsantrasyonunu
yükseltir.
Klinik önemi bilinmemekle birlikte, siprofloksasinin kafeinin eliminasyon yarı ömrünü
uzattığı ve dağılım hacmi ve total vücut klirensini azalttığı gösterilmiştir. Düzenli olarak
yüksek oranda çay, kahve gibi kafein içeren içecek tüketen hastalar siprofloksasin tedavisi
sırasında kafeinin artmış ya da uzamış etkisine maruz kalabilecekleri konusunda
uyarılmalıdır. Eğer artmış kardiyak veya merkezi sinir sistemi stimülasyonu (örneğin;
sinirlilik, uykusuzluk, anksiyete, taşikardi) meydana gelirse, kafein alımı sınırlandırılmalıdır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Siprofloksasinin doğum kontrol yöntemlerine bilinen bir etkisi bulunmamaktadır.
Gebelik dönemi
Siprofloksasin için, gebe kadınlarda uygun klinik çalışma mevcut değildir. Gebelik süresince
kullanılmamalıdır.
3/8Siprofloksasinin lokal olarak uygulandığı ve hayvanlar üzerinde yapılan çalışmalar, gebelik /
embriyonal / fetal gelişim / doğum ya da doğum sonrası gelişim ile ilgili olarak doğrudan ya
da dolaylı zararlı etkiler olduğunu göstermemektedir.
Laktasyon dönemi
Oral olarak uygulanan siprofloksasin anne sütünde bulunmuştur Topikal olarak uygulanan
siprofloksasinin insan sütüne geçip geçmediği bilinmemektedir.
Emziren kadınlara SİPROGUT uygulanacaksa dikkatli olunmalıdır.
Üreme yeteneği/Fertilite
Hayvan çalışmalarında fertilite yeteneği üzerinde herhangi bir etki bildirilmemiştir.
İnsanlardaki etkisine ilişkin veri mevcut değildir.
4.7. Araç ve makine kullanımı üzerindeki etkiler
Araç ve makine kullanımı üzerine etkisi bilinmemektedir.
4.8. İstenmeyen etkiler
Klinik çalışmalarda hastaların yaklaşık % 1’inde bildirilen advers etkiler kulak kaşıntısı ve
kulak akıntısıdır.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Sinir sistemi hastalıkları
Yaygın olmayan: Baş ağrısı
Kulak hastalıkları
Yaygın olmayan: Kulak ağrısı, kulak tıkanıklığı, kulak kaşıntısı, kulak çınlaması, kulak
akıntısı
Deri ve deri altı doku hastalıkları
Yaygın olmayan: Dermatit
Genel hastalıklar
Yaygın olmayan: Yüksek ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
4/8Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hiçbir doz aşımı vakası rapor edilmemiştir. Yanlışlıkla ve kasıtlı aşırı doz yutulmasına bağlı
bir bilgi yoktur. Bu ürünün kulak içine yüksek doz kullanımına bağlı toksik etkiler
beklenemez.
5. FARMAKOLOJİK ÖZELLİKLER
SİPROGUT Kulak Damlası kulak enfeksiyonlarının topikal tedavisinde kullanılan steril bir
solüsyondur.
Farmakoterapötik grup: Antiinfektifler
ATC kodu: S02AA15
5.1. Farmakodinamik özellikler
SİPROGUT, bir kinolon olan siprofloksasin içermektedir. Kinolonların birincil etki yeri,
bakteri DNA sentezidir ve siprofloksasin geniş bir spektruma sahiptir. İn vitro ve klinik olarak
Staphylococcus aureus (metisiline duyarlı ve dirençli olanlar dahil), Staphylococcus
epidermidis, Streptococcus pneumoniae, Streptococcus (viridans grubu), Pseudomonas
aeruginosa, Enterococcus faecalis, Staphylococcus haemolyticus, Staphylococcus hominis,
Staphylococcus saprophyticus, Streptococcus pyogenes, Acinetobacter türleri, Aeromonas
caviae, Aeromonas hydrophila, Brucella melitensis, Campylobacter coli, Campylobacter
jejuni, Citrobacter diversus, Citrobacter freundii, Edwardsiella tarda, Enterobacter
aerogenes, Enterobacter cloacae, Escherichia coli, Haemophilus ducreyi, Haemophilus
parainfluenzae, Klebsiella pneumoniae, Serratia, Klebsiella oxytoca, Legionella
pneumophila, Moraxella (Branhamella) catarrhalis, Morganella morganii, Neisseria
gonorrhoeae, Neisseria meningitidis, Pasteurella multocida, Proteus marcescens, Proteus
mirabilis, Proteus vulgaris, Providencia rettgeri, Providencia stuartii, Salmonella enteritidis,
Salmonella typhi, Shigella sonneii, Shigella flexneri, Vibrio cholerae, Vibrio
paraheamolyticus, Vibrio vulnificus, Yersinia enterocolitica’ya karşı aktiftir.
Edinilmiş direnç prevalansı coğrafi değişkenlik sergileyebilir ve seçili türler için zaman içinde
değişebilir, özellikle şiddetli enfeksiyonların tedavisinde dirençle ilgili lokal bilgilere ihtiyaç
duyulmaktadır. Lokal direnç prevalansı ilacın kullanımının en azından bazı enfeksiyon tipleri
için tartışmalı olduğunu gösterdiğinde gerekirse uzman tavsiyesi alınmalıdır.
Genellikle duyarlı olan türler:
Aerobik Gram-pozitif mikroorganizmalar:
Staphylococcus aureus (metisiline duyarlı - MSSA)
5/8Aerobik Gram-negatif mikroorganizmalar:
Pseudomonas aeruginosa
Diğer mikroorganizmalar:
Yok
Edinilmiş direncin sorun olabileceği türler
Aerobik Gram-pozitif mikroorganizmalar:
Staphylococcus aureus
Aerobik Gram-negatif mikroorganizmalar:
Yok
Diğer mikroorganizmalar:
Yok
Doğal dirence sahip organizmalar
Aerobik Gram-pozitif mikroorganizmalar:
Yok
Aerobik Gram-negatif mikroorganizmalar:
Yok
Diğer mikroorganizmalar:
Yok
5.2. Farmakokinetik özellikler
Siprofloksasinin sistemik farmakokinetik özellikleri iyi bilinmektedir. Siprofloksasin vücut
dokularına iyi dağılır. Dokularda plazma konsantrasyonundan daha yüksek konsantrasyonlara
ulaşır. Dokulardaki dağılımı normal durumlarda 1.7-2.7 L/kg’dır. Serum proteinlerine
bağlanma oranı % 16-43’tür. Siprofloksasinin serumdaki yarılanma ömrü 3-5 saattir.
Siprofloksasin ve dört metaboliti vücuttan üre ve feçesle atılmaktadır. Siprofloksasin kulak
damlası 3 kez uygulandıktan sonra (3 mg/mL’lik çözeltiden 3 damla, 3 kez, 14 gün boyunca)
sistemik dolaşıma geçen miktarın ölçülebilir seviyenin (0.05 mikrogram/mL) altında olması
nedeniyle plazmada siprofloksasin seviyesi belirlenememiştir.
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel,
üreme toksisitesine ilişkin konvansiyonel çalışmalara dayandırılan preklinik veriler, insanlar
için özel hiçbir tehlike göstermemektedir.
6/86. FARMASÖTİK ÖZELLİKLER
6.1. Yardımcı maddelerin listesi
Mannitol
Disodyum EDTA
Asetik asit
Sodyum asetat trihidrat
Benzalkonyum klorür
Sodyum hidroksit (pH ayarlayıcı)
Hidroklorik asit (pH ayarlayıcı)
Enjeksiyonluk su
6.2. Geçimsizlikler
Geçerli değildir.
6.3. Raf ömrü
24 ay
SİPROGUT, kapağı açıldıktan sonra 15 gün içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında ışıktan korunarak saklanmalıdır.
6.5. Ambalajın niteliği ve içeriği
Kutuda, emniyet halkalı vidalı polipropilen kapakla kapatılmış, kendinden damlalıklı, şeffaf,
LDPE şişede 5 mL çözelti ve kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
7/88. RUHSAT NUMARASI
194/39
9. RUHSAT TARİHİ/RUHSAT YENİLEME TARİHİ
İlk ruhsat tarihi: 01.02.2000
Ruhsat yenileme tarihi: 29.06.2005
10. KÜB’ÜN YENİLENME TARİHİ
8/8