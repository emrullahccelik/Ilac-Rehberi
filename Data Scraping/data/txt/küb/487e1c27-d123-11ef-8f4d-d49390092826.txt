KISA ÜRÜN BİLGİSİ
1. BEŞERİ TIBBİ ÜRÜNÜN ADI
R-LATE® %15+%5 deri spreyi, çözelti
2. KALİTATİF VE KANTİTATİF BİLEŞİM
Etkin madde:
1 ml çözelti 150 mg lidokain (%15) ve 50 mg prilokain (%5) içerir.
Her uygulamada 7,5 mg lidokain ve 2,5 mg prilokain içeren 50 mikrolitre çözelti püskürtülür.
Yardımcı maddeler:
Etanol (%96)………. 400 mg/ml
Polietilen glikol……..280 mg/ml
Yardımcı maddeler için 6.1’e bakınız.
3. FARMASÖTİK FORM
Deri spreyi, çözelti
Sarımsı homojen spreydir.
4. KLİNİK ÖZELLİKLER
4.1. Terapötik endikasyonlar
R-LATE %15+%5 Deri Spreyi, Çözelti, yetişkin erkeklerde primer prematüre ejakülasyon
(erken boşalma) tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz, penis başını kaplayacak şekilde 3 uygulamadır. Uygulama başına, her bir doz
toplam 22,5 mg lidokain ve 7,5 mg prilokain içermektedir (1 doz 3 uygulamaya eşdeğerdir).
24 saat içerisinde en fazla 3 doz kullanılabilir ve dozlar arası en az 4 saat olmalıdır.
Uygulama şekli:
Deri üzerine uygulanır.
R-LATE %15+%5 Deri Spreyi, Çözelti, sadece penis başına uygulanmalıdır. Başlangıç
uygulamasından önce sprey şişesi az bir miktar çalkalanmalı ve sonrasında havaya üç defa
püskürtme işlemi uygulanmalıdır.
Sonraki her bir kullanım öncesinde, yine sprey şişesi az bir miktar çalkalanmalı ve sonrasında
bir defa püskürtme işlemi uygulanmalıdır.
Sünnet derisi penis başından kaldırılmalıdır. Bir defa şişe dik tutulduğunda (valf yukarı
bakacak şekilde), R-LATE %15+%5 Deri Spreyi, Çözelti’nin bir dozu tüm penis başına 3
1 / 11defa püskürtülerek uygulanmalıdır. Her bir uygulama ile penis başının üçte biri kaplanmalıdır.
5 dakika sonra, ilişki öncesinde sprey çözeltinin fazlası silinmelidir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda klinik çalışma yapılmamıştır. Ancak uygulama yöntemi ve
düşük sistemik emilim sebebiyle doz ayarlanmasına gerek yoktur.
Karaciğer yetmezliği:
Karaciğer yetmezliği olan hastalarda klinik çalışma yapılmamıştır. Ancak uygulama yöntemi
ve düşük sistemik emilim sebebiyle doz ayarlanmasına gerek yoktur.
Şiddetli karaciğer yetmezliği olan hastalarda dikkatli kullanılması önerilmektedir. (Bkz.
Bölüm 4.4)
Pediyatrik popülasyon:
Pediyatrik popülasyonda, bu endikasyon amaçlı R-LATE %15+%5 Deri Spreyi, Çözelti
kullanımı söz konusu değildir.
Geriyatrik popülasyon:
Yaşlı hastalarda doz ayarlanması gerekmemektedir.
65 yaş ve üstü hastalarda R-LATE %15+%5 Deri Spreyi, Çözelti’nin etkililiği ve güvenliliği
ile sınırlı veri bulunmaktadır.
4.3. Kontrendikasyonlar
R-LATE %15+%5 Deri Spreyi, Çözelti içindeki etkin maddeler veya yardımcı maddelere
karşı bilinen aşırı duyarlılığı bulunan hasta veya eşlerinde kontrendikedir.
Amid grubu lokal anesteziklere bilinen duyarlılık geçmişi olan hasta veya eşlerinde
kontrendikedir.
4.4. Özel kullanım uyarıları ve önlemleri
Anemi ile ilgili koşullar
Glukoz-6-fosfat dehidrojenaz eksikliği ya da konjenital veya idiyopatik methemoglobinemisi
olan hastalar gibi bazı hastalar ve eşleri, ilaçların oluşturduğu methemoglobinemiye daha
yatkındır (Bkz. Bölüm 4.5).
R-LATE %15+%5 Deri Spreyi, Çözelti’nin deriden emilimi ile prilokainin sistemik
mevcudiyeti az olmasına rağmen, anemisi, konjenital veya edinilmiş methemoglobinemisi
olan hastalarda ya da benzer koşulların oluşabileceği bilinen ilaçlarla tedavi edilen hastalarda
dikkatli kullanılmalıdır.
2 / 11Etkileşimler
Sınıf III antiaritmik ilaçları (örneğin amiodaron) kullanan hastalarda dikkatli olunmalıdır.
Aşırı duyarlılık
Paraaminobenzoik asit türevlerine (prokain, tetrakain, benzokain gibi) alerjisi olan hastalarda
prilokain ve/veya lidokaine çapraz duyarlılık görülmez. Ancak özellikle bu ajanların
etiyolojisi belirsiz ise, tıbbi ürüne duyarlılık geçmişi olan hastalarda (ya da duyarlılık geçmişi
olan eşlerde), R-LATE %15+%5 Deri Spreyi, Çözelti dikkatli kullanılmalıdır.
Özel kullanım önlemleri
Gözde iritasyona yol açması nedeniyle gözle temasından kaçınılmalıdır. Ayrıca koruyucu
reflekslerin kaybolması kornea iritasyonu ve olası abrazyon ile sonuçlanabilir. Konjüktival
dokularda R-LATE %15+%5 Deri Spreyi, Çözelti emilimi saptanmamıştır. R-LATE
%15+%5 Deri Spreyi, Çözelti göze temas ederse, derhal su veya sodyum klorür solüsyonu ile
yıkanmalı ve duyum geri dönene kadar korunmalıdır.
Hastaların veya eşlerinin, ağız, burun ve boğaz gibi mukoza membranı ya da kadın genital
bölgesine veya anal bölgeye bulaşması ile R-LATE %15+%5 Deri Spreyi, Çözelti emilimi
olabilmektedir. Dolayısıyla, bu bölgelerde geçici olarak lokal hissizlik / anestezi ile
sonuçlanma durumu söz konusudur. Bu hipoestezi, normal olan acı hissiyetini maskeleyebilir
ve bu nedenle lokal yaralanma tehlikesi artabilmektedir.
R-LATE %15+%5 Deri Spreyi, Çözelti, hasar görmüş kulak zarına bulaşması durumunda,
orta kulakta ototoksisiteye neden olmaktadır.
R-LATE %15+%5 Deri Spreyi, Çözelti poliüretan bazlı kadın ve erkek kondomlarıyla birlikte
kullanıldığında kondomda bozulma meydana gelebilir.
R-LATE %15+%5 Deri Spreyi, Çözelti erkek kondomlarıyla birlikte kullanıldığı zaman
yüksek oranda erektil disfonksiyon ve erkek genital bölgesinde hipoestezi görülmektedir.
Eşlere aktarılması riski sebebiyle, bebek yapmayı düşünen hastalarda, ya R-LATE %15+%5
Deri Spreyi, Çözelti kullanımından kaçınılmalı ya da ilişki öncesi sprey uygulamasından 5
dakika sonra mümkün olabildiği kadar penis başı yıkanmalıdır (penetrasyonu başarmak
önemli ise). (Bkz. Bölüm 4.6)
Şiddetli karaciğer yetmezliği olan hastalar
Şiddetli karaciğer rahatsızlığı olan hastalar, lokal anestezik maddeleri normal olarak
metabolize edemediklerinden, lidokain ve prilokainin artan toksik plazma konsantrasyonları
sebebiyle daha büyük risk altındadırlar (Bkz. Bölüm 4.2).
3 / 11Özellikle geniş deri yüzeylerine ve bilhassa da oklüzyon altında uygulandıklarında kalp ritm
bozuklukları, nefes alma zorluğu, koma ve hatta ölüme yol açabilmektedir.
4.5. Diğer tıbbi ürünler ile etkileşimler ve diğer etkileşim şekilleri
Methemoglobinemiyi uyardığı bilinen ilaçlarla (örneğin sülfonamidler, asetanilid, anilin boya,
benzokain, klorokin, dapson, metoklopramit, naftalin, nitratlar ve nitritler, nitrofurantoin,
nitrogliserin, nitropruzit, pamakin, para-aminosalisilik asit, fenobarbital, fenitoin, primakin,
kinin) tedavi edilen hastalarda methemoglobin oluşumunu artırabilir (Bkz. Bölüm 4.4).
Başka lokal anestezikler ya da lokal anestezik yapısına benzer Sınıf I antiaritmik ilaçların
(örneğin meksiletin) kullanıldığı hastalarda yüksek dozlardaki R-LATE %15+%5 Deri Spreyi,
Çözelti’nin sistemik aditif toksik etki oluşturma riski göz önünde bulundurulmalıdır.
Lokal anestezikler (lidokain/prilokain) ve sınıf III antiaritmik ilaçlar (örneğin amiodaron) ile
spesifik etkileşim çalışması yapılmamıştır, ancak dikkatli kullanılması önerilmektedir (Bkz.
Bölüm 4.4).
Lidokain uzun süreli (30 saat) olarak tekrarlanan yüksek dozlarda (intravenöz olarak)
verildiğinde, lidokainin klerensini azaltan ilaçlar (örneğin, simetidin veya beta blokerler)
potansiyel toksik plazma konsantrasyonlarına neden olabilir.
Topikal antifungal (klotrimazol, ekonazol, imidazol, nistatin, mikonazol, ketokonazol),
antibakteriyel (klindamisin, metronidazol) ve antiviral (asiklovir) ilaçlar ile yapılan in vitro
etkileşim çalışmaları, antimikrobiyal aktivite etkisi göstermemiştir.
4.6. Gebelik ve laktasyon
Genel tavsiye
Gebelik Kategorisi B’dir.
R-LATE %15+%5 Deri Spreyi, Çözelti, kadınların kullanımı için uygun değildir. Ancak R-
LATE ile tedavi olan erkeklerden bir miktar spreyin kadın eşlerine bulaşması söz konusudur.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bebek yapmayı düşünen hastaların, ya R-LATE %15+%5 Deri Spreyi, Çözelti kullanımından
kaçınması ya da ilişki öncesi mümkün olabildiği kadar penis başını yıkanması gerekmektedir
(penetrasyonu başarmak önemli ise).
Gebelik dönemi
Lidokain ve prilokainin gebelikte kullanımına ilişkin yeterli bilgi mevcut değildir. Hayvanlar
üzerinde yapılan çalışmalar, üreme toksisitesinin bulunduğunu göstermektedir (Bkz. Bölüm
5.3). İnsanlara yönelik potansiyel risk bilinmemektedir. Önlem amaçlı olarak, erkeklerde
kontraseptif kondom kullanılmadığında, gebelik sırasında potansiyel fötal maruziyete
sebebiyet vermemek için R-LATE %15+%5 Deri Spreyi, Çözelti kullanımından
kaçınılmalıdır.
4 / 11Laktasyon dönemi
Lidokain ve prilokain az miktarda anne sütüne geçer, ancak terapötik dozlarda erkek eşlerden
kadın eşlerine geçen etkin madde sebebiyle anne sütü ile beslenen bebek üzerinde etkisi
bulunmamaktadır. R-LATE %15+%5 Deri Spreyi, Çözelti ile tedavi sırasında emzirmeye
devam edilebilir.
Üreme yeteneği/Fertilite
Lidokain ve prilokain, insanlarda fertilite döneminde kullanımına ilişkin yeterli bilgi yoktur.
Sıçanlarda yapılan bir çalışmada, lidokain-prilokain sprey kullanımı sperm hareketinin
azalmasına sebep olmuştur. Bu tıbbi ürün gebelik ihtimalini azaltabilmektedir, ancak
kontraseptif olarak kullanılmamalıdır.
4.7. Araç ve makine kullanımı üzerindeki etkiler
R-LATE %15+%5 Deri Spreyi, Çözelti’nin araç ve makine kullanımı üzerinde, ihmal
edilebilir etkisi vardır veya etkisi yoktur.
4.8. İstenmeyen etkiler
Güvenlik profili özeti
Lidokain ve prilokain içeren spreyin güvenliliği, 596 erkek hasta üzerinde yapılan klinik
çalışmalarda değerlendirilmiştir. Aynı zamanda bu hastaların eşleri (584) ile de değerlendirme
yapılmıştır.
İstenmeyen etkiler, erkek adayların %9,6’sında ve kadınların %6’sında oluşmuştur. Çoğu
vaka hafif ve orta derece olarak sınıflandırılmıştır.
Erkek hastalarda bu ürünün kullanımıyla ilgili en çok raporlanan istenmeyen etkiler, genital
hipoestezi (%4,5) ve erektil disfonksiyon (%4,4) gibi lokal etkilerdir. Bu istenmeyen etkiler
sebebiyle hastaların sırasıyla %0,2 ve %0,5’i tedaviyi yarıda bırakmıştır.
Kadın eşlerde bu ürünün kullanımıyla ilgili en çok raporlanan istenmeyen etkiler,
vulvovajinal yanma hissiyatı (%3,9) ve genital hipoestezi (%1)’dir. Vulvovajinal rahatsızlık
veya yanma hissiyatı, kadınların %0,3’ünün tedaviyi yarıda bırakmasına sebep olmuştur.
İstenmeyen etkilerin listesi
Çok yaygın (≥1/10),
Yaygın (≥1/100 ila <1/10),
Yaygın olmayan (≥1/1.000 ila <1/100),
Seyrek (≥1/10.000 ila <1/1.000),
Çok seyrek (<1/10.000),
Bilinmiyor (Eldeki verilerden hareketle tahmin edilemiyor.)
Erkek Hastalarda Görülen İstenmeyen Etkiler
5 / 11Sistem Organ Sınıfı Sıklık Advers
Reaksiyonlar
Psikiyatrik hastalıklar Yaygın değil Anormal orgazm
Sinir sistemi hastalıkları Yaygın değil Baş ağrısı
Solunum, göğüs bozuklukları ve Yaygın değil
Boğaz iritasyonu (solunursa)
mediastinal hastalıkları
Deri ve deri altı doku hastalıkları Yaygın değil Deri iritasyonu
Erkek genital bölgesinde
Yaygın hipoestezi, erektil
disfonksiyon, genital yanma
Üreme sistemi ve göğüs hastalıkları hissi
Genital deri kızarıklığı, boşalma
bozukluğu, erkek genital bölgesinde
Yaygın değil
parestezi, penil acısı, penis problemi,
genital kaşıntı
Genel bozukluklar ve uygulama
Yaygın değil Ateş
bölgesine ilişkin hastalıkları
Kadın Partnerlerde Görülen İstenmeyen Etkiler
Sistem Organ Sınıfı Sıklık Advers
Reaksiyonlar
Enfeksiyonlar ve enfestasyonlar Yaygın değil Vajinal kandidiyazis
Sinir sistemi hastalıkları Yaygın değil Baş ağrısı
Solunum, göğüs bozuklukları ve Yaygın değil
Boğaz iritasyonu
mediastinal hastalıkları
Gastrointestinal hastalıklar Yaygın değil Anorektal rahatsızlık, oral
parestezi
Böbrek ve idrar yolu hastalıkları Yaygın değil Disüri
Yaygın Vulvovajinal yanma hissi,
Üreme sistemi ve göğüs hastalıkları hipoestezi
Vulvovajinal rahatsızlık, vajinal
Yaygın değil
acı, vulvovajinal kaşıntı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
R-LATE %15+%5 Deri Spreyi, Çözelti’nin penis başına topikal olarak uygulanması ile
oluşabilecek doz aşımı riski çok azdır.
Sistemik toksisite görülmez. Ancak sistemik toksisitenin semptomları ortaya çıkarsa, bu
6 / 11belirtilerin, diğer lokal anesteziklerin yol açtığı belirtiler ile benzer olması beklenir. Lokal
anestezik toksisitesinin semptomları sinir sistemi eksitasyonu ve ağır vakalarda santral sinir
sistemi depresyonu ile kardiovasküler depresyondur.
Methemoglobinemiye sebep olan ilaçlarla (sülfonamidler) birlikte prilokainin yüksek
dozlarda kullanımı özellikle methemoglobin düzeyinde yükselmeye neden olabilir. Klinik
olarak belirgin bir methemoglobinemi durumunda, metil tionin yavaş intravenöz enjeksiyon
şeklinde kullanılmalıdır.
Ağır nörolojik semptomların (konvülziyonlar, santral sinir sistemi depresyonu), solunum
desteği ve antikonvülsan ilaçlarla semptomatik olarak tedavi edilmesi gerekmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Amid türü lokal anestezikler
ATC kodu: N01BB20
Etki Mekanizması
R-LATE %15+%5 Deri Spreyi, Çözelti, penis başına topikal anestezi sağlamaktadır. Etkin
maddeler olan lidokain ve prilokain, penis başındaki sinir uyarılarının iletimini engeller ve
penis başındaki hassasiyet azalır. Bu durum, ejakülatör gecikme süresinin uzamasına sebep
olur ve advers etki göstermeksizin ejakülasyon hissi oluşur.
Farmakodinamik etkiler
Klinik denemeler, R-LATE %15+%5 Deri Spreyi, Çözelti kullanımı ile intravajinal ejakülatör
gecikme süresinin (IELT) ve ejakülasyon kontrolünün arttığını göstermektedir. Aynı
zamanda, hastalarda prematüre ejakülasyon sebebi ile oluşan ve Prematüre Ejakülasyon (IPE)
İndeksi aracığıyla ölçülen sıkıntı hissinin azaldığı görülmektedir. Bu kombinasyon ürünü hızlı
bir aksiyon başlangıcı sağlamaktadır ve uygulama 5 dakika içerisinde etkili olmaktadır.
Süregelen tekrarlı birçok uygulama ile ürünün etkili olduğu gösterilmiştir.
Klinik etkililik ve güvenlilik
Lidokain ve prilokain içeren spreyin etkililiği, iki çok-merkezli, çok-uluslu, randomize, çift-
kör, plasebo kontrollü çalışmalar ile her ikisi de açık etiketli fazı takiben gösterilmiştir.
Çalışma sırasında ilk 3 cinsel rastlantının en azından 2’sinde intravajinal ejakülatör gecikme
süresinin IELT ≤ 1 dakika olduğu Uluslararası Cinsel İlaçlar Topluluğu (ISSM) prematüre
ejakülasyon (PE) kriterlerini sağlayan erkekler çalışma için uygun adaylardır.
Prematüre ejakülasyon tedavisinde kullanılan lidokain ve prilokain içeren spreyin etkililiği,
ejakülatör kontrolü, cinsel memnuniyet ve Prematüre Ejakülasyon İndeksi (IPE) kullanılarak
ölçülen sıkıntıların bitiş noktaları ve intravajinal ejakülatör gecikme süresinin (IELT) ölçümü
ile incelenmektedir. Çift kör tedavi fazının 3. ayında, ilaç verilen hasta grubunda IELT
7 / 11geometrik ortalaması 0.58’den 3,17 dakikaya artmıştır. Plasebo grubunda ise 0,56’dan 0,94
dakikaya artmıştır. Lidokain ve prilokain içeren sprey grubundaki deneklerin %85,2’si 3 aylık
tedavinin eğitimi sonrası IELT> 1 dakika ortalamasına ulaşmıştır. Oysaki plasebo grubunun
%46,4’ü IELT> 1 dakika ortalamasındadır. Lidokain ve prilokain içeren sprey grubundaki
deneklerin %66,2’si ve plasebo grubunun %18,8’i IELT> 2 dakika ortalamasına ulaşmıştır.
Klinik olarak, IELT değerlerinde belirgin artışlara paralel olarak IPE ölçülerinde belirgin
farklılıklar bulunmaktadır (p<0.0001). 3. ayda ayarlanmış ortalama değişim ölçüleri (lidokain
ve prilokain içeren spreye karşı plasebo grubu) ejakülatör kontrol skoru için 8.2’ye 2.2, cinsel
memnuniyet skoru için 7.2’ye 1.9, sıkıntı skoru için 3.7’ye 1.1’dir.
Lidokain ve prilokain içeren sprey tedavi grubu deneklerinde IELTS ve IPE skorları, ilk
ölçüm zamanında artış göstermiştir. Çift kör denemenin kalan zamanlarında her iki skor da
yavaşça artmaya devam etmektedir. Açık etiket tedavi fazı sırasında IELTS ve IPE
skorlarında pozitif değişiklikler sürmektedir.
Üç aylık incelemelerin her birinde bütün denekler prematüre ejakülasyon profili (PEP)
anketini tamamlamışlardır. Bu anket ejakülasyon kontrolü, ejakülasyona bağlı kişisel
sıkıntılar, cinsel ilişki memnuniyeti ve ejakülasyona bağlı kişiler arası zorluk ile ilgilidir.
Prematüre ejakülasyon profili (PEP) skorları, IELTS ve IPE skorları gelişimi gibi benzer bir
gelişme modeli göstermektedir. Bütün üç aylık incelemeler denekler tarafından
tamamlanmıştır. R-LATE %15+%5 Deri Spreyi, Çözelti ve plasebo grubu arasında belirgin
bir farklılık bulunmaktadır (p<0.0001). Partnerler üçüncü ayda PEP anketini
tamamlamışlardır. Partnerlerin cevaplarından oluşan tüm bilgilerde de plasebo ile belirgin bir
farklılık mevcuttur (p<0.0001).
5.2. Farmakokinetik özellikler
Emilim:
Erkek ve kadın deneklerde, lidokain ve prilokain plazma seviyeleri, toksisite seviyelerinin
altındadır (5000 ng/ml). Erkek gönüllülerde tekrarlanan doz sonrası maksimum plazma
konsantrasyonları, lidokain için toksik seviyeden %4 daha az olup prilokain için toksik
seviyeden %0,4 daha azdır. Kadın gönüllülerde tekrarlanan doz doğrudan servikse ve vajinaya
5 defa erkek için önerilen dozda uygulanmıştır. Maksimum plazma seviyeleri, lidokain için
toksik seviyeden %8 daha az ve prilokain için toksik seviyeden %1 daha azdır.
Erkek hastalarda penis başına ve kadın deneklerde serviks/vajina fornise, önerilen dozdan
daha yüksek dozlarda uygulamayı takiben lidokain, prilokain ve onların metabolitlerine (2,6-
ksilidin ve o-toluidin) olan sistemik maruziyet azdır.
Dağılım:
Lidokain:
İntravenöz uygulaması sonrası dağılımın denge durumu hacmi 1,1 – 2,1 L/kg’dir. Lidokainin
8 / 11%66 oranında alfa-1-asit gliko-proteinlerini içeren plazma proteinlerine bağlandığı
raporlanmıştır. Lidokain kan beyin bariyeri ve plasentayı geçmekte ve anne sütüne
dağılmaktadır.
Prilokain:
İntravenöz uygulamayı takiben dağılımın denge durumu hacmi 0,7 – 4,4 L/kg’dir. Prilokainin
%55 oranında alfa-1-asit gliko-proteinlerini içeren plazma proteinlerine bağlandığı
raporlanmıştır. Prilokain kan-beyin bariyerini ve aynı zamanda plasentayı geçmekte ve anne
sütüne dağılmaktadır.
Biyotransformasvon:
Lidokain, büyük ölçüde sitokrom P450 (CYP 3A4) aracılığıyla karaciğerde ve muhtemel
olarak az ölçüde ciltte metabolize olmaktadır. İlk geçiş metabolizması hızlı ve haricidir. Oral
doz sonrası biyoyararlanım yaklaşık %35’dir.
Prilokain sitokrom P450 aracılığıyla karaciğerde ve amidazlar aracılığıyla böbreklerde hızlıca
metabolize olmaktadır.
Lidokain ve prilokain metabolizması, diğer metabolitler arasında sırasıyla, 2,6-ksilidin ve o-
toluidin oluşumu ile sonlanmaktadır. Klinik denemelerde Lidokain 150 mg/ml + Prilokain 50
mg/ml Kütanöz Sprey Çözeltisi ürününün uygulanması sonrası saptanan bu metabolitlerin
plazma seviyeleri, klinik dozlarda uygulanan miktarın fazlasının birçok defa uygulanması
sonrasında bile, erkek ve kadın deneklerde azdır. Kadın gönüllülerde bu ilaç
kombinasyonunun lokal uygulamasını takiben, herhangi bir zamanda vajinal sıvıda 2,6-
ksilidin veya o-toluidin saptanmamıştır.
Eliminasyon:
Lidokain:
İntravenöz uygulamayı takiben, plazmadan lidokainin terminal eliminasyon yarı ömrü,
yaklaşık 65 – 150 dakikadır. Sistemik klirens 10 – 20 mL/dk/kg’dır. Lidokainin esas olarak
metabolitler şeklinde ve sadece küçük bir oranda değişmeden idrarla atılımı
gerçekleşmektedir.
Prilokain:
İntravenöz uygulamayı takiben, prilokainin eliminasyon yarı ömrü, yaklaşık 10 – 150
dakikadır. Sistemik klirens 18 – 64 mL/dk/kg’dır. Prilokainin idrarla atılımı esas olarak
metabolitler şeklinde ve sadece küçük bir oranda değişmeden gerçekleşmektedir.
5.3. Klinik öncesi güvenlilik verileri
Üreme toksisitesi
Lidokain:
9 / 11Sıçan ve tavşanlarda organ oluşumu döneminde yapılan embriyonal/fetal gelişim
çalışmalarında teratojenik etki gözlenmemiştir. Tavşanlarda, anneye toksik olan dozlarda
embriyotoksisite gözlenmiştir. Gebelik ve laktasyon sırasında anneye toksik dozlarda
uygulandığında, yavru sıçanların doğum sonrası yaşam süresinde azalma görülmüştür.
Toksikoloji çalışmalarında, etkiler sadece klinik dozların belirgin şekilde üzerine çıkıldığı
dozlarda görülmüştür. Bu nedenle bu etkilerin klinik olarak bir önemi yoktur.
Prilokain:
Prilokain ile yapılan çalışmalar eksiktir. Prilokain ve lidokainin organ oluşumu döneminde
hamile sıçanlara uygulandığı bir kombinasyon çalışmasında, embriyonal/fetal gelişim üzerine
bir etki görülmemiştir. Sıçan ve tavşanlara ait bilgiler eksik olduğundan ilacın sistemik
yararlanımının insanlarla kıyaslanması mümkün değildir.
Genotoksisite ve karsinojenisite
Lidokain:
Lidokain ile yapılan genotoksisite testleri negatiftir. Lidokainin karsinojenisitesi üzerine
çalışma yapılmamıştır. Lidokainin bir metaboliti olan 2,6-dimetilanilinin (2,6-ksilidin)
metabolitinin in vitro genotoksisite potansiyeli olduğu gösterilmiştir. Farelerde yapılan bir
karsinojenisite çalışmasında, in utero 2,6-ksilidine maruz bırakıldığında doğum sonrası ve
yaşam süresi boyunca, burun çukurunda tümörler, deri altı tümörleri ve karaciğer tümörleri
gözlenmiştir. İnsanlarda kısa süreli ve aralıklı lidokain kullanımı sonucu oluşabilecek tümör
ile klinik açıdan bir ilişki olduğu bilinmemektedir. Lidokain ve prilokain içeren spreyin insana
maruz bırakılan miktarı, tümör ile sonuçlanmayan minimum dozdan 20-30 kat daha az ve
tümör ile sonuçlanan minimum dozdan 200 kat daha azdır.
Prilokain:
Prilokain ile yapılan genotoksisite testleri negatiftir. Prilokainin karsinojenisitesi üzerine
çalışma yapılmamıştır. Orto-toluidin metabolitinin in vitro karsinojenite potansiyeli olduğu
gösterilmiştir. Sıçanlarda, farelerde ve hamsterlarda yapılan karsinojenisite çalışmalarında
birçok organda tümör görülmüştür. İnsanlarda kısa süreli ve aralıklı lidokain kullanımı sonucu
oluşabilecek tümör ile klinik açıdan bir ilişki olduğu bilinmemektedir. İnsana maruz bırakılan
miktarı, çalışılan minimum dozdan 1000 kat daha azdır. Sonuç olarak, bu dozun tümör ile
sonuçlanmadığı gösterilmiştir.
Üreme yeteneği / Fertilite
Sıçanlarda yapılan in vitro çalışmalarda, 22,5 mg lidokain ve 7,5 mg prilokainin (insanda
kullanılan dozda) sıçan spermleri ile doğrudan teması neticesinde sperm hareketliliğinde bir
azalma görülmüştür. Yine de bu çalışma aynı lidokain ve prilokain içeren sprey
konsantrasyonlarının kullanıldığı klinik bir çalışma yapıldığında, sperm ile doğrudan
temasında aynı sonucun oluşacağını göstermemektedir. Tıbbi ürünün klinik kullanımını
takiben sperm hareketliliğinin azalması potansiyeli hesaba katılmalıdır. Bu sebeple, ürünün
10 / 11hamileliği engellediğini belirtmek mümkün değildir.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol 400
Etanol (%96)
Muz aroması
Saf su
6.2. Geçimsizlikler
R-LATE %15+%5 Deri Spreyi, Çözelti poliüretan bazlı kadın ve erkek kondomları ile birlikte
kullanıldığında bozulma olmaktadır (Bkz. Bölüm 4.4).
6.3. Raf ömrü
24 ay.
6.4. Saklamaya yönelik özel uyarılar
25°C'nin altındaki oda sıcaklığında saklanmalıdır.
Donmaktan korunmalıdır.
6.5. Ambalajın niteliği ve içeriği
Kutuda ölçülü sprey pompası ile 6.5 ml ve 50 ml çözelti içeren cam sprey şişeleri bulunur.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller " Tıbbi atıkların kontrolü yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No:36 Kapaklı/TEKİRDAĞ
Tel: 0 282 999 16 00
8. RUHSAT NUMARASI
2019/717
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.12.2019
Ruhsat yenileme tarihi:
10. KÜB’ÜN YENİLENME TARİHİ
11 / 11