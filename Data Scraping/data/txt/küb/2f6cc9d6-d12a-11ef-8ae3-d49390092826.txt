KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİAVOG 0.3 mg efervesan tablet
2. KALİTATİF VE KANTİTATİF BİLEŞİM
Etkin madde:
Vogliboz 0.3 mg
Yardımcı maddeler:
Potasyum hidrojen karbonat 195.0 mg
Yardımcı maddeler için bkz. 6.1.
3. FARMASÖTİK FORM
Efervesan tablet
Beyaz renkte, düz yüzeyli, yuvarlak efervesan tabletler.
4. KLİNİK ÖZELLİKLER
4.1. Terapötik endikasyonlar
DİAVOG, tip 2 diyabet (insüline bağımlı olmayan şeker hastalığı) hastalarında postprandial
hiperglisemiyi iyileştirmede diyet ve egzersize ilave olarak endikedir.
DİAVOG’un diyetle birlikte veya tek başına bir sülfonilürenin kullanılmasıyla yeterli
glisemik kontrolün sağlanamadığı durumlarda, DİAVOG sülfonilüre ile birlikte kullanılabilir.
DİAVOG’un glisemik etkisi sülfonilürelerle birlikte kullanıldığında artabilir.
4.2. Pozoloji ve uygulama şekli
Pozoloji/uygulama sıklığı ve süresi:
DİAVOG için önerilen doz her ana öğünden (sabah, öğle, akşam) hemen önce veya öğünle
birlikte günde üç defa 0.2 mg’dır. DİAVOG diyetle birlikte veya diyete ek olarak bir
sülfonilüre ile birlikte uygulanmalıdır.
Yeterli hiperglisemik kontrolün sağlanamadığı durumlarda, yakın gözlem altında doz
0.3 mg’a arttırılabilir.
DİAVOG, diyabet tedavisi için yaşam şeklini (diyet ve/veya egzersiz) değiştiren hastalarda 2
saatlik postprandial kan glukoz seviyesi ≥200 mg/dl olduğunda kullanılmalıdır.
Diyabetini kontrol altında tutabilmek için yaşam şeklini (diyet ve /veya egzersiz)
değiştirmesine ek olarak hipoglisemik ilaç veya insülin preparatları kullanan hastalarda açlık
kan glukoz seviyesi ≥ 140 mg/dl olduğunda uygulanmalıdır.
DİAVOG’un kullanımı sırasında belirli aralıklarla hastalığın durumu kan glukoz seviyeleri ile
birlikte yakından takip edilmelidir. DİAVOG’un kullanımına başlanmasından 2-3 hafta sonra
glukoz seviyeleri memnun edici düzeyde değilse, (postprandial glukoz seviyesi ≥ 200 mg/dl)
1başka bir uygun tedaviye geçilmesi düşünülmelidir. İlacın uygulanmasından sonra, yeterli
postprandial kan glukoz seviyelerine ulaşıldıysa (postprandial glukoz ≤160 mg/dl), yaşam
şekline veya ek olarak oral hipoglisemik ilaçlar veya insülin kullanımına devam edilebilir.
Hastalığın ilerlediği gözlenirse vogliboz tedavisi kesilmelidir.
Uygulama şekli:
Ağızdan kullanım içindir.
DİAVOG, bir bardak suda (150 ml) eritilerek bekletilmeden içilmelidir.
Özel popülasyonlara ilişkin ek bilgiler:
Böbrek yetmezliği:
DİAVOG, ciddi böbrek fonksiyon bozukluğu olan hastalarda dikkatli kullanılmalıdır.
Karaciğer yetmezliği:
DİAVOG, ciddi karaciğer fonksiyon bozukluğu olan hastalarda dikkatli kullanılmalıdır.
Pediyatrik popülasyon:
DİAVOG’un güvenilirliği ve etkinliği pediyatrik popülasyonda kanıtlanmamıştır. Çocuklarda
kullanımı tavsiye edilmemektedir.
Geriyatrik popülasyon:
Yaşlı hastalarda DİAVOG düşük dozlarda (0.1 mg) başlanmalıdır. DİAVOG yakın gözlem
altında dikkatli bir şekilde uygulanmalı ve kan şeker seviyelerine ve gastrointestinal
semptomların başlangıcına dikkat edilmelidir.
4.3. Kontrendikasyonlar
 Vogliboza ya da DİAVOG’un içeriğindeki maddelerden herhangi birine karşı aşırı
duyarlılık (bkz 6.1),
 Ağır ketozis veya diyabetik koma veya pre-koma
 Ciddi enfeksiyon, ameliyat öncesinde veya sonrasında olmak,
 Ağır yaralanmalar,
 Gastrointestinal tıkanma.
4.4. Özel kullanım uyarıları ve önlemleri
Vogliboz ile birlikte eş zamanlı başka anti-diyabetik ilaçların alınması hipoglisemiye neden
olabilir.
Hipoglisemi
Vogliboz kullanan hastalar hipoglisemik semptomlar ve müdahalesi hakkında
bilgilendirilmelidir.
Bağırsak tıkanıklığı veya bağırsak ameliyatı öyküsü, Roemheld sendromu, ciddi fıtık, kalın
bağırsak tıkanıklığı ve ülser gibi hastalıkları olanlarda dikkatli kullanılmalıdır (Vogliboz
2kullanımı bağırsak gazını artırabilir ve benzer nedenlerle bağırsak tıkanıklığı gibi belirtiler
ortaya çıkabilir).
Sindirim ve malabsorpsiyondan kaynaklı kronik bağırsak hastalığı olan hastalarda dikkatli
kullanılmalıdır.
Bir diyabetik hasta, ateş, travma, infeksiyon veya cerrahi müdahale gibi bir strese maruz
kaldığında kan şekeri kontrolü kaybolabilir. Böyle zamanlarda geçici olarak insülin vermek
faydalı olabilir.
DİAVOG her bir efervesan tabletinde 76,16 mg (1.95 mmol) potasyum ihtiva eder, Bu durum
böbrek fonksiyonlarında azalma olan hastalar ya da kontrollü potasyum diyetinde olan
hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Anti-diyabetik ilaçlar: Vogliboz, insülin preperatları veya sülfonilüre türevleri ile birlikte
kullanıldığında hipoglisemi gelişebilir. Başlangıç dozu düşürülmeli ve dikkatli
kullanılmalıdır.
Antidiyabetik ilaçların hipoglisemi, etkisini arttırabilen (örn., β- blokörler, salisilik asit,
monoamin oksidaz inhibitörleri, fibrat türevleri) veya azaltan (örn., epinefrin, adrenokortikal
hormon, tiroid hormonu) ilaçlar: hipoglisemi etkisini arttırabilen veya azaltan antidiyabetik
ilaçlarla birlikte kullanıldığında, voglibozun karbonhidratların emilimi üzerine etkisinin
gecikebileceği dikkate alınmalıdır.
Varfarin: Vogliboz varfarinin farmakokinetiğini etkilemediğinden, birlikte güvenli bir şekilde
kullanılabilir.
Glibenklamid: Vogliboz glibenklamidin farmakokinetiğini etkilememektedir.
Hidroklorotiyazid: Vogliboz hidroklorotiyazidin farmakokinetiğini etkilememektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
3DİAVOG gerekli olmadıkça gebelik döneminde kullanılmamalıdır.
Gebelik dönemi
DİAVOG’un gebe kadınlarda kullanımına ilişkin yeterli veri mevcut değildir.
DİAVOG gerekli olmadıkça gebelik döneminde kullanılmamalıdır.
Laktasyon dönemi
DİAVOG’un insan sütüyle atılıp atılmadığı bilinmemektedir Hayvanlar üzerinde yapılan
çalışmalar, voglibozun sütle atıldığını göstermektedir. Voglibozun kullanılması gerekiyorsa
emzirme kesilmelidir.
Üreme yeteneği / Fertilite
Voglibozun üreme yeteneği/ fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerine etkisi olup olmadığı bilinmemektedir.
4.8. İstenmeyen etkiler
DİAVOG kullanımına bağlı yan etkiler görülme sıklığına göre aşağıda belirtilmektedir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Yaygın olmayan: Anemi
Seyrek: Trombositopeni
Sinir sistemi hastalıkları
Yaygın olmayan: Baş dönmesi
Seyrek: Baş ağrısı, sersemlik, uykululuk
Gastrointestinal hastalıklar
Yaygın: İshal, karında şişkinlik
Yaygın olmayan: Karın ağrısı, iştahsızlık, bulantı, kusma, mide yanması, ağız kuruluğu,
konstipasyon, yumuşak dışkı
Seyrek: Stomatit, tat bozukluğu, bağırsak kistleri
Hepatobiliyer hastalıklar
Yaygın olmayan: AST (GOT), ALT (GPT), LDH, ALP seviyelerinde artma
Deri ve derialtı doku hastalıkları
Seyrek: Döküntü, kaşıntı, fotosensitizasyon
4Genel bozukluklar ve uygulama bölgesine ilişkin hastalıklar
Yaygın olmayan: Uyuşma, yüzde şişme, bulanık görme, sıcak basması, yorgunluk, halsizlik,
hiperpotasemi, serum amilaz seviyesinde artma, HDL kolesterol seviyesinde azalma, terleme,
saç dökülmesi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Vogliboz ince bağırsaktaki fırça kenardaki α-glukozidaz enzimlerini yarışmalı ve dönüşümlü
olarak inhibe etmesi karbonhidratların hidrolizini geciktirir. Vogliboz’un aşırı dozunda
hipoglisemi oluşmadığı bildirilirken, abdominal şişkinlik ve diyare oluşabileceği
bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Alfa Glukozidaz İnhibitörleri
ATC Kodu: A10BF03
Vogliboz bir alfa-glukozidaz inhibitörüdür. Diabetes mellitustan dolayı oluşan duyusal, motor
ve otonomik sinir sistemi hastalıklarına karşı güçlü ve kalıcı terapötik etkili sentetik bir
bileşiktir. Alfa-glukozidaz inhibitörleri, diabetes mellitus tip 2’de kompleks karbonhidratların
(ör. nişasta) parçalanmasını önleyici oral antidiyabetik ajan olarak kullanılır. Vogliboz
karbonhidratların emilimini ve sindirimini geciktirerek postprandiyal hiperglisemi ve
hiperinsülinemiyi inhibe eder ve bu şekilde diyabet tedavisine yardımcı olmaktadır. Vogliboz
bağırsak mukozasında disakkaritlerin hidrolizini inhibe ederek, disakkaritlerin
monosakkaritlere dönüşümünü azaltır. Bu da karbonhidratların emilimini engelleyerek Tip 2
diyabet hastalarında glukoz seviyelerini düşürür.
5.2. Farmakokinetik özellikler
Genel özellikler
Vogliboz bağırsaklarda dissakaritleri monosakkaritlere parçalayan alfa glokozidazların
etkisini inhibe eden bir alfa glukozidaz inhibitörüdür. Böylelikle karbonhidratların emilimini
ve sindirimi geciktirerek postprandial hiperglisemiyi iyileştirir.
Emilim:
Vogliboz az miktarda emilir.
5Dağılım:
Oral olarak alımından sonra genellikle plazma konsantrasyonları tespit edilememektedir.
80 mg vogliboz alımından sonra 20 ng/mL doruk plazma seviyesine 1-1.5 saatte ulaşılır.
Biyotransformasyon:
Vogliboz ihmal edilebilir düzeyde metabolize edilir.
Eliminasyon:
Vogliboz hızlı bir şekilde elimine edilir. Plazma ve idrarda tespit edilmemiştir.
Doğrusallık/Doğrusal olmayan durum:
Veri mevcut değildir.
5.3. Klinik öncesi güvenlilik verileri
Veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anyhdrus (powder)
Potasyum hidrojen karbonat
Sukraloz (E 955)
Polietilen glikol
Polivinilpirolidon
Böğürtlen aroması
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında ve kuru yerde saklayınız.
6.5. Ambalaj niteliği ve içeriği
30 ve 90 efervesan tablet Alu/Alu blister ambalaj içinde karton kutuda kullanma talimatı ile
birlikte ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
67. RUHSAT SAHİBİ
Neutec İlaç San. Tic. A.Ş.
Esenler/İSTANBUL
Tel: 0 850 201 23 23
Faks: 0 212 481 61 11
e-mail: bilgi@neutec.com.tr
8. RUHSAT NUMARASI
238/55
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.12.2011
Ruhsat yenileme tarihi: -
10.KÜB’ÜN YENİLENME TARİHİ
7