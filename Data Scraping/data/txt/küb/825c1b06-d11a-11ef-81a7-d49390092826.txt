KISA ÜRÜN BİLGİSİ
1. BEŞERİ TIBBİ ÜRÜNÜN ADI
HIBERIX 0,5 mL IM/SC Enjeksiyon İçin Liyofilize Toz İçeren Flakon ve Çözücü İçeren
Kullanıma Hazır Enjektör
Haemophilus influenzae tip b (Hib) aşısı
Steril
2. KALİTATİF VE KANTİTATİF BİLEŞİMİ
Etkin madde:
1 doz (0,5 mL) içerisinde:
Haemophilus influenzae tip b polisakkarid (PRP) poliribosilribitol fosfat1 10 mikrogram
Taşıyıcı protein olarak tetanoz toksoidine konjuge2 yaklaşık 25 mikrogram
1HIBERIX, tetanoz toksoidine kovalent olarak bağlanmış, Hib'in saflaştırılmış poliribozil-
ribitol-fosfat kapsüler polisakkaridinden (PRP) oluşan liyofilize bir aşıdır.
Hib polisakkaridi, Hib’in 20,752 suşundan hazırlanır. Siyanojen bromür ile aktive edilip, bir
adipik hidrazid ayrıştırıcı ile derive edildikten sonra karbodiimid kondenzasyonu aracılığı ile
tetanoz toksoidi ile birleştirilir. Konjugat saflaştırıldıktan sonra stabilizatör olarak laktozun
varlığında liyofilize edilir.
2Aşının her dozu, yaklaşık 25 μg'lık tetanoz toksoidine kovalent olarak bağlanmış 10 μg
saflaştırılmış kapsüler polisakkarid içerecek şekilde formüle edilmiştir.
HIBERIX biyolojik maddeler ve Hib konjuge aşıları üretimi için Dünya Sağlık Örgütü’nün
gereklerine uygundur.
Yardımcı maddeler:
Hib içeren tozda:
Laktoz (stabilizatör olarak) (sığır sütünden elde edilir) 12,6 mg
Çözücüde:
Sodyum klorür 4,5 mg
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk süspansiyon için toz ve çözücü.
Liyofilize aşı cam flakonda beyaz bir toz olarak sunulmaktadır. Steril çözücü içeren kullanıma
hazır enjektör 0,5 mL serum fizyolojik solüsyon içerir.
4. KLİNİK ÖZELLİKLER
4.1. Terapötik endikasyonlar
HIBERIX, Hib'in neden olduğu hastalığa karşı, iki aylıktan itibaren bütün bebeklerin aktif
bağışıklanması için endikedir.
HIBERIX, Haemophilus influenzae'nın diğer tiplerine bağlı oluşan hastalığa veya diğer
mikroorganizmaların neden olduğu menenjite karşı koruma sağlamaz.
94.2. Pozoloji ve uygulama şekli
Pozoloji / Uygulama sıklığı ve süresi
Primer aşılama takvimi, yaşamın ilk 6 ayı içinde 2 ay ara ile verilen üç dozu içerir ve iki aylıktan
itibaren başlatılabilir. Uzun dönemli korunma sağlamak amacıyla yaşamın ikinci yılında (12-
23 aylık) bir rapel doz önerilmektedir.
Daha önce aşılanmamış 6 ila 12 ay aralığındaki bebeklere, aralarında bir ay bırakılan 2 doz
uygulanmalıdır, bunu yaşamın ikinci yılında bir rapel doz izlemelidir. Daha önce aşılanmamış
1-5 yaşlarındaki çocuklara bir doz aşı uygulanmalıdır.
Aşılama şemaları ülkeden ülkeye değişkenlik gösterdiğinden farklı ulusal önerilere göre her
ülkenin şeması uyarlanabilir.
Uygulama şekli:
Sulandırılan aşı intramüsküler enjeksiyon içindir. Bununla birlikte, trombositopenili ya da
kanama bozukluğu olan hastalarda aşı subkütan olarak uygulanmalıdır.
Özel popülasyona ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarla ilgili çalışma mevcut değildir.
Geriyatrik popülasyon:
HIBERIX yalnızca bebeklerde kullanılmaktadır.
4.3. Kontrendikasyonlar
HIBERIX, aşının herhangi bir bileşenine karşı aşırı duyarlılığı olduğu bilinen kişilere veya daha
önceki Hib aşılamaları sonrasında aşırı duyarlılık belirtileri gösteren kişilere uygulanmamalıdır.
Diğer aşılarda olduğu gibi, akut ciddi ateşli hastalığı olan kişiler için HIBERIX ile aşılama
ertelenmelidir. Bununla birlikte, minör bir enfeksiyonun varlığı aşılama için bir
kontrendikasyon değildir.
4.4. Özel kullanım uyarıları ve önlemleri
Aşılamadan önce tıbbi öykünün incelenmesi (özellikle daha önceki aşılamalar ve istenmeyen
olayların meydana gelme olasılığı ile ilgili olarak) ve bir klinik muayene yapılması iyi bir klinik
uygulamadır.
Bütün diğer enjektabl aşılarda olduğu gibi aşının uygulanması sonrasında ortaya çıkabilecek
anafilaktik olay için gerekli tıbbi tedavi ve gözetim olanakları hazır bulundurulmalıdır.
Aşılanan bireyler bu amaçla aşılama sonrasında sağlıklı göründüklerine ve anlık bir yan etki
görülmediğine emin olununcaya kadar tıbbi gözetim altında bulundurulmalıdırlar. Bunun için
belli bir süre verilmesi mümkün değildir.
9İnsan İmmünyetmezlik Virüsü (HIV), HIBERIX için bir kontrendikasyon olarak
görülmemektedir.
Tetanoz toksoidi bileşenine karşı sınırlı immün yanıt oluşabilmesine rağmen, HIBERIXile tek
başına aşılama rutin tetanoz aşılamasının yerine geçemez.
Hib aşılarının alınmasının ardından kapsüler polisakkarid antijeninin idrar ile atıldığı
tanımlanmıştır. Bu nedenle Hib hastalığından şüphe edilen durumlarda aşılamadan sonraki 1-2
hafta içinde antijen saptama tanısal bir değer taşımayabilir.
Trombositopenili ya da kanama bozukluğu olan bireylere yapılacak intramüsküler bir uygulama
sonrasında kanama oluşabileceğinden, bu kişilere HIBERIX derin subkütan enjeksiyon olarak
uygulanmalıdır. (bkz. 4.2 Pozoloji ve Uygulama Şekli)
Çok prematüre bebekler (gebeliğin 28. haftasından önce doğanlar) ve özellikle solunum sistemi
gelişimi eksikliği hikayesi olanlarda primer bağışıklama serilerinin uygulanmasında potansiyel
apne riskine karşı 48-72 saat solunum sisteminin izlenmesi gerekmektedir. Bu grup bebekte
aşılamanın yararı yüksek olduğundan, aşılama alıkonmamalı ve ertelenmemelidir.
Özellikle adolesanlarda, iğne ile enjeksiyona karşı bir psikojenik yanıt olarak, aşılamanın
ardından, hatta aşılama öncesinde, senkop (bayılma) görülebilir. Buna geçici görme bozukluğu,
parestezi ve toparlanma sırasında tonik-klonik hareketler gibi birçok nörolojik belirti eşlik
edebilir. Bayılma sebebiyle oluşabilecek yaralanmaları önlemek için gerekli prosedürlerin
uygulamaya hazır bulundurulması önemlidir.
HIBERIX, hiçbir koşulda damar içine uygulanmamalıdır.
HIBERIX her dozunda 1 mmol (23 mg)’dan az sodyum ihtiva eder, yani esasında “sodyum
içermez”.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
HIBERIX, diğer bir inaktive veya canlı aşıdan herhangi bir süre önce, sonra ya da eşzamanlı
olarak uygulanabilir.
HIBERIX, GlaxoSmithKline aşılarından DTPa aşısı veya DTPw-HB aşısı ile aynı enjektörde
karıştırılabilir. Diğer enjektabl aşılar daima değişik aşılama bölgelerine uygulanmalıdırlar.
Diğer aşılarla olduğu gibi, immün sistemi baskılayan tedavi uygulanan ya da immün yetmezliği
olan hastalarda aşılamanın ardından yeterli yanıt elde edilemeyebilir.
4.6. Gebelik ve laktasyon
Genel tavsiye
9Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
HIBERIX’in yetişkinlerde kullanımı amaçlanmadığından veri mevcut değildir.
Gebelik dönemi
HIBERIX’in yetişkinlerde kullanımı amaçlanmadığından gebelik döneminde kullanımının
güvenliliği konusunda yeterli insan verisi ve yeterli hayvan üreme çalışması mevcut değildir.
Hayvanlar üzerinde yapılan çalışmalar, gebelik ve-veya embriyonal/fetal gelişim ve-veya doğum
ve-veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Gerekli olmadıkça gebelik döneminde kullanılmamalıdır.
Laktasyon dönemi
HIBERIX’in yetişkinlerde kullanımı amaçlanmadığından laktasyon döneminde kullanımının
güvenliliği konusunda yeterli insan verisi ve hayvan üreme çalışması mevcut değildir. Bu
nedenle emzirme döneminde uygulanmamalıdır.
Üreme yeteneği/ Fertilite
Veri mevcut değildir.
4.7. Araç ve makine kullanımı üzerine etkiler
Uygulanamaz.
4.8. İstenmeyen etkiler
İstenmeyen etkilerin sıklığı aşağıdaki gibi sınıflandırılmıştır:
Çok yaygın ≥1/10
Yaygın ≥1/100, <1/10
Yaygın olmayan ≥1/1000, <1/100
Seyrek ≥1/10000, <1/1000
Çok seyrek <1/10000
Bilinmiyor (eldeki verilerden hareketle tahmin edilemiyor)
Klinik çalışma verileri
Aşağıda yer alan sıklık gruplamaları yaklaşık 3000 bebekle gerçekleştirilen Hib-097 ve
yaklaşık 1200 bebekle gerçekleştirilen DTPa-HBV-IPV-011 çalışmalarının analizine
dayanmaktadır.
Aşılama ile en azından olası bir ilişkisi olduğu düşünülen advers reaksiyonlar sistem organ
sınıfı ve sıklığa göre listelenmektedir.
Her bir sıklık gruplaması içinde istenmeyen etkiler azalan ciddiyet sırasına göre sunulmaktadır.
Metabolizma ve beslenme hastalıkları
Çok yaygın: İştah kaybı
9Psikiyatrik hastalıklar
Çok yaygın: Ağlama, irritabilite, huzursuzluk
Sinir sistemi hastalıkları
Çok yaygın: Somnolans
Seyrek: Konvülziyonlar (febril konvülziyonlar dahil)
Gastrointestinal hastalıklar
Çok yaygın: Diyare
Yaygın: Kusma
Genel bozukluklar ve uygulama bölgesine ilişkin hastalıklar
Çok yaygın: Ateş, enjeksiyon bölgesinde şişme, ağrı ve kızarıklık
Pazarlama sonrası veriler
İstenmeyen etkiler aşağıdaki sıklıkta listelenmiştir:
Çok seyrek <1/10000
Bağışıklık sistemi hastalıkları
Çok seyrek: Alerjik reaksiyonlar (anafilaktik ve anafilaktoid reaksiyonlar dahil), anjiyoödem
Sinir sistemi hastalıkları
Çok seyrek: Hipotonik-hiporesponsif dönem, senkop veya enjeksiyona vazovagal tepkiler
Solunum, göğüs bozuklukları ve mediastinal hastalıklar
Çok seyrek: Apne [bkz. Özel kullanım uyarıları ve önlemleri – çok prematüre (gebeliğin 28.
haftasında veya önce doğan) bebeklerde apne]
Deri ve deri altı doku hastalıkları
Çok seyrek: ürtiker, döküntü (lokal veya yayılmış dahil)
Genel bozukluklar ve uygulama bölgesine ilişkin hastalıklar
Çok seyrek: Enjeksiyon yapılan uzvun yaygın olarak şişmesi, enjeksiyon bölgesinde sertlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aşırı dozu takiben gözlenen advers olay profilinin HIBERIX’in önerilen dozuyla gözlenen
istenmeyen etkilerle benzer olduğu rapor edilmiştir.
95. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grubu: Kombine bakteriyel ve viral aşılar (haemophilus influenzae B,
konjuge saflaştırılmış antijen)
ATC kodu J07AG01
Primer aşılama
Tablo 1’de, Birleşik Devletler, Avrupa, Güney Amerika ve Güney-Doğu Asya’daki bebeklere
6 haftalıktan itibaren yaşamın ilk 6 ayında HIBERIX ile 3 doz primer aşılamanın yapıldığı 4
klinik çalışmadan elde edilen immünojenite sonuçları sunulmaktadır.
Çeşitli aşılama planları değerlendirilmiştir ve HIBERIX, rutin olarak önerilen diğer aşılarla
birlikte eşzamanlı olarak uygulanmıştır.
HIBERIX’in incelenen tüm 3-dozlu şemalarda immünojenik olduğu belirlenmiştir. Aşılama
programının tamamlanmasından bir ay sonra bebeklerin %96,6-99,4’ünde ≥0,15 µg/ml anti-
PRP konsantrasyonu (kısa süreli korumaya işaret eden bir düzey) elde edilmiştir.
Tablo 1: HIBERIX ile primer aşılamadan bir ay sonra ≥0,15 µg/ml’lik bir antikor
konsantrasyonuna sahip gönüllü yüzdesi
Çalışma Primer aşılama N Eşzamanlı ≥0,15 µg/ml
sırasındaki yaş olarak anti-PRP’li
uygulanan gönüllü %’si
aşılar (%95 GA)
Hib-097 2-4-6 ay 1590 DTPa-HBV- 96,6 (95,6;97,4)
IPV
PCV13
HRV
DTPw-HBV-Hib- 2-4-6 ay 171 DTPw-HBV 99,4 (96,8;100)
008 PRI
DTPa-HBV- 3-4-5 ay 410 DTPa-HBV- 99,0 (97,5;99,7)
IPV-005 IPV
or
DTPa-HBV-
IPV
+
OPV (3.dozda)
DTPw- 6-10-14 hafta 175 DTPw-HBV 99,4 (96,9;100)
HBV=Hib Kft-
001
GA: Güven Aralığı
DTwP-HBW: Kombine Difteri, Tetanoz, Boğmaca (tüm hücre) ve Hepatit B aşısı
DTPa-HBV-IPV: Kombine Difteri, Tetanoz, Boğmaca (aselüler), Hepatit B ve Poliomiyelit aşısı
HRV: İnsan Rotavirüs Aşısı
N: Protokol (ATP) kohortuna göre gönüllülerin sayısı
OPV: Oral Polio Aşısı
PCV13: 13-valanlı Konjuge Pnömokok Aşısı
PRP: Poliribozilribitol fosfat
9Ayrıca, DTPa ile birlikte tek doz HIBERIX uygulanmış, 22-26 aylık aşılanmamış küçük
çocuklarda (Çalışma Hib-036), gönüllülerin %100’ü [N=54, %95 CI (93,4;100)] aşılamadan
bir ay sonra ≥1,0 µg anti-PRP konsantrasyonlarına ulaşmıştır. Bu veriler, 1 yaş ve üzerindeki
çocuklarda tek bir HIBERIX dozunu desteklemektedir.
Rapel aşılama:
3 dozluk primer aşılama şemasından sonra HIBERIX ile yapılan rapel aşılamaya verilen antikor
yanıtları Tablo 2’de sunulmaktadır. Rapel dozdan bir ay sonra, tüm çocuklarda ≥0,15 µg/ml
anti-PRP konsantrasyonları ve çocukların en az %99,1’inde ≥1,0 µg/ml anti-PRP
konsantrasyonları (Hib’ye uzun süreli immünite ile korelasyon halinde bir konsantrasyon)
gözlenmiştir (Tablo 2).
Tablo 2: HIBERIX ile rapel aşılamadan bir ay sonra ≥1,0 µg/ml’lik bir antikor
konsantrasyonuna sahip gönüllü yüzdesi
Çalışma N Primer Rapel Rapel ≥1,0 µg/ml
aşılama aşılama aşılama ile anti PRP’li
sırasındaki sırasındaki eşzamanlı gönüllü
yaş yaş olarak %’si (%95
uygulanan GA)
aşılar
Hib-097 336 2-4-6 ay 15-18 ay DTPa 99,1
(97,4;99,8)
DTPw- 161 2-4-6 ay 18 ay DTPw-HBV 99,4
HBVHib- (96,6;100)
008 BST
DTPw- 74 6-10-14 hafta 15-18 ay DTPw-HBV 100
HBV=Hib (95,1;100)
Kft-003
GA: Güven Aralığı
N: ATP kohortundaki gönüllü sayısı
DTPa: Kombine Difteri, Tetanoz, Boğmaca (aselüler) Aşısı
DTPw-HBV:Kombine Difteri, Tetanoz, Boğmaca (tüm hücre) ve Hepatit B Aşısı
PRP: Poliribozilribitol fosfat
5.2. Farmakokinetik özellikler
Aşılar için farmakokinetik özelliklerin incelenmesi gerekmemektedir.
5.3.Klinik öncesi güvenlilik verileri
Uygulanamaz.
6. FARMASÖTİK ÖZELLİKLER
6.1. Yardımcı maddelerin listesi
Liyofilize Hib aşısı
Laktoz (sığır sütünden elde edilir)
Çözücü
Sodyum klorür ve enjeksiyonluk su (%0,9 serum fizyolojik solüsyonu)
96.2.Geçimsizlikler
HIBERIX, GlaxoSmithKline aşılarından Infanrix (DTPa aşısı) veya Tritanrix HB ( DTPw-HB
aşısı) ile aynı enjektörde karıştırılabilir. Diğer enjektabl aşılar daima değişik aşılama
bölgelerine uygulanmalıdırlar.
HIBERIX diğer aşılar ile aynı enjektörde karıştırılmamalıdır (onaylı kombinasyonlar hariç).
6.3. Raf ömrü
36 ay
6.4. Saklamaya yönelik özel tedbirler
Liyofilize aşı, +2 - +8°C arasında ışıktan korunarak saklanmalıdır. Liyofilize aşı
dondurulmaktan etkilenmez.
Çözücü, buzdolabında (+2 - +8°C arasında) ya da oda ısısında (25°C’ye kadar) saklanabilir.
Dondurulmamalıdır.
6.5. Ambalajın niteliği ve içeriği
Liyofilize aşı bir cam flakon içerisinde beyaz toz olarak sunulmaktadır.
Steril çözücü (serum fizyolojik solüsyon (%0,9)) gözle görülür partikül içermeyen, berrak ve
renksiz sıvıdır ve kullanıma hazır enjektör içinde sunulmaktadır.
Bromobütil tip I lastik tıpalı, 3 ml’lik renksiz, tip I cam flakon ve FM27 kauçuk uç başlıklı,
FM457 boromobütil tip I kauçuk tıpalı renksiz, tip I cam 1,25 ml’lik kullanıma hazır
enjektörler, Avrupa Farmakopesi gereklerine uygun olarak yapılmıştır.
6.6. Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
Hem çözücü hem de kullanıma hazırlanan aşı rekonstitüsyon veya uygulanma öncesinde
herhangi bir yabancı parçacık ve/veya fiziksel görünümünde değişiklik açısından görsel olarak
incelenmelidir. Bunlardan birinin görülmesi durumunda çözücü ya da kullanıma hazırlanmış
aşıyı kullanmadan atınız.
Kullanıma hazırlama ve aşının uygulanması
HIBERIX, kullanıma hazır enjektördeki çözücünün tümü toz içeren flakona eklenerek
hazırlanmalıdır.
Enjektöre iğne takmak için, Resim 1 ve Resim 2’de verilen talimatları dikkatlice okuyunuz.
Bununla birlikte HIBERIX enjektörü resimle gösterilen çizimden biraz farklı olabilir.
9İğne kökü
İğne
İğne koruyucu
Enjektör
Luer Kilit Adaptörü
Enjektör pistonu
Enjektör gövdesi
Enjektör başlığı
Resim 1 Resim 2
Enjektörü piston veya Luer Kilit Adaptöründen (LKA) değil, her zaman enjektörün
gövdesinden tutunuz ve iğneyi şırınga ekseninde tutunuz (Resim 2’de gösterildiği şekilde).
Belirtilen şekilde yapılmaması, LKA’nın bozulmasına ve sızıntı yapmasına neden olabilir.
Şırınganın birleştirilmesi sırasında LKA bozulursa, yeni bir aşı dozu (yeni şırınga ve flakon)
kullanılmalıdır.
1. Enjektör başlığını saat yönünün tersine çevirerek açınız (Resim 1’de gösterildiği
şekilde).
2. İğne kökünü LKA’nın içerisine nazikçe yerleştirerek iğneyi enjektöre takınız ve
kilitlenene kadar iğneyi saat yönünde çeyrek tur çeviriniz (Resim 2’de gösterildiği şekilde).
3. İğne koruyucusunu çıkarınız (bazen sert olabilir).
4. Çözücüyü toza ekleyiniz. Toz tamamen çözücüde çözünene dek çalkalanmalıdır.
Sulandırılan aşı berrak ila opalesan ve renksiz bir çözeltidir.
Aşı sulandırıldıktan hemen sonra kullanılmalıdır.
5. Flakonun tüm içeriğini çekiniz
6. Aşı uygulanırken yeni bir iğne kullanılmalıdır. İğneyi enjektörden çıkartınız ve 2. basamağı
tekrar ederek enjeksiyon iğnesini takınız.
Yukarıda Geçimsizlikler bölümünde bahsedildiği üzere, HIBERIX, tek dozlu Tritanrix HB
veya Infanrix aşıları ile karıştırılabilir. Bu durumda HIBERIX paketinde mevcut olan çözücü,
sıvı aşı ile yer değiştirir.
9HIBERIX ile beraber karıştırılmak amaçlı kullanılan aşının kabının tek dozluk kap olduğundan
emin olunuz. HIBERIX paketinde bulunan çözücü içeren kullanıma hazır enjektörü
kullanmadan atınız.
Kombine aşı, diğer aşı içeriğinin beyaz Hib toz içeren flakona ilave edilmesiyle sulandırılır.
Hızlıca hazırlanan kombine aşı, sulandırılmış tek bileşenli HIBERIX aşısı ile aynı şekilde
uygulanır.
7. RUHSAT SAHİBİ
GlaxoSmithKline İlaçları Sanayi ve Ticaret A.Ş.
Büyükdere Cad. No:173 1.Levent Plaza B Blok
34394, 1.Levent / İSTANBUL
Tel no: 0 212 339 44 00
Faks no: 0 212 339 45 00
8. RUHSAT NUMARASI
53
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.03.2013
Ruhsat yenileme tarihi: --
10. KÜB’ÜN YENİLENME TARİHİ
9