KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNNOHEP 20.000 IU/ml kullanıma hazır enjektör 0.7 ml
2. KALİTATİF VE KANTİTATİF BİLEŞİM
Etkin madde:
0.7 ml enjektör içinde 14.000 IU tinzaparin sodyum içerir.
Yardımcı maddeler:
Sodyum metabisülfit (E223) 1.281 mg
Yardımcı maddeler için, bkz. 6.1.
3. FARMASÖTİK FORM
Berrak (bulanık olmayan), tortusuz, renksiz veya saman rengi sıvı içeren kullanıma hazır
enjektör
4. KLİNİK ÖZELLİKLER
4.1. Terapötik endikasyonlar
- Derin ven trombozunun ve pulmoner embolinin tedavisi
- Genel cerrahi veya ortopedik operasyon geçiren hastalarda post-operatif derin ven
trombozunun önlenmesi
- Hemodiyaliz ve kanın vücut-dışı dolaşımı için oluşturulmuş intravenöz yollarda
pıhtılaşmanın önlenmesi
4.2. Pozoloji ve uygulama şekli
Pozoloji/uygulama sıklığı ve süresi:
Derin Ven Trombozu ve Pulmoner Emboli Tedavisinde:
Önerilen doz günde bir kez subkutan olarak uygulanan, 175 Anti-Xa IU/kg vücut ağırlığıdır.
Orta ölçüde tromboz riski olan hastalarda tromboprofilaksi (genel cerrahi):
Ameliyat gününde ameliyattan 2 saat önce subkutanöz yoldan 3.500 Anti-Xa IU ve
ameliyattan sonra 7-10 gün süreyle günde bir kez 3.500 Anti-Xa IU.
Yüksek ölçüde tromboz riski olan hastalarda tromboprofilaksi (örn. total kalça replasmanı):
Ameliyat gününde ameliyattan 12 saat önce subkutanöz yoldan 4.500 Anti-Xa IU ve
ameliyattan sonra 7-10 gün süreyle günde bir kez 4.500 Anti-Xa IU veya ameliyattan 2 saat
önce ve ameliyattan sonra 7-10 gün süreyle günde bir kez 50 Anti-Xa IU/kg vücut ağırlığı.
Kısa süreli hemodiyaliz için (4 saatten daha kısa):
Diyalizin başlangıcında diyalizörün arteriyel tarafına (veya intravenöz olarak) 2.000-2.500
Anti-Xa IU’luk bolus bir doz.
1Uzun süreli hemodiyaliz için (4 saatten daha uzun):Diyalizin başlangıcında diyalizörün
arteriyel tarafına (veya intravenöz olarak) 2.500 Anti-Xa IU’luk bolus bir dozun ardından
infüzyonla 750 Anti-Xa IU/saat.
Doz Ayarlama:
Tatmin edici bir cevap alınıncaya kadar bolus dozda 250-500 Anti-Xa IU’luk arttırma veya
azaltmalar yapılabilir.
Uygulama şekli:
İNNOHEP (hemodiyaliz dışında) subkütan enjeksiyonla uygulanır ve herhangi bir diğer
enjeksiyonla karıştırılmamalıdır Hemodiyaliz sırasında ise diyalizörün arteriyel tarafına veya
intravenöz olarak uygulanabilir.
Uygulamadan önce enjektörün içeriği gözlenmelidir: Eğer bulanıklık veya çökelti varsa
kullanılmamalıdır. Solüsyonun renginin depolama esnasında sarıya dönmesi söz konusu
olabilir, ancak bu durum solüsyonun kullanılmasına engel değildir, kullanılabilir.
İNNOHEP 20.000 IU/ml kullanıma hazır enjektörler 0.05 ml’lik derecelendirmelere sahiptir
ve bu hastanın vücut ağırlığına göre en uygun dozun uygulanmasını sağlar. Önerilen dozun
uygulanabilmesi için subkütan enjeksiyondan önce fazla olan miktar dik tutularak dışarı atılır.
İNNOHEP sadece izotonik sodyum klorür (9 mg/ml) veya izotonik glukozla (50 mg/ml)
geçimlidir. Diğer herhangi bir infüzyon sıvısıyla karıştırılmamalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliğinden şüpheleniliyorsa, kreatinin klerens düzeyini tahmin etmek için serum
kreatinine dayanan formülü kullanarak renal fonksiyon değerlendirilmelidir. Mevcut veriler
kreatinin klerensi 20 ml/dak’ya kadar olan hastalarda herhangi bir birikim göstermemektedir.
Fakat, ciddi böbrek yetmezliği olan hastalarda (kreatinin klerensi<30 mL/dak) tedavi ederken
dikkatli olunmalıdır. Kreatinin klerensi 20 mL/dak’nın altında olan hastalarda ise sınırlı veri
mevcuttur. (bkz 4.4).
Pediyatrik popülasyon:
18 yaşın altındaki çocuklarda etkinliği ve güvenliliği gösterilmemiştir.
Geriyatrik popülasyon:
İNNOHEP yaşlılarda standart dozlarda kullanılmalıdır. Böbrek yetmezliği olan yaşlı
hastaların tedavisinde dikkatli olunmalıdır. (bkz 4.2 ve 4.4).
4.3. Kontrendikasyonlar
- Bileşimindeki maddelerden herhangi birine karşı bilinen aşırı duyarlılığı olanlar,
- Halen veya geçmişte immun kaynaklı heparin kullanımına bağlı trombositopeni öyküsü
(tip II) olanlar (bkz 4.4),
- Aktif major hemoraji veya major hemorajiye neden olacak durumlar Major hemoraji
aşağıdaki 3 kriterden herhangi birinin varlığı olarak tanımlanır:
2 Önemli bir yer veya organda meydana gelir (ör. İntrakraniyal, intraspinal,
intraoküler, retroperitoneal, intraartiküler, kompartman sendromu ile birlikte
periartiküler, intraartiküler veya intramuskuler)
 Hemoglobin düzeylerinde 20 g/dL veya üzerinde düşüş veya
 2 veya daha fazla ünite tam kan veya eritrosit ihtiyacına gereksinim vardır
- Septik endokardit
- Nöraksiyal (spinal ya da epidural) anestezi alan hastalarda İNNOHEP (175 IU/kg
tedavi dozunda) kontrendikedir.
20.000 anti-Xa IU/ml içeren formülasyonlar sodyum metabisülfit içerdiğinden, bu maddeye
karşı alerjisi olduğu bilinen kişilerde kullanılmamalıdır.
4.4. Özel kullanım uyarıları ve önlemleri
- Hemoraji:
Hemoraji riski olan hastalarda İNNOHEP uygulanırken dikkatli olunmalıdır. Major hemoraji
riski olan hastalarda bkz 4.3. Platelet fonksiyonunu veya koagülasyon sistemi etkileyen
ürünlerle kombinasyondan kaçınılmalı veya dikkatli izlenmelidir (bkz 4.5).
- İntramusküler uygulama
İNNOHEP, hematom oluşumu riski nedeniyle intramusküler enjeksiyonla uygulanmamalıdır.
İNNOHEP tedavisi sırasında hematom oluşma riski nedeniyle diğer intramusküler enjeksiyon
tedavilerinden kaçınılmalıdır.
- Heparin kullanımına bağlı trombositopeni:
İmmun kaynaklı heparin kullanımına bağlı trombositopeni (tip II) riski nedeniyle tedavi
başlamadan önce trombosit sayımı yapılmalı ve tedavi sonrasında periyodik olarak takip
edilmelidir. İNNOHEP, immun kaynaklı heparin kullanımına bağlı trombositopeni (tip II)
vakalarında kesilmelidir (bkz 4.3 ve 4.8). Tedavi kesilmesini takiben 2-4 hafta içinde
trombosit sayımı genellikle normale döner.
- Hiperkalemi
Heparin ürünleri adrenal sekresyonu ve aldosteronu baskılayarak hiperkalemiye yol açabilir.
Risk faktörleri, diabetes mellitus, kronik böbrek yetmezliği, geçirilmiş metabolik asidoz,
tedavi öncesi artmış plazma potasyum, plazma potasyumu artıran ilaçlarla birlikte kullanım ve
uzun süreli İNNOHEP kullanımıdır. Risk altındaki hastalarda İNNOHEP tedavisine
başlamadan önce potasyum düzeyleri ölçülmeli ve sonrasında düzenli olarak izlenmelidir.
Heparinle ilişkili hiperkalemi tedaviyi kesilmesini takiben genellikle geri dönüşümlü olup,
İNNOHEP tedavisinin kesinlikle gerekli olduğu hastalarda ise diğer yaklaşımların
düşünülmesi gerekebilir (ör. Potasyum alımını azaltmak, potasyum dengesini etkileyen diğer
ilaçları kesmek)
- Yapay kalp kapağı
İNNOHEP’in tüm antikoagülan dozları veya düşük molekül ağırlıklı heparin alan yapay
kalp hastalığı olan hastalarda tedavi başarısızlığı bildirilmiştir. İNNOHEP, bu hasta
grubunda önerilmemektedir.
3 Spinal lomber ponksiyon, spinal anestezi veya epidural anestezi
Spinal lomber ponksiyon, spinal anestezi veya epidural anestezi uygulanan hastalarda düşük
molekül ağırlıklı heparin enjeksiyonu ile spinal/epidural kateter veya iğnenin yerleştirilmesi
ya da çıkarılması arasında en az profilaktik doz için 12 ve tedavi dozu için 24 saat
bırakılmalıdır. Böbrek yetmezliği olan hastalarda zaman aralığının daha uzun olması
düşünülebilir.
Hastalar nörolojik bozukluğun semptom ve bulguları yönünden sık sık izlenmelidir. Eğer
nörolojik bir tehlike söz konusu ise acil tedavi gereklidir.
- Böbrek yetmezliği
Mevcut veriler, kreatinin klerensi 20 mL/dakikaya kadar olan hastalarda birikmeye yol
açmadığını göstermektedir. Anti Xa izlenmesi İNNOHEP’in farmakodinamik etkilerinin en
uygun ölçümü olmasına rağmen, hemoraji riskinin zayıf bir göstergesi olarak kalmaktadır.
Yine de ciddi böbrek yetmezliği olan hastalarda (kreatinin klerensi<30 mL/dak) antiXa
aktivitesi ölçümü düşünülebilir. Ciddi böbrek yetmezliği olan hastalarda (kreatinin
klerensi<30 mL/dak) tedavi ederken dikkatli olunmalıdır. Kreatinin klerensi 20 mL/dak’nın
altında olan hastalarda ise sınırlı veri mevcuttur.
- Yaşlılar
Yaşlıların böbrek fonksiyonlarında azalma olasılığı yüksektir (bkz 4.4 böbrek yetmezliği); bu
yüzden yaşlılarda İNNOHEP uygularken dikkatli olunmalıdır.
İNNOHEP 20.000 antiXa IU/mL sodyum metabisülfit içermektedir. Metabisülfit nadiren
ciddi hipersensitivite ve bronkospazma neden olabilir. Bu yüzden sodyum metabisülfit içeren
İNNOHEP ürünleri astım hastalarında dikkatli kullanılmalıdır.
Bu ürün 1 mmol’den daha düşük sodyum içerir. Dozu nedeniyle uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Pıhtılaşma sistemini etkileyen ilaçlarla birlikte kullanımda İNNOHEP’in antikoagülan etkisi
artabilir; bu ilaçlar pıhtılaşma fonkiyonunu inhibe eden ajanlar (örn. asetilsalisilik asit ve
diğer non-steroid antiinflamatuvar ilaçlar) trombolitik ajanlar, vitamin K antagonistleri, aktive
edilmiş protein C, direk faktör Xa ve IIa inhibitörleridir. Bu kombinasyonlardan kaçınılmalı
veya dikkatli izlenmelidir (bkz 4.4).
4.6. Gebelik ve laktasyon
Genel tavsiye
Gebelik Kategorisi B' dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İNNOHEP’İN çocuk doğurma potansiyeli bulunan kadınlar üzerinde yapılmış çalışması
bulunmamaktadır. Çocuk doğurma potansiyeli bulunan kadınların kullanması halinde ek bir
doğum kontrol yöntemi kullanılıp kullanılmaması konusunda herhangi bir veri yoktur.
4Gebelik Dönemi
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Gebe kadınlarda yüksek sayıdaki veri (2200’den fazla gebelik sonucu)
tinzaparin’in malformasyona veya feto/neonatal toksisiteye yol açmadığını göstermiştir.
Tinzaparin plasentayı geçmez, bu yüzden klinik olarak gerekli olduğunda tüm trimesterlerde
İNNOHEP kullanılabilir.
Gebe kadınların antikoagülan tedavisi özel önlem gerektirir.
Epidural anestezi:
Spinal hematom riski nedeniyle, nöraksiyal anestezi alan hastalarda 175 IU/kg tedavi
dozundaki İNNOHEP kontrendikedir. Bu yüzden, gebe kadınlarda epidural anestezi
İNNOHEP son dozundan en az 24 saat sonrasına ertelenmelidir. İNNOHEP son dozu ve iğne
veya kateter yerleştirmesi arasında en az 12 saat ara olma şartıyla profilaktik dozlar
uygulanabilir.
Yapay kalp kapağı olan gebe kadınlar:
Yapay kalp kapağı olan gebe kadınlarda İNNOHEP’in tam antikoagülan dozları ve diğer
düşük molekül ağırlıklı heparin ile terapötik başarısızlık bildirilmiştir. Bu popülasyonda
İNNOHEP kullanılmamalıdır.
Laktasyon dönemi:
Hayvan verileri İNNOHEP’in anne sütüne minimal geçtiğini belirtmektedir.
Tinzaparin’in insan sütüne geçtiği bilinmemektedir. Düşük molekül ağırlıklı heparinlerin oral
absorpsiyonu muhtemel dışı da olsa, İNNOHEP’in bu popülasyonda kullanımı
önerilmemektedir
Risk altındaki hastalarda, doğum sonrası ilk 6 haftada venöz tromboembolizm insidansı
özellikle yüksektir.
Emziren kadınlarda risk yarar değerlendirmesi yapılarak karar verilmelidir.
Üreme yeteneği / Fertilite:
Üreme yeteneği üzerine yapılmış klinik çalışma yoktur.
4.7. Araç ve makine kullanımı üzerindeki etkiler
İNNOHEP’in araç ve makine kullanımını etkilemesi beklenmemektedir veya göz ardı
edilecek şekilde düşüktür.
4.8. İstenmeyen etkiler
En sık rapor edilen istenmeyen etkiler, kanama olayları, hemorajiye sekonder gelişen anemi
ve injeksiyon yeri reaksiyonlarıdır.
5Hemoraji herhangi bir organda gelişebilir ve farklı şidette oluşur. Yüksek dozlar
uygulandığında komplikasyonlar oluşabilir. Major hemoraji sık gözlenmese de, bazı
vakalarda ölüm veya kalıcı sakatlık bildirilmiştir.
İmmun kaynaklı heparine bağlı trombositopeni (tip II) çoğunlukla ilk dozu takiben 5-14 gün
içinde gözlenir. Ayrıca, daha önceden heparin uygulanmış hastalarda hızlı başlangıç
bildirilmiştir. İmmun kaynaklı heparine bağlı trombositopeni (tip II) arteriel ve venöz
trombozla ilişkili olabilir. İNNOHEP tüm immun kaynaklı heparine bağlı trombositopeni
vakalarında kesilmelidir (bkz 4.4).
Nadiren İNNOHEP hiperaldosteronizm sonucu hiperkalemiye neden olabilir. Risk altındaki
hastalar, diabetes mellitus veya böbrek yetmezliğidir (bkz 4.4).
Ciddi alerjik reaksiyonlar bazen oluşabilir. Bu vakalar nadiren de olsa; deri nekroz, Stevens
Johnson sendromu, anjioödem ve anafilaksidir. Bu ciddi reaksiyonlardan şüphelendildiğinde
ilaç tedavisi hemen kesilmelidir.
Sıklıklar şu şekilde tanımlanır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilmiyor).
Kan ve lenf sistemi hastalıkları
Yaygın: Anemi
Yaygın olmayan: Trombositopeni (tip 1)
Seyrek: Heparine bağlı trombositopeni (tip II), trombositoz
Bağışıklık sistemi hastalıkları
Yaygın olmayan: Hipersensitivite
Seyrek: Anafilaktik reaksiyonlar
Metabolizma ve beslenme hastalıkları
Seyrek: Hiperkalemi
Vasküler hastalıkları
Yaygın: Hemoraji, hematom
Yaygın olmayan: Morarma, purpura.
Hepato- biliyer hastalıkları
Yaygın olmayan: Karaciğer enzimlerinde yükselme
Deri ve deri altı doku hastalıkları
Yaygın olmayan: Dermatit, döküntü, kaşıntı
Seyrek: Toksik epidermal nekroz (Stevens Johnson sendromu), deri nekrozu, anjioödem,
ürtiker
Kas-iskelet bozukluklar, bağ doku ve kemik hastalıkları
Seyrek: Osteoporoz (uzun süreli tedavi ile ilişkili)
6Üreme sistemi hastalıkları
Seyrek: Priapizm
Genel bozukluklar ve uygulama bölgesine ilişkin hastalıkları
Yaygın: Enjeksiyon yeri reaksiyonları ( hematom, hemoraji, ağrı, kaşıntı, nodül, eritem)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck gov.tr;e-
posta:tufam@titck.gov.tr;tel:0800 314 00 08;faks:0 312 21835 99)
4.9. Doz aşımı ve tedavisi
İNNOHEP’in doz aşımının ana komplikasyonu hemorajidir. Rölatif olarak İNNOHEP’in kısa
yarı ömrü nedeniyle (Bkz. 5.2) minor kanamalar tedavinin sonlandırılmasını takiben
konservatif olarak tedavi edilebilir. Ciddi hemoraji durumunda antidot protamin sülfatın
uygulaması gerekebilir. Hastalar dikkatli bir şekilde izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hematolojik ilaçlar – Düşük molekül ağırlıklı heparinler
ATC kodu: B 01 AB 10
Tinzaparin sodyum antitrombotik özellikler taşıyan düşük molekül ağırlıklı bir heparindir.
Anti-Xa/Anti-IIa oranı 1.5-2.5 arasındadır. Tinzaparin sodyum, geleneksel anfraksiyone
heparinin enzimatik depolimerizasyonu ile üretilir. Başta Xa olmak üzere aktive olmuş pek
çok koagülasyon faktörlerinin potent ortak inhibitörü olarak etkisini gösterir.
Tinzaparin sodyumun biyolojik aktivitesi, “Birinci Düşük Moleküler Ağırlıklı Heparinler için
İnternasyonel Standartlar”a göre standardize edilmiştir ve Anti-Xa İnternasyonel Ünite (IU)
olarak ifade edilir.
Tinzaparin sodyumun Anti-Xa aktivitesi 70 IU/mg’dan düşük, 120 IU/mg’dan yüksek
değildir. Anti-IIa aktivitesi yaklaşık 55 IU/mg’dır. Ortalama molekül ağırlığı 6.500’dir.
Moleküler ağırlığı 2.000’in altındaki zincirlerin oranı %10’dan fazla değildir. Molekül ağırlığı
2.000-8.000 arasındaki zincirlerin oranı %60-72 arasındadır (ortalama %66). Moleküler
ağırlığı 8.000’in üzerindeki zincirlerin oranı ise %22-36 arasındadır.
5.2. Farmakokinetik Özellikler
Emilim:
Subkutan uygulama sonrası anti Xa aktiviteye dayanan mutlak biyoyaralanım yaklaşık %90
olup, maksimum aktiviteye ulaşma süresi 4-6 saattir.
7Dağılım:
Vd: 3.1-5L*
*Cher,S.M,2004-Hoy,S.M,2010 ve Micromedex
Biyotransformasyon:
Tinzaparin sodyum, karaciğerde çok az oranda desülfasyon ve depolimerizasyonla metabolize
olur ve çoğunlukla değişmemiş ilaç olarak idrarla atılır.
Eliminasyon:
Terminal yarı ömrü yaklaşık 3,7 saattir. İNNOHEP’in farmakolojik etkisinin uzun yarılanma
ömrü olduğu için günde tek doz yeterlidir.
Hastalardaki Karakteristik Özellikler :
İNNOHEP’in gebelikteki farmakokinetik özellikleri incelenmiştir. İNNOHEP ile 55 gebede
yapılan farmakokinetik monitarizasyon verileri, gebe olmayanlardakinden farkılılık
göstermemiştir. İlerleyen gebelik haftası ile beraber Anti-Xa seviyelerinde istatistiksel olarak
anlamlı olmayan küçük bir düşüş gözlemlenmiştir. Tedavinin ilk haftaları ile gebeliğin ileri
döneminde tinzaparin sodyum uygulamasından 4 saat sonra tepe anti Xa düzeylerinin
izlenmesi önerilmektedir.
Böbrek yetmezliği
Kreatinin klerensi 20ml/dk ve üzerinde olan hastalarda doz azaltılmasına gerek yoktur. Ancak
ciddi renal yetmezliği olan (kreatinin klerensi <30ml/dk) hastaları tedavi ederken dikkatli
olunmalıdır (bkz 4.4).
5.3. Klinik öncesi güvenlilik verileri
Genelde heparinler ve düşük molekül ağırlıklı heparinler hafif toksik olup ve bu İNNOHEP
için de geçerlidir. Akut, subakut, kronik toksisite, üreme toksisitesi ve mutajenik toksisite
araştırmalarında görülen en önemli etki yüksek doz kullanımına bağlı olarak meydana gelen
kanamalardır.
Hayvanlarda düşük molekül ağırlıklı heparin uygulanmasını takiben nekrotizan hematom
gözlenmiştir. Ratlarda 12 aylık çalışmada osteoporotik etkiler açığa çıkmıştır. Ratlarda ve
tavşanlarda 25 mg/kg dozlarına kadar düşük molekül ağırlıklı heparin uygulanması sonrası
herhangi bir teratojenik potansiyel gözlenmemiştir. Prenatal olarak 10 mg/kg dozlarına maruz
kalan fetuslarda kontrol grubuna göre daha düşük doğum ağırlığı bulunmuştur.
6. FARMASÖTİK ÖZELLİKLER
6.1. Yardımcı maddelerin listesi
Sodyum metabisülfit (E223)
Enjeksiyonluk su
6.2. Geçimsizlikler
İNNOHEP (hemodiyaliz dışında) sadece subkütan olarak uygulanmalıdır ve diğer
enjeksiyonlarla karıştırılmamalıdır.
8İNNOHEP izotonik sodyum klorür (9 mg/ml) veya izotonik glukozla (50 mg/ml) geçimlidir.
Diğer herhangi bir infüzyon sıvısıyla karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
25° C’ nin altındaki oda sıcaklığında saklayınız.
6.5. Ambalajın niteliği ve içeriği
Steril, iğne emniyet aparatı içeren cam enjektör.
6.6. Beşeri tıbbi üründen arta kalan maddelerin imhası ve diğer özel önlemler
Uygulamadan önce enjektörün içeriği gözlenmelidir: Eğer bulanıklık veya çökelti varsa
kullanılmamalıdır. Solüsyonun renginin depolama esnasında sarıya dönmesi söz konusu
olabilir, ancak bu durum solüsyonun kullanılmasına engel değildir, kullanılabilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç Pazarlama A.Ş.
Reşitpaşa Mahallesi, Eski Büyükdere Caddesi, No:4
34467 Maslak/Sarıyer/İstanbul
8. RUHSAT NUMARASI
115/56
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 30.01.2004
Ruhsat yenileme tarihi:
10. KÜB’ÜN YENİLENME TARİHİ
9