 1/7 
 KULLANMA TALİMATI  
 
 
CHORAGON 5000 I.U.  I.M. enjeksiyonluk çözelti için toz ve çözücü ampul  
 
Kas içine enjekte edilerek kullanıl ır. 
 
• Etkin madde:  Her bir liyofilize toz içeren ampul 5000 IU insan koryonik gonadotropini  
(hCG)  içerir. Her bir çözücü ampul ise 1ml izotonik sodyum klorür çözeltisi içerir.   
• Yardımcı  maddeler:  Mannitol, sodyum hidroksit, sodyum klorür, enjeksiyonluk su  ve 
hidroklorik asit içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için  önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmistir, başkaların a vermeyiniz.  
 Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu kullanma talimatında:  
 
1.  CHORAGON nedir ve ne için kullanılır?  
2.  CHORAGON  kullanmadan önce dikkat edilmesi gerekenler  
3.  CHORAGON  nasıl kullanılır?  
4.  Olası yan etkiler nelerdir?  
5.  CHORAGON’un  saklanması  
 
Başlıkları yer almaktadır.  
 
 
1. CHORAGON  nedir ve ne için kullanılır?  
  
CHORAGON  kullanılmadan önce  çözücü ile karıştırılması gereken toz  formunda 
üretilmektedir.  Kas içine enjeksiyon yoluyla kullanılır.  
CHORAGON , 3 toz ampul  ve 3 çözücü ampulü içeren am balajlar halinde piyasaya 
sunulmaktadır . 
CHORAGON  aşağıdaki durum larda, kadınlardaki kısırlığın (infertilite) tedavisi  için 
kullanılmaktadır : 
   Yardımla  üreme tekniklerinden önce superovulasyon ( bir yumurtanın 
büyüyebileceği çok sayıda yumurta kesesinin gelişmesi ) uygulanan kadınlarda , 
yumurta kesesinin son olgunlaşmanın başlatılması  ve çatlatılması amacıyla 
kullanılır.   2/7 
  Yumurtlama göstermeyen veya az yumurtlama gösteren kadınlarda yumurta 
kesesinin son olgunlaşmanın başlatılması ve çatlatılması amacıyla kullanılır.  
 CHORAGON erkek çocularda gecikmiş püber tenin tedavisinde kullanılır.  
 
2. CHORAGON ’u kullanmadan önce dikkat edilmesi gerekenler  
 
CHORAGON’u  aşağıdaki durumlarda KULLANMAYINIZ  
 
Eğer;  
-   Koriyonik gonadotropine veya CHORAGON’un içindeki yardımcı maddelerden herhangi 
birine karşı alerjik ( Aşırı d uyarlılık) durumunuz varsa;  
- Yumurtalık, rahim , meme kanseriniz varsa;  
- Hipofiz bezi ya da hipotalamus tümörleri varsa ; 
- Yumurtalıklarınızda kistler varsa veya yumurtalıklarınız büyümüş ise ( Polikistik over 
hastalığı dışındaki bir nedenden dolayı) ; 
- Nedeni bilinmeyen vajinal kanamanız varsa;  
- Son üç ayda dış gebelik varsa ; 
- Aktif damar tıkanıklığı hastalıkları  varsa ; 
- Yumurtalık aşırı uyarılması sendromu ( Ovaryan hiperstimülasyon u sendromu - OHSS) 
varsa;  
- Cinsiyet  hormon larına  bağlı tümörler vars a; 
- Organik kökenli olduğu bilinen inmemiş testis vakalarında ( İnguinal herni, inguinal 
bölgede ameliyat, ektopik testis)  
 
Ayrıca aşağıdaki durumlarda tedavi sonucunun olumlu olması beklenmemektedir  ve bu 
nedenle CHORAGON uygulanmamalıdır.  
-  Birincil over/yumurtalık  yetmezliği ; 
- Cinsel organlarda gebelik ile bağdaşmayan şekilsel bozukluklar ; 
- Rahimde  gebelik ile bağdaşmayan  miyom  adı verilen  iyi huylu  tümörler ;  
- Menopoz sonrası kadınlarda.  
 
CHORAGON’u  aşağıdaki durumlarda DİKKATLİ KULLANINIZ  
 
Eğer;  
- Kalp veya böbrek rahatsızlığı varsa , 
- Yüksek kan basıncı varsa , 
- Sara ( Epilepsi) varsa , 
- Migren varsa , 
CHORAGON kullanımı kötüleşme  ve nüksetmeye neden olabileceğinden dikkatli 
kullanılmalıdır.  
 
CHORAGON kilo kaybına sebep olmaz. hCG’nin yağ metabolizma sı, yağ dağılımı ve açlık 
hissi üzerinde herhangi bir etkisi bulunmamaktadır.  
 
Kemik büyüme plaklarında erken kapanma ihtimali ile birlikte iskelet gelişiminin 
beklenmeden önce tamamlanma riski göz önünde bulundurulmalıdır.  
  3/7 
 Foliküler büyüme stimülasyonu  uygulanan hastalar, çoklu foliküler gelişim nedeniyle daha 
yüksek bir ovaryan hiperstimülasyon sendromu (OHSS) riski taşıyabilirler.  
 
OHSS hızla ilerleyebilir (24 saat ile birkaç gün içerisinde) ve ciddi bir tıbbi olay haline 
gelebilir. Doktorunuz bu ned enle sizi, insan kor iyonik gonadotropini (hCG)  uygulamasından 
sonra en az iki hafta süreyle izle yecektir . 
 
Size önerilen dozlara uymanız ve tedavinizin dikkatle izlenmesi, bu tablonun oluşma 
olasılığını azaltacaktır.  
 
OHSS’de ağır durumlarda karın ağrısı, yumurtalıklarda belirgin büyüme, kilo alma, bulantı, 
kusma ve ishal dahil mide -bağırsak şikayetleri görülebilir. Bu belirtiler CHORAGON 
kullanmayı bıraktıktan sonra da ortaya çıkabilir; böyle bir durumda lütfen hemen doktorunuza 
başvurunuz.  
 
Bu ilaç ile te davi altında iken, vücudunuzun tedaviye verdiği yanıtı izlemek amacıyla 
doktorunuz ultrason taramaları ve bazen de kan testleri uygulayacaktır.  
 
CHORAGON gibi hormonlar ile tedavi, aşağıdaki durumların ortaya çıkma riskini 
artırmaktadır:  
- Çoğul gebelik ( İkizler, üçüzler vb.) , 
- Gebelik kaybı ( Düşük yapma) , 
- Dış gebelik ( Gebeliğin rahim dışında gerçekleşmesi) , 
- Bebekte doğuştan var olan fiziksel kusurlar ( Konjenital malformasyonlar) ,  
 
Kısırlık tedavisi gören bazı kadınlarda, yumurtalık veya başka üreme o rganlarında tümörler 
bildirilmiştir. CHORAGON gibi hormonlar ile tedavinin, bu gibi tümörlerin riskini artırıp 
artırmadığı bilinmemektedir.  
 
Hamile kadınların damarlarında kan pıhtısı oluşumuna daha çok eğilim görülebilir. Özellikle 
eğer aşırı kilolu iseni z, eğer kendi veya aile geçmişinizde pıhtılaşma eğilimi varsa  infertilite 
tedavisi damar içi pıhtılaşma riskini artırabilir. Eğer sizin için böyle bir durum geçerliyse, 
doktorunuza söylemelisiniz.  
 
Kısırlık tedavisi, vücudunuzun tedaviye verdiği yanıtın d üzenli olarak izlenmesi gereken bir 
tedavidir. Bu ise sık aralarla doktor ziyaretlerini gerektirecektir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
CHORAGON’un  yiyecek ve içecek ile kullanılması  
Geçerli değildir.  
 
Hamilelik  
İlacı kullanm adan önce doktorunuza veya eczacınıza danışınız.  
CHORAGON hamilelik sırasında kullanılmamalıdır.  
Tedaviniz  sırasında hamile olduğunuzu fark ederseniz, hemen doktorunuza veya eczac ınıza 
danışınız.   4/7 
  
Emzirme  
İlacı kullanm adan önce doktorunuza veya eczacınıza danışınız.  
CHORAGON emzirme döneminde kullanılmamalıdır.  CHORAGON’un süte geçişi hakkında 
veri mevcut değildir.  
 
Araç ve makine kullanımı  
Araç ve makine kullanma becerileri üzerin deki etkileri konusunda herhangi bir çalışma 
yürütülmemiştir. Ancak CHORAGON’un hastanın araç ve makine kullanma becerilerini 
etkilemesi pek olası değildir.  
 
CHORAGON’un  içeriğinde bulunan bazı yardımcı maddeler hakkında önemli bilgiler  
CHORAGON aynı zaman da ampul başına 1 mmol (23 mg)’dan daha az sodyum ihtiva eder ; 
yani esas ında "sodyum içermez".  
 
Bu ürün her dozunda 6 mg mannitol (E421) içerse de dozu nedeniyle herhangi bir uyarı 
gerekmemektedir.  
 
Diğer ilaçlar ile birlikte kullanımı  
CHORAGON ile insanla rda ilaç etkileşim çalışmaları yürütülmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
 
3. CHORAGON  nasıl kullanılır?  
 
 Uygun kullanım ve doz/uygulama sıklığı için talimatlar:  
Jinekoloji  
 
CHORAGON ile tedavi, fertilite problemlerinin (kısırlık) tedavisinde uzman bir hekim gözetiminde 
uygulanmalıdır.  
 
Aşağıdaki dozaj rejimi uygulanmalıdır:  
 
In vitro fertilizasyon (IVF) gib i yardımla üreme tekniklerinden önce süperovulasyon (Bir yumurtanın 
büyüyebileceği çok sayıda yumurta keselerinin  gelişmesi)  uygulanan kadınlarda:  
Folikül uyarıcı hormon ( FSH) veya insan menopozal gonadotropini  (hMG )’nin son 
uygulamasından 24 ile 48 saat sonra, örneğin yumurta keseciği  gelişim i uygun büyüklüğe ulaştığında, 
1 veya 2 ampul uygulanır  (çatlatma iğnesi) .  
 
Yumurtlama göstermeyen (Anovulatuvar) veya az yumurtlama gösteren (Oligo -ovulatuvar) 
kadınlarda:  
Yumurta keseciği gelişimi uygun büyüklüğe ulaştıktan 24 ile 48 saat sonra 1 veya 2 ampul uygulanır  
(çatlatma iğnesi) . Hastaya CHORAGON enjeksiyonunun yapıldığı gün ve ertesi gün eşi ile cinsel 
birleşmeye girmesi tavsiye edilmektedir.   
 
Puberte (ergenlik) gecikmesi olan erkek çocuklarda :  
Puberteni n indüksiyonu (ergenliğin başlatılması) için 3 ay boyunca haftada 1 ampul uygulanır.   5/7 
  
İnmemiş testisli (erbezi) erkek çocuklarda :  
Ayırıcı tanı için 1 kez 1 ampul uygulanır.  
 
Hipogonadotropik hipogonadizm hastalarında :  
Testis (erbezi) fonksiyonunun değerl endirilmesi için 1 kez 1 ampul uygulanır.  
 
 Uygulama yolu ve metodu:  
CHORAGON , sunulan  çözücü ile sulandırılarak hazırlandıktan sonra kas içine ( İ.M.) enjekte 
edilerek uygulanır.  
 
 Değişik yaş grupları:  
Çocuklarda kullanım: Puberte (ergenlik) gecikmesi olan  erkek çocuklarda 
pubertenin indüksiyonu (ergenliğin başlatılması) için 3 ay boyunca haftada 1 
ampul uygulanır.  
İnmemiş testisli (erbezi) erkek çocuklarda ayırıcı tanı için 1 kez 1 ampul 
uygulanır.  
 
Hipogonadotropik hipogonadizm hastalarında testis (erbezi ) fonksiyonunun 
değerlendirilmesi için 1 kez 1 ampul uygulanır.  
 
Yaşlılarda kullanım:  Veri yoktur.  
 
 Özel kullanım durumları:  
Böbrek /karaciğer  yetmezliği: CHORAGON’un  farmakokinetiği, böbrek ya da 
karaciğer yetmezliği olan hastalarda incelenmemiştir.  
 
Eğer  CHORAGON’un etkisinin çok güçlü ya da çok zayıf olduğuna dair bir izleniminiz var 
ise doktorunuz veya eczacınız ile konuşunuz.  
 
Kullanmanız gerekenden daha fazla CHORAGON  kullandıysanız:  
CHORAGON’dan kullanmanız gerekenden fazlasını kullanmışsanız, bir dok tor veya eczacı ile 
konuşunuz.  
 
CHORAGON  kullanmayı unutursanız:  
Eğer ilacınızı enjekte etmeyi  unutursanız, doktorunuzla konuşmalısınız . 
Unutulan dozları dengelemek için çift doz kullan mayınız.  
 
Bu ilacın kullanımıyla ilgili başka sorularınız olursa, dokto runuza sorunuz.  
 
CHORAGON  ile tedavi sonlandırıldığında oluşabilecek etkiler:  
Veri yoktur.  
 
 
 
 
  6/7 
 4. Olası yan etkiler nelerdir?  
 
Tüm ilaçlar gibi, CHORAGON’un  içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki k ategorilerde gösterildiği şekilde sıralanmıştır:  
Çok yaygın      : 10 hastanın en az 1 inde görülebilir.  
Yaygın                 : 10 hastanın birinden az, fakat 100 hastanın birinden fazla görülebilir.  
Yaygın olmayan          : 100 hastanın birinden  az, f akat 1000 hastanın birinden fazla  
görülebilir.  
Seyrek                 : 1.000 hastanın birinden az görülebilir.  
Çok seyrek         : 10.000 hastanın birinden az görülebilir.  
 
Çok yaygın:  
 Jinekomasti (Erkekte memelerin aşırı büyümesi)  
 Enjeksiyon bölgesind e ağrı ve reaksiyonlar   
 
Yaygın:  
 Başağrısı  
 Deri döküntüsü, sivilce  
 Karın ağrısı, mide bulantısı, kusma  
 Hafif ve orta derecede y umurtalıkların aşırı uyarılması (Yumurtalık aktivitesinde artış)  
 
Yaygın olmayan:  
 Elektrolit ve su tutulması  
 İshal  
 İleri derec ede y umurtalıkların aşırı uyarılması  
 Depresyon, duyarlılık, aşırı huzursuzluk  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
 
5. CHORAGON’un  Saklanması  
 
CHORAGON’u çocu kların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında, ışıktan koruyarak ve orijinal ambalajında saklanmalıdır.  
 
Son kullanma tarihiyle uyumlu olarak kullanınız.  
Ambalaj  üzerindeki  son kullanma tarihind en sonra CHORAGON’u  kullanmayınız.  
Eğer üründe ve/veya ambalajında bozukluklar fark ederseniz CHORAGON’u  kullanmayınız.  
 
 
 
 
  7/7 
  
Ruhsat Sahibi:  
Ferring İlaç San.ve Tic. Ltd. Şti.  
Büyükdere Cad. Nurol Plaza No:255  Kat 13  
Maslak 34398  Şişli, İstanbul  
Tel: 021 2 335 62 00  
Faks: 0212 285 42 74  
e-posta: TR0-info@ferring.com  
 
Üretim Yeri :  
Ferring GmbH  
Kiel, Almanya  
 
Bu kullanma talimatı (gün/ay/yıl) tarihinde onaylanmıştır.    
 