Sayfa 1 / 20 KISA ÜRÜN BİLGİSİ 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır? 
 
UYARI: WERNICKE DAHİL ENSEFALOPATİ 
 
INREBIC ile tedavi edilen hastalarda Wernicke dahil olmak üzere ciddi ve ölümcül 
ensefalopati meydana gelmiştir. Wernicke ensefalopatisi nörolojik bir acil durumdur. Tüm 
hastalarda INREBIC'e başlamadan önce, tedavi sırasında periyodik olarak ve klinik olarak 
endike olması durumunda tiamin düzeylerini değerlendiriniz. Tiamin eksikliği olan 
hastalarda INREBIC'e başlamayınız; tedaviye başlamadan önce tiamini normal seviyeye 
getiriniz. Ensefalopatiden şüpheleniliyorsa, INREBIC'i kullanmayı hemen kesiniz ve 
parenteral tiamine başlayınız. Semptomlar düzelene veya iyileşene ve tiamin seviyeleri 
normale dönene kadar gözleyiniz . 
 
 
1.  BEŞERİ TIBBİ ÜRÜNÜN ADI 
 
INREBIC 100 mg sert kapsül 
 
2.  KALİTATİF VE KANTİTATİF BİLEŞİM 
 
Etkin madde:   
Her sert kapsül 100 mg fedratinibe eşdeğer fedratinib dihidroklorür monohidrat içerir. 
 
Yardımcı madde(ler): 
 Yardımcı maddeler için 6.1’e bakınız. 
 
3. FARMASÖTİK FORM 
 
Sert kapsül. 
 
21,4 – 22 mm (ebat 0), kapağında “FEDR” ve gövdesinde beyaz mürekkeple “100 mg” baskılı, 
kırmızımsı kahverengi opak kapsüller. 
 
4.  KLİNİK ÖZELLİKLER 
 
4.1 Terapötik endikasyonlar 
 
INREBIC,  o rta-2 ve yüksek riskli, erişkin primer ve sekonder (post-polistemik veya post-esansiyel 
trombositemi) myelofibrozisli hastaların tedavisinde endikedir.  
 
 
 
 
 
 
 Sayfa 2 / 20 4.2 Pozoloji ve uygulama şekli 
 
Pozoloji/uygulama sıklığı ve süresi: 
Önerilen Doz; 
 
INREBIC ile tedaviye başlamadan önce başlangıç tiamin (B1 vitamini) düzeylerini 
ölçünüz(bkz. Bölüm 4.4 Özel kullanım uyarıları ve önlemleri). 
 
INREBIC için önerilen doz başlangıç trombosit sayısı 50 x 109/L veya üzerinde olan hastalarda 
günde bir kez ağız yolu ile alınan 400 mg’dır.  
 
INREBIC aç veya tok alınabilir. Yüksek yağ içerikli yemek ile alınması bulantı ve kusma 
görülme sıklığını azaltabilir. 
 
INREBIC ile birlikte güçlü CYP3A4 inhibitörü kullanan hastalarda ve şiddetli böbrek 
yetmezliği (kreatinin klirens (CLcr) 15 mL/dak ila 29 ml/dak) bulunan hastalarda doz 
ayarlaması yapılmalıdır.  
 
Bir INREBIC dozu atlanırsa, planlanan bir sonraki doz ertesi gün alınmalıdır. 
 
INREBIC ile tedaviye başlamadan önce ruksolitinib ile tedavi gören hastaların, ruksolitinib 
reçete bilgilerine göre ruksolitinibi azaltması ve kesmesi gerekmektedir. 
 
Güvenlilik için İzlem; 
INREBIC ile tedaviye başlamadan önce, tedavi sırasında düzenli aralıklarla ve klinik olarak 
endike olduğu durumlarda aşağıdaki kan testlerini yaptırınız (bkz. Bölüm 4.4 Özel kullanım 
uyarıları ve önlemleri). 
 
 Tiamin (B1 vitamini) düzeyi  
 Trombosit dahil tam kan sayımı  
 Kreatinin ve Kan Üre Nitrojeni (BUN) 
 Karaciğer paneli 
 Amilaz ve lipaz 
 
Güçlü CYP3A4 inhibitörlerinin eşzamanlı kullanımında doz düzenlemeleri 
Güçlü CYP3A4 inhibitörlerinin eşzamanlı kullanımında INREBIC dozu 200 mg’a 
düşürülmelidir.  
 
Güçlü CYP3A4 inhibitörü ile eşzamanlı kullanımın sonlandırılması durumunda INREBIC dozu 
CYP3A4 inhibitörünün sonlandırılmasından sonraki ilk iki haftada günde 300 mg’a ve daha 
sonra tolere edildiği sürece günde 400 mg’a çıkarılmalıdır (bkz. Bölüm 4.5 Diğer tıbbi ürünler 
ile etkileşimler ve diğer etkileşim şekilleri).  
 
Şiddetli böbrek yetmezliğinde doz düzenlemeleri 
Şiddetli böbrek yetmezliği olan hastalarda (Cockcroft-Gault [C-G] denklemi ile hesaplanan 
kreatinin klirensi [CL cr] 15 mL/dak ila 29 mL/dak), INREBIC dozu günde bir kez 200 mg’a 
düşürülmelidir. 
 
 
 Sayfa 3 / 20  
Advers reaksiyonlarda doz düzenlemeleri 
Hematolojik ve hematolojik olmayan advers reaksiyonlarda INREBIC dozunu  Tablo 1 ve 
Tablo 2’ye göre düzenleyiniz. Günde bir kez 200 mg’lık dozu tolere edemeyen hastalarda 
INREBIC’i sonlandırınız. Diğer stratejiler için Uyarılar ve Önlemler bölümüne bakınız.  
 
Tablo 1: Hematolojik Advers Reaksiyonlarda Doz Düzenlemeleri  
 
Hematolojik Advers Reaksiyonlar Doz Azaltma 
Derece 4 Trombositopeni veya 
Derece 3 Trombositopeni ile birlikte aktif 
kanama Derece ≤ 2 veya başlangıç düzeyine düzelene 
kadar dozu kesiniz. Günde bir kez olmak 
üzere son verilen dozdan 100 mg daha düşük 
doz ile yeniden başlayınız.  
Derece 4 Nötropeni Derece ≤ 2 veya başlangıç düzeyine düzelene 
kadar dozu kesiniz. Günde bir kez olmak 
üzere son verilen dozdan 100 mg daha düşük 
doz ile yeniden başlayınız 
 
INREBIC tedavisi sırasında transfüzyona bağımlı hale gelen hastalarda dozun azaltılmasını 
değerlendiriniz. 
 
Tablo 2: Hematolojik Olmayan Advers Reaksiyonlarda Dozun Azaltılması  
 
Hematolojik Olmayan Advers 
Reaksiyonlar Doz Azaltma 
Destekleyici önlemlere 48 saat içinde yanıt 
vermeyen Derece ≥ 3 Bulantı, Kusma veya 
Diyare Derece ≤1 veya başlangıç düzeyine düzelene 
kadar dozu kesiniz. Günde bir kez olmak 
üzere son verilen dozdan 100 mg daha düşük 
doz ile yeniden başlayınız.  
Derece ≥ 3 ALT, AST veya Bilirubin  Derece ≤1 veya başlangıç düzeyine düzelene 
kadar dozu kesiniz. Günde bir kez olmak 
üzere son verilen dozdan 100 mg daha düşük 
doz ile yeniden başlayınız.  
Dozun azaltılmasından sonra ALT, AST ve 
bilirubini (total ve direkt) daha sık izleyiniz. 
Derece ≥ 3 veya daha yüksek bir artış 
tekrarlarsa, INREBIC tedavisini 
sonlandırınız. 
Diğer Derece ≥ 3 Hematolojik Olmayan 
Toksisiteler  Derece ≤ 1 veya başlangıç düzeyine düzelene 
kadar dozu kesiniz. Günde bir kez olmak 
üzere son verilen dozdan 100 mg daha düşük 
doz ile yeniden başlayınız.  
 
  Sayfa 4 / 20 Tiamin Düzeyleri ve Wernicke Ensefalopatisinin (WE) Yönetimi  
INREBIC ile tedaviye başlamadan önce, tedavi sırasında düzenli aralıklarla ve klinik olarak 
endike olduğu durumlarda tiamin düzeylerini ve beslenme durumunu değerlendiriniz. Tiamin 
eksikliği bulunan hastalara INREBIC başlamayınız; tiamin düzeyi düşükse tedaviye 
başlamadan önce veya tedavi sırasında tiamini normal düzeyine getiriniz. Wernicke 
ensefalopatisinden şüphe ediliyorsa, INREBIC kullanımını hemen durdurunuz ve parenteral 
tiamin başlayınız. Semptomlar çözülene veya iyileşene  ve tiamin düzeyleri normale dönene 
kadar izleyiniz (bkz Bölüm 4.2 Pozoloji ve uygulama şekli, Bölüm 4.4 Uyarılar ve Önlemler 
ve Bölüm 4.8 İstenmeyen Etkiler). 
Özel popülasyonlara ilişkin ek bilgiler: 
 
Böbrek yetmezliği:  
Şiddetli böbrek yetmezliği olan hastalar için (Cockcroft-Gault [C-G] ile kreatinin klirensi 
[CLcr] 15 mL/dak ila 29 mL/dak), doz 200 mg’a düşürülmelidir. Hafif ila orta derecede böbrek 
yetmezliği olan hastalar için (C-G ile CLcr 30 mL/dak ila 89 mL/dak) başlangıç dozunda 
değişiklik yapılması önerilmemektedir. Potansiyel maruziyet artışı nedeniyle, önceden orta 
derecede böbrek yetmezliği olan hastalarda en az haftada bir kez güvenlilik takibi ve gerekirse, 
advers reaksiyonlara dayalı doz düzenlemeleri gerekebilir. 
 
Karaciğer yetmezliği:  
Fedratinib farmakokinetiği şiddetli karaciğer yetmezliği bulunan hastalarda 
değerlendirilmemiştir. INREBIC’in şiddetli karaciğer yetmezliği (Child-Pugh Sınıf C ya da 
normalin üst sınırının 3 katından fazla toplam bilirubin, ve herhangi bir AST artışı) olan 
hastalarda kullanılmasından kaçınılmalıdır. Hafif ila orta şiddetli karaciğer yetmezliği olan 
hastalar için başlangıç dozunda değişiklik yapılmasına gerek yoktur. 
 
Pediyatrik popülasyon  
INREBIC’in çocuklar ve 18 yaş altındaki adolesanlardaki güvenliliği ve etkililiği henüz 
belirlenmemiştir. Veri mevcut değildir. 
 
Geriyatrik popülasyon:   
Yaşlı hastalar (65 yaşından büyük hastalar) için başlangıç dozunda değişiklik yapılmasına gerek 
yoktur. 
 
4.3 Kontrendikasyonlar 
 
INREBIC, aşağıdaki durumlarda kontrendikedir: 
 Etkin maddeye veya Bölüm 6.1’de listelenen yardımcı maddelerinden herhangi birine 
karşı aşırı duyarlılık 
 Hamilelik (bkz. Bölüm 4.6). 
 
4.4 Özel kullanım uyarıları ve önlemleri 
 
Wernicke ensefalopatisi dahil olmak üzere ensefalopati 
INREBIC alan hastalarda, Wernicke dahil olmak üzere ciddi ve ölümcül ensefalopati vakaları 
bildirilmiştir. Wernicke ensefalopatisi, tiamin (B1 vitamini) eksikliğinden kaynaklanan 
nörolojik bir acil durumdur. Wernicke ensefalopatisinin belirtileri ve semptomları arasında 
ataksi, mental durum değişiklikleri ile oftalmopleji (ör. nistagmus, diplopi) bulunabilir. Zihinsel 
durumdaki herhangi bir değişiklik, konfüzyon veya hafıza bozukluğu, Wernicke de dahil olmak Sayfa 5 / 20 üzere potansiyel ensefalopati endişesi uyandırmalı ve nörolojik muayene, tiamin seviyelerinin 
değerlendirilmesi ve görüntüleme dahil olmak üzere derhal tam bir değerlendirme yapılmalıdır 
(bkz. Bölüm 4.2 ve 4.8). 
 
Bu nedenle INREBIC ile tedaviye başlamadan önce hastalardaki tiamin düzeyleri ve beslenme 
durumu, tedavi sırasında periyodik olarak (ör. ilk 3 ay boyunca ayda bir ve sonrasında her 3 
ayda bir) ve klinik olarak belirtilen şekilde değerlendirilmelidir. Tiamin yetmezliği olan 
hastalarda INREBIC tedavisine başlanmamalıdır. Tedaviye başlamadan önce ve tedavi 
sırasında plazma tiamin düzeyleri düşük olmaları durumunda tiamin seviyeleri geri 
kazanılmalıdır. Ensefalopatiden şüphelenilmesi durumunda INREBIC tedavisi derhal kesilmeli 
ve potansiyel nedenlerin tümü değerlendirilirken parenteral tiamin tedavisine başlanmalıdır. 
Hastalar tüm semptomlar giderilene ya da iyileşene ve tiamin düzeyleri normale dönene dek 
izlenmelidir (bkz. Bölüm 4.2 ve 4.8). 
 
Anemi, trombositopeni ve nötropeni 
INREBIC tedavisi anemi, trombositopeni ve nötropeniye neden olabilir. Başlangıçta, tedavi 
sırasında ve klinik olarak belirtildiği gibi tam kan sayımları alınmalıdır (bkz. Bölüm 4.2 ve 4.8). 
INREBIC, başlangıç trombosit sayısı <50 x 109/L ve ANC <1 x 109/L olan hastalarda 
incelenmemiştir. 
 
Anemi 
Anemi genellikle tedavinin ilk 3 ayında meydana gelmektedir. Tedavinin başlangıcında 
hemoglobin düzeyi 10 g/dL olan hastalarda tedavi sırasında 3. Derece ve üzeri anemi meydana 
gelme olasılığı daha yüksektir ve dikkatle izlenmeleri gerekir (ör. hemoglobin düzeyleri 
düzelene dek ilk ay boyunca haftada bir kez). Anemi meydana gelen hastalar için kan 
transfüzyonu gerekebilir. Özellikle alyuvar transfüzyonuna bağımlı hale gelen anemi hastaları 
için doz azaltılması düşünülmelidir (bkz. bölüm 4.2 ve 4.8). 
 
Trombositopeni 
Trombositopeni genellikle tedavinin ilk 3 ayında meydana gelmektedir. Tedavinin 
başlangıcında trombosit sayıları düşük (<100 x 109/L) olan hastalarda tedavi sırasında 3. Derece 
ve üzeri trombositopeni meydana gelme olasılığı daha yüksektir ve dikkatle izlenmeleri gerekir 
(ör. trombosit sayıları düzelene dek ilk ay boyunca haftada bir kez) (bkz. Bölüm 4.2 ve 4.8). 
Trombositopeni genellikle geri dönüşümlüdür ve genellikle dozun kesilmesi, doz azaltılması 
ve/veya gerekirse trombosit transfüzyonu gibi destekleyici tedavi ile yönetilir. Hastalar, 
trombositopeni ile ilişkili artan kanama riskinin farkında olmalıdır. 
 
Nötropeni 
Nötropeni genellikle geri dönüşümlüdür ve geçici olarak INREBIC’in durdurulmasıyla 
yönetilmiştir (bkz. Bölüm 4.2 ve 4.8). 
 
Gastrointestinal olaylar 
Bulantı, kusma ve diyare INREBIC tedavisi gören hastalarda en sık görülen advers 
reaksiyonlardır. Advers reaksiyonların çoğu 1. veya 2. Derece olup genellikle tedavinin ilk 2 
haftasında meydana gelmektedir. INREBIC tedavisi sırasında uygun profilaktik antiemetik 
tedavi (ör. 5-HT3 reseptör antagonisti) uygulanması düşünülmelidir. Diyare, semptomların ilk 
başlangıcında derhal antidiyare tıbbi ürünleri ile tedavi edilir. İlk 48 saat içerisindeki 
destekleyici önlemlere yanıt vermeyen 3. Derece ya da üzeri bulantı, kusma ve diyare vakaları 
için, 1. Derece ya da altına/başlangıca geri dönene kadar INREBIC tedavisi kesilmelidir. Doz, Sayfa 6 / 20 en son verilen dozun günde 100 mg altından yeniden başlatılmalıdır. Tiamin düzeyleri izlenmeli 
ve gerekirse geri kazanılmalıdır (bkz. Bölüm 4.2 ve 4.8). 
 
Hepatik toksisite 
INREBIC tedavisinde ALT ve AST artışları ile bir karaciğer yetmezliği vakası bildirilmiştir. 
Hastaların karaciğer fonksiyonu başlangıçta, tedavi sırasında periyodik olarak ilk 3 ay boyunca 
en az ayda bir kez ve klinik olarak belirtildiği şekilde izlenmelidir. Gözlenen toksisiteden sonra 
hastalar iyileşene dek en az her 2 haftada bir izlenmelidir. ALT ve AST artışları genellikle doz 
düzenlemeleri veya tedavinin geçici olarak kesilmesi ile geri dönüşümlüdür (bkz. Bölüm 4.2 ve 
4.8). 
 
Artan amilaz/lipaz 
INREBIC tedavisinde amilaz ve/veya lipaz artışları ile bir pankreatit vakası bildirilmiştir. 
Hastaların amilaz ve lipaz değerleri başlangıçta, tedavi sırasında periyodik olarak ilk 3 ay 
boyunca en az ayda bir kez ve klinik olarak belirtildiği şekilde izlenmelidir. Gözlenen 
toksisiteden sonra hastalar iyileşene dek en az her 2 haftada bir izlenmelidir. 3. Derece ya da 
daha yüksek amilaz ve/veya lipaz için doz düzenlemeleri yapılması önerilir (bkz. Bölüm 4.2 ve 
4.8). 
 
Artan kreatinin 
INREBIC tedavisinde kreatinin artışları bildirilmiştir (bkz. Bölüm 4.8). Hastaların kreatinin 
düzeyleri başlangıçta, tedavi sırasında periyodik olarak ilk 3 ay boyunca en az ayda bir kez ve 
klinik olarak belirtildiği şekilde izlenmelidir. Şiddetli böbrek yetmezliği (C-G ile CLcr 15 
ml/dak ila 29 mL/dak) için doz düzenlemeleri önerilmektedir (bkz. Bölüm 4.2). 
 
Etkileşimler 
INREBIC ile güçlü CYP3A4 inhibitörlerinin eşzamanlı uygulanması INREBIC maruziyetini 
arttırmaktadır. Artan INREBIC maruziyeti advers reaksiyon riskini arttırabilir. Güçlü CYP3A4 
inhibitörleri yerine, CYP3A4 aktivitesini güçlü şekilde inhibe etmeyen alternatif tedaviler 
düşünülmelidir. Güçlü CYP3A4 inhibitörlerinin yerine başka bir şey kullanılamaması 
durumunda, güçlü CYP3A4 inhibitörleri (ör. ketokonazol, ritonavir) kullanılırken INREBIC 
dozu azaltılmalıdır. Hastalar güvenlilik açısından dikkatle izlenmelidir (ör. en azından haftada 
bir kez). Orta derecede bir CYP3A4 inhibitörünün uzun süreli birlikte uygulanması, yakın 
güvenlilik takibi ve gerekirse, advers reaksiyonlara dayalı doz düzenlemeleri gerektirebilir 
(bkz. Bölüm 4.2 ve 4.5). 
 
CYP3A4 ve CYP2C19’u (ör. flukonazol, fluvoksamin) eşzamanlı inhibe eden maddeler veya 
CYP3A4 ve CYP2C19 inhibitörlerinin kombinasyonu INREBIC maruziyetini arttırabilir. Bu 
yüzden, CYP3A4 ve CYP2C19 ikili inhibitörlerini eşzamanlı alan hastalar daha yakın 
güvenlilik takibine ve, gerekirse, Inrebic dozunda advers reaksiyonlara dayalı doz 
düzenlemelerine gereksinim duyabilir (bkz. Bölüm 4.2 v 4.5). 
 
CYP3A4'ü (ör. fenitoin, rifampisin, efavirenz) güçlü ve ortalama olarak indükleyen maddeler 
INREBIC maruziyetini azaltabilir. INREBIC alan hastalarda kaçınılmalıdır (bkz. Bölüm 4.5). 
 
INREBIC, CYP3A4 (ör. midazolam, simvastatin), CYP2C19 (ör. omeprazol, S-mefenitoin) 
veya CYP2D6 (ör. metoprolol, dekstrometorfan) substratı ile birlikte uygulanacaksa, birlikte 
uygulanan ilaçlardaki doz düzenlemeleri, güvenliliğin yakından izlenmesiyle gerek 
duyulduğunda yapılmalıdır (bkz. Bölüm 4.5). 
 Sayfa 7 / 20 INREBIC, organik katyon taşıyıcısı (OCT)2 ve çoklu ilaç ve toksik ekstrüzyonu (MATE)1/2-
K (ör. metformin) yoluyla renal olarak atılan ajanlarla birlikte uygulanacaksa, dikkatli olunmalı 
ve gerektiğince doz düzenlemeleri uygulanmalıdır (bkz. Bölüm 4.5). 
 
INREBIC ile hematopoetik büyüme faktörlerinin eşzamanlı kullanımı incelenmemiştir. Bu 
eşzamanlı uygulamaların güvenlilik ve etkililiği bilinmemektedir (bkz. Bölüm 4.5 ve 4.2). 
 
Majör advers kardiyak olaylar (MACE) 
 
En az bir ilave kardiyovasküler risk faktörü olan elli yaş ve üzerindeki romatoid artrit 
hastalarında tofasitinib (başka bir JAK inhibitörü) ile yapılan büyük, randomize, aktif kontrollü 
bir çalışmada, kardiyovasküler ölüm, ölümcül olmayan miyokard enfarktüsü (MI) ve ölümcül 
olmayan inme olarak tanımlanan majör advers kardiyovasküler olayların (MACE) oranı TNF 
inhibitörlerine kıyasla tofasitinib ile daha yüksek olmuştur. 
 
INREBIC alan hastalarda MACE olayları bildirilmiştir. INREBIC ile tedaviye başlamadan 
veya tedaviye devam etmeden önce, özellikle altmış beş yaş ve üzerindeki hastalarda, 
halihazırda veya geçmişte uzun süre sigara içmiş olan hastalarda ve aterosklerotik 
kardiyovasküler hastalık veya başka kardiyovasküler risk faktörleri olan hastalarda yararlar ve 
riskler bireysel hasta bazında değerlendirilmelidir. 
 
Tromboz 
 
En az bir ilave kardiyovasküler risk faktörü olan elli yaş ve üzerindeki romatoid artrit 
hastalarında tofasitinib (başka bir JAK inhibitörü) ile yapılan büyük, randomize, aktif kontrollü 
bir çalışmada, derin ven trombozu (DVT) ve pulmoner emboli (PE) dahil olmak üzere venöz 
tromboembolik olayların (VTE) doza bağlı oranı TNF inhibitörlerine kıyasla tofasitinib ile daha 
yüksek olmuştur. 
 
INREBIC alan hastalarda derin ven trombozu (DVT) ve pulmoner emboli (PE) olayları 
bildirilmiştir. INREBIC ile tedaviye başlamadan veya tedaviye devam etmeden önce, özellikle 
kardiyovasküler risk faktörleri olan hastalarda yararlar ve riskler bireysel hasta bazında 
değerlendirilmelidir (ayrıca bkz. Bölüm 4.4 "Majör kardiyovasküler olaylar (MACE)"). 
 
Kardiyovasküler veya malignite risk faktörleri dışında bilinen VTE risk faktörlerine sahip 
hastalarda INREBIC dikkatlice kullanılmalıdır. Kardiyovasküler veya malignite risk faktörleri 
dışındaki VTE risk faktörleri, önceki VTE’yi, majör cerrahi geçiren hastaları, 
immobilizasyonu, kombine hormonal kontraseptiflerin veya hormon replasman tedavisinin 
kullanımını ve kalıtsal pıhtılaşma bozukluğunu içerir. 
 
INREBIC tedavisi sırasında hastalar VTE riskindeki değişiklikleri değerlendirmek için 
periyodik olarak yeniden değerlendirilmelidir. 
 
VTE belirtileri ve semptomları olan hastalar en kısa sürede değerlendirilmeli ve VTE şüphesi 
olan hastalarda dozdan bağımsız olarak INREBIC tedavisi kesilmelidir. 
 
 
 
 
 Sayfa 8 / 20 Sekonder maligniteler 
En az bir ilave kardiyovasküler risk faktörü olan elli yaş ve üzerindeki romatoid artrit 
hastalarında tofasitinib (başka bir JAK inhibitörü) ile yapılan büyük, randomize, aktif kontrollü 
bir çalışmada, TNF inhibitörlerine kıyasla tofasitinib ile özellikle akciğer kanseri, lenfoma ve 
melanom dışı cilt kanseri (NMSC) olmak üzere daha yüksek malignite oranı gözlenmiştir. 
 
INREBIC dahil JAK inhibitörleri alan hastalarda lenfoma ve diğer maligniteler bildirilmiştir.  
 
INREBIC ile tedaviye başlamadan veya tedaviye devam etmeden önce, özellikle altmış beş yaş 
ve üzerindeki hastalarda ve halen veya geçmişte uzun süredir sigara içen hastalarda, yararlar ve 
riskler bireysel hasta bazında değerlendirilmelidir. 
 
Özel popülasyonlar 
 
Geriyatrik popülasyon: 
Yetmiş beş yaş ve üzeri yaş grubundaki deneyim sınırlıdır. Klinik çalışmalarda, INREBIC ile 
tedavi edilen hastaların %13,8’i (28/203) yetmiş beş yaş ve üzeriydi ve ciddi advers 
reaksiyonlar ile tedavinin kesilmesine yol açan advers reaksiyonlar çok sık meydana gelmişti. 
 
Yardımcı Maddeler: 
Geçerli değildir. 
 
4.5 Diğer tıbbi ürünler ile etkileşimler ve diğer etkileşim şekilleri 
 
Diğer tıbbi ürünlerin fedratinib üzerindeki etkileri 
 
Fedratinib, CYP3A4'ün baskın katkısı ile CYP2C19 ve flavin içeren monooksijenazların 
(FMO'lar) daha az katkısıyla in vitro olarak birçok CYP tarafından metabolize edilmektedir. 
 
Güçlü ve orta derece CYP3A4 inhibitörleri 
Ketokonazolün (güçlü CYP3A4 inhibitörü: günde iki kez 200 mg) tek doz fedratinibin (300 
mg) ile eşzamanlı kullanımı, sıfırdan sonsuza (EAAsonsuz) kadar plazma konsantrasyonu zaman 
eğrisi altındaki fedratinib alanını yaklaşık 3 kat artırmıştır (bkz. Bölüm 4.2). 
 
Fizyolojik temelli farmakokinetik (PBPK) simülasyonlarına dayanarak, günde bir kez 400 mg 
fedratinib ile orta derecede CYP3A4 inhibitörleri, eritromisin (günde üç kez 500 mg) veya 
diltiazem (günde iki kez 120 mg) birlikte uygulanmasının, kararlı durumda fedratinib EAA 
değerini sırasıyla 1,2 ve 1,1 kat artıracağı tahmin edilmektedir. Orta derecede bir CYP3A4 
inhibitörünün uzun süreli birlikte uygulanmasından sonraki advers reaksiyonlar göz ardı 
edilemez. 
 
CYP3A4 ve CYP2C19’un eşzamanlı inhibisyonu 
Flukonazolun (CYP3A4 ve CYP2C19 ikili inhibitörü, günde 200 mg) tek doz fedratinib (100 
mg) ile birlikte uygulanması, fedratinibin EAAsonsuz değerini 1,7 kat artırmıştır. PBPK 
simülasyonlara göre, flukonazolun (günde 200 mg) ile günde 400 mg fedratinibin birlikte 
uygulanmasının kararlı durumda fedratinib EAA değerini 1,5 kat artırdığı hesaplanmıştır. 
Fedratinib maruziyetindeki potansiyel artış nedeniyle CYP3A4 ve CYP2C19 ikili inhibitörleri 
eşzamanlı alan hastalar daha yakın güvenlilik takibine ve, gerekirse, Inrebic dozunda advers 
reaksiyonlara dayalı doz düzenlemelerine gereksinim duyabilir (bkz. Bölüm 4.2 v 4.5). 
 Sayfa 9 / 20 Güçlü ve orta derece CYP3A4 indükleyiciler 
Rifampisinin (güçlü CYP3A4 indükleyicisi: günde bir kez 600 mg) veya efavirenzin (orta 
derece CYP3A4 indükleyicisi: günde bir kez 600 mg) tek doz fedratinible birlikte uygulanması 
fedratinib EAA sonsuz değerini sırasıyla %80 veya %50 azaltmıştır. 
 
Proton pompası inhibitörleri 
Pantoprazolün (proton pompası inhibitörü: günde 40 mg) tek doz fedratinib (500 mg) ile birlikte 
uygulanması fedratinib EAAsonsuz değerini klinik açıdan anlamlı olmayan ölçüde (1,15 kat) 
arttırmıştır. Bu nedenle, gastrik pH değerindeki bir artışın fedratinib maruziyeti üzerinde klinik 
açıdan anlamlı etkiye sahip olması beklenmemekte ve fedratinibin gastrik pH değerini arttıran 
maddelerle birlikte uygulanması için doz ayarlaması gerekmemektedir. 
 
Fedratinibin diğer tıbbi ürünler üzerindeki etkisi 
 
Enzimler üzerindeki etkileri: CYP3A4, CYP2C19 ya da CYP2D6 substratları 
Fedratinibin CYP3A4 substratı, midazolam (2 mg), CYP2C19 substratı, omeprazol (20 mg) ve 
CYP2D6 substratı olan metoprolol (100 mg) ile birlikte uygulanması midazolam, omeprazol ve 
metoprolol EAA sonsuz değerini sırasıyla 3,8, 2,8 ve 1,8 kat ve pik konsantrasyonları (Cmaks) 1,8, 
1,1 ve 1,6 kat arttırmaktadır. Bu nedenle, CYP3A4, CYP2C19 veya CYP2D6 substratları olan 
tıbbi ürünlerin doz düzenlemeleri, gerektiğinde güvenlilik ve etkililik yakından izlenerek 
yapılmalıdır. 
 
Taşıyıcılar üzerindeki etkiler 
İn vitro çalışmalarda, fedratinib P-glikoprotein (P-gp), meme kanseri direnç proteini (BCRP), 
MATE1, MATE2-K, organik anyon taşıyıcı polipeptid (OATP)1B1, OATP1B3 ve OCT2’yi 
inhibe etmektedir. Fedratinibin tek bir dozunun (600 mg) tek bir doz digoksin (P-gp substratı: 
0,25 mg), rosuvastatin (OATP1B1/1B3 ve BCRP substratı: 10 mg) ve metformin (OCT2 ve 
MATE1/2-K substratı: 1000 mg) ile birlikte uygulanması, digoksin, rosuvastatin ve metformin 
EAA sonsuz değerlerini klinik olarak anlamlı şekilde etkilememiştir. Metforminin renal klirensi, 
fedratinib varlığında %36 oranında azalmıştır. Metforminin, fedratinib varlığında glikoz 
düşürücü farmakodinamik etkisinin azaldığı, glikoz EAA0-3sa değerinin %17 oranında 
yükseldiği görülmektedir. OCT2 ve MATE1/2-K yoluyla renal olarak atılan ajanlar için dikkatli 
olunmalı ve gerektiğince doz düzenlemeleri yapılmalıdır. 
 
Hematopoetik büyüme faktörleri 
Fedratinib ile hematopoetik büyüme faktörlerinin eşzamanlı kullanımı incelenmemiştir. 
Fedratinib ile JAK inhibisyonunun hematopoetik büyüme faktörlerinin etkililiğini azaltıp 
azaltmadığı veya hematopoetik büyüme faktörlerinin fedratinibin etkililiğini etkileyip 
etkilemediği bilinmemektedir (bkz. Bölüm 4.2 ve 4.4). 
Özel popülasyonlara ilişkin ek bilgiler: 
Etkileşim çalışması yapılmamıştır. 
Pediyatrik popülasyon: 
Etkileşim çalışması yapılmamıştır. 
 
4.6 Gebelik ve laktasyon 
 
Genel tavsiye 
 
Gebelik kategorisi: D  Sayfa 10 / 20  
Çocuk doğurma potansiyeli bulunan kadınlar/ Doğum kontrolü (Kontrasepsiyon) 
 
Üreme potansiyeli olan kadınlara INREBIC kullanırken hamile kalmaktan kaçınmaları ve 
INREBIC ile tedavi sırasında ve son dozdan sonra en az 1 ay boyunca etkili bir doğum kontrol 
yöntemi kullanmaları tavsiye edilmelidir. 
 
Gebelik dönemi 
 
Gebe kadınlarda INREBIC kullanımına ilişkin veri mevcut değildir. Hayvanlar üzerinde 
yapılan araştırmalar üreme toksisitesinin bulunduğunu göstermiştir (bkz. Bölüm 5.3). Bu 
çalışmalardaki maruziyet, önerilen dozda insan maruziyetinden daha düşüktür. Etki 
mekanizmasına bağlı olarak INREBIC fetal hasara neden olabilir. INREBIC, hamile sıçanlarda 
ve tavşanlarda klinik olarak ilgili maruziyetlerde embriyo-fetal mortaliteye ve teratojeniteye 
neden olduğu görülen bir ilaç sınıfı olan JAK inhibitörlerine aittir. İnsanlara yönelik potansiyel 
risk bilinmemektedir.  
 
INREBIC gebelik döneminde kontrendikedir (bkz. Bölüm 4.3). INREBIC gerekli olmadıkça 
gebelik döneminde kullanılmamalıdır. 
 
Çocuk doğurma potansiyeli olan kadınlar tedavi süresince (ve tedavinin ardından en az 1 ay 
boyunca) etkili doğum kontrolü uygulamak zorundadırlar. 
 
INREBIC hamilelik döneminde kullanılırsa veya hasta bu tıbbi ürünü kullandığı sırada hamile 
kalırsa, hasta fetüs için potansiyel risk konusunda bilgilendirilmelidir. 
 
Laktasyon dönemi  
 
Fedratinib veya metabolitlerinin anne sütüne geçip geçmediği bilinmemektedir. Anne sütü ile 
beslenen bebeklere yönelik risk dışlanamaz. 
 
Kadınlar INREBIC tedavileri süresince ve INREBIC tedavisinin son dozunu takiben en az 1 ay 
boyunca emzirmemelidirler. 
 
Üreme yeteneği/Fertilite 
 
Fedratinibin insan fertilitesi üzerindeki etkilerine ilişkin herhangi bir veri yoktur. Klinik açıdan 
anlamlı maruziyet düzeylerinde hayvanlarda fertilite üzerindeki etkilere ilişkin veri 
bulunmamaktadır (bkz. Bölüm 5.3). 
 
4.7 Araç ve makine kullanımı üzerindeki etkiler 
 
INREBIC araç ve makine kullanımı üzerinde çok düşük etkiye sahiptir. INREBIC aldıktan 
sonra baş dönmesi yaşayan hastalar, araç veya makine kullanmaktan kaçınmalıdır. 
 
4.8 İstenmeyen etkiler 
 
Güvenlilik profilinin özeti 
INREBIC'in genel güvenlilik bilgisi Faz 1, 2 ve 3 klinik çalışmalarda sürekli INREBIC dozları 
alan 608 hastada değerlendirilmiştir. Sayfa 11 / 20  
Primer ya da sekonder miyelofibrozis (JAKARTA, JAKARTA2, ARD11936) 
Primer miyelofibrozis (MF), polisitemi vera sonrası miyelofibrozis (post-PV MF) veya 
esansiyel trombositemi sonrası miyelofibrozis (post-ET MF) olan hastalar üzerindeki klinik 
çalışmalarda, daha önce ruksolitinibe maruz kalan hastalar (N = 97; JAKARTA2) dahil olmak 
üzere INREBIC 400 mg (N = 203) ile tedavi edilenlerde ortalama maruziyet 35,6 hafta (aralık 
0,7 ila 114,6 hafta) ve başlatılan ortalama kür sayısı (1 kür = 28 gün) 9 kürdü. 203 hastanın 
yüzde altmış üçü 6 ay veya daha uzun süre, %38'i 12 ay veya daha uzun süre maruz kalmıştır. 
 
Klinik çalışmalarda 400 mg INREBIC dozu ile tedavi edilen 203 MF hastası arasında en sık 
görülen hematolojik olmayan yan etkiler diyare (%67,5), bulantı (%61,6) ve kusma (%44,8) 
şeklindeydi. Laboratuvar değerlerine göre en sık görülen hematolojik advers reaksiyonlar 
anemi (%99) ve trombositopeni idi (%68,5). 400 mg ile tedavi edilen MF hastalarında en sık 
görülen ciddi advers reaksiyonlar anemi (laboratuvar değerlerine değil, bildirilen advers 
olaylara göre %2,5) ve diyare (%1,5) idi. 400 mg INREBIC alan hastaların %24'ünde 
nedensellikten bağımsız olarak advers olay nedeniyle tedavi kalıcı olarak kesilmiştir. 
 
Advers reaksiyonların tablo halinde listesi 
Tüm tedavi süresi boyunca klinik çalışmalarda görülen advers reaksiyonlar MedDRA sistem 
organ sınıfına göre listelenmiştir. Her bir sistem organ sınıf içerisinde advers reaksiyonlar 
sıklıklarına göre ilk önce en sık reaksiyonlar olacak şekilde sıralanmaktadır. Çok yaygın 
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 
ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor). 
Enfeksiyonlar ve enfestasyonlar  
Çok yaygın: İdrar yolu enfeksiyonu 
 
Kan ve lenf sistemi hastalıkları  
Çok yaygın: Anemia, trombositopenia, nötropenia, kanamab 
 
Metabolizma ve beslenme hastalıkları  
Çok yaygın: Lipaz artışıa, amilaz artışıa 
 
Sinir sistemi hastalıkları 
Çok yaygın: Baş ağrısı 
Yaygın : Wernicke ensefalopatisi, baş dönmesi 
 
Vasküler hastalıklar  
Yaygın : Hipertansiyon 
 
Gastrointestinal hastalıklar 
Çok yaygın: Diyare, kusma, bulantı, kabızlık  
Yaygın: Dispepsi  
 
Hepato-bilier hastalıklar  
Çok yaygın: Alanin aminotransferaz artışıa, aspartat aminotransferaz artışıa 
 
Kas-iskelet bozuklukları, bağ doku ve kemik hastalıkları  
Çok yaygın: Kas spazmları  
Yaygın : Kemik ağrısı, ekstremitede ağrı  Sayfa 12 / 20  
Böbrek ve idrar hastalıkları  
Çok yaygın: Kan kreatininde artışa  
Yaygın: Dizüri 
 
Genel bozukluklar ve uygulama bölgesine ilişkin hastalıklar  
Çok yaygın: Yorgunluk/Asteni 
 
Laboratuvar değerlendirmeleri  
Yaygın: Kilo artışı 
 
MedDRA = Ruhsatlandırma faaliyetlerine yönelik tıp sözlüğü 
SMQ = Standart MedDRA Sorgusu (bir tıbbi kavramı yakalamak üzere birkaç MedDRA tercih 
edilen teriminden oluşan bir grup). 
a Sıklık, laboratuvar değerini esas almaktadır. 
b Kanama, klinik müdahale gerektiren trombositopeni ile ilişkili herhangi bir türü içerir. 
Kanama, MedDRA kullanılarak değerlendirilir. 
SMQ hemoraji terimleri (geniş kapsamlı). 
 
Seçilen advers reaksiyonların açıklaması 
 
Wernicke ensefalopatisi dahil olmak üzere ensefalopati 
Klinik çalışmalarda INREBIC ile tedavi edilen hastaların %1,3'ünde (8/608) kanıtlanmış 1 
Wernicke vakası dahil olmak üzere ciddi ensefalopati vakaları bildirilmiştir; 7 hasta, nörolojik 
bulguların başlamasından önce günde 500 mg INREBIC kullanıyordu ve malnütrisyon, 
gastrointestinal advers olaylar ve tiamin eksikliğine yol açabilecek diğer risk faktörleri gibi 
eğilim yaratan faktörlere sahipti. 400 mg INREBIC ile tedavi edilen bir hastada hepatik 
ensefalopati olduğu belirlenmiştir. Bir ölümcül vaka (1/608; %0,16) dışında, hafıza kaybı, 
bilişsel bozukluk ve baş dönmesi gibi bazı artık nörolojik semptomlar görülen olayların çoğu 
düzelmiştir. Bu, başka bir endikasyon için bir çalışmada 500 mg fedratinib alan baş ve boyun 
kanseri, beyin metastazı, yeme güçlüğü ve kilo kaybı olan bir hastaydı (izlem ve yönetim 
kılavuzu için Bölüm 4.2 ve 4.4'e ve bölüm 4.9'a bakınız). 
 
Gastrointestinal toksisite 
Bulantı, kusma ve diyare, INREBIC tedavisi gören hastalarda en sık görülen advers 
reaksiyonlardır. 400 mg INREBIC ile tedavi edilen MF hastalarında, hastaların %68’inde 
diyare, %62’sinde bulantı ve %45’inde kusma meydana gelmiştir. Sırasıyla hastaların %5, %0,5 
ve %2’sinde 3. Derece diyare, bulantı ve kusma meydana gelmiştir. Herhangi bir bulantı, kusma 
ve diyarenin başlangıcına kadar geçen medyan süre 2 gün olup, vakaların %75’i tedavinin 
başlamasından sonra 3 hafta içerisinde meydana gelmiştir. Gastrointestinal toksisiteye bağlı 
doz kesilmeleri ve azaltmaları sırasıyla hastaların %11 ve %9’unda bildirilmiştir. Hastaların 
%4'ünde gastrointestinal toksisiteye bağlı olarak 400 mg INREBIC kalıcı olarak kesilmiştir 
(izlem ve yönetim kılavuzu için Bölüm 4.2 ve 4.4'e bakınız). 
 
Anemi 
400 mg INREBIC ile tedavi edilen primer veya sekonder miyelofibrozisli hastalarda, hastaların 
%52'sinde 3. Derece anemi gelişmiştir. 3. Derece aneminin başlangıcına kadar geçen medyan 
süre 60 gün olup, vakaların %75’i tedavinin başlamasından sonra 4 ay içerisinde meydana 
gelmiştir. 400 mg INREBIC ile tedavi edilen hastaların %58'i alyuvar transfüzyonları almıştır Sayfa 13 / 20 ve hastaların %1,5'inde anemiye bağlı olarak 400 mg INREBIC kalıcı olarak kesilmiştir (izlem 
ve yönetim kılavuzu için Bölüm 4.2 ve 4.4'e bakınız). 
 
Trombositopeni 
400 mg INREBIC ile tedavi edilen primer veya sekonder miyelofibrozisli hastalarda, hastaların 
sırasıyla %14 ve %9’unda 3. Derece ve 4. Derece tromobositopeni gelişmiştir. 3. veya 4. Derece 
tromobositopeninin başlangıcına kadar geçen medyan süre yaklaşık 70 gün olup, vakaların 
%75’i tedavinin başlamasından sonra 7 ay içerisinde meydana gelmiştir. 400 mg INREBIC 
tedavisi gören hastaların %9’u trombosit transfüzyonları almıştır. Hastaların %11’inde klinik 
müdahale gerektiren kanama (trombositopeni ile ilişkili) meydana gelmiştir. Hastaların 
%3'ünde trombositopeniye bağlı olarak tedavi kalıcı olarak kesilmiştir (izlem ve yönetim 
kılavuzu için Bölüm 4.2 ve 4.4'e bakınız). 
 
Nötropeni 
Hastaların %3,5’inde 4. Derece nötropeni ve hastaların %0,5’inde nötropeniye bağlı doz 
kesilmesi bildirilmiştir (izlem ve yönetim kılavuzu için Bölüm 4.2 ve 4.4'e bakınız). 
 
Hepatik toksisite 
400 mg INREBIC ile tedavi edilen hastalarda ALT ve AST artışı görülenlerin oranları sırasıyla 
tüm dereceler için %52 ve %59, Derece 3 veya 4 için %3 ve %2'dir.Herhangi bir Derece 
transaminaz artışının başlangıcına kadar geçen medyan süre yaklaşık 1 ay olup, vakaların %75’i 
tedavinin başlamasından sonra 3 ay içerisinde meydana gelmiştir (izlem ve yönetim kılavuzu 
için Bölüm 4.2 ve 4.4'e bakınız). 
 
Plazma amilaz/lipaz düzeylerinde artış 
INREBIC tedavisi gören MF hastalarının sırasıyla %24 ve %40’ında amilaz ve/veya lipaz (tüm 
Dereceler) artışları meydana gelmiştir. Bu olayların büyük kısmı 1. veya 2. Derece olup, 
sırasıyla %2,5 ve %12’sinde Derece 3/4’tü (bkz. Bölüm 4.2). Herhangi bir Derecedeki amilaz 
ya da lipaz artışının başlangıcına kadar geçen medyan süre 16 gün olup, vakaların %75’i 
tedavinin başlamasından sonra 3 ay içerisinde meydana gelmiştir. 400 mg INREBIC alan 
hastaların %1,0’inde artan amilaz ve/veya lipaz nedeniyle tedavi kalıcı olarak kesilmiştir (izlem 
ve yönetim kılavuzu için Bölüm 4.2 ve 4.4'e bakınız). 
 
Plazma kreatinin düzeylerinde artış 
400 mg INREBIC alan MF hastalarının %74’ünde kreatinin artışları (tüm Dereceler) meydana 
gelmiştir. Bu artışlar genellikle asemptomatik Derece 1 veya 2 olaylar olup, hastaların % 3'ünde 
3. Derece artışlar gözlenmiştir. Herhangi bir Derecedeki kreatinin artışının başlangıcına kadar 
geçen medyan süre 27 gün olup, vakaların %75’i tedavinin başlamasından sonra 3 ay içerisinde 
meydana gelmiştir. Artan kreatinine bağlı doz kesilmeleri ve azaltmaları sırasıyla hastaların %1 
ve %0,5’inde bildirilmiştir. 400 mg INREBIC ile tedavi edilen hastaların %1,5'inde artan 
kreatinin nedeniyle tedavi kalıcı olarak kesilmiştir (bkz. Bölüm 4.2 ve 4.4). 
 
Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- 
posta: tufam@titck.gov.tr; tel: 0 800 314 00 08; faks: 0 312 218 35 99). 
 
 Sayfa 14 / 20 4.9 Doz aşımı ve tedavisi 
 
INREBIC doz aşımı ile ilgili deneyim sınırlıdır. Miyelofibrozis hastalarında INREBIC’in klinik 
çalışmaları sırasında, dozlar kazara 800 mg'daki 1 aşırı doz dahil olmak üzere günde 600 mg'a 
çıkarılmıştır. 400 mg'ın üzerindeki dozlarda, gastrointestinal toksisite, yorgunluk ve baş 
dönmesinin yanı sıra anemi ve trombositopeni daha yaygın olarak ortaya çıkma eğilimindeydi. 
Birleştirilmiş klinik çalışmaların verilerinde, Wernicke ensefalopatisini içeren ensefalopati 500 
mg'lık dozlarla ilişkilendirilmiştir. Doz aşımı durumunda, başka INREBIC uygulanmamalıdır; 
kişi klinik olarak izlenmeli ve klinik olarak belirtildiği şekilde destekleyici önlemler 
alınmalıdır. 
 
5.  FARMAKOLOJİK ÖZELLİKLER 
 
5.1 Farmakodinamik özellikler 
 
Farmakoterapötik grup: Antineoplastik ajanlar, protein kinaz inhibitörleri, Janus-ilişkili kinaz 
inhibitörleri 
ATC kodu: L01EJ02 
 
Etki mekanizması 
Fedratinib, yabanıl tipte ve mutasyonel olarak aktive edilmiş Janus İlişkili Kinaz 2 (JAK2) ve 
FMS benzeri tirozin kinaz 3'e (FLT3) karşı aktiviteye sahip bir kinaz inhibitörüdür. Fedratinib, 
JAK1, JAK3 ve TYK2 aile üyelerine göre JAK2 için daha yüksek inhibitör aktiviteye sahip bir 
JAK2 seçici inhibitörüdür. Fedratinib, transkripsiyon (STAT3/5) proteinlerinin sinyal 
dönüştürücü ve aktivatörünün JAK2 aracılı fosforilasyonunu azaltmış, in vitro  ve in vivo  malign 
hücre proliferasyonunu inhibe etmiştir. 
 
Farmakodinamik etkiler 
Fedratinib, miyelofibrozis hastalarından alınan tam kanda sitokin kaynaklı sinyal dönüştürücü 
ve transkripsiyon aktivatörü (STAT3) fosforilasyonunu inhibe etmektedir. 300, 400 veya 500 
mg tek bir fedratinib dozu uygulaması 24 saatte neredeyse taban çizgisine dönen değerler ile 
dozlamadan yaklaşık 2 saat sonra STAT3 fosforilasyonunun maksimum inhibisyonu ile 
sonuçlanmıştır. Günlük 300, 400 veya 500 mg fedratinib uygulamasıyla, 1. Kür 15. günde 
kararlı durumda FK'de benzer inhibisyon seviyeleri elde edilmiştir. 
 
Klinik etkililik ve güvenlilik 
Miyelofibrozisli hastalarda iki önemli klinik çalışma (JAKARTA ve JAKARTA2) 
gerçekleştirilmiştir. JAKARTA, daha önce JAK inhibitörü kullanmamış hastalarda yapılan 
randomize, plasebo kontrollü bir Faz 3 çalışmasıdır. JAKARTA2, ruksolitinib ile tedavi edilen 
hastalarda tek kollu bir çalışmadır. 
 
JAKARTA: Daha önce JAK inhibitörü kullanmamış miyelofibrozis hastaları 
JAKARTA, orta-2 veya yüksek riskli, miyelofibrozis, post-polisitemi vera miyelofibrozis veya 
post-esansiyel trombositemi miyelofibrozisli, splenomegali ve 50 x 109/L veya daha fazla 
trombosit sayısı bulunan hastalarda yapılan çift kör, randomize, plasebo kontrollü bir Faz 3 
çalışmasıydı. Toplam 289 hasta, en az 24 hafta boyunca (6 x 28 günlük kürler) günde bir kez 
INREBIC 500 mg (N = 97), 400 mg (n = 96) veya plasebo (n = 96) almak üzere randomize 
edilmiştir. Plasebo hastaları 24 hafta sonra aktif tedaviye geçiş yapabilmiştir. 400 mg'lık dozun, 
500 mg'lık dozdan daha iyi tolere edildiği görülmüştür; 400 mg kolunda daha az hastada, 3. 
veya 4. Derece tedaviyle ortaya çıkan advers olaylar (TEAE’ler), dozun azaltılmasına veya Sayfa 15 / 20 dozun kesilmesine yol açan TEAE'ler ve tedavinin kalıcı olarak bırakılmasına yol açan 
TEAE'ler bildirilmiştir. Hastaların yüzde elli dokuzu (%59) erkekti ve medyan yaş 65 yaştı 
(aralık 27 ila 86 yaş), hastaların %40'ı 65 ile 74 yaşları arasında ve hastaların %11'i en az 75 
yaşındaydı. Hastaların yüzde altmış dördünde (%64) primer MF, %26’sında post-polisitemi 
vera MF ve %10’unda post-esansiyel trombositemi MF vardı. Hastaların yüzde elli ikisinde 
(%52) orta-2 risk ve %48’inde yüksek riskli hastalık vardı. Medyan hemaglobin sayımı 
başlangıçta 10,2 g/dL idi (aralık 4,5 ila 17,4 g/dL). Ortalama trombosit sayımı 213,5 x 109/L 
(aralık 23 ila 1155 x 109/L) idi; hastaların %16,3’ünde trombosit sayımı <100 x 109/L ve 
%83,7’sinde trombosit sayımı ≥ 100 x 109/L idi. Hastaların başlangıçta palpe edilebilen 
ortalama dalak uzunluğu 15 cm (aralık 4 ila 40 cm) ve manyetik rezonans görüntüleme (MRI) 
veya bilgisayarlı tomografi (BT) ile ölçülen medyan dalak hacmi başlangıçta 2568 mL (316 ila 
8244 mL aralığında) idi. (Medyan normal dalak hacmi yaklaşık 215 mL’dir). 
 
Primer etkililik sonlanım noktası, 4 hafta sonrasında teyit edilen, MRI ya da BT ile ölçüldüğü 
gibi, başlangıçtan 24. Haftaya (6. Kürün sonuna) kadar dalak hacminde ≥%35 azalmaya ulaşan 
hastaların oranıydı. 
 
Önemli sekonder sonlanım noktası, modifiye Miyelofibrozis Semptomları Değerlendirme 
Formu (MFSAF) v2.0 günlüğü ile ölçüldüğü üzere, başlangıçtan 6. Kürün sonuna kadar Toplam 
Semptom Skorunda (TSS) %50 veya daha fazla azalma olan hastaların oranıydı. 
 
Dalak hacminde azalma analizleri Tablo 3’de sunulmuştur. 
 
Tablo 3: Faz 3 JAKARTA çalışmasında (tedavi amaçlı (ITT) Popülasyon), başlangıçtan 
6. kürün sonuna kadar dalak hacminde azalma sağlayan hastaların yüzdesi 
6. Kürün sonunda dalak hacmi ve dalak 
boyutu INREBIC 400 mg  
N = 96 
n (%)  Plasebo 
N = 96 
n (%) 
Dalak hacmi  
6. kür sonunda dalak hacminde %35 veya 
daha fazla azalma olan hastaların sayısı (%) 45 (46,9) 1 (1) 
%95 güven aralığı 36,9, 56,9  0,0, 3,1  
p-değeri p < 0,0001  
6. kür sonunda dalak hacminde %35 veya 
daha fazla azalma olan hastaların sayısı (%) 
(4 hafta sonraki takip taramasında) 35 (36,5) 1 (1) 
%95 güven aralığı 26,8, 46,1  0,0, 3,1  
p-değeri p < 0,0001  
 
INREBIC 400 mg grubundaki hastaların daha yüksek orandaki bir kısmı, JAKV617F 
mutasyonunun varlığına veya yokluğuna bakılmaksızın dalak hacminde başlangıca göre %35 
veya daha fazla azalma sağlamıştır. 
 
Kaplan-Meier tahminlerine göre, dalak yanıtının medyan süresi INREBIC 400 mg grubu için 
18,2 aydı. 
 
Modifiye MFSAF, MF ile ilişkili 6 temel semptom içeriyordu: gece terlemeleri, kaşıntı, 
abdominal rahatsızlık, erken doyma, sol tarafta kaburga altında ağrı ve kemik veya kas ağrısı. 
Semptomlar 0'dan (yok) 10'a (akla gelebilecek en kötü) kadar olan bir ölçekte ölçülmüştür. 
 Sayfa 16 / 20 6. Kür sonunda TSS'de %50 veya daha fazla azalma olan hastaların yüzdesi (%95 güven aralığı) 
INREBIC 400 mg kolunda %40,4 (36/89, %95 GA: %30,3, %50,6) ve plasebo kolunda %8,6 
(7/81, % 95 GA: %2,5, %14,8) idi. 
 
JAKARTA2: Daha önce ruksolitinib tedavisi almış miyelofibrozis hastaları 
JAKARTA2, önceden ruksolitinibe maruz kalmış, semptomlu orta-1, orta-2 veya yüksek riskli 
primer miyelofibrozis, post-polisitemi vera miyelofibrozis veya post esansiyel trombositemi 
miyelofibrozisli, splenomegali ve 50 x 109/L veya daha fazla trombosit sayısı bulunan 
hastalarda yapılan çok merkezli, açık etiketli, tek kollu bir çalışmadır. Çalışmaya önceden ağır 
şekilde tedavi almış toplam 97 hasta (hastaların %79'u daha önce 2 veya daha fazla tedavi almış 
ve %13'ü daha önce 4 veya daha fazla tedavi almıştır) dahil edilmiş ve 600 mg'a kadar doz 
artırımı seçeneği ile günde bir kez 400 mg INREBIC ile tedavi görmeye başlamışlardır. 
Hastaların yüzde elli beşi (%55) erkekti ve medyan yaş 65 yaştı (aralık 38 ila 83 yaş), hastaların 
%46’sı 65 ile 74 yaşları arasında ve hastaların %17'si en az 75 yaşındaydı. Hastaların yüzde elli 
beşinde (%55) primer MF, %26’sında post-polisitemi vera MF ve %19’unda post-esansiyel 
trombositemi MF vardı. Hastaların yüzde 16'sında (%16) semptomlu orta-1, %49'unda orta-2 
ve %35'inde yüksek riskli hastalık bulunuyordu. Medyan hemaglobin sayımı başlangıçta 9,8 
g/dL idi (aralık 6,8 ila 15,3 g/dL). Ortalama trombosit sayımı başlangıçta 147 x 109/L (aralık 
48 ila 929 x 109/L) idi; hastaların %34’ünde trombosit sayımı 100 x 109/L’den az ve %66’ında 
trombosit sayımı 100 x 109/L veya daha fazla idi. Hastaların başlangıçta palpe edilebilen 
ortalama dalak uzunluğu 18 cm (aralık 5 ila 36 cm) ve manyetik rezonans görüntüleme (MRG) 
veya bilgisayarlı tomografi (BT) ile ölçülen medyan dalak hacmi başlangıçta 2893,5 mL (737 
ila 7815 mL aralığında) idi. 
 
Önceki ruksolitinib maruziyetinin medyan süresi 10,7 aydı (aralık: 0,1 – 62,4 ay). Hastaların 
yüzde yetmiş biri (%71) çalışmaya girmeden önce günde bir kez 30 mg ya da 40 mg ruksolitinib 
dozu almıştır. 
 
Primer etkililik sonlanım noktası, MRG ya da BT ile ölçüldüğü gibi başlangıçtan 6. Kürün 
sonuna kadar dalak hacminde %35 veya daha fazla azalmaya ulaşan hastaların oranıydı. 
 
Primer sonlanım noktası için, 6. kürün sonunda 400 mg dozda MRI veya BT ile dalak hacminde 
%35 veya daha fazla azalma sağlanan hastaların yüzdesi (%95 güven aralığı) %22,7 idi (22/97, 
%95 GA: %14,8 – %32,3). 
 
Pediyatrik popülasyon 
 
Avrupa İlaç Kurumu, miyelofibrozis tedavisinde pediatrik popülasyonun tüm alt gruplarında 
INREBIC ile yapılan çalışmalardan elde edilen bulguların sunulması zorunluluğundan feragat 
etmiştir (pediyatrik kullanıma ilişkin bilgiler için bkz. Bölüm 4.2). 
 
5.2  Farmakokinetik özellikler 
 
Genel özellikler 
 
Emilim: 
Günde bir kez 300 mg ila 500 mg (önerilen 400 mg dozun 0,75 ila 1,25 katı) fedratinib, 
geometrik ortalama fedratinib C maks ve plazma konsantrasyonu zaman süresi eğrisinin altındaki 
alanda (EAA tau) dozla orantılı bir artışa neden olmaktadır. Ortalama kararlı durum seviyelerine 
günde bir kez dozlamın 15 günü içerisinde ulaşılmıştır. Ortalama birikim oranları, 3 ila 4 kat Sayfa 17 / 20 arasında değişen, primer MF, PV sonrası MF veya ET sonrası MF bulunan yetişkin hastalarda 
benzerdir. 
 
Günde bir kez 400 mg dozda, hastalarda geometrik ortalama (varyasyon katsayısı, %CV) 
fedratinib C maks,ss  1804 ng/mL (% 49) ve EAA tau,ss 26870 ng.sa/mL'dir (% 43). 
 
Günde bir kez 400 mg oral uygulamanın ardından, fedratinib hızla emilerek 3 saat içerisinde 
kararlı durumda Cmaks değerine ulaşılır (aralık: 2 ila 4 saat). İnsanlarda kütle denge çalışmasına 
dayanarak, fedratinibin oral emiliminin yaklaşık %63–77 olacağı düşünülmektedir. 
 
Düşük yağlı, düşük kalorili (toplam 162 kalori: %6 yağ, %78 karbonhidrat ve %16 protein) ya 
da yüksek yağlı, yüksek kalorili (toplam 815 kalori: %52 yağ, %33 karbonhidrat ve %15 
protein) öğün tek bir 500 mg fedratinib dozunun EAAsonsuz değerini %24'e ve Cmaks değerini 
%14'e kadar artırmıştır. 
 
Bu nedenle, besinler ile fedratinibin farmakokinetiği üzerinde klinik olarak anlamlı bir etki 
gözlenmediğinden, fedratinib aç veya tok karnına alınabilir. Yüksek oranda yağ içeren bir 
öğünle birlikte alınması, bulantı ve kusma insidansını azaltabildiğinden fedratinibin yemekle 
birlikte alınması önerilir. 
 
Dağılım: 
Kararlı durumda ortalama fedratinib dağılım hacmi, miyelofibrozisli hastalarda günde bir kez 
400 mg dozda 1770 L'dir, bu durum geniş doku dağılımını düşündürmektedir. Fedratinibin 
insan plazma proteinlerine bağlanma oranı, çoğunlukla 1-asit glikoproteine olmak üzere 
yaklaşık %95'tir. 
 
Biyotransformasyon: 
Fedratinib, CYP3A4'ün baskın katkısı ile CYP2C19 ve FMO'ların daha az katkısıyla in vitro  
olarak birçok CYP tarafından metabolize edilmektedir. 
 
Fedratinib, radyoaktif etiketli fedratinibin oral uygulamasından sonra sistemik dolaşımda 
baskın entiti (plazma radyoaktivitesinin yaklaşık %80'i) olmuştur. Metabolitlerin hiçbiri, 
plazmadaki toplam ana maddeye bağlı maruziyetin %10'undan fazlasını oluşturmamaktadır. 
 
Eliminasyon: 
Tek bir oral radyoaktif işaretli fedratinib dozunun ardından, eliminasyon öncelikle metabolizma 
yoluyla olmuş ve radyoaktivitenin yaklaşık %77'si dışkıyla ve yaklaşık sadece %5'i idrarla 
atılmıştır. Değişmeyen ana madde, dışkıdaki ana bileşendir ve ortalama olarak sırasıyla dışkı 
ve idrardaki dozun yaklaşık %23 ve %3'ünü oluşturmaktadır. 
 
Fedratinib farmakokinetiği, miyelofibrozisli hastalarda 41 saatlik etkin yarılanma ömrü, 
yaklaşık 114 saatlik terminal yarılanma ömrü ve 13 L/sa (%51) olarak görünen klirens (CL/F) 
(% CV) ile birlikte bifazik dağılım ile karakterize edilmektedir. 
 
Doğrusallık /doğrusal olmayan durum: 
Konu hakkında bilgi bulunmamaktadır. 
Hastalardaki karakteristik özellikler 
Yaş, Ağırlık, Cinsiyet ve Irk Sayfa 18 / 20 452 hastadan elde edilen kümülatif verilerin popülasyon farmakokinetiği analizinde, yaşa (65-
74 yaş arası 170 hasta, 75-84 yaş arası 54 hasta, 85 yaş ve üzeri 4 hastayı kapsayan analiz), 
vücut ağırlığına (40 ila 135 kg), cinsiyete (249 erkek ve 203 kadını kapsayan analiz) ve ırka 
(399 Beyaz, 7 Siyah, 44 Asyalı ve 2 diğerini kapsayan analiz) göre fedratinibin farmakokinetiği 
üzerinde klinik olarak anlamlı bir etki gözlenmemiştir. 
 
Böbrek Yetmezliği: 
300 mg'lık tek bir fedratinib dozunun ardından, fedratinib EAAsonsuz normal böbrek fonksiyonu 
olan gönüllülere (C-G ile CLcr ≥ 90 mL/dak) kıyasla orta derecede böbrek yetmezliği olan 
hastalarda (C-G ile CLcr 30 mL/dak ila 59 mL/dak) 1,5 kat ve şiddetli böbrek yetmezliği (C-G 
ile CLcr 15 mL/dak ila 29 mL/dak) olanlarda 1,9 kat artmıştır. 
 
452 hastadan alınan kümülatif verilerin popülasyon farmakokinetiği analizinde, hafif böbrek 
yetmezliği (60 mL/dak ≤ CLcr <90 mL/dak olarak tanımlanan) ile ilgili olarak fedratinibin 
farmakokinetiği üzerinde klinik açıdan anlamlı bir etki gözlenmemiştir. 
 
Karaciğer Yetmezliği: 
Tek bir oral 300 mg fedratinib dozunun güvenliliği ve farmakokinetiği, normal karaciğer 
fonksiyonuna sahip ve hafif karaciğer yetmezliği (Child-Pugh Sınıf A) olan gönüllülerde 
yapılan bir çalışmada değerlendirilmiştir. Normal karaciğer fonksiyonuna sahip gönüllülere 
kıyasla hafif karaciğer yetmezliği olan gönüllülerde fedratinibin farmakokinetiği üzerinde 
klinik açıdan anlamlı bir etki gözlenmemiştir. 
 
452 hastadan alınan kümülatif verilerin popülasyon farmakokinetiği analizinde, hafif (toplam 
bilirubin ≤ ULN ve AST> ULN veya toplam bilirubin 1 ila 1,5 kat ULN ve herhangi bir AST 
artışı olarak tanımlanan; n=115) veya orta derece (toplam bilirubin> 1,5 ila 3 kat ULN ve 
herhangi bir AST olarak tanımlanan; n = 17) karaciğer yetmezliği ile ilgili olarak fedratinibin 
farmakokinetiği üzerinde klinik olarak anlamlı bir etki gözlenmemiştir. 
 
Fedratinib farmakokinetiği şiddetli karaciğer yetmezliği (Child-Pugh Sınıf C) olan hastalarda 
değerlendirilmemiştir (bkz. Bölüm 4.2). 
 
5.3 Klinik öncesi güvenlilik verileri 
 
Fedratinib, güvenlilik farmakolojisi, tekrarlı doz toksisitesi, genotoksisite ve üreme toksisitesi 
çalışmalarında ve bir karsinojenite çalışmasında değerlendirilmiştir. Fedratinib, 6 aylık 
Tg.rasH2 transgenik fare modelinde genotoksik ve karsinojenik değildi. Klinik öncesi 
çalışmalar, klinik açıdan anlamlı dozlarda fedratinibin gastrointestinal sistem veya beyinde 
tiamin taşınmasını inhibe etmediğini göstermiştir (bkz. Bölüm 4.2 ve 4.8). 
 
Farelerde, sıçanlarda ve köpeklerde 9 aya kadar tekrarlı doz toksisite çalışmalarında, gözlenen 
ana toksisiteler arasında kemik iliği hipoplazisi; safra kanalı hipertrofisi, nekroz ve 
proliferasyon; lenfoid atrofi/deplesyon; renal tübüler dejenerasyon/nekroz; gastrointestinal 
kanal iltihabı; iskelet ve kalp kası dejenerasyonu/nekrozu; akciğerin histiyositik infiltrasyonu; 
ve pnömoni ve/veya apseler dahil olmak üzere immünosupresyon bulgusu yer alıyordu. 
Tekrarlı doz toksikoloji çalışmalarında elde edilen en yüksek plazma maruziyetleri, mortalite 
dahil olmak üzere önemli toksisite ile ilişkilendirilmiştir ve önerilen en yüksek 400 mg dozda 
hastalarda tolere edilen plazma maruziyetinin altındaydı, bu da insanların fedratinib 
toksisitelerine karşı klinik öncesi türlerden daha az duyarlı olduğunu düşündürmektedir. 
Toksikoloji çalışmalarında kullanılan türlerde klinik olarak anlamlı maruziyetlere Sayfa 19 / 20 ulaşılmamıştır, bu nedenle bu çalışmalar, fedratinib ile ilgili klinik açıdan anlamlı güvenlilik 
verilerinin üretilmesinde sınırlı bir değere sahiptir. 
 
Fertilite ve erken embriyonik gelişim 
Fedratinib, erkek veya dişi sıçanlarda östrus döngüsü parametreleri, çiftleşme performansı, 
doğurganlık, gebelik oranı veya üreme parametreleri üzerinde hiçbir etkiye sahip değildi. 
Maruziyet (EAA), önerilen günde 400 mg dozda klinik maruziyetin yaklaşık 0,10 ila 0,13 katı 
olmuştur. Tekrarlı doz toksisite çalışmasında, insanlarda klinik maruziyete yaklaşık olarak 
eşdeğer maruziyetlerde, fedratinib erkek köpeklerde aspermi, oligospermi ve seminifer tübül 
dejenerasyonuna neden olmuştur (bkz. Bölüm 4.6). 
 
Embriyo-fetal gelişim 
Organogenez sırasında (hamileliğin 6. ila 17. günleri) hamile sıçanlara uygulanan fedratinib, 
implantasyon sonrası kayıp, düşük fetal vücut ağırlıkları ve iskelet varyasyonları dahil olmak 
üzere istenmeyen embriyo-fetal etkilerle ilişkilendirilmiştir. Bu etkiler, sıçanlarda, önerilen 
günlük insan dozu olan 400 mg/gün ile klinik maruziyetin yaklaşık 0,1 katında meydana 
gelmiştir. Tavşanlarda, fedratinib test edilen en yüksek doz seviyesinde (önerilen günlük insan 
dozunda klinik maruziyetin yaklaşık 0,08 katı maruziyet) gelişimsel toksisiteye neden 
olmamıştır. 
 
6.  FARMASÖTİK ÖZELLİKLER 
 
6.1 Yardımcı maddelerin listesi 
Kapsül içeriği 
Silisleşmiş mikrokristalin selüloz (mikrokristalin selüloz (E460) ve susuz kolloidal silika 
(E551) içerir). 
Sodyum stearil fumarat 
 
Kapsül Kabuğu 
Jelatin (E441) (sığır kaynaklı) 
Titanyum dioksit (E171) 
Kırmızı demir oksit (E172) 
 
Baskı mürekkebi 
Şellak (E904) 
Titanyum dioksit (E171) 
İzopropil alkola 
Bütanola 
Polipropilen glikol (E1520) 
aBaskı sırasında yok olur. 
 
6.2 Geçimsizlikler 
 
Geçerli değildir. 
 
6.3 Raf ömrü 
 
36 ay 
 
 Sayfa 20 / 20 6.4 Saklamaya yönelik özel önlemler 
 
30°C altındaki oda sıcaklığında saklayınız. Nemden korumak için şişeyi sıkıca kapatılmış 
şekilde saklayınız. 
 
6.5  Ambalajın niteliği ve içeriği 
 
Polipropilen çocuk emniyet kapaklı ve ısı indüksiyonlu yüksek yoğunluklu polietilen (HDPE) 
şişe.  
Her bir şişe 120 sert kapsül içermektedir ve bir karton ambalaj içinde sunulmaktadır. 
 
6.6 Beşeri tıbbi üründen arta kalan maddelerin imhası ve diğer özel önlemler 
 
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği" ve  
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir. 
 
7.  RUHSAT SAHİBİ 
 
Bristol-Myers Squibb İlaçları Inc. İstanbul Şubesi  
Sarıyer – İstanbul  
Tel: (0212) 335 89 00  
Faks: (0212) 286 2496  
 
8.  RUHSAT NUMARASI 
 
2024/144  
 
9.  İLK RUHSAT TARİHİ / RUHSAT YENİLEME TARİHİ 
 
İlk ruhsat tarihi: 20.05.2024 
Ruhsat yenileme tarihi:  
 
10.  KÜB’ÜN YENİLENME TARİHİ 