1 / 6 KULLANMA TALİMATI  
 
MUSCOFLEX® 4 mg kapsül  
Ağız dan yutarak alınır.  
 
• Etkin madde:  Her bir kapsülde 4 mg tiyokolşikosid . 
• Yardımcı maddeler:  Laktoz monohidrat  (inek sütü  kaynaklı ), mısır nişastası, magnezyum 
stearat, jelatin  (sığır  kaynaklı ), sodyum lauril sülfat, saflaştırılmış su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. MUSCOFLEX nedir ve ne için kullanılır?  
2. MUSCOFLEX’i kullanmadan önce dikkat edilmesi gerekenler  
3. MUSCOFLEX nasıl kullanılır?  
4. Olası yan etkiler nelerdir?  
5. MUSCOFLEX’in saklanması  
 
Başlıkları yer almaktadır.  
 
1. MUSCOFLEX nedir ve ne için kullanılır?  
 
MUSCOFLEX, kapsül formunda olup 4 mg tiyokolşikosid etkin maddesini içerir. Her bir 
kutuda, blisterde 20 veya 28 kapsül bulunmaktadır. Şeffaf jelatin kapsül içinde sarı renkli granül 
içerir.  
 
MUSCOFLEX  esas olarak kas gevşetici etkinliğe sahiptir. MUSCOFLEX , yetişkinlerde ve 16 
yaştan itibaren ergenlerde ani ortaya çıkan omurilik kaynaklı ağrılı kas kasılmalarının ek 
tedavisinde kullanılır.  
 
2. MUSCOFLEX’i kullanmadan önce dikkat edilmesi gerekenler  
 
MUSCOFLEX’i aşağıdaki durumlarda KULLANMAYINIZ  
Eğer;  
• Tiyokol şikoside ya da yardımcı maddelerden herhangi birine aşırı duyarlılığınız varsa, kas 
veya kasların görev yapamaması (kasılamaması) durumu varsa,  
• Gebelik ve emzirme döneminde iseniz,  
• Gebe kalma olasılığınız varsa ve etkili bir doğum kontrol yöntemi kullanmıyorsanız,  
• 16 yaşından küçükseniz.  
2 / 6 MUSCOFLEX ’i aşağıdaki durumlarda DİKKATLİ KULLANINIZ  
Eğer;  
• Sara hastası iseniz veya sara nöbeti riskiniz var ise.  
 
MUSCOFLEX kullanırken vücutta oluşan maddelerden biri, MUSCOFLEX yüksek dozlarda 
kullanıldığında bazı hücrelerde hasara (anormal kromozom sayısına) neden olabilir. Bu durum 
hayvanlarda ve laboratu varda yapılan çalışmalarda gösterilmiştir. İnsanlarda hücrelerde ortaya 
çıkabilen bu hasar kanser için risk faktörü oluşturur, doğmamış çocuğa zarar verebilir ve 
erkeklerde kısırlığa neden olabilir. Bu nedenle “Uygun kullanım ve doz/uygulama sıklığı için  
talimatlar” kısmında belirtilen doza ve tedavi süresine sıkı bir şekilde uyunuz. İlacı daha yüksek  
dozlarda ve 7 günden fazla kullanmayınız. Başka sorularınız varsa lütfen doktorunuza 
danışınız.  
 
MUSCOFLEX ile tedavi sırasında karaciğer hasarını gösteren belirtileri (örneğin iştah kaybı, 
bulantı, kusma, karın rahatsızlığı,  yorgunluk , koyu renkli idrar, sarılık, kaşıntı) fark ederseniz 
hemen MUSCOFLEX’i kullanmayı bırakmalısınız ve bu tür belirtilerin herhangi biri ortaya 
çıkarsa tıbbi yardım almalısınız.  
 
Eğer tedavi sırasında ishal ortaya çıkarsa , dozu ayarlayabilecek doktorunuza bildiriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MUSCOFLEX’in yiyecek ve içecek ile kullanılması  
MUSCOFLEX ’in yiyecek ve içecekler ile etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız . 
 
− Eğer hamileyseniz, hamile olabilme ihtimaliniz  varsa  veya hamile  olduğunuzu  
düşünüyorsanız ,  
− Doğurganlık potansiyeli olan ve doğum kontrol yöntemi kullanmayan bir kadın iseniz ,  
  
bu ilacı kullanmayınız. Bu ilaç doğmamış çocuğunuza zarar verebilir . 
 
Bu ilaç, sperm hücrelerine potansiyel hasar (anormal sayıda kromozom) nedeniyle erkek 
doğurganlığında sorunlara neden olabilir. Bu bulgu, laboratuvar çalışmalarına dayanmaktadır 
(bk. Bölüm 2 “Uyarılar ve önlemler” ).  
 
Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
Eğer emziriyorsanız bu ilacı kullanmayınız. Bunun nedeni ilacın anne sütüne geçmesidir.  
 
 
3 / 6 Araç ve makine kullanımı  
Klinik çalışmalara göre, tiyokolşikosidin ruhsal aktiviteye bağlı motor etkiler ile ilgili 
(psikomotor) performans üzerine etkisi yoktur. İlaç yaygın olarak uyuklamaya ve sersemliğe 
neden olabildiğinden, araç ve makine kullanırken dikkatli olunuz.  
 
MUSCOFLEX’in içeriğinde bulunan bazı yardımcı maddeler hakkında önemli bilgiler  
Her bir MUSCOFLEX 4 mg kapsülde 219 ,4 mg laktoz monohidrat bulunmaktadır. Eğer daha 
önceden doktorunuz tarafından bazı şekerlere karşı intoleransınız olduğu söylenmişse bu tıbbi 
ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
MUSCOFLEX’in  kas-iskelet sistemi üzerinde kas gevşetici etki gösteren diğer ilaçlarla birlikte 
alınması, birbirlerinin etkisini arttırabileceklerinden dolayı önerilmemektedir. Aynı sebepten 
ötürü, düz kaslar üzerine etkili olan bir diğer ilaçla birlikte kullanılması d urumunda, istenmeyen 
etkilerin görülme sıklığının artması ihtimaline karşı dikkatli olunmalıdır.  
 
Bu uyarının belirli bir süre önce kullanılmış veya gelecekte bir zaman kullanılacak ürünlere de 
uygulanabileceğini lütfen not ediniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. MUSCOFLEX nasıl kullanılır?  
 
Uygun kullanım ve doz/uygulama sıklığı için talimatlar:  
• Önerilen ve günlük maksimum doz, her 12 saatte bir alınmak koşuluyla (12 saat aralık 
verilerek) günde 2 defa 2 kapsül (8 mg tiyokolşikosid)’dür. Yani bir günde 4 kapsülden (toplam 
16 mg tiyokolşikosid) fazla MUSCOFLEX kullanmayınız.  
• Normalde MUSCOFLEX 4 mg kapsül ile tedavi süresi 5 -7 gündür. İlacı 7 günden fazla 
kullanmayınız.  
 
Uygulama yolu ve metodu:  
• MUSCOFLEX sadece ağızdan kullanım içindir. Kapsülleri çiğnemeyiniz.  
• Kapsülleri yeterli miktarda su ile (örneğin, bir bardak su ile), yemeklerden sonra alınız.  
 
Önerilen dozu aşmayınız ve uzun süreli kullanımdan kaçınınız.  
 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız.  
 
Doktorunuz MUSCOFLEX ile tedavinizin ne kadar süreceğini size bildirecektir. Tedaviyi 
erken kesmeyiniz çünkü istenen sonucu alamazsınız.  
 
Değişik yaş grupları:  
Çocuklarda kullanımı:  
Bu ilacı 16 yaşından küçük çocuklarda kullanmayınız.  
 
 
4 / 6 Yaşlılarda kullanımı:  
MUSCOFLEX’in yaşlı hastalardaki güvenlilik ve etkililiği incelenmemiştir.  
 
Özel kullanım durumları:  
Böbrek/Karaciğer yetmezliği:  
MUSCOFLEX’in böbrek/karaciğer yetmezliği olan hastalardaki güvenlilik ve etkililiği 
incelenmemiştir.  
 
Eğer MUSCOFLEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla MUSCOFLEX  kullandıysanız : 
MUSCOFLEX’ten  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MUSCOFLEX ’i kullanmayı unutursanız  
Unutulan dozları dengelemek için çift doz almayınız.  
 
MUSCOFLEX ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler nelerdir?  
 
Tüm ilaçlar gibi, MUSCOFLEX’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:    10 hastanın en az 1’inde görülebilir.  
Yaygın:      10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla 
görülebilir.  
Çok seyrek:    10.000 hastanın birinden az görülebilir.  
Bilinmiyor:    Eldeki verilerle sıklığı saptanamıyor.  
 
Aşağıdakilerden biri olursa, MUSCOFLEX ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yüz, dudakların şişmesi ya da ağzın veya boğazın yutmayı veya nefes 
almayı zorlaştıracak şekilde şişmesi,  
• Kaşıntı, deri ve mukoza üzerindeki şişmeler (anjiyonörotik ödem), ciddi alerjik reaksiyonlar 
(anaflaktik şok),  
• Kurdeşen (ürtiker)  
• Baygınlık (vazovagal senkop) , 
• Havale ler (nöbet)  (bk. 2. MUSC OFLEX ’i kullanmadan önce dikkat edilmesi gerekenler),  
• Kan basıncında düşüş (hipotansiyon), geçici olarak bilinçte bulanıklık.  
 
Bunların hepsi çok ciddi yan etkilerdir.  
 
5 / 6 Eğer bunlardan biri sizde mevcut ise, sizin MUSCOFLEX’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek  olabilir.  
 
Bu çok ciddi yan etkilerin hepsi oldukça seyrek görülür.   
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Karaciğer iltihabı (hepatit)  (bk. 2. MUSCO FLEX ’i kullanmadan önce dikkat edilmesi 
gerekenler),  
• Mide (karın) bölgesinde ağrı veya rahatsızlık hissi, iştah kaybı, bulantı, kusma, ciltte veya 
göz aklarında sararma (sarılık), idrarın normalden koyu renkte olması, kaşıntı, ateş ve 
yorgunluk (bunlar karaciğer sorunlarının belirtileri olabilir),  
• Sersemlik, uyuklama hali,  
• Kaşıntı,  
• Deri döküntüleri . 
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın:  
-Uyuşukluk,  
-İshal, mide ağrısı (gastralji).  
 
Yaygın olmayan  
- Bulantı, kusma,  
- Alerjik cilt reaksiyonları.  
 
Seyrek:  
- Cilt tahrişleri (kurdeşen),  
- Boğaz, göğüs ve midede ağrı ve yanma (mide ekşimesi).  
 
Bunlar MUSCOFLEX’in hafif yan etkileridir.  
 
Bu yan etkiler doz azaltıldığında veya tedavi kesildiğinde kaybolur.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
6 / 6 5. MUSCOFLEX ’in saklanması  
 
MUSCOFLEX’i çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız.  
 
Son kullanma tarihi ile uyumlu olarak kullanınız . 
Ambalajdaki son kullanma tarihinden sonra MUSCOFLEX ’i kullanmayınız.  
 
Eğer üründe ve/veya ambalajında bozukluklar fark ederseniz MUSCOFLEX’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı … tarihinde onaylanmıştır.  
 
