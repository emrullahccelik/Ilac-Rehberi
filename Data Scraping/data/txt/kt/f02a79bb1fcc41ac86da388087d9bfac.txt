1 
 KULLANMA TALİMATI  
 
BROLUST 500 mikrogram tablet 
 Ağız yoluyla alınır  
• Etkin madde: Her bir tablet 500 mikrogram roflumilast içerir. 
• Yardımcı maddeler: Laktoz monohidrat (inek sütünden elde edilen), Prejelatinize 
nişasta, Magnezyum stearat 
 
 Bu    ilaç    ek    izlemeye   tabidir.   Bu   üçgen    yeni   güvenlilik    bilgisinin    hızlı  
olarak belirlenmesini sağlayacaktır. Meydana gelen herhangi bir yan etkiyi  
raporlayarak  yardımcı olabilirsiniz. Yan etkilerin nasıl raporlanacağını öğrenmek için 4.  
Bölümün sonuna bakabilirsiniz. 
 
 
 
Bu Kullanma Talimatı nda:  
 
1. BROLUST  nedir ve ne için kullanılır?  
2. BROLUST’ı kullanmadan önce dikkat edilmesi gerekenler  
3. BROLUST nasıl kullanılır?  
4. Olası yan etkiler nelerdir?  
5. BROLUST’ın saklanması  
Başlıkları yer almaktadır.  
 
1. BROLUST nedir ve ne için kullanılır?  
 
BROLUST 500 mcg Tablet, beyaz beyazımsı, yuvarlak, bikonveks tabletlerdir. 
30 tablet ve 90 tablet içeren şeffaf PVC/PE/PVdC – alüminyum folyo blister ambalajlarda takdim 
edilir. 
 
BROLUST’ın etkin maddesi, iltihap giderici bir madde olan roflumilast’tır. Roflumilast vücut  
hücrelerinde doğal olarak bulunan protein yapısındaki fosfodiesteraz 4 maddesinin etkinliğini  
azaltır. Bu proteinin etkinliğinin azalması, nefes yollarında meydana gelen iltihaplanmayı azaltır 
ve Kronik Obstrüktif (uzun süreli tıkayıcı) Akciğer Hastalığı’na (KOAH) bağlı olarak nefes 
yollarının daralmasını önemli ölçüde önler. Böylece BROLUST kullanan hastaların solunum 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında doktora veya hastaneye gittiğinizde,  doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun d ışında yüksek 
veya düşük doz kullanmayınız. 2 
 problemleri hafifler. 
BROLUST, geçmişte sık sık ağırlaşan KOAH belirtileri (alevlenme denilen) ve kronik bronşiti 
olan yetişkinlerde şiddetli kronik obstrüktif akciğer hastalığının (KOAH) idame tedavisinde 
kullanılır. KOAH öksürme, hırlama, göğüs sıkışması veya nefes almada zorlanma gibi belirtilere  
yol açan, akciğerlerin daralması (tıkanma) ve küçük hava kanallarının duvarlarında şişme ve 
iltihaplanmaya (enflamasyon) yol açan uzun süreli bir rahatsızlıktır. BROLUST, bronkodilatör 
(solunum yollarını genişletici) adı verilen ilaçlara ek olarak kullanılır. 
 
2. BROLUST’ı kullanmadan önce dikkat edilmesi gerekenler   
BROLUST’ı aşağıdaki durumlarda KULLANMAYIN IZ  
- Roflumilasta veya ilacın herhangi bir bileşenine karşı aşırı duyarlı (alerjik) iseniz  (yardımcı 
maddeler listesine bakınız). 
- Şiddetli veya orta şiddetli karaciğer hastalığınız varsa. 
 
BROLUST’ı aşağıdaki durumlarda DİKKATLİ KULLANINIZ  
BROLUST ani soluk kesilmesi krizinin (akut bronkospazm, ani gelişen hava yolu daralması) 
tedavisine yönelik bir ilaç değildir. Ani bir soluk kesilmesi krizini rahatlatmak üzere 
doktorunuzun size bu tarz bir krizle başa  çıkabilecek, her zaman ulaşabileceğiniz başka bir ilaç 
vermesi gerekir. BROLUST bu tarz bir durumda size yardımcı  olamayacaktır. 
 
Düzenli olarak tartılmalısınız. Bu ilacı kullanırken istem dışı (bir diyet veya egzersiz programı  
ile ilişkili olmayan) bir kilo kaybı gözlemlerseniz doktorunuza söyleyiniz. 
 
Şiddetli bağışıklık sistemi hastalıkları (örneğin: HIV enfeksiyonu, multipl skleroz, lupus 
eritematozus, progresif multifokal lökoensefalopati), şiddetli akut bulaşıcı hastalıklar 
(tüberküloz  veya akut hepatit gibi), kanser (yavaş büyüyen bir cilt kanseri olan bazal hücre 
karsinoması  dışındaki kanser türleri) veya ciddi kalp yetmezliği olan hastalarda BROLUST 
kullanımı tecrübe  edilmediğinden bu hastalıklarda BROLUST önerilmemektedir. Size bu 
hastalıklardan herhangi  birisi ile ilgili teşhis konulduysa doktorunuza söyleyiniz. 
 
Daha önce tüberküloz, viral hepatit, herpes viral enfeksiyonu veya herpes zoster adlı 
hastalıkları  geçirdi iseniz doktorunuza söyleyiniz. Bu hastalıklardaki deneyim sınırlıdır. 
 
BROLUST ile tedavinin ilk birkaç haftasında ishal, bulantı, karın ağrısı veya baş ağrısı  
yaşayabilirsiniz. Bu yan etkilerden herhangi biri tedavinin ilk birkaç haftası içinde düzelmezse  
doktorunuza söyleyiniz. 
 
BROLUST’ın, geçmişte intihar düşüncesi ve davranışı ile ilişkilendirilen depresyon (ruhsal  
çöküntü) geçirmiş olan hastalarda kullanılması tavsiye edilmez. Ayrıca uykusuzluk, endişe,  
sinirlilik ve depresyon (ruhsal çöküntü) benzeri durumlar yaşanabilir. BROLUST tedavisine  
başlamadan önce, bunlara benzer psikolojik şikayetlerinizin olup olmadığını doktorunuzla 
konuşunuz ve aldığınız başka ilaçlar varsa doktorunuza söyleyiniz. Ayrıca, ruh halinizde veya  
davranışlarınızda herhangi bir değişiklik olursa veya aklınızdan intihar etme düşüncesi geçerse, 
siz veya bakım vereninizin hemen doktorunuza haber vermesi gerekir. 3 
  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
başvurunuz. 
 
BROLUST’ın yiyecek ve içecek ile kullanılması:  
Bu ilacı yiyecek veya içecek ile birlikte kullanabileceğiniz gibi, ayrı olarak da kullanabilirsiniz. 
 
Hamilelik  
İlacı kullanmadan önce doktorunuza veya eczacınıza danı şınız. 
Hamileyseniz veya hamile kalmayı planlıyorsanız, ya da hamile olabileceğinizi düşünüyorsanız  
BROLUST’ı kullanmayınız. BROLUST tedaviniz sırasında hamile kalmamanız ve tedavi 
sırasında etkili bir doğum kontrol yöntemi uygulamanız gerekir çünkü BROLUST doğmamış 
bebeğiniz için  zararlı olabilir. 
Tedaviniz sırasında hamile oldu ğunuzu farkederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
Emziriyorsanız BROLUST’ı kullanmayınız. 
 
Araç ve  makine kullanımı  
BROLUST’ın araç ve makine kullanımı üzerinde herhangi bir etkisi yoktur. 
BROLUST’ın içeriğindeki bazı maddeler ile ilgili önemli bilgiler  
BROLUST laktoz içerir. Eğer daha önceden doktorunuz tarafından bazı şekerlere karşı  
tahammülsüzlüğünüz (intoleransınız) olduğu söylemişse bu ilacı almadan önce doktorunuzla  
iletişime geçiniz. 
 
Diğer ilaçlarla birlikte kullanımı  
 
Aşağıdakilerden herhangi birini kullanıyorsanız BROLUST’ı kullanmaya başlamadan önce  
doktorunuzu bilgilendirmelisiniz: 
 
- Solunum hastalıklarının tedavisinde kullanılan teofilin adlı maddeyi içeren ilaçlar 
- Bağışıklık sistemi hastalıklarının tedavisi için kullanılan ilaçlar (örneğin: metotreksat, 
azatiyoprin, infliksimab, etanersept veya uzun süreli kullanılan oral kortikosteroidler) 
- Fluvoksamin (endişe bozuklukları ve depresyon tedavisinde kullanılır), enoksasin 
(bakteriyel  enfeksiyonların tedavisinde kullanılır) veya simetidin (mide ülserleri ve mide 
ekşimesi tedavisinde kullanılır) içeren ilaçlar 
 
Rifampisin etkin maddesini içeren antibiyotik bir ilaçla, veya epilepsi (sara) hastalığında 
kullanılan, fenobarbital, karbamazepin veya fenitoin etkin maddelerini içeren ilaçlarla birlikte  
kullanıldığında BROLUST’ın etkisi azalabilir. Eritromisin etkin maddesini içeren antibiyotik bir 
ilaçla, mantardan kaynaklanan enfeksiyonların tedavisine yönelik kullanılan ketokonazol etkin 4 
 maddesini içeren ilaçlarla, solunum yolu ile ilgili hastalıkların tedavisinde kullanılan teofilin 
etkin maddesini içeren ilaçlarla veya Gestoden ve etinil estradiol içeren bir oral doğum kontrol 
hapı ile birlikte kullanıldığında BROLUST’ın etkisi artabilir. Tavsiye için doktorunuza 
danışınız. 
BROLUST, KOAH tedavisinde inhalasyon (nefes) yoluyla veya oral yoldan (ağızdan) alınan 
kortikosteroid veya bronkodilatör ilaçlarla birlikte alınabilir. Doktorunuz söylemediği sürece bu 
ilaçları kesmeyiniz ve dozlarını azaltmayınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. BROLUST nasıl kullanılır?  
 
Uygun kullanım ve doz/uygulama sıklığı için talimatlar:  
BROLUST’ı daima doktorunuzun söylediği şekilde kullanınız. Emin değilseniz doktorunuza 
veya eczacınıza danışınız. 
 İlk 28 gün  önerilen başlangıç dozu günde bir defa 250 mikrogram tablettir.  
Başlangıç dozu, tam dozu almaya başlamanızdan önce ilaca vücudunuzun alışmasına 
yardımcı olmak için verilen bir düşük dozdur. Bu düşük dozda ilacın tam etkisini 
almayacaksınız, bu yüzden 28 gün sonrasında tam dozu (idame dozu denmektedir) 
almaya geçiş yapmanız çok önemlidir.  
 28 gün sonra  önerilen idame dozu günde bir defa 500 mikrogram tablettir.  
 
Uygulama yolu ve metodu:  
BROLUST’ı bol su ile yutarak kullanınız. Yemekle birlikte veya ayrı olarak  
kullanabilirsiniz.  Her gün aynı saatte kullanınız. 
BROLUST’ın etkisini görebilmeniz için haftalarca kullanmanız gerekebilir. 
 
Değişik yaş grupları  
 
  Çocuklarda kullanım:  
  BROLUST 18 yaşın altındaki hastalar tarafından kullanılmamalıdır. 
 
  Yaşlılarda kullanım:  
  Herhangi bir doz ayarlamasına gerek yoktur. 
 
Özel kullanım durumları   
 
Böbrek yetmezliği  
Herhangi bir doz ayarlaması gerekli değildir. 
 
Karaciğer yetmezliği  
Child-Pugh A olarak sınıflandırılan hafif karaciğer yetmezliği olan hastalar üzerinde yapılan  5 
 çalışmalar, doz ayarlaması tavsiyesi için yeterli değildir; bu nedenle BROLUST bu hastalarda  
dikkatli kullanılmalıdır. 
Child Pugh B veya C olarak sınıflandırılan orta şiddette veya şiddetli karaciğer yetmezliği olan 
hastalar BROLUST kullanmamalıdır. 
Eğer BROLUST’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla BROLUST kullandıysanız  
BROLUST’tan kullanmanız gerekenden fazlasını kullanmı şsanız, derhal bir doktor veya eczacı 
ile konuşunuz. 
 
Eğer kullanmanız gerekenden fazla tablet kullandıysanız; baş ağrısı, bulantı, ishal, sersemlik hissi, 
çarpıntı, baş dönmesi, ciltte terden kaynaklanan yapışkanlık hissi ve düşük kan basıncı gibi belirtiler 
yaşayabilirsiniz. Mümkünse ilacınızı ve bu kullanma talimatını yanınıza alınız. 
 
BROLUST’ı kullanmayı unutursanız:  
İlacınızı normal zamanında almayı unutursanız, gün içinde hatırladığınız zaman alınız. Eğer o gün 
içerisinde hatırlamazsanız ertesi gün her zamanki saatte normal kullanımınıza devam ediniz. 
İlacınızı aynı zamanda almaya devam ediniz. 
 
Unutulan dozu dengelemek için çift doz almayınız.  
 
BROLUST ile tedavi sonlandırıldığında oluşabilecek etkiler:  
Hastalık belirtileriniz geçse bile, akciğer fonksiyonunuzun kontrol altına alınabilmesi için  
doktorunuzun reçete ettiği süre boyunca BROLUST’ı kullanmaya devam etmelisiniz. 
Bu ilacın kullanımı ile ilgili daha fazla sorunuz varsa doktorunuza veya eczacınıza danışınız. 
 
4. Olası yan etkiler nelerdir?  
 
Tüm ilaçlar gibi BROLUST’ın içeriğinde bulunan maddelere karşı duyarlılık gelişen kişilerde yan 
etkiler gözlenebilir. 
 
BROLUST ile tedavinin ilk birkaç haftasında ishal, kilo kaybı, bulantı, karın ağrısı veya baş 
ağrısı yaşayabilirsiniz. Bu yan etkilerden herhangi biri tedavinin ilk birkaç haftası içinde 
düzelmezse doktorunuza söyleyiniz. 
 
Bazı şiddetli yan etkiler olabilir. Klinik çalışmalarda ve pazarlama sonrası deneyimlerde, intihar 
düşüncesi ve davranışı (intihar dahil) vakaları rapor edilmiştir. Eğer aklınızdan intihar 
düşüncesi geçtiyse lütfen doktorunuzu bilgilendiriniz. Ayrıca uykusuzluk (yaygın), endişe 
(yaygın olmayan), sinirlilik (seyrek), panik atak (seyrek) veya depresif ruh hali (seyrek) 
yaşayabilirsiniz. 
 
Yaygın olmayan vakalarda alerjik reaksiyonlar görülebilir. Alerjik reaksiyonlar derinizde ve 6 
 seyrek durumlarda göz kapaklarınızda, yüzünüzde, dudaklarınızda ve dilinizde şişmeye neden 
olarak nefes almanızda güçlüğe ve/veya kan basıncınızın düşmesine ve kalp atışınızın 
hızlanmasına yol açabilir. Alerjik reaksiyon olması durumunda BROLUST’ı kullanmayı 
durdurunuz ve DERHAL doktorunuza bildiriniz veya size en yakın hastanenin acil bölümüne 
başvurunuz. Kullandığınız tüm ilaçlar ile birlikte bu kullanma talimatını da yanınızda götürerek 
aldığınız tedavi hakkında bilgi veriniz. 
 
Diğer yan etkiler aşağıdakileri içerir. Yan etkiler aşağıdaki kategorilerde gösterildiği şekilde 
tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Yaygın  
 İshal, bulantı, karın ağrısı  
 Kilo kaybı, iştah kaybı 
 Baş ağrısı 
 Uykusuzluk 
 
Yaygın olmayan  
 Aşırı duyarlılık 
 Kaygı, endişe 
 Titreme, baş dönmesi (vertigo), sersemlik hissi 
 Çarpıntı 
 Mide mukozası iltihabı (gastrit), kusma 
 Mide asidinin yemek borusuna geri kaçışı (reflü), hazımsızlık 
 Döküntü 
 Kas ağrısı, kas güçsüzlüğü veya kramplar 
 Sırt ağrısı 
 Güçsüzlük veya yorgunluk hissi, halsizlik 
 
Seyrek 
 Alerji sonucu yüz ve boğazda şişme  
 Erkeklerde göğüslerin büyümesi 
 İntihar düşüncesi veya davranışı, sinirlilik, depresyon, panik atak 
 Tat alma duyusunda bozukluk 
 Solunum yolu enfeksiyonları (akciğer iltihabı hariç) 
 Kanlı dışkı, kabızlık 
 Karaciğer enzim düzeylerinin yükselmesi (kan testlerinde gözlenir)  
 Kurdeşen (ürtiker) 7 
  Kas enzim düzeylerinin yükselmesi (kan testlerinde gözlenir) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz. 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  www.t it 
ck.gov.t r sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 
numaralı yan etki bildirim hattını arayarak Türkiye Farmakovijilans Merkezi (TÜFAM)’ne  
bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız. 
 
5. BROLUST’ın Saklanması  
Çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra BROLUST’ı kullanmayınız.  
Son kullanma tarihi olarak belirtilen ayın son gününe kadar geçerlidir.  
 
Bu ilaç herhangi bir özel saklama koşulu gerektirmez. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:   Ardi Farma İlaç Pazarlama Tic. Ltd. Şti. 
    Pendik / İstanbul 
 
Üretim Yeri:    Vem İlaç San.ve Tic. Ltd. Şti. 
    Kapaklı/Tekirdağ 
 
 
 
Bu kullanma talimatı …/…/… tarihinde onaylanmı ştır. 