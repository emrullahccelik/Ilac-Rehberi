 
1 / 6 KULLANMA TALİMATI  
NAXODER %1 deriye uygulanacak sprey, çözelti   
Deri üzerine uygulanır.  
 
• Etkin madde:  Her 1 ml sprey  çözelti  10 mg naftifin hidroklorür içerir.  
• Yardımcı madde(ler):  Propilen glikol, etanol, saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ila ç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlacınız hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. NAXODER nedir ve ne için kullanılır?  
2. NAXODER’i kullanmadan önce dikkat edilmesi gerekenler  
3. NAXODER nasıl kullanılır?  
4. Olası yan etkiler nelerdir?  
5. NAXODER’in saklanması  
Başlıkları yer almaktadır . 
 
1. NAXODER nedir ve ne için kullanılır?  
NAXODER naftifin isimli etkin maddeyi içerir ve mantar enfeksiyonlarının harici tedavisinde 
kullanılır. NAXODER deri mantarları, maya mantarları, küf mantarları ve diğer mantarlara  
karşı etkinlik gösterir. NAXODER aynı zamanda mantar enfeksiyonlarında sıklıkla oluşan 
farklı birçok bakteriye karşı da etkilidir.  
NAXODER sprey şeklinde 20 ml’lik ambalajlarda sunulmaktadır.  
Ayaklar, özellikle ayak parmak araları, ayak tabanı (kızarıklık, pullanma ve şişkinlik ya da 
kaşıntılı kabarcıklar olarak görülür) ve tırnaklarda oluşan mantar enfeksiyonlarının tedavisinde 
deri üzerinde kullanılır.  
 
2. NAXODER’i kullanmadan önce dikkat edilmesi gerekenler  
NAXODER’i aşağıdaki durumlarda KULLAN MAYINIZ  
Eğer;  
Naftifin, propilen glikol veya ilacın içeriğindeki diğer maddelere karşı aşırı duyarlılığınız varsa.   
2 / 6 NAXODER’i aşağıdaki durumlarda DİKKATLİ KULLANINIZ  
Yalnızca haricen kullanım içindir, göze temas ettirmeyiniz ve açık yaralara uygulamayınız.  
Eğer hastalığınızın belirtileri iyileşmezse ve ilacınız beklenen etkiyi göstermezse doktorunuza 
söyleyiniz.  
 
NAXODER’in göz, burun, ağız mukozalarına ve diğer mukozalara bulaşmamasına dikkat 
edilmelidir.  
 
İçerdiği propilen glikol nedeniyle c iltte irritasyona neden olabilir.  
 
Semptomlar devam ederse veya uygulama ile beklenen başarı gerçekleşmezse, mümkün olan 
en kısa sürede tıbbi konsültasyona başvurulmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfe n doktorunuza 
danışınız.  
 
NAXODER’in yiyecek ve içecek ile kullanılması  
Deri üzerine sürülerek uygulandığından, yiyecek ve içeceklerle etkileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, doktorunuz önermedikçe NAXODER kullanmayınız.  Doğru kullanıldığında, 
doğmamış çocuk veya bebek üzerinde herhangi bir etki beklenmez.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Doktorunuz tarafından önerilmediği müddetçe emzirme döneminde NAXODER 
kullanmayınız.  
 
Araç ve makine kullanımı  
Araç ve makine kullanım yeteneği üzerine etkisi gözlenmemiştir.  
 
NAXODER’in içeriğ inde bulunan bazı yardımcı maddeler hakkında önemli bilgiler  
İçeriğinde bulunan propilen glikol ciltte iritasyona (tahriş) neden olabilir.   
3 / 6 NAXODER  etanol içerir ve bu nedenle gözlere temas ettirilmemeli ve ciltte açık yaralar 
bulunan yerlere sürülmemelidir . Etanol, ağrılı yanmalara neden olabilir.  
 
Diğer ilaçlar ile birlikte kullanımı  
NAXODER’in diğer ilaçlar ile etkileştiğine dair bilgi bulunmamaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandını z ise lütfen doktorunuza veya eczacınıza bunlar hakkında bilgi veriniz.  
 
3. NAXODER nasıl kullanılır?  
Uygun kullanım ve doz/uygulama sıklığı için talimatlar:  
NAXODER’i her zaman, tam olarak doktorunuzun söylediği şekilde kullanınız. Emin 
değilseniz doktorunuza veya eczacınıza danışınız.  
Doktorunuz tarafından farklı bir doz önerilmemişse, NAXODER günde bir kez, tercihen 
akşamları, hastalıklı bölgeye püskürtülür.  
Çözelti , hastalıklı derinin çevresindeki sağlıklı derinin yaklaşık 2 cm dışına taşacak biçimde 
uygulanmalıdır.  
Kaşıntı gibi belirtilerin çok çabuk ortadan kaybolmasına karşın nüksü önlemek için tedavi, 
bütün hastalık belirtileri kaybolduktan sonra 1 -2 hafta daha sürdürülmelidir. Toplam tedavi 
süresi, enfeksiyondan sorumlu mantar türü ne, enfeksiyonun yerine ve şiddetine bağlıdır.  
 
Tedaviye başladıktan sonraki 4 hafta içinde hastalık semptomlarında herhangi bir iyileşme 
olmazsa, doktorunuza danışınız.  
 
Mantar enfeksiyonlarının tedavisinde aşağıdaki durumları dikkate alınız:  
• Mantar enfek siyonuna yol açan organizmalar giysilerinize geçebileceğinden giysiler her 
gün değiştirilmelidir.  
• Enfeksiyonlu deriyi kuru tutunuz. Dar ve hava geçirmeyen giysiler giymekten kaçınınız 
(dar ayakkabılar içerisine sentetik çoraplar gibi)  
• Yıkandıktan sonra enf eksiyonlu bölgeyi kurulayınız ve kullanılan bez ile havluları her gün 
değiştiriniz.  
• Eğer ayağınızda mantar enfeksiyonu varsa, başkalarına bulaşmasını engellemek ve 
kendinizde enfeksiyonun tekrarlamasına sebep olmamak için evde, havuzda veya otel gibi 
yerle rde çıplak ayakla dolaşmaktan kaçınınız.  
• Mantar enfeksiyonunuz tamamen iyileşinceye kadar sauna veya buhar banyosuna 
gitmeyiniz.  
 
Uygulama yolu ve metodu:  
Deri veya tırnak üzerine püskürtülerek uygulanır.   
4 / 6 Uygulamadan önce hastalıklı deri ya da tırnak bölge si ılık su ile yıkanmalı ve iyice 
kurutulmalıdır.  
Ambalaj ilk açıldığında, ilacın püskürmesi için pompaya birkaç kez basılması gerekir. Çözelti 
püskürmeye başladığında, her basışta 0.1 ml NAXODER püskürtülür. Özel tasarımı sayesinde, 
şişenin her pozisyonun da pompa kolaylıkla çalıştığından, vücut kıvrımlarına yerleşmiş 
enfeksiyonlara ulaşmak mümkündür.  
 
Değişik yaş grupları:  
Çocuklarda kullanımı:  
Naftifin hidroklorürün 18 yaşından küçük çocuklarda ve ergenlerde güvenliliği ve etkililiği 
şimdiye kadar sistematik olarak test edilmemiştir. Veri yoktur.  
Yaşlılarda kullanımı:  
Doz ayarlamasına gerek yoktur.  
Özel kullanım durumları:  
Böbrek yetmezliği/ Karaciğer yetmezliği  
Doz ayarlamasına gerek yoktur.  
Eğer NAXODER ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla NAXODER kullandıysanız:  
Yaşamı tehdit eden durumların ortaya çıkmasından korkmanıza gerek yoktur.  
Yanlışlıkla ağızdan yutulması durumunda, bir doktora başvurunuz. Uygun semptomatik tedavi 
önerilir.  
NAXODER’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
NAXODER’i kullanmayı unutursanız  
Unutulan dozları dengelemek için çift doz almayınız.  
 
NAXODER ile tedavi sonlandırıldığında oluşabilecek etkiler  
Tedavinizi sonlandırmadan önce mutlaka doktorunuza danışınız.  
 
4. Olası yan etkiler nelerdir?  
Tüm ilaçlar gibi NAXODER’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 100 0 hastanın birinden fazla görülebilir.   
5 / 6 Seyrek: 1000 hastanın birinden az görülebilir.  
Çok seyrek: 10000 hastanın birinden az görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
Aşağıdakilerden herhangi birini fark ederse niz, doktorunuza söyleyiniz:  
Bilinmiyor:  
 • Kuruluk hissi,  
 • Ciltte kızarıklık ve yanma gibi lokal tahriş belirtileri,  
 •  Kontakt dermatit (ciltte kızarıklık veya uygulama yerinde tahriş)  
 
Bunlar NAXODER’in hafif yan etkileridir.  
Tedaviye sadece bazı durumlarda son verilmelidir. Yan etkiler tedaviye son verildikten sonra 
ortadan kalkar.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. NAXODER’in saklanması  
NAXODER’i çocukların göremeyeceği, erişemeyeceği yerlerde ve ambalajında saklayınız.  
 
25oC’nin altındaki oda sıcaklığında saklanmalıdır.  
 
Eğer üründe ve/veya ambalajında bozukluklar fark ederseniz NAXODER’i kullanmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra NAXODER’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
Vefa İlaç San. ve Tic. A.Ş.  
6 / 6 Beylikdüzü OSB Mah. 2. Cadde No:3/2  
Beylikdüzü/İstanbul  
Telefon: (0212) 438 70 85  
Faks  : (0212) 438 70 87  
 
Üretim yeri:  
Vefa İlaç San. ve Tic. A.Ş. 
Beylikdüzü/ İstanbul  
 
Bu kullanma talimatı ../../…. tarihinde onaylanmıştır.  
 
 