KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
PARSABİV® 2,5 mg/0,5 mL I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir flakon 0,5 mL çözeltide 2,5 mg etelkalsetid (hidroklorür olarak) içerir.
Her mL’de 5 mg etelkalsetid bulunur.
Yardımcı madde(ler):
Sodyum klorür: 4,3 mg
Sodyum hidroksit: pH ayarlayıcı (yeterli miktarda)
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz çözelti.
4. KLİNİK ÖZELLİKLER
4.1 Terapötik endikasyonlar
PARSABİV®, hemodiyaliz tedavisi alan kronik böbrek hastalığı (KBH) olan yetişkin
hastalardaki sekonder hiperparatiroidizmin (SHPT) tedavisinde endikedir.
Kullanım Sınırlamaları:
PARSABİV® paratiroid karsinomu, primer hiperparatiroidizmi ya da hemodiyaliz tedavisi
görmeyen kronik böbrek hastalığı olan erişkin hasta gruplarında çalışılmadığından bu
gruplarda kullanımı önerilmemektedir.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji
Etelkalsetid için önerilen başlangıç dozu haftada 3 kez bolus enjeksiyonla uygulanan 5 mg’dır.
İlk PARSABİV® dozunun uygulamasından, doz artışından veya doz durdurulduktan sonra
1yeniden başlanmasından önce (ayrıca serum kalsiyum seviyelerine dayanan doz ayarlamalarına
bakınız) düzeltilmiş serum kalsiyumu normal aralığın alt sınırında veya üstünde olmalıdır.
PARSABİV® haftada 3 kereden daha sık uygulanmamalıdır.
Doz titrasyonu
Dozların kişiye göre uyarlanması için PARSABİV® 2,5 mg ile 15 mg arasında titre edilmelidir.
Doz, istenilen paratiroid hormonu (PTH) hedefine ulaşmak amacıyla 4 haftada birden daha sık
olmamak kaydıyla 2,5 mg veya 5 mg’lık artışlarla maksimum haftada 3 kez 15 mg’a
artırılabilir.
PTH seviyelerine dayalı doz ayarlamaları
PTH, PARSABİV® başlanmasından veya doz ayarlamasından 4 hafta sonra ve idame sırasında
yaklaşık her 1 ila 3 ayda bir ölçülmelidir. Doz ayarlama, idame fazı dahil tedavi boyunca
herhangi bir zamanda gerekebilir.
Eğer PTH 100 pg/mL'nin (10,6 pmol/L) altındaysa, doz azaltılmalı veya geçici olarak
durdurulmalıdır. Eğer doz azaltımının ardından PTH > 100 pg/mL olmazsa doz
durdurulmalıdır. Dozun durdurulduğu hastalarda PTH > 150 pg/mL (15,9 pmol/L) ve diyaliz
öncesi düzeltilmiş serum kalsiyum değeri (düzeltilmiş Ca) ≥ 8,3 mg/dL (2,08 mmol/L)
olduğunda PARSABİV® daha düşük bir dozda yeniden başlatılmalıdır. Eğer hastaya uygulanan
son doz 2,5 mg, PTH > 300 pg/mL (31,8 pmol/L) ve en yakın tarihli diyaliz öncesi düzeltilmiş
serum Ca düzeyi ≥ 8,3 mg/dL (2,08 mmol/L) ise PARSABİV® 2,5 mg doz seviyesinde yeniden
başlatılabilir.
Düşük kalsiyum tedavisine yönelik ilave öneriler aşağıdaki tabloda sunulmuştur.
PARSABİV®, uygun olduğunda fosfat bağlayıcı ve/veya D vitamini sterolleri dahil terapötik
rejimin bir parçası olarak kullanılabilir (bkz. Bölüm 5.1).
Serum kalsiyum seviyelerine dayalı doz ayarlamaları
PARSABİV® başlanmasından veya doz ayarlamasından sonra 1 hafta içinde serum kalsiyumu
ölçülmelidir. Bir hasta için idame fazı belirlendiğinde, düzeltilmiş serum kalsiyumu yaklaşık
4 haftada bir ölçülmelidir. Çalışmalarda toplam serum kalsiyumu Roche modüler analiz
cihazları kullanılarak ölçülmüştür. Düzeltilmiş serum kalsiyumu için normal aralığın alt sınırı
8,3 mg/dL (2,08 mmol/L) olmuştur. Diğer laboratuvar analizleri normal aralığın alt sınırı için
farklı eşik değerlere sahip olabilir.
Düzeltilmiş serum kalsiyum seviyelerinde normal aralığın alt sınırının altında klinik olarak
anlamlı azalışlar olması ve/veya hipokalsemi semptomları meydana gelmesi durumunda,
aşağıdakilerin uygulanması önerilmektedir:
2Düzeltilmiş serum kalsiyum
değeri veya klinik Öneriler
hipokalsemi* semptomları:
 Klinik olarak endikeyse:
- kalsiyum takviyeleri, kalsiyum içeren fosfat
< 8,3 mg/dL (2,08 mmol/L) ve bağlayıcılar ve/veya D vitamini sterollerine
≥ 7,5 mg/dL (1,88 mmol/L) başlayınız veya bunları artırınız.
- diyalizat kalsiyum konsantrasyonunu artırınız.
- PARSABİV® dozunu azaltmayı düşününüz.
 Düzeltilmiş serum kalsiyum düzeyleri ≥ 8,3 mg/dL
(2,08 mmol/L) olana ve hipokalsemi semptomları (varsa)
düzelene kadar PARSABİV®’i durdurunuz.
 Klinik olarak endikeyse:
- kalsiyum takviyeleri, kalsiyum içeren fosfat
bağlayıcılar ve/veya D vitamini sterollerine
< 7,5 mg/dL (1,88 mmol/L) veya başlayınız veya bunları artırınız.
hipokalsemi semptomları - diyalizat kalsiyum konsantrasyonunu artırınız.
 PARSABİV®’i son uygulanan dozdan 5 mg daha düşük
dozda yeniden başlatınız. Hastanın son uygulanan dozu
2,5 mg veya 5 mg ise, düzeltilmiş serum kalsiyum
düzeyleri ≥ 8,3 mg/dL (2,08 mmol/L) olduğunda ve
hipokalsemi semptomları (varsa) düzeldiğinde 2,5 mg
dozuyla yeniden başlatınız.
* Toplam kalsiyum, Roche modüler analiz cihazı kullanılarak ölçülmüştür. Albümin seviyeleri için < 4 g/dL
düzeltilmiş Ca (mg/dL) = Total Ca (mg/dL) + (4 - albümin [g/dL])*0,8.
Sinakalsetten etelkalsetide geçiş
Sinakalsetin son dozundan 7 gün sonraya kadar ve düzeltilmiş serum kalsiyum düzeyi normal
aralığın alt sınırında veya üzerinde olana kadar hastalarda etelkalsetid başlatılmamalıdır (bkz.
bölüm 5.1).
Atlanan dozlar
Düzenli olarak planlanan hemodiyaliz tedavisi atlanırsa, atlanan dozlar uygulanmamalıdır.
PARSABİV® sonraki hemodiyaliz tedavisinde aynı dozda uygulanmalıdır. Eğer dozlar
2 haftadan daha uzun süre atlanırsa, PARSABİV® 5 mg dozunda (veya hastanın son uygulanan
dozuysa 2,5 mg dozunda) uygulanmalı ve istenilen PTH hedefine ulaşılması için titre
edilmelidir.
Uygulama şekli:
PARSABİV® hemodiyaliz tedavisinin sonunda, yıkama sırasında diyaliz devresinin venöz
hattına veya yıkamadan sonra intravenöz olarak uygulanır. Yıkama sırasında verildiğinde,
yıkama hacminin en az 150 mL’si enjeksiyondan sonra uygulanmalıdır. Yıkama tamamlanmış
ve PARSABİV® uygulanmamışsa, en az 10 mL sodyum klorür 9 mg/mL (%0,9) enjeksiyonluk
çözelti yıkama hacmi, PARSABİV® uygulandıktan sonra intravenöz olarak uygulanabilir.
PARSABİV® seyreltilmemelidir.
Parenteral tıbbi ürünler uygulamadan önce partikül madde ve renk değişimine karşı çıplak
gözle incelenmelidir.
3Özel popülasyonlara ilişkin ek bilgiler:
Böbrek yetmezliği:
Orta ila şiddetli böbrek yetmezliği olan hastalarda etelkalsetid ile özel farmakokinetik
çalışmaları gerçekleştirilmemiştir. Etelkalsetidin farmakokinetiği hemodiyaliz uygulanan
KBH olan hastalarda karakterize edilmiştir. Etelkalsetid hemodiyaliz uygulanan KBH olan
hastalarda kullanıma yöneliktir.
Karaciğer yetmezliği:
Karaciğer yetmezliği olan hastalarda özel çalışma gerçekleştirilmemiştir.
Pediyatrik popülasyon:
Çocuklarda ve 18 yaşından küçük ergenlerde etelkalsetidin güvenliliği ve etkililiği henüz
belirlenmemiştir. Herhangi bir veri mevcut değildir.
Geriyatrik popülasyon:
Yaşlı hastalar için dozaj önerileri yetişkin hastalarla aynıdır.
4.3 Kontrendikasyonlar
Etkin madde veya bölüm 6.1’de listelenen yardımcı maddelerin herhangi birine aşırı duyarlılık.
Düzeltilmiş serum kalsiyumu normal aralığın alt sınırından daha düşük ise PARSABİV®
başlanmamalıdır (bkz. Bölüm 4.2 ve 4.4).
4.4 Özel kullanım uyarıları ve önlemleri
Hipokalsemi
Düzeltilmiş serum kalsiyumu normal aralığın alt sınırından daha düşük olan hastalarda
etelkalsetid tedavisi başlanmamalıdır (bkz. Bölüm 4.3).
Hipokalseminin olası belirtileri parestezi, miyalji, kas spazmları ve nöbetleri içerir.
Etelkalsetid serum kalsiyumunu düşürdüğünden, hastalara hipokalsemi semptomları
yaşamaları durumunda tıbbi yardım almaları önerilmelidir ve hastalar hipokalseminin oluşması
ihtimaline karşı izlenmelidir (bkz. Bölüm 4.2). Serum kalsiyum düzeyleri etelkalsetid tedavisi
başlanmadan önce, başlandıktan veya doz ayarlamasından sonra 1 hafta içinde ve tedavi
sırasında 4 haftada bir ölçülmelidir. Düzeltilmiş serum kalsiyum düzeylerinde klinik olarak
anlamlı azalmalar meydana gelirse, serum kalsiyum düzeylerini artırmaya yönelik adımlar
atılmalıdır (bkz. Bölüm 4.2).
Ventriküler aritmi ve hipokalsemiye sekonder QT uzaması
Serum kalsiyumundaki azalmalar QT aralığını uzatarak potansiyel olarak ventriküler aritmiye
yol açabilir (bkz. Bölüm 4.8). Konjenital uzun QT sendromu, daha önceki QT uzaması öyküsü,
ailede uzun QT sendromu veya ani kardiyak ölüm öyküsü ve etelkalsetid ile tedavi edilirken
hastayı QT uzaması ve ventriküler aritmiye yatkın hale getiren başka bozuklukların olduğu
hastalarda serum kalsiyum düzeyleri yakından izlenmelidir.
4Konvülsiyonlar
Etelkalsetid ile tedavi edilen hastalarda nöbet vakaları bildirilmiştir (bkz. Bölüm 4.8). Serum
kalsiyum düzeylerindeki önemli düşüşler nedeniyle nöbet eşiği düşebilir. Konvülsiyon öyküsü
olan hastalarda etelkalsetid ile tedavi sırasında serum kalsiyum düzeyleri yakından
izlenmelidir.
Kalp yetmezliğinin kötüleşmesi
Miyokard performansında azalma, hipotansiyon ve konjestif kalp yetmezliği (KKY) serum
kalsiyum düzeylerindeki önemli düşüşler ile ilişkili olabilir. Etelkalsetid ile tedavi sırasında
serum kalsiyum düzeyinde düşüşler olabileceğinden KKY öyküsü olan hastalarda serum
kalsiyum düzeyleri izlenmelidir (bkz. Bölüm 4.2).
Üst Gastrointestinal Kanama
Klinik çalışmalarda, 1.253 hasta yılı maruziyet ile PARSABİV® ile tedavi edilen iki hastada
ölüm anında üst gastrointestinal (Gİ) kanama görülmüştür. 384 hasta yılı maruziyette kontrol
grubundaki hiçbir hastada ölüm sırasında üst Gİ kanama ortaya çıkmamıştır. Bu hastalarda Gİ
kanamanın kesin nedeni bilinmemektedir ve bu olguların PARSABİV® ile ilişkili olup
olmadığını belirlemek için çok az olgu vardır.
Üst Gİ kanama için risk faktörleri taşıyan hastalarda (bilinen gastrit, özofajit, ülser ya da
şiddetli kusma gibi) PARSABİV® tedavisi uygulanırken Gİ kanama riski artabilir.
PARSABİV® tedavisi sırasında görülen Gİ kanama ve ülserasyon belirtileri ve semptomlarının
yanı sıra PARSABİV® ile ilişkilendirilen bulantı ve kusma gibi yaygın Gİ advers etkilerinin
(bkz. Bölüm 4.8) kötüleşmesi açısından hastalar gözlenmelidir. Şüphelenilen tüm Gİ kanama
olayları acilen değerlendirilmeli ve tedavi edilmelidir.
Diğer tıbbi ürünlerle birlikte uygulama
Serum kalsiyumunu azalttığı bilinen başka tıbbi ürünler alan hastalarda etelkalsetidi dikkatle
uygulayınız. Serum kalsiyumunu yakından izleyiniz (bkz. Bölüm 4.5).
Etelkalsetid alan hastalara sinakalset verilmemelidir. Eşzamanlı uygulama şiddetli
hipokalsemiyle sonuçlanabilir.
Adinamik kemik
PTH düzeyleri kronik olarak 100 pg/mL düzeyinin altına baskılanırsa adinamik kemik
gelişebilir. PTH düzeyleri önerilen hedef aralığın altına azalırsa, D vitamini sterolleri ve/veya
etelkalsetid dozu düşürülmeli veya tedavi kesilmelidir. Tedavi kesildikten sonra, PTH’yi hedef
aralıkta tutmak üzere tedaviye daha düşük bir dozda devam edilebilir (bkz. Bölüm 4.2).
İmmünojenisite
Klinik çalışmalarda, 6 aya kadar etelkalsetid ile tedavi edilen SHPT hastalarının %7,1’i
bağlayıcı antikorlar açısından pozitif test sonucu vermiştir, bu hastaların %80,3’ünde önceden
var olan antikorlar bulunmaktadır. Önceden var olan veya gelişen anti-etelkalsetid
antikorlarıyla ilişkili hiçbir değişen farmakokinetik profil, klinik yanıt veya güvenlilik profili
bulgusu bulunmamaktadır.
5Bilinen etkiye sahip yardımcı madde
Bu tıbbi ürün, her dozunda 1 mmol (23 mg)’dan daha az sodyum ihtiva eder, yani esasında
“sodyum içermez” olarak kabul edilebilir.
4.5 Diğer tıbbi ürünler ile etkileşimler ve diğer etkileşim şekilleri
Hiçbir etkileşim çalışması yürütülmemiştir. Etelkalsetid ile bilinen farmakokinetik etkileşim
riski bulunmamaktadır.
İn vitro, etelkalsetid CYP450 enzimlerini inhibe etmemiş veya indüklememiştir ve kendisi
CYP450 enzimleri tarafından metabolizma için substrat değildir. İn vitro, etelkalsetid dışarı
akış ve alım taşıyıcı proteinlerinin substratı değildir ve etelkalsetid yaygın taşıyıcı proteinlerin
bir inhibitörü değildir.
Serum kalsiyumunu düşürdüğü bilinen diğer tıbbi ürünler (ör. sinakalset ve denosumab) ve
etelkalsetidin eş zamanlı uygulaması hipokalsemi riskinde artışa yol açabilir (bkz. Bölüm 4.4).
Etelkalsetid alan hastalara sinakalset verilmemelidir (bkz. Bölüm 4.4).
Özel popülasyonlara ilişkin ek bilgiler
PARSABİV® için özel popülasyonlarda hiçbir etkileşim çalışması yürütülmemiştir.
Pediyatrik popülasyon:
PARSABİV® için pediyatrik hastalarda hiçbir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Etelkalsetidin çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Etelkalsetidin gebe kadınlarda kullanılmasına ilişkin bilgi yoktur veya bilgiler sınırlıdır.
Hayvan çalışmaları üreme toksisitesine ilişkin doğrudan veya dolaylı zararlı etkileri olduğunu
göstermemektedir (bkz. Bölüm 5.3). Önlem olarak, PARSABİV® gebelik sırasında
kullanılmamalıdır.
Laktasyon dönemi
Etelkalsetidin insan sütünde bulunup bulunmadığı bilinmemektedir. Sıçanlar üzerinde yapılan
çalışmalar, etelkalsetidin sütte bulunduğunu göstermektedir (bkz. Bölüm 5.3).
Emzirmenin yenidoğan/infant üzerindeki riski göz ardı edilemez. Emzirmenin durdurulup
durdurulmayacağına ya da PARSABİV® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve PARSABİV® tedavisinin emziren anne açısından
faydası dikkate alınmalıdır.
6Üreme yeteneği/Fertilite
Etelkalsetidin insan fertilitesi üzerindeki etkilerine dair hiçbir veri yoktur. Hayvan çalışmaları
fertiliteye ilişkin doğrudan veya dolaylı zararlı etkileri göstermemektedir (bkz. Bölüm 5.3).
4.7 Araç ve makine kullanımı üzerindeki etkiler
PARSABİV®’in araç ve makine kullanma yeteneği üzerinde bilinen etkisi yoktur veya bu etki
göz ardı edilebilir düzeydedir. Bununla birlikte, hipokalseminin belli potansiyel belirtileri araç
ve makine kullanma yeteneğini etkileyebilir (bkz. Bölüm 4.4 ve 4.8).
4.8 İstenmeyen etkiler
Güvenlilik profilinin özeti
PARSABİV® ile görülen en yaygın advers reaksiyonlar kan kalsiyumunda azalma (%64),
kusma (%13), kas spazmları (%12), ishal (%11) ve bulantıdır (%11). Etkiler hastaların çoğunda
hafif ila orta şiddette ve geçici nitelikte olmuştur. Advers reaksiyonlar nedeniyle tedavinin
kesilmesi çoğunlukla düşük kan kalsiyumu, bulantı ve kusma nedeniyle olmuştur.
Advers reaksiyonların tablo halinde listesi
Advers reaksiyonların insidansı, sistem organ sınıfları ve sıklık esas alınarak aşağıda
listelenmiştir. Sıklık şu şekilde tanımlanır: Çok yaygın (≥ 1/10); yaygın (≥ 1/100 ila < 1/10);
yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek
(< 1/10.000); bilinmiyor (eldeki verilerden hareketle tahmin edilemiyor).
Tablo 1. Kontrollü klinik çalışmalardan ve pazarlama sonrası deneyimden elde edilen
advers reaksiyonlar
MedDRA sistem organ sınıfı Sıklık kategorisi Advers reaksiyonlar
Bağışıklık sistemi hastalıkları Bilinmiyor Aşırı duyarlılık reaksiyonları
(anaflaksi dahil)
Metabolizma ve beslenme Çok yaygın Kan kalsiyumunda azalma1, 4
hastalıkları Yaygın Hipokalsemi1, 5
Hiperkalemi2
Hipofosfatemi
Sinir sistemi hastalıkları Yaygın Baş ağrısı
Parestezi3
Yaygın olmayan Konvülsiyonlar6
Kardiyak hastalıklar Yaygın Kalp yetmezliğinin
kötüleşmesi1
QT uzaması1
Vasküler hastalıklar Yaygın Hipotansiyon
Gastrointestinal hastalıklar Çok yaygın Bulantı
Kusma
İshal
Kas-iskelet bozuklukları, bağ Çok yaygın Kas spazmları
doku ve kemik hastalıkları Yaygın Miyalji
1 Bkz. Bölüm Seçilmiş advers reaksiyonların tanımı.
72 Hiperkalemi, hiperkalemi ve kan potasyumu artışı tercih edilen terimlerini içerir.
3 Parestezi, parestezi ve hipoestezi tercih edilen terimlerini içerir.
4 Kalsiyumda 7,5 mg/dL’nin (1,88 mmol/L) altına asemptomatik düşüşler veya serum düzeltilmiş Ca’da
7,5 ve < 8,3 mg/dL (1,88 ve < 2,08 mmol/L) arası klinik olarak anlamlı asemptomatik düşüşler (tıbbi
tedavi gerektiren).
5 Serum düzeltilmiş Ca’da < 8,3 mg/dL (2,08 mmol/L) semptomatik düşüşler.
6 Bkz. Bölüm 4.4.
Seçili advers reaksiyonların tanımı
Hipokalsemi
Çoğu asemptomatik kan kalsiyumunda azalma ve semptomatik hipokalsemi olayı hafif ila orta
şiddette olmuştur. Birleştirilmiş plasebo kontrollü çalışmalarda, plasebo grubundaki hastalara
kıyasla PARSABİV® grubunda daha yüksek oranda hastada en az bir düzeltilmiş serum Ca
değeri < 7 mg/dL (1,75 mmol/L) (%7,6 PARSABİV®; %3,1 plasebo), < 7,5 mg/dL
(1,88 mmol/L) (%27,1 PARSABİV®; %5,5 plasebo) ve < 8,3 mg/dL (2,08 mmol/L) (%78,6
PARSABİV®; %19,4 plasebo) gelişmiştir. Bu çalışmalarda, PARSABİV® grubundaki
hastaların %1’i ve plasebo grubundaki hastaların %0’ı düşük serum kalsiyumu advers olayı
nedeniyle tedaviyi bırakmıştır. Hipokalseminin potansiyel belirtileri ve serum kalsiyumunun
izlenmesi hakkında daha fazla bilgi için sırasıyla Bölüm 4.4 ve 4.2’ye bakınız.
Hipokalsemiye sekonder QTc uzaması
Birleştirilmiş plasebo kontrollü çalışmalarda, plasebo grubundaki hastalara kıyasla
PARSABİV® grubunda daha yüksek hasta yüzdesinde QTcF aralığında başlangıca göre
> 60 milisaniye maksimum artış yaşanmıştır (%1,2 PARSABİV®; %0 plasebo). PARSABİV®
ve plasebo gruplarında hastalarda maksimum başlangıç sonrası diyaliz öncesi QTcF > 500
milisaniye insidansı sırasıyla %4,8 ve %1,9 olmuştur.
Kalp yetmezliğinin kötüleşmesi
Birleştirilmiş plasebo kontrollü çalışmalarda, hastaneye yatırılmayı gerektiren doğrulanmış
KKY olaylarının gönüllülerdeki insidansı plasebo grubundaki %1,2’ye kıyasla PARSABİV®
tedavi grubunda %2,2 olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Etelkalsetidin doz aşımı klinik semptomlar ile veya klinik semptomlar olmadan hipokalsemiye
yol açabilir ve tedavi gerektirebilir. Doz aşımı durumunda serum kalsiyumu kontrol edilmeli,
hastalar hipokalsemi semptomları açısından izlenmeli (bkz. Bölüm 4.4) ve uygun önlemler
alınmalıdır (bkz. Bölüm 4.2). PARSABİV® diyalizle temizlenmekle birlikte, doz aşımının
tedavisi olarak hemodiyaliz araştırılmamıştır. Klinik çalışmalarda hemodiyaliz alan hastalara
diyaliz sonunda 60 mg’a kadar tekli dozlar ve haftada 3 kez 22,5 mg’a kadar çoklu dozlar
güvenli bir şekilde uygulanmıştır.
85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Seks hormonları ve insülinler hariç sistemik hormonal preparatlar,
kalsiyum homeostazı, anti-paratiroid ajanlar, diğer anti-paratiroid ajanlar.
ATC kodu: H05BX04
Etki mekanizması
Paratiroid bezinin şef hücresinin yüzeyindeki kalsiyumu algılayan reseptör PTH salgılamasının
temel düzenleyicisidir. Etelkalsetid, kalsiyumu algılayan reseptöre bağlanarak ve aktive ederek
PTH salgısını düşüren bir sentetik peptid kalsimimetik ajandır. PTH’deki düşme serum
kalsiyumu ve fosfat düzeylerinde eş zamanlı bir azalmayla ilişkilidir.
Farmakodinamik etkiler
5 mg etelkalsetidin tek bir intravenöz bolus uygulamasının ardından doz sonrası PTH düzeyleri
başlangıç seviyesine dönmeden önce 30 dakika içinde ve en fazla 1 saatliğine hızla azalmıştır.
PTH’deki düşmenin derecesi ve süresi, artan dozla birlikte artmıştır. PTH düzeylerindeki
düşme hemodiyaliz hastalarında plazma etelkalsetid konsantrasyonlarıyla ilişkilidir. PTH
düzeylerini düşürücü etkisi, etelkalsetidin haftada 3 kez intravenöz bolus yoluyla uygulandığı
6 aylık dozlama dönemi boyunca korunmuştur.
Klinik etkililik ve güvenlilik
Plasebo kontrollü çalışmalar
Haftada 3 kez hemodiyaliz alan SHPT görülen KBH hastalarında 6 aylık, çift kör, plasebo
kontrollü iki klinik çalışma yapılmıştır (n = 1.023). Hastalara hemodiyaliz sonunda haftada
3 kez 5 mg başlangıç dozunda PARSABİV® veya plasebo uygulanmış ve ≤ 300 pg/mL hedef
PTH düzeyine ulaşmak üzere 17. haftaya kadar 4 haftada bir maksimum haftada 3 kez 15 mg
düzeyine kadar titre edilmiştir. Etkililik değerlendirme periyodu (EDP) boyunca medyan
ortalama haftalık PARSABİV® dozu 20,4 mg olmuştur (uygulama başına 6,8 mg). Tarama
PTH düzeyleri daha düşük olan hastalar tipik olarak daha düşük dozlar gerektirmiştir (tarama
PTH düzeyleri < 600 pg/mL, 600 ila ≤ 1.000 pg/mL ve > 1.000 pg/mL olan hastalar için
sırasıyla 15 mg, 21,4 mg, 27,1 mg medyan ortalama haftalık dozlar). Hastaların diyalizat
kalsiyum konsantrasyonları ≥ 2,25 meq/L olarak korunmuştur.
Her çalışmadaki birincil sonlanım noktası, EDP boyunca (EDP, 20. ila 27. haftalar olarak
tanımlanır) PTH'de başlangıca göre > %30 düşme olan hastaların oranı olmuştur. İkincil
sonlanım noktaları EDP sırasında ortalama PTH ≤ 300 pg/mL olan hastaların oranı ve EDP
sırasında PTH, düzeltilmiş serum Ca, fosfat ve kalsiyum fosfat ürünü (Ca × P) için başlangıca
göre yüzdesel değişim olmuştur.
Her çalışmada demografik özellikler ve başlangıç özellikleri iki grup arasında benzer olmuştur.
İki farklı çalışmada yer alan hastaların yaş ortalaması 58,2’dir (aralık 21 ila 93’dür). İki farklı
çalışmada ortalama (SE) başlangıç PTH konsantrasyonları PARSABİV® ve plasebo grupları
için sırasıyla 846,9 (21,8) pg/mL ve 835,9 (21) pg/mL olmuştur ve her iki çalışmaya
kaydedilen gönüllülerin yaklaşık %21’inin başlangıç PTH düzeyi > 1.000 pg/mL’dir.
9Çalışmaya giriş öncesinde ortalama hemodiyaliz süresi 5,4 yıldır ve hastaların %68’i çalışmaya
girişte D vitamini sterolleri ve %83’ü fosfat bağlayıcılar almaktadır.
Her iki çalışma da PARSABİV®’in PTH’yi düşürürken kalsiyum, fosfat ve Ca × P’yi de
azalttığını ortaya koymuştur. Tüm birincil ve ikincil sonlanım noktalarının sonuçları
istatistiksel olarak anlamlı bulunmuş ve sonuçlar Tablo 2’de gösterildiği üzere her iki
çalışmada da tutarlı olmuştur.
Tablo 2. 6 aylık plasebo kontrollü çalışmalarda PARSABİV®'nin PTH, düzeltilmiş serum
kalsiyumu, fosfat ve Ca × P üzerindeki etkileri
Çalışma 1 Çalışma 2
PARSABİV® Plasebo PARSABİV® Plasebo
(N = 254) (N = 254) (N = 255) (N = 260)
PTH
EDP sırasında PTH’de > %30
188 (74)a 21 (8,3) 192 (75,3)a 25 (9,6)
düşme olan hastalar, n (%)
EDP sırasında PTH ≤ 300 pg/mL
126 (49,6)a 13 (5,1) 136 (53,3)a 12 (4,6)
olan hastalar, n (%)
EDP sırasında ortalama yüzde
-55,11 (1,94)a 13 (2,81) -57,39 (1,91)a 13,72 (2,5)
değişim, % (SE)
Düzeltilmiş serum kalsiyumu
EDP sırasında ortalama yüzde
-7,29 (0,53)a 1,18 (0,29) -6,69 (0,55)a 0,58 (0,29)
değişim, % (SE)
Fosfat
EDP sırasında ortalama yüzde
-7,71 (2,16)b -1,31 (1,42) -9,63 (1,61)a -1,6 (1,42)
değişim, % (SE)
Ca × P
EDP sırasında ortalama yüzde
-14,34 (2,06)a -0,19 (1,44) -15,84 (1,57)a -1,06 (1,42)
değişim, % (SE)
a plaseboya kıyasla p < 0,001
b plaseboya kıyasla p = 0,003
PARSABİV® başlangıç PTH düzeyi, diyaliz süresi veya hastaların D vitamini sterolleri alıp
almadığından bağımsız olarak PTH'yi azaltmıştır. Tarama sırasında PTH düzeyleri düşük olan
hastaların EDP sırasında PTH ≤ 300 pg/mL’ye ulaşması daha olasıdır.
PARSABİV® çalışma sonunda (27. hafta) plasebo ile karşılaştırıldığında kemik metabolizması
belirteçlerinde (kemiğe özgü alkalen fosfataz ve tip I kollajen c-telopeptid) ve fibroblast
büyüme faktörü 23’te (keşifsel sonlanım noktaları) düşüşler ile ilişkilendirilmiştir.
Aktif kontrollü çalışma
6 aylık, çift kör, aktif kontrollü çalışmada hemodiyaliz alan SHPT görülen 683 KBH
hastasında PARSABİV®’in etkililiği ve güvenliliği sinakalset ile karşılaştırılmıştır.
PARSABİV® dozlama rejimi, plasebo kontrollü çalışmalarda kullanılan rejim ile benzerdir
(5 mg başlangıç dozu, maksimum haftada 3 kez 15 mg olacak şekilde 2,5 mg ile 5 mg’lık
artışlarla 4 haftada bir titre edilmiştir). Sinakalset başlangıç dozu 30 mg olup sinakalset ürün
bilgisi izlenerek günlük maksimum doz 180 mg olacak şekilde 30 mg’lık artışlarla ya da son
üst titrasyon 60 mg olacak şekilde 4 haftada bir titre edilmiştir. EDP sırasında medyan ortalama
haftalık PARSABİV® dozu 15 mg (uygulama başına 5 mg) ve ortalama haftalık sinakalset
dozu 360 mg (uygulama başına 51,4 mg) olmuştur. Birincil sonlanım noktası, EDP sırasında
10(20. ila 27. haftalar) ortalama PTH’de başlangıca göre > %30 düşüş olan hastaların oranı için
eşit etkililiktir. Kilit ikincil sonlanım noktaları EDP sırasında ortalama PTH'de başlangıca göre
> %50 ve > %30 düşüş olan hastaların oranı ve daha sonra üstünlük için test edilen ilk 8 haftada
haftalık kusma veya bulantı yaşanan ortalama gün sayısıdır. Ortalama (SE) başlangıç PTH
konsantrasyonları PARSABİV® ve sinakalset grupları için sırasıyla 1.092,12 (33,8) ve
1.138,71 (38,2) pg/mL olmuştur. Demografik özellikler ve diğer başlangıç özellikleri plasebo
kontrollü çalışmalarla benzer olmuştur.
PARSABİV® birincil sonlanım noktası için sinakalset ile eşit etkililik göstermiş ve EDP
sırasında ortalama PTH’de başlangıca göre > %30 düşme elde eden hastaların oranı (%68,2
PARSABİV® ve %57,7 sinakalset; p = 0,004) ve EDP sırasında ortalama PTH’de başlangıca
göre > %50 düşme elde eden hastaların oranı (%52,4 PARSABİV® ve %40,2 sinakalset;
p = 0,001) ikincil sonlanım noktaları açısından sinakalsetten üstün olmuştur. İlk 8 haftada
haftalık kusma veya bulantı görülen ortalama gün sayısını değerlendiren ikincil sonlanım
noktası açısından iki grup arasında istatistiksel olarak anlamlı fark gözlenmemiştir.
“Geçiş çalışması”
Hastalar sinakalsetten PARSABİV®’e geçirildiğinde düzeltilmiş serum kalsiyumu
düzeylerindeki değişikliklerin değerlendirildiği bir çalışmadan elde edilen sonuçlar düzeltilmiş
serum kalsiyumunun ≥ 8,3 mg/dL olması koşuluyla, sinakalset bırakıldıktan 7 gün sonra
PARSABİV® ile tedavinin 5 mg başlangıç dozunda güvenli bir şekilde başlatılabileceğini
ortaya koymuştur (2,08 mmol/L).
Açık etiketli uzatma çalışması
PARSABİV®’in uzun süreli güvenliliği ve etkililiğini karakterize etmek amacıyla
hemodiyalize giren 891 SHPT KBH hastasında yukarıda açıklanan plasebo kontrollü ve
“geçiş” çalışmaları için 52 haftalık, tek kollu bir uzatma çalışması yapılmıştır. Tüm gönüllüler
haftada 3 kez 5 mg başlangıç dozunda PARSABİV® almıştır. PARSABİV® dozu, serum
düzeltilmiş Ca konsantrasyonları korunurken ≤ 300 pg/mL hedef PTH düzeylerine ulaşmak
üzere 5, 9, 17, 25, 33, 41 ve 49. haftalarda maksimum 15 mg dozuna kadar titre edilebilmiştir.
52 haftanın sonunda, PARSABİV® herhangi yeni bir güvenlilik bulgusuyla
ilişkilendirilmemiştir ve hastaların 2/3’ünde diyaliz öncesi PTH’de başlangıca göre > %30
azalma ile kanıtlandığı üzere tedavi etkisinin sürdürüldüğü ortaya konmuştur. Ayrıca,
PARSABİV® hastaların %50’sinden fazlasında diyaliz öncesi PTH’yi ≤ 300 pg/mL’ye
azaltmış ve ortalama PTH, düzeltilmiş Ca, düzeltilmiş Ca × P ve fosfat düzeylerinde başlangıca
göre azalmalar sağlamıştır.
5.2 Farmakokinetik özellikler
Genel özellikler
Emilim
PARSABİV® için amaçlanan klinik yol intravenöz uygulamadır; bu nedenle, intravenöz dışı
yolla uygulama sonrasında absorpsiyonun kinetiği araştırılmamıştır. Karsinojenisite ve seçilen
farmakoloji çalışmaları için, PARSABİV® bu modellerde günlük intravenöz dozlamanın uzun
süreler uygulanmasının teknik zorlukları nedeniyle subkütan yolla uygulanmıştır; bununla
birlikte, subkütan absorpsiyon kinetiğinin analizi yapılmamıştır.
11Dağılım
Popülasyon farmakokinetik modelinde, kararlı durumdaki dağılım hacmi yaklaşık 796 L
olmuştur. Etelkalsetid ağırlıklı olarak tersine çevrilebilir kovalent bağlanma ile plazma
albüminine bağlanır. Bağlanmamış fraksiyon oranı 0,53 olan etelkalsetidin plazma
proteinlerine kovalent dışı bağlanması düşüktür. Kan:plazma [14C]-etelkalsetid
konsantrasyonlarının oranı yaklaşık 0,6’dır.
Biyotransformasyon
Etelkalsetid CYP450 enzimleri tarafından metabolize edilmez. Etelkalsetid ağırlıklı serum
albümini ile konjugat oluşturmak üzere, endojen tioller ile tersine çevrilebilir disülfür değişimi
yoluyla kanda biyolojik olarak dönüşür. Biyodönüşüm ürünlerinin plazma maruziyeti
etelkalsetidinkinden yaklaşık 5 kat daha yüksek olmuştur ve konsantrasyon-zaman seyri
etelkalsetid ile benzerdir. Baskın biyodönüşüm ürünü (albümine bağlı) in vitro minimum
düzeyde aktif olmuştur.
Eliminasyon
Hemodiyaliz seansının sonunda haftada 3 kez intravenöz uygulama, 3 ila 5 günlük etkili bir
yarı ömürle sonuçlanmıştır. Etelkalsetid böbrek fonksiyonu normal olan gönüllülerde hızla
atılmış, hemodiyaliz gerektiren KBH hastalarında ağırlıklı olarak hemodiyaliz ile elimine
edilmiştir. Etelkalsetid, 7,66 L/saat’lik hemodiyaliz klerens değeriyle etkili bir şekilde
uzaklaştırılmıştır. Hemodiyaliz alan sekonder HPT olan KBH hastalarında tek bir radyoaktif
işaretli etelkalsetid dozunun ardından 175 günlük toplama döneminde dozlanan
[14C]-etelkalsetidin yaklaşık %60’ı diyalizatta ortaya çıkmış ve yaklaşık %7’si idrar ve dışkıda
saptanmıştır. Hasta popülasyonunda sistem klerensinin gönüllüler arası değişkenliği yaklaşık
%70’tir.
Doğrusallık/doğrusal olmayan durum
Etelkalsetidin farmakokinetiği doğrusaldır ve hemodiyaliz alan sekonder HPT’li KBH
hastalarında tekli (5 ila 60 mg) ve çoklu intravenöz dozların (2,5 ila 20 mg) ardından zaman
içinde değişmez. KBH hastalarında her 3 ile 4 saatlik hemodiyaliz seansının sonunda haftada
3 kez intravenöz dozlamanın ardından etelkalsetid plazma düzeyleri dozlamadan 4 hafta sonra
2 ila 3 kat gözlenen birikim oranı ile kararlı duruma yakın düzeye ulaşmıştır.
Hastalardaki karakteristik özellikler
Böbrek yetmezliği:
Hafif ila orta şiddetli böbrek yetmezliği olan hastalarda etelkalsetid ile spesifik farmakokinetik
çalışmaları yapılmamıştır. Etelkalsetidin farmakokinetiği hemodiyaliz alan KBH hastalarında
karakterize edilmiştir. Etelkalsetid hemodiyaliz alan KBH hastalarında kullanıma yöneliktir.
Karaciğer yetmezliği:
Karaciğer yetmezliği olan hastalarda özel bir çalışma yapılmamıştır.
12Vücut ağırlığı, cinsiyet, yaş, ırk:
Araştırılan yetişkin hastalarda vücut ağırlığı, cinsiyet, yaş veya ırkla ilgili farmakokinetik
farklar gözlenmemiştir.
5.3 Klinik öncesi güvenlilik verileri
Hayvan çalışmalarında, klinik maruziyet seviyelerinde kanda PTH ve kalsiyum azalmasının
beklenen farmakolojik etkisi gözlenmiştir. Serum kalsiyumdaki düşmelerle ilişkili olarak
titreme, konvülsiyonlar ve strese bağlı bulgular gözlemlenmiştir. Tüm etkiler tedavinin
kesilmesiyle geri döndürülebilir olmuştur.
Etelkalsetid bazı bakteri suşlarında (Ames) mutajenik olmuştur, bununla birlikte, in vitro ve
in vivo memeli genotoksisite testlerinde genotoksik olmadığından insanlarda genotoksik
olmadığı kabul edilmektedir. Fare ve sıçan karsinojenisite çalışmalarında, 0,4 kata kadar klinik
maruziyet düzeylerindeki maruziyette etelkalsetid ile ilgili tümörler görülmemiştir.
Etelkalsetid, haftada üç kez 15 mg etelkalsetid alan hastalardan elde edilen klinik maruziyet
düzeylerinden 1,8 kata kadar yüksek maruziyet düzeylerinde sıçanlara uygulandığında erkek
veya dişi fertilitesi üzerinde etki görülmemiştir.
Organojenez sırasında 1,8 ile 4,3 kat klinik maruziyet düzeylerine maruz bırakılan sıçanlarda
ve tavşanlarda embriyo-fetüs gelişimi üzerinde etki görülmemiştir. Sıçanlardaki doğum öncesi
ve doğum sonrası gelişim çalışmasında 1,8 kat klinik maruziyet düzeylerinde maternal
toksisiteler olarak hipokalsemi, titreme ve vücut ağırlığı ve yem tüketiminde düşmeler ile
ilişkili olarak perinatal yavru mortalitesinde minimum düzeyde artış, doğumda gecikme ve
doğum sonrası büyümede geçici düşmeler olmuştur.
Sıçanlardaki çalışmalar [14C]-etelkalsetidin plazmaya benzer konsantrasyonlarda süte geçtiğini
göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Süksinik asit
Enjeksiyonluk su
Hidroklorik asit (pH ayarlaması için)
Sodyum hidroksit (pH ayarlaması için)
6.2 Geçimsizlikler
Bu tıbbi ürün diğer tıbbi ürünlerle karıştırılmamalıdır.
6.3 Raf ömrü
48 ay.
13Buzdolabından çıkarıldıktan sonra:
 PARSABİV® orijinal kutusunda saklanırsa, toplamda maksimum 7 gün stabildir. Özel
sıcaklık saklama koşulları gerektirmemektedir.
 PARSABİV® orijinal kutusundan çıkarılırsa, doğrudan güneş ışığından korunduğu
takdirde maksimum 4 saat stabildir.
6.4 Saklamaya yönelik özel tedbirler
2°C - 8°C arasında buzdolabında saklayınız.
Flakonu ışıktan korumak için orijinal ambalajında saklayınız.
6.5 Ambalajın niteliği ve içeriği
Tıpalı (fluoropolimer lamine elastomerik) ve geçmeli toz kapağı olan alüminyum mühürlü tek
kullanımlık flakon (tip I cam). Her flakon 0,5 mL enjeksiyonluk çözelti içerir.
Ambalaj büyüklüğü: 1, 6 ve 12 flakon.
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Tek kullanımlıktır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Amgen İlaç Tic. Ltd. Şti.
İş Kuleleri, Levent Mah., Meltem Sok.
No: 10 Kule: 2 Kat: 25
4. Levent, Beşiktaş, İstanbul
8. RUHSAT NUMARASI
2019/169
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2019
Ruhsat yenileme tarihi: 14.11.2023
10. KÜB’ÜN YENİLENME TARİHİ
14