 
 
1 
 KULLANMA TALİMATI  
 
EMOJECT® 10 mg/2 ml IM/IV enjeksiyonluk çözelti  
Steril  
Kas veya damar içine uygulanır.  
 
• Etkin madde : Her bir ampul (2 ml ) 10 mg metoklopramid hidroklorür içerir.  
• Yardımcı madde ler: Sodyum klorür, sodyum metabisülfit  ve enjeksiyonluk su.  
 
 
Bu ilacı kullanmaya başlamadan önce bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu  ilacı 
kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.  
 
 
Bu Kullanma Talimatında : 
 
 
1.   EMOJECT  nedir ve ne için kullanılır?  
2.   EMOJECT ’i kullanmadan önce dikkat edilmesi gerekenler  
3.   EMOJECT  nasıl kullanılır?  
4.   Olası yan etkiler nelerdir?  
5.   EMOJECT ’in saklanması  
 
Başlıkları yer almaktadır.  
 
1. EMOJECT  nedir ve ne için kullanılır?  
EMOJECT  her bir 2 ml’lik ampul 10 mg metoklopramid hidroklorür içerir.  
 
EMOJECT berrak, renksiz, kokusuz enjeksiyonluk çözelti içeren ampuller içinde sunulur. Her 
kutuda 2 ml’lik 5 adet ampul mevcuttur.  
 
EMOJECT, metoklopramid etkin maddesini içeren kusmayı önleyen bir ilaçtır (antiemetiktir). 
Beynin  mide bulantısını ve kusmayı engelleyen bölgesi üzerinde etkinlik gösterir.  
 
EMOJECT yetişkinlerd e: 
− Bulantı ve kusmanı n tedavisinde,  
− Ameliyat sonrası bulantı ve kusmanın önlenmesinde,  
− Radyoterapi sonrası bulantı ve kusmanın önlenmesinde,  
− Akut migrene bağlı bulantı ve kusmanın tedavisinde ,  
  
 
2 
 EMOJECT 1 - 18 yaş arası genç erişkin ve çocuklarda diğer tedavilerin başarısız olduğu ya da 
uygulanamadığı durumlarda:   
− Kemoterapiye  bağlı  bulantı ve kusmanın önlenmesinde,  
− Ameliyat  sonrası bulantı ve kusma nın tedavisinde kullanılır . 
 
2. EMOJECT’i  kullanmadan önce dikkat edilmesi gerekenler  
EMOJECT’i  aşağıdaki durumlarda KULLANMAYINIZ  
Eğer:  
• Metoklopramide  ya da bu ilacın yardımcı maddelerinden birine alerjiniz varsa,  
• Mide  ya da bağırsağınızda kanama, tıkanma ya da yırtılma varsa,   
• Feok romo sitoma hastasıysanız veya feokromo sitoma hastası  olduğunuzdan 
şüpheleniliyorsa  (böbrek üstü bezlerinde oluşan bir tümör olup , adrenalin miktarında artışa 
sebep olur),  
• Daha önce ilaç kullanımına bağlı istemsiz kas spazmı (tardif diskinezi) yaşadıysanız , 
• Sara (epilepsi)  hastasıysanız,  
• Parkinson hastasıysanız , 
• Levodopa (Parkinson hastalığında kullanılan bir ilaç) veya do paminerjik agonist ilaçlar  
(bkz. Diğer ilaçlar ile birlikte kullanımı) kullanıyorsanız , 
• Daha önce anormal kan pigment seviyeleriniz (methem oglobinemi) ya da NADH sitokrom  
b5 eksikliğiniz olduysa , 
• Son 3  - 4 gün içinde mide -bağırsak ameliyatı  geçirdiyseniz  
 
EMOJECT , 1 yaşın altındaki çocuklarda kullanılmamalıdır.  
 
EMOJECT’i  aşağıdaki  durumlarda DİKKATLİ  KULLANINIZ  
Eğer:  
• Daha önceden kalp ritim bozukluğu (QT aralığı uzaması) ya da başka kalp rahatsızlığı  
geçmişiniz varsa , 
• Kanınızdaki potasyum, sodyum, magnezyum seviyeleri ile ilgili problemleriniz varsa , 
• Kalp ritmini etkilediği bilinen başka ilaçlar kullanıyorsanız , 
• Nörolojik (beyin ile ilgili) problemleriniz varsa , 
• Böbrek ve karaciğer problemleriniz varsa (doz bu durumda düşürülebilir) , 
• Hipertansiyon ( yüksek tansiyon) hastasıysanız , 
• Atopi (kişinin alerji gelişimine eğilimli olması (astım dahil) ) veya porfiri (nadir görülen  
kalıtımsal kan hastalığı) geçmişiniz varsa , 
 
Doktorunuz kan pigment seviyelerinizi ölçmek için size bazı kan testleri uygulayabilir. 
Normal olmayan değerler görüldüğünde (methem oglobinemi) tedavi hızla ve tamamen 
kesilmelidir.  
 
İstemsiz kas spazmlarının (tardif diskinezi) oluşma riski sebebiyle 3 aylık tedavi süresi 
aşılmamalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen  
doktorunuza danışınız.   
 
3 
 EMOJECT’i n yiyecek ve içecek ile kullanılması  
EMOJECT alkolle birlikte kullanıldığı takdirde sedatif etkileri (uyuşukluk, uykulu hissetme) 
artabileceğinden bu ilacı kullanırken alkol alm ayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya hamile kalmayı planlıyorsanız, EMOJECT almadan önce doktorunuza 
danışınız. Gerekli görülen durumlarda EMOJECT hamilelik süresince kullanılabilir. 
Doktorunuz EMOJECT kullanıp kullan mayacağınız konusunda gereken kararı verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
EMOJECT  anne sütüne geçer ve bebeğinize etkileri olabilir. Dolayısıyla emzirme döneminde 
EMOJECT kullanımı önerilmez.  
 
Araç ve makine kullanımı  
EMOJECT  uyuşukluk, sersemlik hissi ve istemsiz kas hareketleri oluşmasına neden olabilir . 
Bu durum görme yeteneğini ve ayrıca araç ve makine kullanım yeteneğini etkileyebilir.  
 
EMOJECT ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol  (23 mg)’dan daha az sodyum ihtiva eder; yani aslında 
“sodyum içermez” . 
 
EMOJECT, yardımcı madde olarak sodyum metabisülfit  içerdiğinden nadir olarak şiddetli 
aşırı duyarlılık reaksiyonları ve bronkospazma neden olabilir.  
 
Diğer ilaçlar ile birlikte kullanımı  
Bazı ilaçlar ile EMOJECT etkileşime girerek EMOJECT’in mekanizmasını etkileyebilir ya da 
EMOJECT bazı ilaçların etki m ekanizmasını değiştirebilir. Bu ilaçlar;  
− Levodopa veya Parkinson hastalığı tedavisinde kullanılan diğer ilaçlar  
− Antikolinerjik ilaçlar (mide kramp ve spazmlarını gidermek için kullanılan ilaçlar)  
− Morfin türevi ilaçlar (şiddetli ağrıların tedavisinde kullan ılan ilaçlar)  
− Sedatif (sakinleştirici, yatıştırıcı) ilaçlar  
− Ruhsal sağlık problemlerini tedavi etmek için kullanılan ilaçlar  
− Digoksin (kalp yetmezliği tedavisinde kullanılan bir ilaç)  
− Siklosporin (bağışıklık sistemi kaynaklı bazı hastalıkların tedavisinde kullanılan bir ilaç)  
− Mivakuryum ve suksametonyum (kasları gevşetmek için kullanılan ilaçlar)  
− Fluoksetin ve paroksetin (depresyon tedavisinde kullanılan ilaçlar)  
− Alkol  
− Meksiletin (kalp ritim bozukluklarında kullanılan bir ilaç)   
 
4 
 − Apomorfin (kusturucu ilaç)  
− Bromokriptin (p arkinson hastalığında kullanılır)  
− Aspirin ve parasetamol (ağrı kesici, ateş düşürücü ilaç)  
− Atovakuon (infeksiyonlara karşı kullanılan bir tür ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EMOJECT nasıl kullanılır?  
Uygun kullanım ve doz/uygulama sıklığı için talimatlar:  
 
Yetişkin hastalar:  
Akut migrene bağlı bulantı ve kusmanın; radyoterapinin sonrası bulantı ve kusmanın 
önlenmesi dahil olmak üzere bulantı ve kusmanın tedavisi için:  
 
Önerilen tek doz 10 mg’dır, günde en fazla 3 kere tekrarlanabilir.  
 
Ameliyat sonrası bulantı ve kusmanın önlenmesinde 10 mg’lık tek doz uygulanması ö nerilir.  
 
Önerilen maksimum günlük doz 30 mg veya 0 ,5 mg/kg vücut ağırlığıdır.  
 
Enjektabl tedavi süresi mümkün olduğunca kısa olmalı ve mümkün olan en kısa sürede oral 
tedaviye geçiş yapılmalıdır.  
 
1 - 18 yaş arasındaki genç yetişkin ve çocuklar:  
Önerilen doz 0 ,1 ila 0 ,15 mg/kg vücut ağırlığı arasındadır. Bu doz yavaş IV enjeksiyon 
şeklinde günde 3 defaya kadar tekrarlanabilir.  
 
24 saat içinde uygulanabilir maksimum günlük doz 0 ,5 mg/kg vücut ağırlığını geçmemelidir.  
 
Doz tablosu:  
Yaş Vücut Ağırlığı  Doz Tekrarlama  
1 - 3 yaş  10 - 14 kg  1 mg  Günde 3 defaya kadar  
3 - 5 yaş  15 - 19 kg  2 mg  Günde 3 defaya kadar  
5 - 9 yaş  20 - 29 kg  2,5 mg  Günde 3 defaya kadar  
9 - 18 yaş  30 - 60 kg  5 mg  Günde 3 defaya kadar  
15 - 18 yaş  60 kg üstü  10 mg  Günde 3 defaya kadar  
 
Kemoterapiye bağlı bulantı ve kusmanın önlenmesinde maksimum uygulama süresi 5 gündür.  
 
Ameliyat sonrası oluşan bulantı ve kusmanın tedavisinde maksimum uygulama süresi 48 
saattir.  
 
Uygulama yolu ve metodu:  
EMOJECT  doktorunuz ya da hemşireniz tarafından damar içine yavaş enjeksiyon şeklinde ya 
da kas içine uygulanır.  
 
İki uygulama arasında, kusma ve alınan dozun çıkarılması da dahil 6 saat ara verilmelidir.  
 
  
 
5 
 Değişik yaş grupları:  
 
Çocuklarda kullanımı:  
Çocuklarda ve genç erişkinlerd e istemsiz hareketler (ekstrapiramidal  bozukluklar) oluşabilir.  
 
EMOJECT 1 yaşın altındaki çocuklarda istemsiz hareket oluşma riskinde artış sebebiyle 
kullanılmamalıdır.  
 
Yaşlılarda kullanımı:  
Yaşlılarda böbrek rahatsızlıkları, karaciğer rahatsızlıkları ve hastanın genel sağlık durumu göz 
önünde bulundurularak doz azaltımına gidilebilir.  
 
Özel kullanım durumları:  
Böbrek yetmezliği:  
Orta veya şiddetli böbrek hastalıklarında EMOJECT dozu azaltılma lıdır. Eğer böbrek 
rahatsızlığınız varsa doktorunuzu bilgilendiriniz.  
 
Karaciğer yetmezliği:  
Şiddetli karaciğer hastalıklarında EMOJECT dozu azaltılmalıdır. Eğer karaciğer 
rahatsızlığınız varsa doktorunuzu bilgilendiriniz.  
 
Eğer  EMOJECT ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla  EMOJECT  kullandıysanız:  
Eğer kullanmanız gerekenden daha fazla EMOJECT aldıysanız derhal doktorunuz ya da 
eczacınız ile iletişime geçiniz. İlacın yüksek dozda alındığı durumlarda istemsiz hareketler 
(ekstrapiramidal bozukluklar), sersemlik hissi, bilinç bozuklukları, zihin bulanıklığı, varsanı, 
hayal görme (halüsinasyon) ve kalp rahatsızlıkları görülebilir. Do ktorunuz bu belirtilere 
yönelik uygun tedaviyi size uygulayabilir.  
 
EMOJECT ’ten kullanmanız gerekenden fazlasını kullanmışsanız bir doktor veya eczacı  ile 
konuşunuz.  
 
EMOJECT ’i kullanmayı unutursanız  
Eğer EMOJECT’in  bir dozunu almayı unutursanız, unuttuğunuz dozu atlayınız. Bir sonraki 
dozu normal zamanında alınız.  
 
Unutulan dozları dengelemek için çift doz almayınız.  
 
EMOJECT  ile tedavi sonlandırıldığında ki oluşabilecek etkiler  
Doktorunuzun önerisi dışında tedaviyi sonlandırmayınız. İlacın kullanımı sırasında bir  
problemle karşılaşırsanız doktorunuza danışınız.  
 
 
 
 
 
 
  
 
6 
 4. Olası yan etkiler nelerdir?  
Tüm ilaçlar gibi  EMOJECT ’in içeriğinde bulunan maddelere duyarlı olan kişilerde yan  etkiler 
olabilir.  
 
Aşağıdakile rden biri olursa EMOJECT’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
•  Baş ve boyunda istemsiz hareketler. Bu etkiler ç ocuklarda ve genç erişkinlerde  ilacın 
yüksek dozda uygulanması sonucu meydana gel ebilmektedir. Bu belirtiler genellikle 
tedavinin başlangıcında oluşabildiği gibi bazen tek doz ilaç alımından sonra da meydana 
gelebilir. Uygun tedavi ile istenmeyen bu etkiler ortadan kalkar.  
• Yüksek ateş,  kan basıncında yükselme, istem dışı kas kasılmaları (konvülsiyonlar), 
terleme, tükürük salgısında artış nöroleptik malign  sendrom adı verilen bir rahatsızlığın 
belirtileri olabilir.  
• Kaşıntı, deri kızarıklığı, yüzde, dilde ve boğazda şişme, nefes almada gü çlük, ciddi bir 
alerjik reaksiyonun belirtileri olabilir.  
 
EMOJECT tedavisi sonrasında bazı kişilerde oluşan yan etkilerin bir listesi aşağıdaki 
kategorilerde gösterildiği şekilde sıralanmıştır. Bu liste yan etkilerin oluşma sıklığına göre aza 
doğru sınıfl andırılmıştır:  
 
Çok yaygın : 10 hastanın en az 1’ inde görülebilir.  
Yaygın  : 10 hastanın 1’inden az, fakat 100 hasta nın 1’inden fazla görülebilir.  
Yaygın olmayan: 100 hastanın 1’inden az, fak at 1.000 hastanın 1’inden fazla görülebilir.  
Seyrek : 1.000 hastanın 1’inden az, faka t 10.000 hastanın 1’inden fazla görülebilir.  
Çok seyrek : 10.000 hastanın 1’inden az görülebilir.  
Bilinmiyor : Eldeki verilerden hareketle tahmin edilemiyor.   
 
Çok yaygın  
 
− Uyuklama  
 
Yaygın  
− Depresyon  
− Tik, titreme, kas kasılmaları (sertlik, katılık) gibi istemsiz hareketler  
− Parkinson hastalığına benzer belirtiler (titreme, katılık)  
− Huzursuzluk  
− Kan basıncında düşme (özellikle IV uygulamada)  
− İshal  
− Güçsüzlük  
 
Yaygın olmayan  
− Kanda, prolaktin  adı verilen hormonun seviyelerinde artış ile erkeklerde ve kadınlarda süt 
oluşturması (hiperprolaktinemi)  
− Adet olamama veya adet döngüsünde düzensizlik (amenore)  
− Halüsinasyon (varsanı, hayal görme)  
− Bilinçte azalma   
 
7 
 − Kalp atım hızında azalma (bradikardi, öze llikle IV uygulamada)  
− Aşırı duyarlılık (hipersensitivite)  
− Kaslarda istemsiz kasılmaların neden olduğu hareket bozukluğu (distoni)  
− İstemli hareketlerde bozukluk (diskinezi)  
 
Seyrek  
− Zihin karışıklığı (konfüzyon)  
− İstem dışı kas kasılmaları (konvülsiyonlar, ge nellikle sara hastalarında)  
− Memelerden süt boşalması (galaktore)  
 
Bilinmiyor  
− Anormal kan pigment seviyeleri; bu durum derinizde renk değişikliğine neden olabilir 
(methemoglobinemi, sülfhemoglobinemi)  
− Meme büyümesi (jinekomasti)  
− Özellikle yaşlı  hastalarda uzun süreli kullanımda (ağız, dil, kol ve bacak gibi uzuvlarda) 
istemsiz kas spazmları (tardif diskinezi)  
− Nöroleptik malign sendrom adı verilen bir rahatsızlığın belirtileri olabilen yüksek ateş, kan 
basıncında yükselme, istem dışı kas kasılmal arı (konvülsiyonlar), te rleme, tükürük 
salgısında artış  
− EKG ölçümleri ile görülebilen kalp atım hızında değişiklikler  
− Kalp durması (kardiyak arrest)  
− Şok (kan basıncında şiddetli düşüş, özellikle IV uygulamada)  
− Bayılma (özellikle IV uygulamada)  
− Ciddi olabil en alerjik reaksiyon (özellikle IV uygulamada)  
− Çok yüksek kan basıncı (feokromo sitoma hastalarında)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız,  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen ya n etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EMOJECT ’in Saklanması  
EMOJECT ’i çocukların göremeyeceği, erişemeyeceği yerlerde ve ambalajında saklayınız.  
 
25°C ’nin altındaki  oda sıcaklığında, ışıktan koruy arak saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra EMOJECT ’i kullanmayınız.  
  
 
8 
 Bu ürün ve/veya ambalajı herhangi bir bozukluk içeriyorsa kullanılmamalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz . 
 
Ruhsat Sahibi :  
TÜM EKİP İLAÇ A.Ş.  
İstanbul Tuzla Kimya Organize Sanayi Bölgesi  
Aromatik Cad. No: 55 - 34956 - Tuzla / İSTANBUL  
Tel. no: 0216 593 24 25 (Pbx)  Faks no: 0216 593 31 41  
 
Üretim Yeri:  
TÜM EKİP İLAÇ A.Ş.  
İstanbul Tuzla Kimya Organize Sanayi Bölgesi  
Aromatik Cad. No: 63 - 34956 - Tuzla / İSTANBUL  
Tel. no: 0216 593 24 25 (Pbx)  Faks no: 0216 593 31 41  
 
Bu kullanma talimatı  ../../….  tarihinde onaylanmıştır.  