KISA ÜRÜN BİLGİSİ
1. BEŞERİ TIBBİ ÜRÜNÜN ADI
KORTOS® 27 mg/ 5 mg Supozituvar
2. KALİTATİF VE KANTİTATİF BİLEŞİM
Etkin maddeler:
1 supozituvar için:
Hidrokortizon asetat 5 mg
Polidokanol 27 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Supozituvar
Beyaz renkte, torpido şeklinde supozituvar.
4. KLİNİK ÖZELLİKLER
4.1. Terapötik endikasyonlar
İç ve dış hemoroidler (basit ve iltihaplı), anal fissür, radyasyona bağlı proktit, anal ekzema ve
anal prurit.
4.2. Pozoloji ve uygulama şekli
Pozoloji / uygulama sıklığı ve süresi:
Hekim tarafından başka şekilde tavsiye edilmediği takdirde ihtiyaca göre günde 1 veya 2
supozituvar kullanılması önerilir. Tedavi süresi ilaçtan alınan cevaba göre, hekim tarafından
tayin edilir.
Uzun süreli veya yüksek dozda kullanımı sistemik kortikosteroid etkilere yol açabileceğinden,
7 günden fazla süre kullanılması önerilmemektedir.
Uygulama şekli:
Yalnız rektal kullanım içindir. Supozituvarlar dışkılamadan sonra anüse (makata) konur. Ufak
bir parça pamuk kapatılır, bir süre sırt üstü yatılır. Dışkının yumuşak olması gerektiğinde
hafif bir laksatif alınmalı ve uygun besin rejimi uygulanmalıdır.
- 1 -Özel popülasyonlara ilişkin ek bilgiler:
Böbrek / Karaciğer yetmezliği:
Karaciğer ve böbrek yetmezliğinde kullanılmamalıdır.
Pediyatrik popülasyon:
Çocuklara uygulanmamalıdır.
Geriyatrik popülasyon:
Yaşlılara uygulanmamalıdır.
4.3. Kontrendikasyonlar
İçerdiği maddelerden herhangi birine aşırı duyarlılık durumunda kullanılmamalıdır.
Rektum ve anal bölgenin tüberkülozunda, fungal enfeksiyon hastalıklarında, canlı virüs
aşılarının uygulanması sırasında kullanılmamalıdır.
Sistemik yan etki riski nedeniyle peptik ülser, osteoporoz, psikoz, ağır psikonevroz, diyabet,
konjestif kalp yetersizliği, kronik böbrek yetersizliği gibi hastalıklarda ve yaşlı kimselerde
kullanılması sakıncalı olabilir. Ancak preparattaki hidrokortizon asetat miktarı ve bunun
rektal absorpsiyon oranı düşüktür.
4.4. Özel kullanım uyarıları ve önlemleri
Proktolojik muayene yapılmadan kullanılamaz. İritasyon görülürse uygulamaya son verilir.
Enfeksiyon var ise uygun bir antifungal veya antibakteriyel ilaç verilmelidir. Beklenen etki
hemen elde edilmezse, enfeksiyon kontrol altına alınana kadar kortikosteroid kullanılmasına
ara verilir.
- Uzun kortikosteroid tedavisi süresince hastalar düzenli olarak hipertansiyon, glikozuri,
hipokalemi, gastrik rahatsızlıklar ve mental değişiklik açısından takip edilmelidir.
- Supozituvarlar çok sıcak yerde ve güneş altında tutulmamalıdır. Buzdolabında saklanması
gerekmez.
- Koruyucusu makasla kesilmelidir. Elle yırtıldığında yandaki supozituvar hava alır ve kurur,
erimesi güçleşir.
4.5. Diğer tıbbi ürünler ile etkileşimler ve diğer etkileşim şekilleri
Preparat lokal etki amacı ile uygulanır. İlaç etkileşmeleri ancak sistemik etki söz konusu
olduğu zaman geçerlidir.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
- 2 -4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
KORTOS®’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar hidrokortizon asetatın teratojenik etkisi bulunduğunu
göstermiştir (bkz. Kısım 5.3). Hidrokortizonun insan fetusu üzerine küçük bir risk taşıdığı
düşünülmektedir.
KORTOS®’un yarar/zarar oranı hekim tarafından değerlendirilmeli, gerekli olmadıkça
gebelik döneminde kullanılmamalıdır.
Gebelik dönemi
Hamilelikte, hidrokortizon ve inaktif prekürsörü olan kortizonun insan fetusu üzerine küçük
bir risk taşıdığı düşünülmektedir.
Laktasyon dönemi
Kullanılması gerekli görüldüğü takdirde, emziren annelerde ilacın hasta için önemi göz önüne
alınarak tedavi yapılmalı, bu dönemde emzirme kesilmelidir.
Üreme yeteneği / Fertilite
Üreme yeteneği ve fertilite üzerine etkisi olup olmadığı ile ilgili bilgi bulunmamaktadır.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde bir etkisi bulunmamaktadır.
4.8. İstenmeyen etkiler
Yan etkilerin sıklık gruplandırması şöyledir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Lokal yan etkiler: Yanma, kaşıntı, hipertrikozis, telanjiektazi, mukoza atrofisi, iritasyon,
kuruluk, folikülit, hipopigmentasyon, sekonder enfeksiyon, alerjik kontakt dermatit.
Preparat anorektal dokulara lokal etki amacıyla uygulanır. Normalde rektuma supozituvar
şeklinde uygulanan hidrokortizon asetatın yaklaşık %26 oranında absorpsiyona uğradığı
bildirilmektedir, ancak inflamasyonlu yüzeylerde olduğu gibi, absorpsiyon değişiklik
gösterebilir. Yüksek dozlarda uzun süre kullanıldığı takdirde sistemik etki gösterebilecek
miktarı absorpsiyona uğrayabilir. Yara varsa iyileşmesini geciktirebilir. Sistemik etkiye bağlı
olarak görülebilen istenmeyen etkiler aşağıda listelenmiştir:
- 3 -Bağışıklık sistemi hastalıkları:
Bilinmiyor: Aşırı duyarlılık reaksiyonları, alerjik reaksiyonlar
Metabolizma ve beslenme hastalıkları:
Yaygın olmayan: Su ve tuz retansiyonu (ödem)
Bilinmiyor: Glukoz toleransı azalması
Psikiyatrik hastalıklar:
Bilinmiyor: Psişik bozukluklar
Kardiyak hastalıklar:
Yaygın olmayan: Hipertansiyonlularda arter basıncı artması
Gastrointestinal hastalıklar:
Yaygın olmayan: Peptik ülser reaktivasyonu
Bilinmiyor: Mide salgısı artması
Deri ve deri altı doku hastalıkları:
Yaygın olmayan: Akne
Kas-iskelet bozuklukları, bağ dokusu ve kemik hastalıkları:
Bilinmiyor: Osteoporoz
Böbrek ve idrar yolları ile ilgili hastalıklar:
Yaygın olmayan: Potasyum kaybı, Cushing sendromu (uzun süreli kullananlarda)
Bilinmiyor: Surrenal korteks inhibisyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı halinde hekime başvurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Hemoroid ve anal fissürlerin tedavisinde topikal kullanılan diğer
ilaçlar, kortikosteroidler
ATC Kodu: C05AA01
Hidrokortizon asetat'ın antiflojistik, antipruritik ve vazokonstriktif etkisi vardır. Kısa sürede
çevredeki ödemi kaldırır, kaşıntıyı giderir. Polidokanol lokal anesteziktir, ağrı duyusunu
ortadan kaldırır.
- 4 -5.2. Farmakokinetik özellikler
Genel özellikler
Emilim:
Normalde rektuma supozituvar şeklinde uygulanan hidrokortizon asetatın yaklaşık %26
oranında absorbe olur. Ancak uygulandığı bölge inflamasyonlu ve hasar görmüş ise
absorpsiyon artabilir.
Dağılım:
Hidrokortizon asetat yaklaşık % 90 oranında plazma proteinlerine bağlanır.
Biyotransformasyon:
Hidrokortizon asetat karaciğerde metabolize edilerek metabolitleri olan tetrahidrokortizon ve
tetrahidrokortizole dönüşür.
Eliminasyon:
Hidrokortizon asetat dokularda ve karaciğerde, glukuronid ve sülfat metabolitleri dahil olmak
üzere biyolojik inaktif bileşenlerine metabolize edilir. Bu inaktif metabolitler ve az miktarda
değişime uğramayan kısım idrarla atılır.
5.3. Klinik öncesi güvenlilik verileri
Deney hayvanlarında hidrokortizon veya kortizonun hamileliklerin sonuçlarına olan etkileri
pek çok çalışma ile açıklanmıştır. Fare ve tavşanlar üzerinde yapılan çalışmaların çoğunda
doza ve ırka bağlı olarak yavrularda damak yarığı, intrauterin büyüme geriliği, kafanın,
mandibulanın ve spina bifidanın küçülmesi, yavru boyunda ve ağırlığında azalma, katarakt,
embiyonun bir kısmının veya tamamının rezorpsiyonu, ölü doğum, karaciğer ağırlığında
azalma ve polikistik böbrek hastalığı gibi etkiler bildirilmiştir.
Yapılan bir klinik öncesi araştırmada, sıçan aşil tendonunda travma oluşturulduktan sonra 1, 3
veya 5 kere uygulanan 10 cc’lik (125 mg/ml) hidrokortizon asetat enjeksiyonu sonrası
tendonda önemli histolojik veya biyokimyasal zararlı etkiler görülmemiştir.
Bir başka klinik öncesi araştırmaya göre ise, tavşanların aşil tendonlarına hidrokortizon
infiltrasyonu sonucu; enjeksiyon bölgesinde nekroz geliştiği ve kortikosteroid
infiltrasyonunun bu tendonlarda iyileşme işlemini geciktirdiği görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Katı yağ
Desil oleat
- 5 -6.2.Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.3. Saklamaya yönelik özel tedbirler
25 °C'nin altındaki oda sıcaklığında saklayınız. Buzdolabına koymayınız.
6.5. Ambalajın niteliği ve içeriği
PVC/LDPE duplex foil casing strip
Ambalaj büyüklüğü: 10 supozituvar
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Exeltis İlaç San. ve Tic. A.Ş.
Kültür Mah. Nisbetiye Cad. No: 56
Akmerkez B Blok Kat:6 D:574 Etiler
Beşiktaş / İSTANBUL
Tel : 0212 365 93 30
Faks : 0212 286 96 41
E-posta : infoTR@exeltis.com
8. RUHSAT NUMARASI:
85 / 64
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 23.02.1967
Ruhsat yenileme tarihi : 29.12.2006
10. KÜB’ÜN YENİLENME TARİHİ
- 6 -