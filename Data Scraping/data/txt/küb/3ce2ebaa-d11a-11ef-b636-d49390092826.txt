KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRİCALEST %2 enjeksiyonluk çözelti içeren flakon
Steril
2. KALİTATİF VE KANTİTATİF BİLEŞİM
20 ml’lik her flakonda;
Etkin madde:
Prilokain hidroklorür 400 mg (20 mg/mL)
Yardımcı maddeler:
Metil parahidroksibenzoat 20 mg
Sodyum klorür 120 mg
Sodyum hidroksit / hidroklorik asit k.m (kafi miktarda, pH ayarı içindir.)
Yardımcı maddeler için bölüm 6. 1’e bakınız.
3. FARMASÖTİK FORM
Enjeksiyonluk çözelti içeren flakon.
PRİCALEST %2, steril, izotonik, aköz enjektabl çözeltidir. Çözeltinin pH’ı 5.0 -7.0’dır.
4. KLİNİK ÖZELLİKLER
4.1. Terapötik endikasyonlarPRİCALEST, aşağıdaki teknikler yardımıyla lokal ya da bölgesel
anestezinin oluşturulmasında endikedir.
- Lokal infiltrasyon,
- Küçük ve büyük sinir blokları,
- Epidural blok,
- Artroskopi, intravenöz bölgesel anestezi.
4.2. Pozoloji ve uygulama şekliYetişkinler ve 12 yaşın üzerindeki çocuklar:
Pozoloji/ uygulama sıklığı ve süresi:
Aşağıdaki tablo, ortalama bir erişkinde daha sık kullanılan tekniklerde uygulanacak dozaja ait bir
rehber olarak hazırlanmıştır. Değerler, gerekli olan beklenilen ortalama doz aralığını yansıtır.
Spesifik blok tekniklerini etkileyen faktörler ve kişisel hasta gereksinimleri için standart
kaynaklara danışılmalıdır.
Gereken dozun hesaplanmasında, hekimin deneyimi ve hastanın fiziksel durumu önemlidir.
Yeterli anestezi için gerekli olan en düşük doz kullanılmalıdır (bkz. Bölüm 4.4.). Etki
başlangıcında ve tedavi süresince bireysel değişkenlikler görülebilir (bkz.Tablo 1).
1 / 13Tablo 1. Doz Önerileri
Etkinin
başlama Etki süresi
Konsantrasyon Doz
Blok türü süresi (saat)
mg/mL
(dk)
mL mg
CERRAHİ ANESTEZİ
Lumbar Epidural
20 15-25 300-500 15-20 1,5-2
Uygulama a)
Torasik Epidural
20 10-15 200-300 10-20 1,5 -2
Uygulama a)
Kaudal Epidural Blok a) 10 20-30 200-300 15-30 1 -1,5
20 15-25 300-500 15-30 1,5-2
IV bölgesel (Bier bloğu)
a.Üst ekstremite b) Turnike çözülene
5 40 200 10-15 kadar
b.Alt ekstremite b)
i)Uyluk turnikesi
ii)Baldır turnikesi 5 60 300 10-15 -“-
5 40 200 10-15 -“-
İntra-artiküler blok c) 5 ≤60 ≤300 5-10 Arınma (wash-
10 ≤40 ≤400 5-10 out) döneminden
sonra 30-60 dk
Alan Bloğu (örn. küçük sinir blokları ve infiltrasyon)
İnfiltrasyon 5 ≤100 ≤500 1-2 1,5-2
10 ≤50 ≤500 1-2 2-3
Dijital blokd) 10 1-5 10-50 2-5 1,5-2
İnterkostal (sinir başına) 10 2-5 20-50 3-5 1-2
Aynı anda bloke edilen
en fazla sinir adedi ≤10
olmalıdır.
Retrobulbard) 20 4 80 3-5 1,5-2
Peribulbar d) 10 10-15 100-150 3-5 1,5-2
Majör sinir bloğu
Brakiyal pleksus:
Aksiller 10 40-50 400-500 15-30 1,5-2
Supraklaviküler,
Interskalen ve
subklaviyan perivasküler 10 30-40 300-400 15-30 1,5-2
Siyatik 20 15-20 300-400 15-30 2-3
Üçlü blok
(Femoral, obturator ve 10 30-40 300-400 15-30 1,5-2
lateral kutanöz)
Notlar:
a) Doza, test dozu dahildir.
b)Enjeksiyondan sonraki 20 dk içinde turnike çözülmemelidir.
c) Lokal anesteziklere ilişkin, operasyon sonrası intraartiküler devamlı infüzyonu alan hastalarda
kondrolizise ilişkin pazarlama sonrası raporlar mevcuttur. PRİCALEST bu endikasyon için onaylı
değildir.
d)Sadece adrenalin olmaksızın verilen dozlar.
≤ = kadar
2 / 13Koruyucu içeren çözeltiler, örneğin çoklu doz flakonlar olarak tedarik edilenler, intratekal,
intrasisternal veya intra- veya retro-bulbar yollar ile anestezide kullanılmamalıdır. Epidural
uygulamalarda tekrarlayan ve sürekli infüzyondan kaçınılmalıdır.
Cerrahi anestezide, genelde (örn.epidural uygulama) daha yüksek konsantrasyonların ve dozların
kullanımını gerektirir. Daha az şiddette bir blok gerektiği zaman, daha düşük bir dozun
kullanılması etkilidir. Kullanılan ilacın miktarı, anestezinin yayılım genişliğini etkileyecektir.
Uygulama şekli:
İntravasküler enjeksiyondan kaçınmak için hastanın yaşamsal fonksiyonları yakından gözlenerek
ve hasta ile sözlü iletişimde bulunarak enjekte edilmesi gereken esas dozun yavaşça ya da 100-
200 mg/dk’lık bir artan doz oranında uygulanmasından önce ve uygulama esnasında aspirasyon
işlemi tekrarlanmalıdır. Epidural bir doz enjekte edileceği zaman adrenalin içeren kısa etkili bir
lokal anestezinin 3-5 ml’lik bir ön test dozunun uygulanması önerilir. Elde olmadan yapılmış bir
intravasküler enjeksiyon, kalp atış hızındaki geçici bir artış vasıtasıyla fark edilebilir. Eğer toksik
belirtiler gelişirse, enjeksiyon hemen durdurulmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek ve karaciğer yetmezliği olan hastalarda kullanımı ile ilgili uyarı için bkz. Bölüm 4.4.
Pediyatrik popülasyon (6 ay ila 12 yaş arası):
Tablo 2’de yer alan dozlar, pediyatrik hastalar için bir kılavuz olarak görülmelidir. Bireysel
değişkenlikler görülebilir. Vücut ağırlığı fazla olan çocuklarda dozun kademeli olarak
azaltılması sıkça gereklidir ve ideal vücut ağırlığına dayandırılmalıdır. Spesifik blokaj
tekniklerini etkileyen faktörler ve kişisel hasta gereksinimleri için standart kaynaklara
danışılmalıdır.
Tablo 2.Çocuklar için doz önerileri
Konsantrasyon Hacim Doz Etkinin başlama Etki süresi
mg/mL mL/kg mg/kg süresi(dk) (saat)
Kaudal epidural 10 0,5 5 10-15 1-1,5
Dozun hesaplanması için hem yaş hem de kilo göz önünde bulundurulmalıdır.
Koruyucu içeren çözeltiler, örneğin çoklu doz flakonlar olarak tedarik edilenler, intratekal,
intrasisternal veya intra- veya retro-bulbar yollar ile anestezide kullanılmamalıdır.
Prilokain enjeksiyonu 6 aydan küçük bebeklerde ya da obstetrik hastalarda, paraservikal blok
(PCB) ve pudendal blok anestezisi için önerilmez. Doğumdan sonra yenidoğan ve çocuklarda
methemoglobin oluşma riskinde bir artışa yol açabilir (bkz. Bölüm 4.8).
Geriyatrik popülasyon:
Yaşlılarda kullanımı ile ilgili uyarı için bkz. Bölüm 4.4.
3 / 134.3. Kontrendikasyonlar
PRİCALEST,
• Amid grubu lokal anesteziklere ya da ilacın bileşimindeki yardımcı maddelerden herhangi
birine aşırı duyarlılıkta,
• Metil ve/veya propil parahidroksibenzoata (metil-/propil paraben) ya da bunların metaboliti
olan para amino benzoik asite (PABA) aşırı duyarlılıkta,
• Ester tipi lokal anesteziklere ya da metaboliti olan PABA’ya alerjisi olan hastalarda
parabenleri içeren prilokain formülasyonların kullanımından kaçınılmalıdır.
• Konjenital ya da idiyopatik methemoglobinemisi olan hastalarda kontrendikedir.
4.4. Özel kullanım uyarıları ve önlemleri
Bölgesel anestezi işlemleri her zaman uygun donanıma ve personele sahip bir yerde yapılmalıdır.
Hastanın izlenmesi ve acil resüsitasyon için gerekli olabilecek araç ve gereçler kullanıma hazır
durumda olmalıdır.
Huzursuzluk, seğirme ve konvülsiyonları takiben kardiyovasküler kollaps ve apne ile birlikte
koma hali gibi ani toksisite gelişimine neden olabileceği için, ilacın yanlışlıkla damar içine
enjeksiyonundan kaçınmak için büyük dikkat gösterilmelidir.
Büyük bloklar yapılacağı zaman ya da yüksek dozlar kullanılacağında, lokal anestezik
enjeksiyonundan önce bir intravenöz kanül yerleştirilmelidir. Hekimler, uygulanacak işlem
hakkında yeterli ve uygun eğitimi almış olmalı ve yan etkiler, sistemik toksisite ya da diğer
komplikasyonların tanısı ve tedavisi konusunda deneyimli olmalıdır (bkz. Bölüm 4.9).
Bölgesel/rejyonel anestezi çoğunlukla en uygun anestezi yöntemi olmasına rağmen, tehlikeli yan
etkilerin riskini azaltmak için bazı hastalara özel dikkat gerekebilir:
• Yaşlılar ve genel durumları zayıf olan hastalar,
• Lokal anestezikler miyokardiyal iletiyi baskılayabileceğinden – kısmi ya da tam kalp bloğu
olan hastalar,
• İlerlemiş karaciğer hastalığı ya da ciddi böbrek yetmezliği olan hastalar,
• Methemoglobinemi gelişme riskinin bulunduğunun akılda tutulmasının gerektiği ağır anemi
ya da kalp yetmezliği olan hastalarda (bkz. Bölüm 4.8),
• Kardiyak etkilerin bir katkısı olabileceğinden, Sınıf III anti-aritmik ilaçlar (örn. amiodaron)
ile tedavi edilen hastaların yakın gözetimi ve EKG takibinin yapılması düşünülmelidir (bkz.
Bölüm 4.5).
• Akut porfirisi bulunan hastalar. PRİCALEST enjeksiyonluk çözeltisi, muhtemelen
porfirinojeniktir ve akut porfirisi olan hastalara ancak daha güvenli bir alternatif olmadığı
durumlarda reçetelenmelidir. Duyarlı hastalar olması halinde uygun önlemler alınmalıdır.
Önemli not: Prilokainin, 6 aylıktan küçük bebeklerde kullanımı önerilmemektedir.
Yenidoğanlardaki methemoglobinemi riskinden dolayı prilokainin, paraservikal blok (PCB) ya
da pudental blok altındaki obstetrik hastalarda kullanımı önerilmemektedir (bkz. Bölüm 4.2 ve
Bölüm 4.8 “Methemoglobinemi”).
4 / 13Bazı lokal anestezi işlemleri kullanılan lokal anesteziğe bağlı olmaksızın ciddi yan etkilere yol
açabilir. Bu işlemlere örnek olarak aşağıdakiler verilebilir:
• Santral sinir blokları, özellikle hipovolemi mevcutsa kardiyovasküler depresyona yol açabilir.
Bu nedenle kardiyovasküler işlevleri yetersiz olan hastalarda epidural anestezi dikkatle
uygulanmalıdır.
• Retrobulbar enjeksiyonlar (çok ender olarak) kraniyal subaraknoid alana ulaşarak geçici
körlük, kardiyovasküler kollaps, apne ve konvülsiyonlara neden olabilir.
• Lokal anesteziklerin retro ve peribulbar enjeksiyonları düşük bir kalıcı oküler göz kası
disfonksiyonu riski taşır. Bu riskin temel nedeni travma ve/veya kaslarda ve/veya sinirlerdeki
lokal toksik etkilerdir. Bu tür doku reaksiyonlarının şiddeti, travmanın şiddetine, derecesine,
lokal anesteziğin konsantrasyonuna ve dokunun lokal anesteziğe maruz kalma süresine bağlıdır.
Bu nedenle, tüm lokal anesteziklerde olduğu gibi, etkili olan en düşük konsantrasyonlar ve
dozlar kullanılmalıdır. Vazokonstriktörler ve diğer katkı maddeleri, doku reaksiyonunu
şiddetlendirebilir ve sadece endike ise kullanılmalıdır.
• Baş ve boyun bölgesindeki uygulamalarda yanlışlıkla bir artere yapılan enjeksiyon, düşük
dozlarda bile serebral semptomlara yol açabilir.
• Operasyon sonrası intraartiküler devamlı lokal anestezik infüzyonu alan hastalarda
kondrolizise ilişkin pazarlama sonrası raporlar mevcuttur. Bu vakaların çoğunda omuz eklemi
kondrolizisi rapor edilmiştir. Sebep olan birçok başka faktör ve aksiyon mekanizması ile ilgili
bilimsel literatürdeki tutarsızlık nedeni ile nedensellik tespit edilmemiştir. İntra-artiküler devamlı
infüzyon prilokain hidroklorürün onaylı bir endikasyonu değildir.
• Paraservikal blok, bazen fetal bradikardi/taşikardiye neden olabilir. Bu nedenle fetal kalp
hızının dikkatle izlenmesi gereklidir.
• Anemi, konjenital veya sonradan edinilen hemoglobinopati (methemoglobinemiyi içeren)
rahatsızlığı olan hastalarda veya birlikte böyle durumlara sebebiyet verdiği bilinen ilaçları
(örneğin sülfonamidler) kullanan hastalarda prilokainin düşük dozlarında methemoglobinemi
gelişebilir. Methemoglobini hemoglobine dönüştüren enzimin aktivitesinin daha düşük
olmasından ötürü, özellikle yenidoğanlar bu durumdan çabuk etkilenirler. Bu nedenle prilokainin
obstetrik hastalarda ve 6 aylıktan küçük çocuklarda paraservikal blok (PCB) veya pudendal blok
uygulamalarında kullanılması önerilmemektedir.
• Uygulama bölgesinde enflamasyon olduğu durumlarda lokal anesteziklerin kullanımından
kaçınılmalıdır.
Epidural anestezi, hipotansiyon ve bradikardiye neden olabilir. Bu risk, vazopresör enjekte
edilmesi ile azaltılabilir. Hipotansiyon intravenöz bir sempatomimetik ile derhal tedavi edilmeli
ve gerektikçe tekrarlanmalıdır.
Koruyucu içeren çözeltiler, örneğin çoklu doz flakonlar olarak tedarik edilenler, intratekal,
intrasisternal veya intra- veya retro-bulbar yollar ile anestezide kullanılmamalıdır.
Bu tıbbi ürün her flakonda (20 ml’de) 47,2 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
PRİCALEST’in içeriğinde bulunan metil parahidroksibenzoat, alerjik reaksiyonlara
(muhtemelen gecikmiş) ve istisnai olarak bronkospazma sebebiyet verebilir.
5 / 134.5. Diğer tıbbi ürünler ile etkileşimler ve diğer etkileşim şekilleri
Toksik etkileri aditif olabileceğinden, yapısal olarak amid tipi lokal anesteziklere benzeyen
örneğin lidokain, meksiletin ve tokainid gibi bazı anti-aritmikleri ya da diğer lokal anestezikleri
almakta olan hastalarda prilokain dikkatle kullanılmalıdır.
Prilokain ve sınıf III anti-aritmik ilaçlarla (örn. amiodaron) spesifik etkileşim çalışmaları
yapılmamıştır ancak önlem alınması tavsiye edilmektedir (bkz. Bölüm 4.4).
Prilokain, özellikle de diğer methemoglobin arttırıcı ilaçlarla (sülfonamidler, sıtma ilaçları, bazı
nitrik bileşikleri) birlikte kullanıldığında bu yan etkiyi arttırabilir.
Özel popülasyonlara ilişkin ek bilgiler:
Geriyatrik popülasyon:
Yaşlılarda dikkatli kullanılmalıdır.
Pediyatrik popülasyon:
6 aylıktan küçük çocuklarda kullanılmamalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon )
PRİCALEST’in gebe kadınlarda kullanımına ilişkin yeterli klinik veri mevcut değildir.
Gebelik dönemi:
Obstetrik anestezide 600 mg’ın üzerinde kullanıldığında, prilokain metabolitleri annede ve
bebekte klinik açıdan belirgin methemoglobinemiye neden olabilir.
Obstetrik hastalarda, paraservikal blok (PCB) veya pudental bloktan sonra neonatal
methemoglobinemi bildirilmiştir.
Lokal anesteziklere bağlı olarak, fetal bradikardi gibi yan etkilerin en sık olarak paraservikal
blok anestezisinde ortaya çıktığı bildirilmiştir. Bu durumun nedeni, fetusa ulaşan anestezik
konsantrasyonunun yüksek olması olabilir.
Gebe kadınlara verilirken tedbirli olunmalıdır. Gerekli olmadıkça kullanılmamalıdır. Hayvan
deneylerinde fetüs üzerinde zararlı etkilerinin olduğuna dair bir kanıt olmasa da PRİCALEST
(faydası zararına göre üstünlük sağlamadıkça) hamileliğin erken dönemlerinde
kullanılmamalıdır.
Laktasyon dönemi:
Prilokainin anne sütüne ne oranda geçtiği bilinmemektedir. Bununla birlikte, anne sütü ile
bebeğin aldığı prilokainin çok az olduğu kabul edilebilir.
Üreme yeteneği/Fertilite:
İlaca bağlı advers etkiler, üreme toksisitesi çalışmalarında görülmemiştir (bkz. Bölüm 5.3).
6 / 134.7. Araç ve makine kullanımı üzerindeki etkiler
Lokal anestezikler doğrudan anestezik etkilerinin yanı sıra aleni MSS toksisitesi bulunmasa bile
koordinasyon ve mental işlev üzerinde hafif bir etkileri olabilir ve dikkat ve hareket kabiliyetini
geçici olarak bozabilir.
4.8. İstenmeyen etkiler
Genel
PRİCALEST’in advers reaksiyon profili diğer amid yapılı yapılı lokal anesteziklerinkine
benzerdir. İlacın kendisinin sebep olduğu advers reaksiyonların, sinir bloğunun (örn. kan
basıncında azalma, bradikardi) fizyolojik etkilerinden, doğrudan (örn. sinir travması) ya da
dolaylı olarak iğne batırılması ile meydana gelen olaylardan (örn. epidural apse) ayırt edilmesi
zordur.
İstenmeyen etkiler aşağıda sistem organ sınıfı ve görülme sıklığına göre listelenmiştir. Sıklık
sınıflandırması: Çok yaygın (≥1/10), yaygın (≥1/100, <1/10), yaygın olmayan (≥1/1.000 ,
<1/100), seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor).
Vasküler hastalıkları
Çok yaygın: Hipotansiyon*
Yaygın: Hipertansiyon
Gastrointestinal hastalıkları
Çok yaygın: Bulantı*
Yaygın: Kusma*
Sinir sistemi hastalıkları
Yaygın: Parestezi, sersemlik
Yaygın olmayan: MSS toksisitesinin bulgu ve belirtileri (konvülsiyonlar, ağız çevresinde
parestezi, dilde hissizlik, hiperakuzi, görme bozuklukları, tremor, kulak çınlaması, dizartri, bilinç
kaybı) (bkz. Bölüm 4.8 “Akut sistemik toksisite” ve bölüm 4.9)
Seyrek: Nöropati, peripheral sinir hasarı, araknoidit
Kardiyak hastalıkları
Yaygın: Bradikardi
Seyrek: Kardiyak arrest, kardiyak aritmiler
Bağışıklık sistemi hastalıkları
Seyrek: Alerjik reaksiyonlar, anaflaktik reaksiyon, ürtiker, ödem, dispne
Solunum sistemi hastalıkları
Seyrek: Solunum depresyonu
Göz hastalıkları
Seyrek: Akut diplopi
7 / 13Kan ve lenf sistemi hastalıkları
Seyrek: Methemoglobinemi (bkz. Bölüm 4.9) ve siyanoz**
*Epidural bloklardan sonra daha sıkça gelişen advers ilaç reaksiyonları
**Methemoglobinemi varlığında
Akut sistemik toksisite:
Sistemik toksik reaksiyonlar başlıca merkezi sinir sistemi (MSS) ve kardiyovasküler sistemi
içermektedir. Bir lokal anesteziğin (yanlışlıkla) intravasküler enjeksiyonu neticesinde oluşan
yüksek konsantrasyonlarıyla, aşırı dozla ya da istisna olarak çokça vaskülarize alanlardan hızlı
emilim ile bu tip reaksiyonlar meydana gelir (Bkz. Bölüm 4.4). MSS reaksiyonları, tüm amid
yapılı lokal anestezikler için benzer iken kardiyak reaksiyonlar hem kalitatif hem de kantitatif
açıdan ilaca daha çok bağlıdır.
Merkezi sinir sistemi toksisitesi, bulgu ve belirtilerin giderek şiddetlendiği dereceli bir yanıttır.
İlk semptomlar ağız çevresinde parestezi, dilde uyuşma, kayıtsızlık, hiperakuzi, kulak çınlaması
ve görme bozukluklarıdır. Dizartri, kas tiki ya da tremor daha ciddidir ve yaygın
konvülsiyonlardan önce görülür. Bu belirtiler, nörotik davranışlarla karıştırılmamalıdır. Daha
sonra, birkaç saniye ile birkaç dakika süren şuur kaybı ve grand mal konvülsiyonlar ortaya
çıkabilir. Kas aktivitesinin artması ile birlikte solunumun etkilenmesi ve işlevsel solunum
yolunun kaybına bağlı olarak, konvülsiyonları takiben hipoksi ve hiperkarbi ortaya çıkar. Ağır
vakalarda apne görülebilir. Asidoz, hiperkalemi, hipokalsemi ve hipoksi artar ve lokal
anesteziklerin toksik etkilerini güçlendirir.
Düzelme, lokal anestezik ilacın merkezi sinir sisteminden redistribüsyonu ve ardından
metabolize edilip vücuttan atılması ile gerçekleşir. Çok yüksek miktarlarda ilaç enjekte
edilmediyse, düzelme kısa zamanda gerçekleşebilir.
Kardiyovasküler sistem toksisitesi, ağır vakalarda görülebilir ve merkezi sinir sistemindeki
toksisite belirtilerinden genellikle daha önce gelişir. Ağır bir sedasyon altındaki ya da bir genel
anestezi uygulanmış hastalarda ön MSS belirtileri olmayabilir. Lokal anesteziğin sistemik
dolaşımda yüksek konsantrasyonlara ulaşmasıyla hipotansiyon, bradikardi, aritmi ve hatta
kardiyak arrest gelişebilir, ancak nadir vakalarda kardiyak arrest, prodromal MSS etkiler
olmaksızın meydana gelmiştir.
Çocuklarda, blok, genel anestezi esnasında verildiği durumlarda lokal anestezi toksisitesinin
erken belirtilerinin saptanması zor olabilir.
Akut toksisitenin tedavisi
Akut sistemik toksisite belirtileri ortaya çıkarsa, lokal anestezik enjeksiyonuna derhal son
verilmelidir ve MSS belirtileri (konvülsiyon, MSS depresyonu) uygun havayolu/solunum desteği
ve antikonvülsan ilaçların uygulanması ile derhal tedavi edilmelidir.
Dolaşım durması durumunda derhal kardiyopulmoner resüsitasyona başlanmalıdır. Uygun
düzeyde oksijenizasyon, ventilasyon ve dolaşım desteği sağlamak da asidozun tedavi edilmesi
kadar yaşamsal önem taşır.
8 / 13Kardiyovasküler depresyon gelişirse (hipotansiyon, bradikardi), intravenöz sıvı tatbiki,
vazopresör, kronotropik ve/veya inotropik ajanların kullanılması göz önünde bulundurulmalıdır.
Çocuklara, yaşları ve ağırlıkları ile orantılı dozlar verilmelidir.
Methemoglobinemi
Prilokain uygulandıktan sonra methemoglobinemi ortaya çıkabilir. Göreceli olarak düşük
dozlarda bile prilokain enjeksiyonunun tekrarlanması, klinik açıdan belirgin
methemoglobinemiye (siyanoz) yol açabilir. Bu nedenle, prilokainin sürekli bölgesel anestezide
kullanılması önerilmez.
Uzun bir yarılanma süresine sahip olan ve birikim eğilimi gösteren bir prilokain metaboliti olan
ortotoluidin, hemoglobinin methemoglobine dönüşmesine neden olur ve sıra ile 4- ve 6-
hidroksitoluidine dönüşür. Yüksek dozda prilokain almakta olan hastalarda methemoglobin
klinik açıdan anlamlı düzeylere ulaşmaktadır. Kandaki methemoglobin konsantrasyonu
1-2 g/100 ml’ye (normal hemoglobin konsantrasyonunun %6-12’si) ulaştığında siyanoz
meydana çıkar. Methemoglobin çok yavaş olarak hemoglobine okside olmasına rağmen bu
süreç, intravenöz yoldan uygulanan metilen mavisi ile büyük oranda hızlandırılabilir (bkz.
Bölüm 4.8. “Methemoglobineminin tedavisi”).
Prilokain uygulaması nedeniyle sağlıklı insanlarda oksijen taşıma kapasitesindeki azalma çok
düşüktür ve bu nedenle methemoglobinemi genellikle asemptomatiktir. Ancak, ağır anemili
hastalarda bu durum hipoksemiye neden olabilir. Akut hipoksemi ve/veya kalp yetmezliği gibi
diğer ağır siyanoz nedenlerinin bulunmadığının gösterilmesi önemlidir.
Yenidoğanlarda ve küçük bebeklerde methemoglobinemi gelişme riski yüksektir (bkz. Bölüm
4.2. ve 4.4).
Not: Düşük konsantrasyonlardaki methemoglobinemi bile nabızdan yapılan oksimetri
ölçümlerini etkileyerek oksijen satürasyonunu gerçekte olduğundan daha düşük gösterir.
Methemoglobineminin tedavisi
Klinik açıdan belirgin methemoglobinemi, 1 mg/kg vücut ağırlığı dozunda %1’lik metilen
mavisi çözeltinin 5 dakikalık tek doz intravenöz enjeksiyonu ile hızla tedavi edilebilir.
Siyanoz yaklaşık 15 dakika içinde kaybolur. Metilen mavisi yüksek konsantrasyonlarda
hemoglobini okside ettiğinden bu doz tekrarlanmamalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
9 / 134.9 Doz aşımı ve tedavisi
Lokal anesteziklerin yanlışlık sonucu damar içine enjekte edilmesi, hemen (saniyeler ila birkaç
dakika arasına) sistemik toksik etkilere sebep olabilir. Doz aşımı durumunda, lokal anesteziğin
kan konsantrasyonunun daha yavaş artışından dolayı sistemik toksisite daha sonra
(enjeksiyondan 15-60 dakika sonra) gözükür (Bkz. 4.8. “Akut sistemik toksisite” ve “Akut
sistemik toksisitenin tedavisi”).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anestezikler- Lokal Anestezikler
ATC Kodu: N01B B04
Prilokain hidroklorür, amid grubu bir lokal anesteziktir. Etki başlama süresi, etki süresi ve gücü
açısından lidokaine benzer. %2’lik çözeltinin etkisi, epidural yoldan verildiğinde 11/2 – 2 saat,
periferal sinir bloğu ile 4 saate kadar sürer. %1’lik konsantrasyonda verildiğinde, motor sinir
liflerindeki etkisi daha azdır ve etki süresi daha kısadır. Aynı dozdaki lidokaine göre prilokainin
tepe plazma konsantrasyonu daha düşüktür ve daha hızlı atılır. Prilokainin akut toksisitesi
lidokainden daha azdır.
Prilokainin lokal anestezik etkisinin başlaması ve etkinin süresi doza ve uygulama yerine
bağlıdır. Bununla birlikte, methemoglobinemiye yol açma riski, sürekli anestezi tekniklerinde
kullanımını engellemektedir.
Prilokain, diğer lokal anestezikler gibi, sinir membranından sodyum iyonlarının içeriye girmesini
engelleyerek sinir lifleri boyunca uyarının iletilmesini geri dönüşümlü olarak bloke eder. Sinir
membranlarındaki sodyum kanalları, lokal anestezik moleküller için bir reseptör olarak kabul
edilmektedir.
Lokal anestezik ilaçların, beyin ve miyokard gibi diğer uyarılabilen membranlar üzerinde benzer
etkileri olabilir. Eğer sistemik dolaşıma yüksek miktarda ilaç geçerse, esas olarak merkezi sinir
sistemi ve kardiyovasküler sisteme ait toksisite belirtileri ve bulguları ortaya çıkar.
Merkezi sinir sistemi toksisitesi, daha düşük plazma konsantrasyonlarında meydana gelir (bkz.
Bölüm 4.8) ve genellikle kardiyovasküler etkilerden önce görülür. Lokal anesteziklerin kalp
üzerindeki doğrudan etkileri arasında iletimin yavaşlaması, negatif inotrop etki ve nihayet
kardiyak arrest bulunur.
Epidural uygulamalarda uygulamadan sonra eşlik eden sempatik bloğun derecesine bağlı olarak
dolaylı kardiyovasküler etkiler (hipotansiyon, bradikardi) ortaya çıkabilir.
5.2. Farmakokinetik özellikler
Genel özellikler
Prilokainin pKa sabiti 7.89’dur ve bir N-heptan/pH 7.4 tamponunun partisyon katsayısı 0.9’dur.
Prilokain pH 7.4’de 25’lik bir oktanol:su dağılım oranına sahiptir.
10 / 13Emilim:
Prilokain uygulamasından sonra tepe plazma konsantrasyonuna ulaşma süresi, doza, uygulama
yoluna, uygulama bölgesinin damarsal açıdan zenginliğine ve vazokonstriktör maddenin
eşzamanlı uygulanmasına bağlı olarak değişir.
En yüksek plazma konsantrasyonları, interkostal sinir bloklarından sonra meydana gelir.
Diğerleri azalma sırasına göre, lumbar epidural aralığa uygulanan enjeksiyonlar, brakiyal pleksus
gibi büyük sinir blokları ve subkutan enjeksiyondur.
En yüksek plazma konsantrasyonlarının interkostal uygulamaları takiben görülmesinin nedeni,
bu teknikte çok sayıda enjeksiyonun gerekli olması, çözeltinin daha geniş bir vasküler alana
yayılması ve buna bağlı olarak emilimin hızlı gerçekleşmesi olabilir. Diğer yanda, lumbar
epidural alandaki yağ dokusu, vasküler emilimi yavaşlatma eğilimi gösterecektir.
Dağılım:
Prilokain, 2.37 L/dk’lık bir ortalama plazma klerensine, 190 litre ile 260 litre arası geniş bir
görünür dağılım hacmine sahiptir. Prilokainin terminal yarı-ömrü 1,6 saattir. Plazmada proteine
bağlanma oranı % 40’tır (başlıca alfa- - asit glikoproteine).
1
Biyotransformasyon:
Prilokain, karaciğerde temel olarak amid hidrolizi ile metabolize olarak o-toluidin ve N-
propilamine dönüşür. O-toluidin, daha sonra hidroksilasyonla methemoglobinemi meydana
gelmesinden sorumlu olduğu düşünülen 2-amino-3-hidroksitoluen ve 2-amino-5-hidroksitoluen
metabolitlerine dönüşür. In vitro araştırmalarda ve hayvanlar üzerinde yapılan çalışmalarda,
prilokainin akciğer ve böbrek dokusunda metabolize edildiği görülmüştür.
Eliminasyon:
Prilokainin küçük bir oranı (<%5), idrarla değişmeden atılır.
Doğrusallık/Doğrusal Olmayan Durum:
200-600 mg dozları arasında uygulanan prilokain miktarı ile doruk plazma konsantrasyonu
arasında doğrusal bir ilişki vardır.
Prilokain plasentadan kolayca geçer ve bağlanmamış konsantrasyona hızla ulaşma bakımından
denge halindedir. Fetal asidoz varsa, fetüsteki konsantrasyon daha yüksek olabilir.
Yenidoğanlarda prilokainin eliminasyon yarılanma süresi hakkında bilgi yoktur.
Ağır karaciğer sirozu ve konjestif kalp yetmezliği gibi hastalıkların prilokainin dağılımını ne
şekilde etkilediği kesin olarak bilinmemektedir.
5.3. Klinik öncesi güvenlilik verileri
Hayvan çalışmalarında, prilokainin yüksek dozlarından sonra kaydedilen toksisitenin bulgu ve
belirtileri, merkezi sinir sistemi ve kardiyovasküler sistem üzerine olan etkilerin sonuçlarıdır.
Sıçanlarda yapılan tek bir çalışmada tekrarlanan doz uygulamasından sonra hafif
methemoglobinemi görülmüştür. Bu durum ayrıca, prilokainin aşırı dozda ya da endikasyon dışı
kullanımının bir sonucu olarak oluşan terapötik durumlarda da nadiren görülür. İlaca bağlı
advers etkiler, üreme toksisitesi çalışmalarında görülmemiş, prilokain in vitro ya da in vivo
11 / 13mutagenesite testlerinde mutajenik potansiyel göstermemiştir. Prilokainin terapötik kullanım
süresi ve endikasyonu nedeni ile bu ilaç ile kanser çalışmaları yapılmamıştır.
Prilokainin bir metaboliti olan o-toluidin, mutajenik aktivite belirtisi göstermiştir. Kronik olarak
maruz kalma durumunu değerlendiren preklinik toksikolojik çalışmalarında, metabolit o-
toluidinin kanserojenik potansiyeli olduğu gösterilmektedir. Prilokainin aralıklı kullanımı sonucu
hesaplanan maksimum maruziyet ile preklinik çalışmalarda kullanım sonucu maruziyetini
kıyaslayan risk değerlendirme raporları, klinik kullanımda geniş bir güvenlilik aralığı olduğunu
göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum hidroksit/hidroklorik asit
Metil parahidroksibenzoat (E218)
Enjeksiyonluk su
PRİCALEST enjeksiyonları, steril, izotonik sulu çözeltilerdir. Tek dozluk flakonlar ve ampuller,
koruyucu madde içermez ve sadece tek kullanımlıktır. Çok dozlu flakonlar koruyucu
içermektedir.
6.2. Geçimsizlikler
Prilokainin çözünürlüğü, pH değeri 7.0’dan yüksek olan ortamlarda sınırlıdır. Presipitasyon
meydana gelebileceğinden, karbonat gibi alkali çözeltilerin eklenmesi düşünülüyorsa bu durum
göz önüne alınmalıdır.
6.3. Raf ömrü
36 ay
6.4. Saklamaya yönelik özel uyarılar
25°C'nin altındaki oda sıcaklığında ve ambalajında saklayınız.
Dondurmayınız.
6.5. Ambalajın niteliği ve içeriği
Kutuda, 20 mm gri bromobutil kauçuk tapa üzerinde alüminyum flip-off kapak ile kapatılmış
amber renkli, Tip I cam flakonda 20 ml çözelti.
6.6. Beşeri tıbbi üründen arta kalan maddelerin imhası ve diğer özel önlemler
Koruyucu madde içermeyen çözeltileri ambalajı açıldıktan sonra hemen kullanılmalıdır. Arta
kalan çözeltiler atılmalıdır. Kullanılmamış olan ürünler ya da atık materyaller "Tıbbi Atıkların
Kontrolü Yönetmeliği" ve "Ambalaj ve Ambalaj Atıklarının Kontrolü Yönetmelikleri"ne uygun
olarak imha edilmelidir.
Çok dozlu flakonlarda mikrobiyal kontaminasyon riski, tek kullanımlık flakonlara göre daha
fazladır. Bu nedenle mümkün olduğu sürece tek dozluk flakonlar kullanılmalıdır.
Çok dozlu flakonlar kullanıldığında kontaminasyonu önlemek için aşağıdakiler dahil uygun
12 / 13kontrol işlemleri yapılmalıdır.
- Tek kullanımlık steril enjeksiyon malzemelerinin kullanılması
- Flakona her giriş için steril iğne ve şırınga kullanılması
- Çoklu doz içeren bir flakonun içine kontamine olmuş sıvı ya da madde girişinin önlenmesi
- Çoklu doz içeren flakonlar flakon açıldıktan sonra 3 günden daha fazla süre ile
kullanılmamalıdır.
PRİCALEST’in yeniden sterilizasyon işlemi önerilmemektedir.
7. RUHSAT SAHİBİ
INCPHARMA İlaç San. ve Tic. Ltd. Şti.
M.Nesih Özmen Mah. Ceviz Sok. 3/2 34173
Merter-Güngören/ İstanbul
Telefon : (0 212) 637 49 10
Faks : (0 212) 637 49 15
8. RUHSAT NUMARASI(LARI)
2017/637
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.09.2017
Ruhsat yenileme tarihi:
10. KÜB'ÜN YENİLENME TARİHİ
13 / 13