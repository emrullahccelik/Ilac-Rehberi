1    
KISA ÜRÜN BİLGİSİ  
  
  
1.     BEŞERİ TIBBİ ÜRÜNÜN ADI  
  
LOTENOL % 0.5 göz damlası  
  
2.     KALİTATİF VE KANTİTATİF BİLEŞİM  
  
Her 1 ml süspansiyon;  
  
Etkin madde:    
Loteprednol etabonat     5 mg/ml   
  
Yardımcı maddeler:    
Benzalkonyum Klorür %50    0.20 mg/ml  
  
Yardımcı maddeler için, 6.1’e bakınız.  
  
3.     FARMASÖTİK FORM    
  
Oftalmik süspansiyon  
Beyaz renkli, homojen süspansiyon  
  
4.     KLİNİK ÖZELLİKLER  
  
4.1   Terapötik endikasyonlar  
  
Alerjik konjunktivit, akne rozasea, yüzeyel noktalı keratit, herpes zoster keratiti, iritis, siklitis, 
seçilmiş infektif konjunktivitler gibi palpebral ve bulbar konjunktivanın, korneanın ve gözün ön 
segmentinin steroide yanıt veren inflamatuvar rahatsızlıklarının tedavisinde, steroid kullanım 
riskinin ödem  ve inflamasyonu azaltmak için kabul edildiği durumda, kullanılır. Ayrıca, oküler 
cerrahiyi takiben post -operatif inflamasyonun tedavisinde de kullanılır.  
  
4.2. Pozoloji ve uygulama şekli  
  
Pozoloji/uygulama sıklığı ve süresi :  
  
Steroide  Cevap Veren Hastalık Tedavisinde  
Etkilenen gözlere konjunktival keseye günde 4 kez 1 - 2 damla uygulanır. Gerektiğinde, ilk hafta 
içindeki başlangıç tedavisi sırasında dozlama her saatte bir damlaya kadar artırılabilir. Tedavinin 
erkenden kesilmemesine d ikkat edilmelidir. Belirti ve bulgular 2 gün sonra düzelmez ise, hasta 
yeniden değerlendirilmelidir.  2    
Operasyon Sonrası İnflamasyon Tedavisinde  
Operasyondan 24 saat sonra başlamak ve post -operatif dönemde ilk iki hafta boyunca devam 
etmek üzere, ameliya t edilen gözün konjunktival kesesine günde 4 kez 1 - 2 damla uygulanır.  
  
Tedavi süresi 2 haftayı geçmemelidir.  
  
Uygulama şekli :  
LOTENOL göze uygulanır.  
Etkilenen gözün konjunktiva kesesine damlatılarak uygulanır. Kullanmadan önce kuvvetlice 
çalkalay ınız. Şişe içerisindeki süspansiyon, kontamine olabileceği için, ilaç göze damlatılırken, 
damlalığın ucu herhangi bir yüzeye temas ettirilmemelidir. Şişenin ilk açılmasından 28 gün 
sonra, kullanılmadan kalan kısım atılmalıdır.   
  
Özel popülasyonlara iliş kin ek bilgiler :  
  
Böbrek yetmezliği:    
Topikal oftalmik kullanım ile ilgili olarak bu popülasyona ait bir bildirim bulu nmamaktadır.  
  
Pediyatrik popülasyon :   
Pediyatrik hastalarda etkinlik ve güvenirliği saptanmamıştır.  
  
Geriyatrik popülasyon:   
Topikal oftalmik kullanım ile ilgili olarak bu popülasyona ait bir bildirim bulunmamaktadır.  
  
4.3     Kontrendikasyonlar  
  
Diğer oftalmik kortikostreoidlerle olduğu gibi LOTENOL,   
• epitelial herpes simplex keratiti (dendritik keratit),   
• vaccinia, su çiçeğ i   
• gözün mikobakteriyal enfeksiyonu ve oküler yapıların fungal hastalıkları dahil olmak 
üzere bir çok kornea ve konjunktiva hastalıklarında   
kontrendikedir.   
  
Ayrıca, etken maddeye, yardımcı maddelerden herhangi birine ve diğer kortikosteroidlere aşırı  
duyarlığı olduğu bilinen kişilerde de kontrendikedir.  
  
4.4  Özel kullanım uyarıları ve önlemleri  
  
Kortikosteroidlerin uzun süreli kullanımı, optik sinir hasarı, görme keskinliği ve görme 
alanlarında kusurlar ve posterior subkapsüler katarakt oluşumuna  bağlı olarak glokomla 
sonuçlanabilir. Steroidler, glokom varlığında dikkatle kullanılmalıdır.  
  3  Kortikosteroidlerin uzun süreli kullanımı konağın cevabını baskılayabilir ve sekonder oküler 
enfeksiyon tehlikesini artırabilir. Kornea veya skleranın incelme sine neden olan hastalıklarda, 
topikal steroidlerin kullanımıyla perforasyonların meydana geldiği bilinmektedir. Gözün akut 
pürülan hastalıklarında steroidler var olan enfeksiyonu maskeleyebilir veya artırabilir. Katarakt 
cerrahisinden sonra steroidlerin k ullanımı, iyileşmeyi geciktirebilir ve blep oluşma insidansını 
artırabilir.  
  
Oküler steroidlerin kullanımı, (herpex simplex dahil) gözün bir çok viral enfeksiyonlarının 
şiddetini artırabilir veya sürecini uzatabilir. Herpes simplex hikayesi olan hastalar ın tedavisinde 
kortikosteroid bir ilacın kullanılmasında çok dikkatli olunmalıdır.  
  
    
  
Sadece oftalmik kullanım içindir, ilacın ilk reçetelenmesi sırasında ve 14 gün sonra ilacın 
yenilenmesi durumunda, hastanın biomikroskop ile ve uygunsa fluoresein  boyama ile doktor 
tarafından incelenmesi gerekir. İşaretler ve semptomlarda iki günden sonra iyileşme görülmezse 
hasta tekrar değerlendirilmelidir. Bu ürün 10 gün veya daha uzun bir süre kullanılırsa, 
çocuklarda ve kooperasyon kurulamayan hastalarda da gü ç olsa bile, intraoküler basınç 
izlenmelidir.  
  
Uzun süreli lokal steroid uygulamasıyla fungal kornea enfeksiyonları gelişebilir. Bir steroidin 
kullanıldığı veya kullanılmakta olduğu inatçı herhangi bir kornea ülserasyonunda, fungus 
yayılımı göz önünde bu lundurulmalıdır. Uygun olduğunda fungal kültürler alınmalıdır.   
  
Kontaminasyonu önlemek amacıyla, damlalığın ucu herhangi bir yüzey ile temas 
ettirilmemelidir. Ağrı oluşursa, kızarıklık, kaşıntı veya inflamasyon şiddetlenirse, hasta derhal 
doktoruna baş vurmalıdır.  
  
Benzalkonyum klorür içeren tüm oftalmik preparatlarda olduğu gibi, LOTENOL gözde 
yumuşak kontakt lens var iken uygulanmamalıdır.  
  
Bu tıbbi ürün her 1 ml’sinde 0.10 mg disodyum edetat ihtiva eder. Ancak uygulama şekli 
nedeniyle uyarı  gerektirmemektedir.  
  
4.5  Diğer tıbbi ürünler ile etkileşimler ve diğer etkileşim şekilleri  
  
Topikal oftalmik kullanım ile ilgili olarak herhangi bir etkileşim bildirilmemiştir.  
  
Özel popülasyonlara ilişkin ek bilgiler Hiçbir 
etkileşim çalışması yap ılmamıştır.  
Pediyatrik popülasyon  
Hiçbir etkileşim çalışması yapılmamıştır.  
  4   
4.6     Gebelik ve laktasyon  
  
Genel tavsiye  
Gebelik kategorisi C’dir.  
  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
  
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya doğum 
ve/veya doğum sonrası gelişim üzerindeki etkiler bakımından yetersizdir, insanlara yönelik 
potansiyel risk bilinmemektedir.  
  
Çocuk doğurma potansiyeli olan kadınlar tedavi süresin ce etkili doğum kontrolü uygulamak 
zorundadır.  
  
Gebelik dönemi  
  
LOTENOL, gerekli olmadıkça gebelik döneminde kullanılmamalıdır, ilacın kullanımına, hekim 
tarafından, fetus üzerindeki olası risk/yarar oranı değerlendirilerek karar verilmelidir.  
  
   
Laktasyon dönemi  
  
Topikal olarak uygulanan kortikosteroidlerin, anne sütünde izlenmeye yetecek miktarlarda 
sistemik absorbiyonla sonuçlanıp sonuçlanmadığı bilinmemektedir. Sistemik steroidler anne 
sütüne geçmektedir ve büyümeyi baskılayabilirler. Emziren  bir anneye LOTENOL verildiğinde, 
dikkatli olunmalıdır.  
  
Üreme yeteneği / Fertilite  
  
Topikal oftalmik kullanım ile ilgili olarak insanda üreme yeteneği/fertiliteye etkisi 
bildirilmemiştir   
  
4.7     Araç ve makine kullanımı üzerindeki etkiler  
  
Topikal oftalmik kullanım ile araç ya da makine kullanma üzerindeki etkilerine ait bir bilgi 
bildirilmemiştir.  
  
4.8 İstenmeyen etkiler  
  
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın 
olmayan (≥ 1/1.000 ila <  1/100); seyrek (≥ 1/10.000 ila < 1/1.000); çok seyrek (< 
1/10.000), bilinmiyor (eldeki verilerden hareketle tahmin edilemiyor).  
  5  Göz hastalıkları  
Yaygın: Korneal bozukluk, gözde akıntı, oküler rahatsızlık, gözde kuruluk, epifora, gözde 
yabancı cisim hi ssi, konjunktivada kanlanma, kaşıntı.  
  
Yaygın olmayan: Anormal görme/görme bulanıklığı, yanma, kemozis, konjunktivit, iritis, gözde 
ağrı, konjunktival papilla, fotofobi, üveit.  
Uygulamaya bağlı reaksiyonlar:  
Yaygın: Uygulama yerinde yanma  
  
Enfeksiyon :  
Seyrek: Keratokonjunktivit  
  
Bu belirtilerin bazılarının altta yatan oküler hastalıkla benzer oldukları saptanmıştır.  
  
Sinir Sistemi hastalıkları  
Yaygın:başağrısı  
Seyrek: Migren, tat bozuklukları, baş dönmesi, parestezi.  
  
Genel bozuklular ve uygulama yerine ilişkin hastalıklar  
Yaygın olmayan: Asteni  
Seyrek: Göğüs ağrısı, üşüme, ateş ve ağrı.  
  
Solunum, göğüs bozuklukları ve mediastinal hastalıkları  
Yaygın olmayan:Rinit   
Seyrek: Öksürük  
    
  
Enfeksiyon ve enfestasyonlar  
Yaygın olmayan: Keratokonjonktivit, farenjit  Seyrek: 
Üriner system enfeksiyonu, üretrit.  
  
Deri ve deri altı bozuklukları  
Seyrek: Yüzde ödem, ürtiker, döküntü, deride kuruluk, egzema.  
  
Gastrointestinal hastalıklar Seyrek: 
Diyare, bulantı, kusma.  
  
Araştırmalar   
Seyrek: Kilo alımı  
Kulak ve labirent bozuklukları  
Seyrek: Tinnitus  
  6  Benign, malign, spesifik olmayan neoplazmalar  
Seyrek: Meme neoplazması  
  
Kas-iskelet sistemi ve bağlayıcı doku bozuklukları  
Seyrek: Seyirme  
  
Psikiyatrik hastalıklar  
Seyrek: Sinirlilik hali  
  
Kontollü, randomize çalışmalar değerlendirildiğinde 28 gün ve daha fazla loteprednol 
etabonat kullanan bireylerde intraoküler basıncında anlamlı artış (≥10 mmHg) insidansı 
%2 bulunmuştur (15/901). Prednizolon kullanan bireylerde intraoküler basıncında 
anlamlı artış (≥10 mmHg) insidansı %7 (11/164) iken plasebo grubunda %0.5 (3/583) 
saptanmıştır.  
  
Şüpheli advers reaksiyonların raporlanması   
Ruhsatlandırma sonrası şüpheli ilaç advers reaksiyonların raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.t r; 
eposta:tufam@titck.gov.tr ; tel:0 800 314 00 08; faks: 0 312 218 35 99)  
  
4.9     Doz aşımı ve tedavisi  
  
Oküler uygulama ile ilgili olarak bir doz aşımı bildirilmemiştir. Doz aşımı söz konusu olursa, 
semptomatik ve destekleyici tedavi uygulanmalıdır.  
  
5.     FARMAKOLOJİK ÖZELLİKLER  
  
5.1     Farmakodinamik özellikler  
  
Farmakoterapötik Grup: Oftalmolojikler, antienflamatuvar ilaçlar, kortikosteroidler   
  
ATC Kodu: S01BA14  
  
Kortikosteroidler, çeşitli uyaranlarla ortaya çıkan inflamatuvar cevabı i nhibe etmektedir ve 
iyileşmeyi geciktirebilir ya da yavaşlatabilirler. İnflamasyonla ilişkili olan ödem, fibrin birikimi, 
kapiller dilatasyon, lökosit göçü, kapiller proliferasyon, fibroblast proliferasyonu, kollagen 
birikimi ve skar oluşumunu inhibe ederl er. Oküler kortikosteroidlerin genel olarak kabul edilmiş 
bir etki mekanizmalarının olmamasına rağmen, fosfolipaz A2 inhibitor proteinleri olan 
lipokortinleri indükleyerek etki ettikleri düşünülmektedir. Bu proteinlerin membran 
fosfolipidlerinden araşidoni k asid açığa çıkmasını inhibe ederek prostaglandinler ve lökotrienler 
gibi güçlü inflamasyon mediatörlerinin biyosentezini kontrol ettikleri öne sürülmektedir. 
Araşidonik asid, membran fosfolipidlerinden fosfolipaz A2 tarafından salıverilmektedir. 
Kortikos teroidler, göziçi basıncında bir artış oluşturabilirler.  
  7  Loteprednol etabonat etki göstereceği alanda potent antienflamatuar aktivite gösterecek biçimde 
tasarlanmış yeni bir kortikosteroid sınıfındadır. Antienflamatuar etkisi oftalomolojide kullanılan 
diğer potent kortikosteroidlerle benzer düzeydeyken, intraoküler basıncı artırma etkisi daha 
düşüktür. Hayvan çalışmaları loteprednol etabonat'ın kortikosteroid reseptörlerine bağlanma 
afinitesinin deksametazondan 4.3 kat daha fazla olduğunu göstermektedir.  Bu yeni steroid 
sınıfındaki biyoaktif moleküller, kimyasal yapıları ve vücuttaki enzimatik yolaklar bilindiği için 
in-vivo transformasyon yoluyla non -toksik maddelere dönüşeceği tahmin edilebilir. Kortienik 
asit hidrokortizonun inaktif bir metabolitidir v e kortienik asit analogları kortikosteroid 
aktiviteden yoksundur. Loteprednol bu metabolitlerden biri olan kortienik asit etabonat 
kullanılarak sentezlenmiş bir ester derivatifidir.  
  
  
5.2.      Farmakokinetik özellikler:   
  
Loteprednol etabonat yapı sal olarak diğer kortikosteroidlere benzemektedir. Ancak, 20 
numaralı pozisyonda keton grubu yoktur. Yağda çözünürlüğü oldukça yüksektir ve bu nedenle 
hücre içine penetrasyonu güçlüdür.  
  
Emilim :  Loteprednol etabonat ile sınırlı bir sistemik absorbsiyon görülmektedir (<1 ng/ml).  
  
Dağılım :  Loteprednol etabonat uygulamasının, kanda düşük radyoaktivite seviyeleri ile 
sonuçlandığı ve 1 - 2 saatte doruk konsantrasyona ulaştığı görülmüştür.  
  
Bivotransformasvon  : Loteprednol etabonat, prednizolon -bağlantılı  bileşiklerin yapısal 
modifikasyonlarıyle sentezlenmiştir ve in vivo ve in vitro preklinik metabolizma 
araştırmalarına dayanarak, loteprednol etabonat büyük ölçüde inaktif karboksilik asid 
metabolitlerine metabolize olmaktadır.  
  
Eliminasvon  : Loteprednol  etabonatın sistemik emilimi sınırlı olduğundan (<1 ng/ml), topikal 
kullanım için eliminasyon verisi bildirilmemiştir.  
  
Özel popülasyonlara ilişkin veri bulunmamaktadır.  
  
5.3     Klinik öncesi güvenlilik verileri  
  
Konvansiyonel tekrarlanmış doz toksi sitesi ve genotoksisite çalışmalarından edinilen preklinik 
veriler insanlar için özel bir risk olduğunu göstermemektedir.  
  
Tavşanlarda yapılan reprodüktif toksisite çalışmalarında, maksimum günlük klinik dozun 35 
katı oral dozlarda embryotoksik veya teratojenik etki (gecikmiş osifikasyon, meningosel 
insidansında artış, anormal sol karotid arter ve kol -bacak eğrilmesi) gözlenmiştir. Sıçanlarda 
ise maksimum günlük klinik dozun 60 katı oral dozlarda embryotoksik veya teratojenik etki 
(fetal vücut ağırlığ ında ve iskelet kemikleşmesinde azalma, innominate arter yokluğu, yarık 
damak, kasık fıtığı) gözlenmiştir.  
  
Akut ve çok dozlu tavşan oküler çalışmalarında hafif oküler iritasyon gözlenmiştir.  8    
Karsinojenez: Loteprednol etabonat için hiç bir karsinojeni te verisi mevcut değildir.  
  
Kronik Toksisite: Gözlenen toksisite, bileşiğin kortikosteroid sınıfının karakteristik 
toksisitesidir; timus ve adrenal bezler en anlamlı ölçüde etkilenen organlardır. Etkiler, sadece 
etkili dozlara göre daha yüksek dozlarda g örülmektedir.  
  
Mutajenez: Loteprednol etabonat, metabolik aktivasyon varlığında veya yokluğunda in vitro ve 
in vivo araştırmalarda mutajenik veya klastojenik değildir.  
  
  
6.       FARMASÖTİK ÖZELLİKLER  
  
6.1     Yardımcı maddelerin listesi  
  
Disodyum  Edetat  
Gliserin   
Tiloksapol  
Povidon K -90  
Benzalkonyum Klorür %50  
Hidroklorik Asit  
Sodyum Hidroksit   
Enjeksiyonluk Su  
  
6.2 Geçimsizlikler 
Bildirilmemiştir.  
  
6.3 Raf ömrü  
24 ay  
İlk açılışından sonra : 28 gün  
  
6.4 Saklamaya yönelik özel tedbir ler  
25 °C’nin altında oda sıcaklığında saklanmalıdır.  
  
6.5 Ambalajın niteliği ve içeriği  
Kutuda, beyaz PP kapaklı 5 ml’lik kendinden damlalıklı LDPE şeffaf şişe   
  
6.6 Beşeri tıbbi üründen arta kalan maddelerin imhası ve diğer özel önlemler  
  
Kullanı lmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve 
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.  
  
7. RUHSAT SAHİBİ  
Abdi İbrahim İlaç Sanayi ve Ticaret A.Ş.  9  Reşitpaşa Mahalles i, Eski Büyükdere Cad. No:4   
34467 Maslak/Sarıyer/İSTANBUL  
Tel: 0212 366 84 00  
Faks: 0212 276 20 20  
  
8. RUHSAT NUMARASI  
2014/394  
  
9. İLK RUHSAT TARİHİ/RUHSAT YENİLEME TARİHİ  
  
İlk ruhsat tarihi: 08.05.2014 Ruhsat yenileme tarihi:  
  
10. KÜB’ÜN YEN İLENME TARİHİ  
  