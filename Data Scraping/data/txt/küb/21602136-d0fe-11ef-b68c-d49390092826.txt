KISA ÜRÜN BİLGİSİ
1. BEŞERİ TIBBİ ÜRÜNÜN ADI
KORDİFEN 1 mg/5 mL şurup
2. KALİTATİF VE KANTİFATİF BİLEŞİM
Etkin madde:
Bir ölçek (5 mL) şurup, 1 mg ketotifene eşdeğer bazda 1,375 mg ketotifen hidrojen
fumarat içerir.
Yardımcı maddeler:
Bir ölçekte (5 mL):
Etanol (%96) 100 mg
Sorbitol 2500 mg
Sukroz 1500 mg
Propil paraben 0,835 mg
Metil paraben 1,665 mg
Disodyum hidrojen fosfat anhidrat 16 mg
Yardımcı maddeler için 6.1’e bakınız.
3. FARMASÖTİK FORM
Şurup
Berrak, renksiz-hafif sarı, çilek kokulu çözelti.
4. KLİNİK ÖZELLİKLER
4.1. Terapötik endikasyonlar
Alerjik rinit ve konjonktivit gibi alerjik durumların semptomatik tedavisinde kullanılır.
4.2. Pozoloji ve uygulama şekli
Pozoloji / uygulama sıklığı ve süresi
Doktor tarafından başka şekilde tavsiye edilmediği takdirde;
6 ay - 3 yaş arası
Günde 2 defa (sabah ve akşam) kg başına 0-.,05 mg (=0,25 mL şurup) örn: 10 kg
ağırlığındaki çocuğa sabah ve akşam 2,5 mL şurup verilir.
3 yaşın üzerindeki çocuklar ve ergenler
Günde 2 defa (sabah ve akşam) 1 mg (=5 mL şurup) verilir.
Uygulama şekli:
Ağızdan kullanım içindir.
1/9Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliği olan hastalarda doz ayarlanması ile ilgili veri
bulunmamaktadır.
Pediyatrik popülasyon:
Klinik gözlemler, farmakokinetik bulguları destekleyici nitelikte olup, tedavide optimum
sonuca ulaşmak için, çocukların erişkinlerin doz rejimine benzeyen dozlara gereksinim
duyabildiklerini göstermektedir (Bkz. Bölüm 5.2. Farmakokinetik özellikler).
Geriyatrik popülasyon (65 yaş ve üzeri):
Yaşlı hastalarda doz ayarlanması gerektiğini gösteren herhangi bir kanıt yoktur.
4.3. Kontrendikasyonlar
Etkin madde ketotifene veya yardımcı maddelerden herhangi birine karşı bilinen aşırı aşırı
duyarlılıkta, (Bkz. Bölüm 6.1. Yardımcı maddelerin listesi) epilepsi ya da nöbet öyküsünde
(Bkz. Bölüm 4.4 Özel kullanım uyarıları ve önlemleri) kontrendikedir.
4.4. Özel kullanım uyarıları ve önlemleri
KORDİFEN tedavisi sırasında konvülsiyonlar bildirilmiştir. KORDİFEN, nöbet eşiğini
düşürebileceğinden epilepsi hikayesi olan hastalarda kontrendikedir (Bkz. Bölüm 4.3.
Kontrendikasyonlar).
Uzun süreli KORDİFEN tedavisi başlatıldığında halen kullanılmakta olan semptomatik ve
profilaktik antiastmatik ilaçlar birdenbire bırakılmamalıdır. Bu, özellikle sistemik
kortikosteroid kullanan hastalarda gereklidir; çünkü steroide bağımlı hastalarda var olması
muhtemel adrenokortikal yetersizlik nedeniyle, strese karşı normal hipofiz- adrenal yanıtının
düzelmesi bazı olgularda 1 yıla kadar uzamaktadır.
Oral antidiyabetik ajanlarla (biguanidler) KORDİFEN kullanan hastalarda seyrek olarak
trombosit sayımında geri dönüşümlü bir azalma görülmüştür. Bu nedenle, KORDİFEN ile
birlikte biguanid alan hastalarda trombosit sayıları ölçülmelidir.
Diyabetik hastalarda, şurubun karbonhidrat içeriği (5mL=3g karbonhidrat) göz önüne
alınmalıdır.
KORDİFEN sorbitol ve sukroz içerir. Nadir kalıtımsal fruktoz intoleransı, glukoz- galaktoz
malabsorpsiyonu veya sükraz-izomaltaz yetmezliği problemi olan hastaların bu ilacı
kullanmamaları gerekir.
KORDİFEN, her bir ölçekte (5 mL) 100 mg etanol içerir. Bu tıbbi üründe hacmin %2,5’i
kadar etanol (alkol) vardır. Örneğin, her dozda, 2,5 mL biraya eşdeğer veya 1 mL şaraba
eşdeğer etanol vardır. Alkol bağımlılığı olanlar için zararlı olabilir. Hamile veya emziren
2/9kadınlar, çocuklar ve karaciğer hastalığı ya da epilepsi gibi yüksek risk grubundaki hastalarda
dikkate alınmalıdır.
KORDİFEN, 16 mg disodyum hidrojen fosfat anhidrat içerir. Bu durum, kontrollü sodyum
diyetinde olan hastalar için göz önünde bulundurulmalıdır.
KORDİFEN propil paraben ve metil paraben içerir. Alerjik reaksiyonlara (muhtemelen
gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Önerilmeyen eş zamanlı kullanım sonucunda görülen etkileşimler
Oral antidiyabetik ajanlar:
Oral antidiyabetik ajanlarla (biguanidler) birlikte KORDİFEN kullanan hastalarda seyrek
olarak trombosit sayımında geri dönüşümlü bir azalma görülmüştür. Bu nedenle, KORDİFEN
ile birlikte biguanid alan hastalarda trombosit sayıları ölçülmelidir.
Göz önünde bulundurulması gereken beklenen etkileşimler
SSS depresyonuna neden olan tıbbi ürünler:
KORDİFEN, SSS depresanları, antihistaminikler ve alkolün etkisini güçlendirebilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda özel kullanım önerileri gerektiğine dair
herhangi bir veri yoktur.
Hayvanlar üzerinde yapılan çalışmalar, gebelik ve fötal veya doğum sonrası gelişim
üzerindeki etkiler bakımından yetersizdir. İnsanlara yönelik potansiyel risk bilinmemektedir.
Dolayısıyla, KORDİFEN gerekli olmadıkça gebelik döneminde kullanılmamalıdır.
Gebelik dönemi
Her ne kadar anne hayvan tarafından tolere edilebilen doz düzeylerinde hayvanlarda düşük
doz ketotifenin gebelik, perinatal ve postnatal gelişim üzerine etkisi gözlenmemişse de
insanlarda gebelikteki güvenliliği kesin olarak gösterilmemiştir. KORDİFEN, açıkça gerekli
olmadıkça ve yararları potansiyel risklerini aşmadıkça gebe kadınlara verilmemelidir.
Laktasyon dönemi
Ketotifen sıçan sütünde atılmaktadır. Her ne kadar insan verisi olmasa da bu ilacın insanda da
anne sütü ile muhtemeldir ve, bu nedenle KORDİFEN alan anneler emzirmemelidir.
3/9Üreme yeteneği /Fertilite
KORDİFEN’in insanlarda fertilite üzerine etkisine dair herhangi bir veri bulunmamaktadır
(hayvan verileri için bkz. Bölüm 5.3 Klinik öncesi güvenlilik verileri).
4.7. Araç ve makine kullanımı üzerindeki etkiler
KORDİFEN ile tedavinin ilk birkaç gününde hastanın tepkilerinde azalma olabilir, bu nedenle
araba kullanırken veya makine vs. çalıştırırken dikkatli olunmalıdır.
4.8. İstenmeyen etkiler
Klinik çalışmalardan elde edilen advers ilaç reaksiyonları MedDRA sistem organ sınıfına göre
listelenmiştir. Her bir sistem organ sınıfı içinde advers ilaç reaksiyonları en sık görülen ilk
sırada yer alacak şekilde sıklıklarına göre sıralanmıştır. Her bir sıklık grubunda, advers
reaksiyonlar azalan ciddiyet sırası ile sıralanmıştır. Ayrıca, her bir advers ilaç reaksiyonu için
uygun sıklık kategorisi aşağıdaki sıklık derecelerine (CIOMS III) dayanmaktadır.
Çok yaygın (≥ 1/10); yaygın (≥ 1/100, ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın olmayan: Sistit
Bağışıklık sistemi hastalıkları
Çok seyrek: Eritema multiforme, Stevens-Johnson sendromu, şiddetli deri reaksiyonu
Metabolizma ve beslenme hastalıkları
Seyrek: Kilo artışı
Psikiyatrik hastalıklar**
Yaygın: Ajitasyon, iritabilite, uykusuzluk, sinirlilik.
Sinir sistemi hastalıkları
Yaygın olmayan: Baş dönmesi*
Seyrek: Sedasyon*
Gastrointestinal hastalıkları
Yaygın olmayan: Ağız kuruluğu
Hepato-bilier hastalıkları
Çok seyrek: Hepatit, hepatik enzimlerde yükselme.
* Tedavinin başlangıcında sedasyon, ağız kuruluğu ya da baş dönmesi görülebilir, bu
belirtiler genellikle tedavinin sürdürülmesi ile kendiliğinden kaybolur.
4/9** Özellikle çocuklarda zaman zaman, ajitasyon, iritabilite, uykusuzluk ve sinirlilik gibi SSS
stimülasyonu semptomları görülebilir.
Spontan bildirimler ve literatür vakalarından elde edilen advers ilaç reaksiyonları
(sıklık bilinmiyor)
Aşağıdaki advers ilaç reaksiyonları spontan vaka ve literatür vakaları yoluyla KORDİFEN
bildirimleri ile pazarlama sonrası deneyiminden elde edilmiştir.
Bu reaksiyonları b-oyutu bilinmeyen bir popülasyon tarafından gönüllülük esasına göre
bildirildiği için, bu reaksiyonların sıklığının güvenilir bir şekilde hesaplanması mümkün
değildir ve bu nedenle “sıklıkları bilinmiyor” şeklinde sınıflandırılmıştır. Advers ilaç
reaksiyonları MedDRA sistem organ sınıfına göre listelenmiştir. Her bir sistem organ sınıfı
içinde, advers ilaç reaksiyonları azalan ciddiyet sırası ile verilmiştir:
Sinir sistemi hastalıkları:
Konvülsiyon, uyku hali, baş ağrısı.
Gastrointestinal hastalıklar:
Kusma, mide bulantısı, diyare.
Deri ve deri altı doku hastalıkları:
Deri döküntüsü, ürtiker.
4.9. Doz aşımı ve tedavisi
Belirti ve semptomlar
Akut aşırı doza bağlı başlıca semptomlar: Sersemlik hissinden ağır sedasyona kadar belirtiler;
konfüzyon ve oryantasyon bozukluğu, taşikardi ve hipotansiyon; özellikle çocuklarda
hipereksitabilite veya konvülsiyonlar; reversibl komadır.
Tedavi
Semptomatiktir. Eğer eksitasyon veya konvülsiyon varsa kısa etkili barbitüratlar ya da
benzodiazepinler verilebilir. Kardiyovasküler sistemin izlenmesi önerilmektedir. İlaç kısa süre
önce alınmışsa, midenin boşaltılması düşünülebilir. Aktif kömür uygulanması yararlı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antihistaminikler
ATC Kodu: R06A X17
Ketotifen, inflamatuvar mediyatörler olarak bilinen belirli endojen maddelerin etkilerini
inhibe ederek antiallerjik etki gösteren bronkodilatör olmayan bir antiastmatik ilaçtır.
Ketotifenin antiastmatik aktivitesine katkıda bulunan bazı özellikleri laboratuvar çalışmaları
5/9ile gösterilmiştir. Bunlar:
− Histamin ve lökotrienler gibi allerjik medyatörlerin salınımının inhibisyonu.
− İnsan rekombinan sitokinleri tarafından eozinofillerin olgunlaşmasının inhibisyonu ve
böylece inflamatuvar odağa eozinofil akışının baskılanması.
− PAF (trombosit aktive edici faktör) tarafından trombosit aktivasyonu ya da sempatomimetik
ilaç kullanımı veya allerjene maruz kalmayı takiben nöral aktivasyonun neden olduğu hava
yolu aşırı duyarlılığı gelişiminin inhibisyonu.
Ketotifen, histamin reseptörlerini (H ) nonkompetitif olarak bloke edici özelliğe sahip, güçlü
1
antiallerjik etkili bir maddedir. Bu nedenle, klasik histamin (H ) reseptör antagonistlerinin
1
yerine de kullanılabilir.
5.2. Farmakokinetik özellikler
Genel özellikler
Emilim:
Oral uygulamadan sonra KORDİFEN ’in tamama yakını emilir. İlacın biyoyararlanımı,
karaciğerde yaklaşık %50 ilk-geçiş etkisine bağlı olarak, yaklaşık %50’dir. Maksimum
plazma konsantrasyonuna 2 ila 4 saat içinde ulaşılır.
Besinlerle birlikte alınması, KORDİFEN ’in biyoyararlanımını değiştirmez. Bu nedenle,
KORDİFEN besinlerle birlikte ya da ayrı olarak alınabilir. Ancak, düzgün bir plazma
konsantrasyon profili yemeklerle birlikte alındığında gözlenebilir.
Dağılım:
Proteine bağlanma %75'dir.
Biyotransformasyon:
Ana metaboliti inaktif olan ketotifen-N-glukuronid'dir.
Eliminasyon:
Bifazik olarak elimine edilen ketotifenin kısa yarılanma ömrü 3 ila 5 saat, uzun yarılanma
ömrü ise 21 saattir. Aktif maddenin %1'i 48 saat içinde idrarla değişmeden, %60-70'i ise
metabolitleri şeklinde atılır.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda KORDİFEN ile farmakokinetik çalışmalar
yürütülmemiştir. Ancak, dozun %60-70’inin metabolitler şeklinde idrarla atıldığı düşünülürse,
metabolitlerin birikimine bağlı olarak advers reaksiyonların görülme riskinde bir artış göz ardı
edilemez.
Karaciğer yetmezliği:
Karaciğer yetmezliği olan hastalarda KORDİFEN ile farmakokinetik çalışmalar
6/9yürütülmemiştir. Ketotifen karaciğerde metabolize edildiği için şiddetli karaciğer
yetmezliğinde glukuronidasyonu bozulabilir. Ketotifen klirensi büyük bir olasılıkla şiddetli
karaciğer yetmezliği olan hastalarda düşecektir ve değişmemiş ilacın birikme olasılığı göz
ardı edilemez.
Pediyatrik popülasyon:
İlacın çocuklardaki metabolizması erişkinlerdekine benzerdir ancak çocuklarda klirens daha
yüksektir. Bu nedenle 3 yaşın üzerindeki çocuklar, erişkinlerle aynı günlük doza gereksinim
duyarlar.
Geriyatrik popülasyon:
KORDİFEN ile deneyim yaşlı hastalarda özel önlemlere gerek olmadığını göstermiştir.
KORDİFEN, konumu belirlenmiş bir üründür. Yeni bir klinik çalışma bulunmamaktadır.
5.3. Klinik öncesi güvenlilik verileri
Akut toksisite
Ketotifen, hayvanlarda orta düzeyde bir akut oral toksisiteye yol açmaktadır.
Mutajenite
Ketotifen ve/veya metabolitlerinin, in vitro Salmonelle typhimurium gen mutasyonu
indüksiyonu, V79 Çin hamster hücrelerinde kromozom aberasyonu ya da sıçan hepatosit
kültürlerinde primer DNA hasarı araştırmalarında genotoksik potansiyeli bulunmamıştır.
Klastojenik etki in vivo (Çin hamsterinde kemik iliği hücrelerinin sitogenetik analizi, farede
kemik iliği mikronükleus assay) gözlemlenmemiştir. Benzer şekilde erkek fare germ
hücrelerinde dominan letal testte mutajenik etki görülmemiştir.
Karsinojenite
24 ay sürekli tedavi gören sıçanlarda ketotifenin maksimum tolere edilen günlük 71mg/kg
dozlarının hiçbir karsinojenik potansiyeli ortaya çıkmamıştır. 74 hafta süreyle, 88mg/kg vücut
ağırlığına kadar ketotifenle tedavi gören farelerde tümorojenik etki kanıtına rastlanmamıştır.
Reprodüktif toksisite
Sıçan veya tavşanlarda ketotifenin embriyotoksik veya teratojenik potansiyeli açığa
çıkmamıştır. Çiftleşmeden önce 10 hafta (yani bir tam spermatogenik siklustan daha uzun)
tedavi gören erkek sıçanda tolere edilen doz olan günde 10mg/kg dozda fertiliteye etki
görülmemiştir.
Erkek sıçanlarda çiftleşmeden önceki 10 hafta boyunca ketotifenin toksik oral dozu (50
mg/kg/gün) ile uygulanan tedavi fertilitede azalma ile sonuçlanmıştır. İnsanda kullanım için
uygun olan dozlarda fertilite bozulmamıştır.
Gebe dişilerde 10 mg/kg doz ve üzerinde spesifik olmayan toksisite gözlemlenmiş olduğu
halde, oral uygulanan günlük 50 mg/kg’a kadar dozlarda ketotifen tedavisi dişi sıçanda
fertiliteyi, prenatal gelişmeyi, gebeliği ve sütten kesmeyi olumsuz etkilememiştir. Benzer
7/9şekilde tedavinin perinatal evrede de herhangi bir olumsuz etkisi görülmemiştir. Anneye
toksisite nedeni ile, yüksek doz düzeyi olan 50 mg/kg/gün dozda, post-natal gelişimin ilk
günlerinde yavru sağkalımında ve kilo alımında azalma saptanmıştır.
6. FARMASÖTİK ÖZELLİKLER
6.1. Yardımcı maddelerin listesi
Etanol %96
Metil paraben
Propil paraben
Sorbitol
Sukroz
Disodyum hidrojen fosfat anhidrat
Sitrik asit anhidrat
Çilek aroması
Saf su
6.2. Geçimsizlikler
Bilinen geçimsizliği yoktur.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
KORDİFEN, 118 ml silme hacimde bal renkli Tip 3 cam şişe, 28/20 PE kilitli beyaz kapak ve
1,25 ml/2,5ml/5 ml PP kaşık ile karton kutuda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklar Kontrolü Yönetmeliği” ’ne uygun olarak imha edilmelidir.
7. RUHSAT SAHİBİ
Argis İlaç San. ve Tic. A.Ş.
Batı Sitesi Mah. 2307. Cad.
Gersan Sanayi Sitesi No: 80-82-86
Yenimahalle/ANKARA/TÜRKİYE
8. RUHSAT NUMARASI
2024/198
8/99. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 28.06.2024
Ruhsat yenileme tarihi:
10. KÜB’ÜN YENİLENME TARİHİ:
9/9