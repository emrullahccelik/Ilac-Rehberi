KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirme-
leri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
SUBCUVIA 1.6 g/10 mL SC/IM Enjeksiyonluk Çözelti İçeren Flakon
2. KALİTATİF VE KANTİTATİF BİLEŞİM
Etkin madde:
İnsan normal immünoglobulini (SC/IMIg)
1 litre çözelti içinde:
• İnsan proteini: 160 g (en az % 95’i immünoglobulin olan)
IgG alt sınıflarının dağılımı:
IgG1 %45-75
IgG2 %20-45
IgG3 %3-10
IgG4 %2-8
Maksimum immünoglobulin A içeriği: 4.8 g/L
10 mL'lik bir flakon 1.6 g insan proteini (en az % 95’i immünoglobulin olan) içerir.
Yardımcı maddeler:
Bu tıbbi ürün 1.2 mg/mL sodyum içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Çözelti berrak ya da hafif bulanık, renksiz veya açık sarı renkte bir sıvıdır.
4. KLİNİK ÖZELLİKLER
4.1. Terapötik endikasyonlar
• Erişkin ve çocukların aşağıda belirtilenler gibi primer immün yetmezlik sendromlarının
replasman tedavisi:
o konjenital agamaglobulinemi ve hipogamaglobulinemi
o yaygın değişken immün yetmezlik
1o ağır kombine immün yetmezlik
o sık tekrarlayan enfeksiyonu olan IgG alt sınıf yetmezlikleri
• Şiddetli sekonder hipogamaglobulinemi ve tekrarlayan enfeksiyonlar ile seyreden
myeloma ya da kronik lenfositik lösemide replasman tedavisi
4.2. Pozoloji ve uygulama şekli
Pozoloji/uygulama sıklığı ve süresi:
Replasman tedavisi
Tedavi, immün yetmezlik tedavisinde uzman bir hekimin gözetiminde başlatılmalı ve
izlenmelidir.
Dozajın, her bir hastada ilacın farmakokinetiğine ve hastada alınan klinik yanıta göre
bireyselleştirilmesi gerekebilir. Aşağıdaki doz şemaları bir rehber olarak verilmektedir:
Dozaj dolaşımdaki IgG düzeylerinin en az 4-6 g/L düzeyinde kalmasını sağlayacak şekilde
ayarlanmalıdır. Subkutan uygulamalarda doz şeması sabit bir IgG düzeyinin devamını
sağlamalıdır (bir sonraki infüzyondan önce gerçekleştirilen ölçüm). Tedavinin ilk bir
haftasında en az 0.2-0.5 g/kg'lık bir yükleme dozunun uygulanması gerekebilir (diğer
günlerde 0.1-0.15 g/kg'lık dozlar verilir). Kararlı IgG düzeylerine ulaşıldıktan sonra, aylık
toplam 0.4-0.8 g/kg'lık dozlarına ulaşacak şekilde aralıklı olarak idame dozları uygulanır.
Uygulanan dozu ve uygulama sıklığını ayarlamak için iki doz arasındaki en düşük serum
düzeyleri ölçülmelidir.
SUBCUVIA uygulamasının subkutan yolla yapılması önerilir.
SUBCUVIA intramusküler olarak da enjekte edilebilir. Böyle durumlarda bir defada
uygulanacak hacmin azaltılması için aylık doz haftada bir ya da iki haftada bir uygulanacak
şekilde bölünmelidir. Enjeksiyona bağlı rahatsızlığı daha da azaltmak için yapılacak
enjeksiyonların farklı anatomik bölgelerden uygulanması gerekebilir.
Uygulama şekli:
İnsan normal immünoglobulini subkutan ya da intramusküler olarak uygulanabilir.
SUBCUVIA subkutan yoldan uygulanmalıdır, subkutan uygulamanın mümkün olmadığı
istisnai durumlarda intramusküler olarak uygulanabilir.
Subkutan uygulama:
Evde subkütan infüzyonla uygulama, evde tedavi olan hastalara rehberlik konusunda uzman
bir hekimin gözetiminde başlatılmalıdır. Hastalar enjektörün kullanımı, infüzyon teknikleri,
tedavi günlüğünün tutulması ve ciddi advers etkilerin tanınması ile bu etkilerin görülmesi
durumunda ne tür önlemler alınacağı konusunda bilgilendirilmelidir.
İlk yapılan uygulamada pompanın saatte 10 ml hızında çalıştırılması önerilir. İzleyen her
uygulamada pompanın hızı saatte 1 ml kadar arttırılabilir. Pompanın maksimum çalışma hızı
20 mL/saat olmalıdır. Aynı anda birden fazla pompa kullanılabilir. İnfüzyon bölgesi her 5-15
mL'de bir değiştirilmelidir.
2İntramusküler enjeksiyon bir hekim ya da hemşire tarafından uygulanmalıdır.
4.3. Kontrendikasyonlar
Etkin madde veya yardımcı maddelere karşı aşırı hassasiyet.
SUBCUVIA intravasküler olarak uygulanmamalıdır.
SUBCUVIA ağır trombositopeni ve diğer hemostaz hastalığı vakalarında intramusküler
olarak uygulanmamalıdır.
4.4. Özel kullanım uyarıları ve önlemleri
SUBCUVIA insan plazmasından elde edilmektedir.
İnsan kanı ya da plazmasından hazırlanan tıbbi ürünlerin kullanımından kaynaklanan
enfeksiyonların önlenmesi için alınan standart önlemler arasında, donörlerin seçimi,
bireysel bağışların ve plazma havuzlarının belirli enfeksiyon markerları açısından
taranması ile üretim sırasında etkili virus inaktivasyon/uzaklaştırma basamaklarının
kullanılması yer almaktadır. buna rağmen insan kanı ya da plazmasından elde edilen
tıbbi ürünlerin uygulanması ile enfeksiyöz ajanların bulaşması riski tamamen
dışlanamaz. Bu durum henüz bilinmeyen ya da yeni ortaya çıkan virüsler ve diğer
hastalık etkenleri için de geçerlidir. Alınan önlemlerin HIV, HBC ve HCV gibi zarflı
virüsler için etkili olduğu düşünülmektedir. Alınan önlemlerin HAV ve parvovirüs B19
gibi zarfsız virüslere etkisinin ise kısıtlı olduğu düşünülmektedir.
İmmünoglobulinlerle Hepatit A ya da Parvovirüs B19 bulaşının görülmemesiyle ilgili
güven verici nitelikte klinik deneyim mevcuttur ve antikor içeriğinin viral güvenilirliğe
önemli bir katkısının bulunduğu kabul edilmektedir.
Hasta ile ürünün serisi arasındaki bağlantının sürdürülebilmesi için tüm SUBCUVIA
uygulamalarında ürünün adının ve parti numarasının kaydedilmesi önemle tavsiye
edilir.
SUBCUVIA kazayla damar içine uygulanırsa hastada şok gelişebilir. Bu nedenle SUBCUVIA
damar içine kesinlikle uygulanmamalıdır.
Pozoloji ve uygulama şekli Bölüm 4.2’de belirtilmiş olan infüzyon hızına uygun olmalıdır.
İnfüzyon süresince hastalar herhangi bir advers olay gelişimi açısından yakından
izlenmelidirler.
Evde tedavi gören hastaların ve/veya yakınlarının nadiren gelişebilen hipotansif
reaksiyonların belirti ve bulgularını tanıma konusunda eğitilmeleri gereklidir. Alerjik ya da
anafilaktik reaksiyonların görülmesi durumunda ilacın kullanımına derhal son verilmelidir.
Ağır anaflaktoid reaksiyonlar ortaya çıkarsa standart medikal tedavinin uygulanması ve hasta
ya da evde tedaviyi uygulayan kişilerin bir doktorla acilen temas kurması gerekir.
Belirli advers reaksiyonlar insan normal immunoglobülin preparatını ilk defa kullananlarda ya
da nadiren de olsa insan normal immunoglobülin preparatı değiştirilen veya tedavinin sekiz
haftadan uzun süre kesildiği olgularda daha sık ortaya çıkabilmektedir.
3Gerçek aşırı duyarlılık reaksiyonları seyrektir. Bu reaksiyonlar özellikle çok seyrek olarak
anti-IgA antikorunun pozitif olduğu IgA eksikliği durumunda ortaya çıkar ve bu hastaların
dikkatli şekilde tedavi edilmeleri gerekir.
Hasta, geçmişte uygulanmış olan normal insan immünglobulini tedavisini iyi tolere etmiş olsa
dahi nadir olarak anafilaktik reaksiyon ile birlikte kan basıncında düşme ortaya çıkabilir.
Aşağıdaki önlemlerin alınması yoluyla potansiyel komplikasyonlardan kaçınmak
mümkündür:
• Ürünün ilk enjeksiyonunu yavaş uygulayarak hastaları insan normal immunoglobüline
karşı duyarsızlaştırarak (Bkz. Bölüm 4.2)
• Hastaları herhangi bir semptom açısından infüzyon dönemi boyunca dikkatle izleyerek.
Potansiyel advers bulguların farkedilebilmesi için özellikle daha önce hiç insan normal
immunoglobülini uygulanmamış, kullanmakta olduğu insan normal immunoglobülin preparatı
değiştirilmiş veya bir önceki infüzyonundan sonra uzun bir ara verilmiş olan hastaların
uygulanan ilk infüzyonu boyunca ve sonraki 1 saat süresince dikkatli şekilde izlenmesi
gereklidir Diğer tüm hastaların uygulama sonrası en az 20 dakika boyunca gözlenmesi
gerekmektedir
Alerjik ya da anafilaktik reaksiyonlardan kuşkulanıldığı durumda ilacın kullanımına derhal
son verilmelidir. Şok durumunda standart medikal tedavinin uygulanması gerekir.
Serolojik testlerle etkileşim:
İmmünoglobulin enjeksiyonundan sonra pasif olarak transfer edilmiş bir çok değişik
antikorun hastanın kanında geçici olarak yükselmesi, serolojik testlerde yanlış pozitif
sonuçlara neden olur.
A, B, D gibi eritrosit antijenlerine karşı olan antikorların pasif geçişi, direkt antiglobulin testi
(direkt Coombs testi) gibi bazı serolojik testlerle etkileşebilir.
Bu tıbbi ürün 1.2 mg/mL sodyum içerir. Bu durum kontrollü sodyum diyetinde olan hastalar
için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
Aşağıdaki etkileşimler gözlenebilir:
Canlı virüs aşıları ile etkileşim
İmmünglobulin uygulaması 6 hafta ila 3 ay süresince kızamık, kızamıkçık, kabakulak ve
varicella gibi canlı aşıların etkinliğini bozabilir. Preparatın uygulamasından sonra canlı virüs
aşısı uygulamak için 3 aylık bir süre geçmesi beklenmelidir. Kızamık aşısı için bu durum 1
yıla kadar sürebilir. Bu nedenle kızamık aşısı uygulanan hastalarda antikor düzeylerinin
kontrol edilmesi gereklidir.
4.6. Gebelik ve laktasyon
4Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
SUBCUVIA'nın çocuk doğurma potansiyeli bulunan kadınlarda kullanımına ilişkin yeterli
veri mevcut değildir. Bilinen olumsuz bir etkisi bulunmamaktadır.
Gebelik dönemi
SUBCUVIA'nın gebelik döneminde kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. Kısım 5.3). İnsanlara yönelik potansiyel risk bilinmemektedir.
Bu ilacın gebe kadınlarda kullanıldığındaki güvenliliği, kontrollü klinik çalışmalarla
araştırılmamıştır. Gerekli olmadıkça gebelik döneminde kullanılmamalıdır.
İmmunoglobulinlerle elde edilen klinik deneyimlere göre gebelik seyri, fetüs ve yenidoğan
bebek üzerinde herhangi bir olumsuz etki öngörülmemektedir.
Parvovirus B19 enfeksiyonu hakkında bilgi için Bkz. Bölüm 4.4.
Laktasyon dönemi
Bu ilacın gebe kadınlarda kullanıldığındaki güvenliliği, kontrollü klinik çalışmalarla
araştırılmamıştır. Bu nedenle emziren annelere verilirken tedbirli olunmalıdır.
Üreme yeteneği / fertilite
Hayvan üreme çalışmaları yürütülmemiştir. İnsanlardaki üreme yeteneği / fertiliteyi etkileyip
etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanım yeteneğini üzerindeki etkilerini araştıran bir çalışma
gerçekleştirilmemiştir.
Araç ve makine kullanma yeteneği üzerine bir etkisi gözlenmemiştir.
4.8. İstenmeyen etkiler
Hastanın önceki uygulamaya hipersensitivite göstermediği durumda dahi insan normal
immünglobulinleri nadiren kan basıncında ani düşüşe ve izole olgularda anafilaktik şoka
neden olabilirler.
Nadiren titreme, baş ağrısı, ateş, kusma, alerjik reaksiyonlar, bulantı, baş dönmesi/sersemlik
hali, aşırı terleme, solukluk, parestezi, taşikardi, artralji, kan basıncı düşüklüğü ve orta
şiddette bir sırt ağrısı gibi advers etkiler oluşabilir.
İnfüzyon uygulanan bölgedeki lokal reaksiyonlar arasında şişme, endürasyon, lokal sıcaklık
artışı, lokal ağrı, kaşıntı, morarma ve döküntü yer alır.
5Çok seyrek olarak dispne, göğüste sıkışma, yüz ve deride kızarıklık, ateş basması ve ürtiker
gibi anafilaktik/anafilaktoid reaksiyonlar oluşabilir.
Aşağıda bildirilen advers etkiler klinik çalışmalarda (IMAG-069 and IMAG-147) ve insan
normal immünoglobulininin subkütan yoldan uygulanmasıyla elde edilen pazarlama sonrası
deneyimde bildirilmiş olan advers etkilerdir.
Her bir sıklık grubunda, istenmeyen etkiler ağırdan hafife doğru sıralanmıştır.
Şu terimler ve sıklık dereceleri kullanılmıştır: Çok yaygın (‡ 1/10), yaygın (‡ 1/100 ila <1/10),
yaygın olmayan (‡ 1/1,000 ila <1/100), seyrek (‡ 1/10,000 ila <1/1,000); çok seyrek
(<1/10,000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları:
Bilinmiyor: Anafilaktik şok, anafilaktik/anafilaktoid reaksiyonlar, aşırı duyarlılık
reaksiyonları
Sinir sistemi hastalıkları:
Yaygın olmayan: Baş dönmesi/sersemlik hali, baş ağrısı
Seyrek: Titreme
Bilinmiyor: Parestezi
Kardiyak hastalıklar:
Seyrek: Kalp hızında artış
Bilinmiyor: Taşikardi
Vasküler hastalıklar:
Seyrek: Periferik bölgelerde soğukluk hissi
Bilinmiyor: Hipotansiyon, hipertansiyon, yüz ve boyunda kızarıklık, solukluk
Solunum, göğüs bozuklukları ve mediastinal hastalıklar:
Bilinmiyor: Dispne
Gastrointestinal hastalıklar:
Yaygın olmayan: Bulantı
Seyrek: Karın ağrısı
Bilinmiyor: Kusma, oral parestezi
Deri ve derialtı doku hastalıkları:
Yaygın olmayan: Kaşıntı, eritem
6Bilinmiyor: Yüzde şişme, ürtiker, makülopapüler döküntü, alerjik dermatit, aşırı
terleme
Kas-iskelet bozuklukları, bağ doku ve kemik hastalıkları:
Seyrek: Artralji, kas-iskelet sertliği, miyalji
Bilinmiyor: Sırt ağrısı
Genel bozukluklar ve uygulama bölgesine ilişkin hastalıklar:
Yaygın: Enjeksiyon bölgesinde kanama, enjeksiyon bölgesinde ağrı, enjeksiyon
bölgesinde hematom, enjeksiyon bölgesinde eritem, titremeler
Yaygın olmayan: Enjeksiyon bölgesinde şişme, enjeksiyon bölgesinde kaşıntı, ağrı,
halsizlik/yorgunluk, ateş basması
Seyrek: Enjeksiyon bölgesinde döküntü
Bilinmiyor: Göğüste rahatsızlık hissi, ateş, halsizlik, enjeksiyon yerinde reaksiyon,
enjeksiyon yerinde ürtiker, enjeksiyon yerinde endurasyon, enjeksiyon
yerinde ısı artışı
Araştırmalar:
Seyrek: Alanin aminotransferaz düzeylerinde yükselme
Kan yoluyla bulaşabilen hastalık etkenlerine dair güvenlilik ile ilgili Bölüm 4.4'e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immünoglobulinler: normal insan immünoglobulini,
ekstravasküler uygulama için.
ATC kodu: J06BA01
7İnsan normal immünoglobulini, enfeksiyon etkenlerine karşı geniş bir antikor dağılımına
sahip, büyük bölümü immünoglobulin G (IgG) olan antikorları içerir.
İnsan normal immünoglobulini normal toplumda bulunan IgG antikorları içerir. Genellikle
1000’den az olmayan vericiden toplanan plazma havuzlarından elde edilir. IgG alt sınıflarının
dağılımı normal insan plazmasına benzer oranlardadır.
Bu tıbbi ürünün yeterli dozlarda kullanılması düşük olan immünoglobulin G düzeylerini
normal sınırlarına çıkarabilir.
5.2. Farmakokinetik özellikler
Emilim:
İnsan normal immünglobulini subkutan uygulama sonrası yaklaşık 4 günde dolaşımdaki
maksimum seviyelerine ulaşır
Klinik çalışmalardan elde edilen veriler, 2 hafta arayla 1.25 mL (0.2 g)/kg dozunda
uygulanması ile 7.24-7.86 g/L seviyelerinin sürdürülebildiğini göstermiştir.
Dağılım:
İnsan normal immünoglobulini, intramusküler uygulama sonrası ilacı alan kişinin dolaşımında
2-3 günlük bir gecikme sonrası biyoyararlı düzeylerine ulaşır.
Biyotransformasyon:
IgG ve IgG kompleksleri retikülo-endotelyal sistemde yıkılır.
Eliminasyon:
Herhangi bir veri bulunmamaktadır.
5.3. Klinik öncesi güvenlilik verileri
Tek doz toksisite çalışmalarında, insanlarda Önerilen maksimum dozlardan bir kaç kat daha
yüksek dozların laboratuvar hayvanları üzerinde toksik bir etkisi olmadığı gösterilmiştir.
Heterolog proteinlere karşı gelişen antikorlarla etkileşim nedeniyle, hayvanlarda tekrarlayan
doza bağlı toksisite çalışmalarının yapılması olanaklı değildir.
Bu ürünle genotoksisite ve üreme üzerindeki toksisite çalışmaları gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Glisin
Sodyum klorür
Enjeksiyonluk su
6.2. Geçimsizlikler
8Geçimlilik çalışmaları bulunmadığından bu tıbbi ürün başka tıbbi ürünlerle
karıştırılmamalıdır.
6.3. Raf ömrü
30 ay.
Ambalajı açıldıktan sonra derhal kullanılması önerilir.
6.4. Saklamaya yönelik özel uyarılar
2ºC - 8ºC’de buzdolabında saklanmalıdır.
Raf ömrü içerisinde 25ºC’yi geçmeyen oda sıcaklığında 6 hafta süreyle saklanabilir. Bu
şekilde saklanırsa dış karton ambalajı üzerine oda sıcaklığına çıkarıldığı tarih ve 6 haftalık
dönemin sonlanma tarihi kaydedilmelidir. Ürün bir kez oda sıcaklığında saklanmaya
başlandıktan sonra yeniden buzdolabında saklanmamalı ve 6 haftalık süre içinde
kullanılmazsa imha edilmelidir.
Dondurulmamalıdır.
Flakonu ışıktan korumak için dış karton kutusunun içerisinde saklayınız.
6.5. Ambalajın niteliği ve içeriği
Tıpalı (halojenobutil kauçuk) flakon (Tip I cam) içerisinde 10 mL’lik çözelti.
Ambalaj büyüklüğü: 1 ve/veya 20 flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanım öncesi ürün oda ya da vücut sıcaklığına getirilmelidir.
Ürünü bu sıcaklığa getirmek için ısıtıcı cihaz kullanılmamalıdır.
Çözelti berrak ya da hafif bulanık, renksiz veya açık sarı - kahverengi renkte bir sıvıdır;
saklama sırasında hafif bulanıklık veya az miktarda partiküllü görünüm oluşabilir.
Bulanıklığın ancak hafifçe olduğu çözeltiler kullanılmalı, bulanıklığın artmış olduğu çözeltiler
kullanılmamalıdır.
Açılmış flakonlardan arta kalan çözeltiler sonraki uygulamalarda kullanılmamalıdır.
Flakon bir kez açıldıktan sonra ürün derhal kullanılmalıdır;
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
‘Ambalaj ve Ambalaj Atıklarının Kontrolü yönetmeliği’ne uygun olarak imha edilmelidir.
7. RUHSAT SAHİBİ
Adı: Eczacıbaşı-Baxter Hastane Ürünleri Sanayi ve Ticaret A.Ş.
Adresi: Cendere Yolu, Pırnal Keçeli Bahçesi 34390 Ayazağa-İSTANBUL
Tel: (0.212) 329 62 00
Faks: (0.212) 289 92 75
9Üretici: Baxter AG Industriestrasse 67 A-1221 Viyana
8. RUHSAT NUMARASI(LARI)
2014/431
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.05.2014
Ruhsat yenileme tarihi:
10. KÜB’ÜN YENİLENME TARİHİ
10