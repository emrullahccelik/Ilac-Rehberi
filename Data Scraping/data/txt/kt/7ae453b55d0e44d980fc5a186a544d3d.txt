1 / 10 
 KULLANMA TALİMATI  
 
NORLEVO  1.5 mg tablet  
Ağızdan alınır.  
 
• Etkin madde:  Bir tablette 1,5 mg levonorgestrel. 
• Yardımcı maddeler:  Laktoz monohidrat  (sığır sütü) , mısır nişastası, povidon, kolloidal susuz 
silika,  magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük  doz kullanmayınız.  
 
 
Bu Kullanma Talimatında: 
1.  NORLEVO  nedir ve ne için kullanılır?  
2.  NORLEVO 'yu kullanmadan önce dikkat edilmesi gerekenler  
3.  NORLEVO  nasıl kullanılır ? 
4.  Olası yan etkiler nelerdir? 5.  NORLEVO 'nun saklanması  
6.  Ek bilgiler  
Başlıkları yer almaktadır. 
 
1. NORLEVO  nedir ve ne için kullanılır ? 
 
NORLEVO,  “ertesi  gün hapı”  olarak  da bilinen  bir acil  doğum  kontrol hapıdır.  
 Acil doğum kontrol yöntemi, korunmasız bir cinsel ilişki sonrasında istenmeyen hamileliği 
önlemek için tasarlanmış bir doğum kontrol yöntemidir.  Her bir NORLEVO paketi bir yüzünde “NL  1.5” baskısı bulunan beyaz, yuvarlak, bikonveks bir 
adet tablet içerir.  Her bir NORLEVO tablet  etkin madde olarak 1,5 mg levonorgestrel içerir.  
 Bu hamile kalmayı önleyici yöntem, korunmasız  cinsel ilişkiden  sonra, 72 saatlik (3 gün) bir süreyi 
aşmaksızın, mümkün olduğunca erken, tercihen ilk 12 saat içinde  kullanılmalıdır. NORLEVO, 
korunmasız  cinsel ilişkiden sonra mümkün olduğunca erken alındığında  daha etkilidir. NORLEVO 
ancak  korunmasız  cinsel il işkiden s onraki 72 saat içinde alındığında  hamile kalmayı önleyebilir. 2 / 10 
 Eğer hamilelik durumu söz konusuysa NORLEVO etki etmeyecektir. NORLEVO alındıktan sonra 
korunmasız bir cinsel ilişkiye girilecek olursa NORLEVO hamile kalmayı engellemeyecektir.  
 
Çalışmalarda NORLEVO’nun beklenen hamileliklerde %52 -85 koruma sağladığı gösterilmiştir.  
 NORLEVO özellikle aşağıdaki durumlarda kullanılmalıdır:  
• Hamileliği önleyici bir korunma yöntemi  olmaksızın bir cinsel ilişkide bulunduysanız;  
• Ham ilelik önleyici  (doğum kontrol)  hapınızı zamanında almayı unuttuysanız;  
• Partnerinizin kondomu (prezervatifi) yırtıldıysa, sıyrıldıysa veya uygunsuz bir şekilde 
kullanıldıysa  
• Rahim -içi aracınızın  (spiraliniz in) çıkmış  olduğundan endişe duyuyorsanız;  
• Vajina l diyafram  veya gebelik önleyici bariyeriniz  yerinden oynadıysa ya da onu erken 
çıkardıysanız;  
• Geri çekme yönteminde başarısızlıktan endişeleniyorsanız veya ritm metodu  (takvim yöntemi)  
kullanırken hamile kalabilecek bir dönemde cinsel ilişkide bulunduysanız;  
• Tecavüz durumunda.  
 NORLEVO, yumurtalıklardan yumurta salımını engelleyerek etki gösterir. Döllenmiş yumurtanın rahime yerleşmesi sürecini durduramaz.  
 NORLEVO sadece bir acil doğum kontrol yöntemi olarak kullanılmalı, düzenli bir doğum kontrol yöntemi olarak kullanılmamalıdır çünkü böyle bir kullanımda , düzenli olarak her gün alınan doğum 
kontrol hapından daha az etkilidir.  NORLEVO ilk adet kanamasından (menarştan) önce kullanıldığında etkili değildir . 
 2. NORLEVO ’yu kullanmadan önce dikkat edilmesi gerekenler  
 
NORLEVO 'yu aş ağıdaki durumlarda KULLANMAYINIZ  
Levonorgestrele ya da NORLEVO’nun bileşimindeki maddelerden herhangi birine karşı önceden 
oluşmuş aşırı duyarlılık  (alerji)  durum unuz söz konusuysa  ve hamile iseniz  bu ilacı kullanmayınız.  
 NORLEVO 'yu aş ağıdaki durumlarda DİKKATLİ KULLANINIZ  
Aşağıdaki durumlardan birine sahipseniz, NORLEVO  kullanmanız tavsiye edilmez.  
Eğer,  
• Geçmiş te bir dış (ektopik) gebeliğiniz  (bebeğin rahim dışında bir bölgede geliştiği 
hamilelik ) olduysa,   
• Yumurtalıktan rahminize uzanan kanal boyunca  bir enfeksiyon varsa (salpinjit), 
• İlaçların vücudunuzda emilimini bozan şiddetli bir sindirim sistemi hastalığınız varsa,  
• Kanın damar içinde pıhtılaşmasına (tromboz) neden olabilecek kişisel ya da ailesel bir 
öykünüz varsa  
• Ciddi karaciğer işlev bozukluğunuz ya da ciddi  barsak emilim sorununuz (Crohn hastalığı 
gibi) varsa   
 Daha önceki bir ektopik gebelik ya da yumurtalıktan rahminize uzanan kanal boyunca enfeksiyon, yeni ektopik gebelik riskini artırır. Bu nedenle, daha önce bir ektopik gebeliğiniz olmuşsa ya da 3 / 10 
 yumurta lıktan rahminize uzanan kanal boyunca enfeksiyon geçirdiyseniz, NORLEVO almadan 
önce doktorunuza danışmalısınız.  
 
Acil doğum kontrol yöntemi sadece zorunlu hallerde  kullanılmalı ve düzenli bir hamilelik önleyici 
yöntemin yerini almamalıdır çünkü;  
- Her zaman hamileliği önlemez.  
- Düzenli kullanıldığı taktirde aşırı hormonal yük oluşturarak adet döngüsü bozukluğuna sebep 
olabilir.  
Acil doğum kontrol yöntemi , oluşmuş bir hamileliği sonlandırmaz.  
 72 saatten daha uzun bir süre önce başka bir korunmasız cinsel ilişkiniz  oldu ise, hamile kalma 
gerçekleşmiş olabilir. İkinci cinsel ilişkiden  sonra NORLEVO ile tedavi bu durumda hamileliği  
önlemede etkisiz kalabilir.  Bir adet periyodu sırasında NORLEVO’nun mükerrer kullanılması tavsiye edilmez, çünkü adet 
düzeninizi  bozabilir.  
 NORLEVO, düzenli doğum kontrol yöntemi olarak işe yaramaz. Doktorunuz, size, hamile kalmanın önl enmesinde daha etkili olan uzun süreli doğum kontrol yöntemleri  hakkında bilgi 
verebilir.   
Bu ilacı aldıktan sonra:  
• Gelecek adet döngünüz beş günden daha fazla gecikirse ya da  
• Beklenen adet döneminde  bile anormal bir kanama olması halinde bir hamilelik testi yaparak 
hamilelik olasılığını dışlamak zorunludur.  
 Tüm kadınlarda, korunmasız bir cinsel birleşmeden sonra mümkün olan en kısa zamanda acil hamilelik önleyici ilaç kullanılması gerekir. Vücut ağırlığının veya vücut kitle indeksinin (VKİ) 
artmasıyla NORLEVO’nun etkinliğinin azaldığına işaret eden bazı bulgular vardır, fakat bu veriler 
sınırlı ve yetersizdir. Bu nedenle, NORLEVO, vücut ağırlığına veya VKİ’ ne bakılmaksızın tüm 
kadınlar için tavsiye edilmektedir.  Acil doğum kontrol hapı almak ile ilgili herhangi bir endişeniz varsa, bu konuyu bir sağlık profesyoneline danışmanız önerilir.  
 Cinsel ilişki sırasında prezervatif yırtıldıysa veya kaydıysa ya da prezervatif kullanmadıysanız, 
cinsel yolla bulaşan bir hastalığa ya da HIV  (AIDS) virüsüne yakalanmanız mümkün olabilir. 
NORLEVO cinsel yolla bulaşan b ir hastalığa karşı sizi korumayacaktır.  Böyle bir durumdan endişe 
duyuyorsanız, doktorunuza, hemşirenize, aile planlama kliniğinize veya eczacınıza danışınız.  Çocuklar ve Adölesanlar  NORLEVO ilk adet kanamasından (menarştan) önce kullanılmamalıdır. 
 NORLEVO 'nun yiyecek ve içecek ile kullanılması  
NORLEVO’yu , aç ya da tok karnına al abilirsiniz . 
 4 / 10 
 Hamilelik  
Hamileyseniz veya emziriyorsanız, hamile olduğunuzu düşünüyorsanız veya bir bebek sahibi 
olmayı planlıyorsanız, ilacı kullanmadan önce doktorunuza veya eczacınıza danışınız.  
 
NORLEVO, var olan hamileliği sonlandırmaz.    
 
Hamileyseniz NORLEVO’yu kullanmamalısınız. NORLEVO kullandıktan sonra hamile 
kaldıysanız, doktorunuza görünmeniz önemlidir. NORLEVO’nun rahminizde gelişen bebeğe zarar 
vereceği ile ilgili kanıt bulunmamaktadır. Bununla birlikte, doktorunuz gebeliğin rahmin dışında 
gelişip gelişmediğini (ektopik  gebelik ) kontrol etmek isteyebilir. Bu özellikle NORLEVO’nun 
kullanılmasından sonra ciddi karın ağrısı görüldüğünde veya g eçmişte bir ektopik gebelik öyküsü 
söz konusu olduğunda, yumurta kanalı ameliyatı veya pelvis  (leğen kemiği)  bölgesindeki iltihaplı 
bir hastalık durumunda önem arz etmektedir.  
 Tedaviniz sırasında hamile olduğunuzu fark ederseniz hemen doktorunuza veya ecz acınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Etkin madde levonorgestrel anne sütüne geçmektedir. Bu nedenle, tabletinizi emzirdikten sonra 
almanız ve tablet alımını takiben 8 saat boyunca bir göğüs pompası ile sütünüzü tahliye etmeniz 
ve levonorgestrel uygulamasını takiben emzirmekten en az 8 saat boyunca kaçınmanız önerilir. Bu 
şekilde, tabletinizi bir sonraki emzirme öncesinde alabilir ve bebeğinizin anne sütü ile alacağı aktif madde miktarını azal tabilirsiniz.  
 
Araç ve makine kullanımı  
NORLEVO ’nun araç veya makine  kullanımını etkilemesi olası değildir. Bununla birlikte, 
yorgunluk veya baş dönmesi hissederseniz, araç ya da makine kullanımından kaçınmalısınız.  
 
NORLEVO ’nun içeriğinde bulunan bazı ya rdımcı maddeler hakkında önemli bilgiler  
NORLEVO laktoz  monohidrat  içermektedir. Eğer daha önceden doktorunuz tarafından bazı 
şekerlere karşı duyarlılığınız olduğu söylenmişse bu tıbbi ürünü almadan önce doktorunuzla temasa 
geçiniz.  
 Diğer ilaçlar ile birlikte kullanımı  
 
Bazı ilaçlar NORLEVO’nun düzgün çalışmasını engelleyebilir. Aşağıda belirtilen ilaçlardan 
herhangi birini son 4 hafta içerisinde kullandıysanız, NORLEVO sizin için uygun olmayabilir. Doktorunuz, sizin için hormonal olmayan başka bir acil doğum kontrol yöntemi reçete edebilir (ör: bakırlı spiral (Cu -RİA)). Şayet bu yöntem sizin için uygun değil ise veya kullanmaya uygun 
değilseniz, hemen doktorunuza görününüz, bu durumda çift doz NORLEVO almanız gerekebilir.  
 
- Barbitüratlar ve sara (epileps i) hastalığı tedavisinde kullanılan diğer ilaçlar (örneğin, primidon,   
fenitoin ve karbamazepin)  
- Tüberküloz tedavisinde kullanılan ilaçlar (örneğin, rifampisin, rifabutin)  
- HIV (AIDS) tedavisinde kullanılan ilaçlar (ritonavir, efavirenz)  5 / 10 
 - Mantar hastalıklarının tedavisinde kullanılan ilaçlar (griseofulvin)  
- Sarı kantaron ( Hypericum per foratum ) içeren bitkisel ilaçlar  
 
Sizin için uygun dozun belirlenebilmesi için ilave bir öneriye ihtiyaç duyarsanız doktorunuza ya da eczacınıza danışınız.    
 NORLEVO kullandıktan hemen sonra uygun bir doğum kontrol yöntemi hakkında tavsiye almak 
ve hamileliğin önlenmesi için doktorunuza danışınız (Daha geniş bilgi için bkz. Bölüm 3 
"NORLEVO nasıl kullanılır?"  
 NORLEVO, 
- siklosporin (bağışıklık sistemini baskılamak için kullanılan bir ilaç ) ve başka diğer ilaçların uygun 
şekilde etki gösterme yolunu değiştirebilir. 
 NORLEVO, ulipristal a setat (bir başka acil doğum kontrol yöntemi)  içeren ilaçlar ile birlikte 
kullanılmamalıdır.  
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 3. NORLEVO  nasıl kullanılır ? 
 Uygun kullanım ve doz/uygulama sıklığı için talimatlar:  
NORLEVO’yu daima tam olarak bu kullanma talimatında gösterildiği gibi veya doktorunuzun ya da eczacınızın size anlattığı gibi kullanınız. Emin değilseniz, doktorunuza veya eczacınıza 
danışınız.   NORLEVO, hamile değilseniz veya , hamile  kalmayı düşünmüyorsanız adet dönemi sırasında 
herhangi bir zamanda alınabilir.  Tableti çiğnemeyiniz, su ile bütün olarak yutunuz.  
 
Korunmasız cinsel ilişkiden sonra, 72 saatlik (3 gün) bir süreyi aşmaksızın, mümkün olduğunca 
erken, tercihen ilk 12 saat içinde alınmalıdır.  Tablet almayı geciktirmeyiniz. Korunmasız cinsel 
ilişkiden sonra ne kadar çabuk alınırsa o kadar iyi çalışır.  NORLEVO, ancak  korunmasız cinsel 
ilişkiden sonraki 72 saat içinde alırsanız hamile kalmanızı önleyebilir. 
   
• NORLEVO’nun uygun etki göstermesine engel olabilecek ilaçlardan birisini kullanıyor iseniz 
(bkz. Bölüm 2 “NORLEVO’nun diğer ilaçlar ile kullanımı”) veya bu ilaçl ardan birisini son 4 
hafta içinde kullandı iseniz NORLEVO’nun sizin için etkisi azalmış olabilir. Bu durumda, doktorunuz sizin için hormonal olmayan bir acil doğum kontrol yöntemi olan bakırlı spirali 
(Cu-RİA) önerebilir (reçete edebilir). Şayet bu yöntem sizin için uygun değil ise veya 
doktorunuzu hemen görme şansınız yok ise, NORLEVO’dan iki doz kullanabilirsiniz.   
• Halihazırda doğum kontrol hapı gibi bir düzenli korunma yöntemi kullanıyorsanız, bunu düzenli olarak kullanmaya devam edebilirsiniz. Sonraki hapsız dönemde adet kanamanız 
olmaması durumunda, hamileliği dışlamak için bir hamilelik testi yaptırmalısınız.  6 / 10 
  
Tableti  aldıktan sonraki 3 saat içinde kusarsanız, hemen 1 tablet daha almalısınız.   
                                                                                                                                                     
NORLEVO kullanımından sonra, bir sonraki adet dönemine  dek, bölgesel bir hamile kalmayı 
önleyici yöntem (kondom, spermisi t (spermi öldüren ve bir tür doğum kontrol yöntemi olarak 
kullanılan kimyasal bir madde) , servikal başlık  (spermin rahme ulaşmasını önleyen bir doğum 
kontrol cihazı) ) kullanılması önerilir. NORLEVO aldıktan sonra başka bir korunmasız cinsel ilişki 
gerçekleşirse (ve bu aynı adet döngüsü içindeyse), tabletler hamilelik  önleyici etkilerini 
göstermezler ve yine hamile kalma riski vardır.  
 NORLEVO kullanımı, düzenli olarak alınan hamileliği önleyici doğum kontrol haplarını 
kullanmaya devam etmek için bir engel oluşturmaz.  
 Doktorunuz, size, hamile kalmanızı engelleme konusunda daha etkili olan daha uzun süreli doğum 
kontrol yöntemleri hakkında bilgi verecektir.  
 NORLEVO kullandıktan sonraki ilk adet döngünüz  
 
NORLEVO kullandıktan sonraki adet kanamanız genelde normal miktar da ve beklenen gününde 
gerçekleşecektir. Bununla birlikte, bazen beklenen tarihten birkaç gün önce ya da sonra adet görülmesi mümkündür. 
 
Adet kanamanız 5 günden daha fazla bir süre gecikmişse ya da beklenenden daha az veya fazla 
miktarda ise ya da herhang i bir nedenle hamile olduğunuzu düşünüyorsanız, hamilelik olasılığını 
dışlamak için bir hamilelik  testi yaptırmalısınız. NORLEVO’yu kullandıktan sonra hamile 
kalırsanız, bir doktora başvurmanız önem taşımaktadır. 
 
Uygulama yolu ve metodu:  
Ağız yoluyla  kullanılır.  
Tablet bir bardak suyla alınmalı ve çiğnenmemelidir.  Değişik yaş grupları:  
Çocuklarda k ullanımı:    
Çocuklarda kullanılma z. 
 Yaşlılarda kullanımı:  
Yaşlılarda k ullanılmaz.  
 Özel kullanım durumları:  
Böbrek yetmezliği:  Doz ayarlaması gerekli değildir. 
Karaciğer yetmezliği:  Ağır karaciğer yetmezliğinde kullanımı önerilmez.  
 Eğer NORLEVO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.    
Kullanmanız gerekenden daha fazla NORLEVO  kullandıysanız  7 / 10 
 Birkaç tabletin bir kerede alınması durumunda, herhangi bir ciddi yan etki rapor edilmemiş 
olmasına rağmen, kendinizi kötü hissedebilirsiniz ya da gerçekten hastalanabilirsiniz 
(kusabilirsiniz) ya da vajinal kanamanız olabilir. Özellikle kusarsanız tablet olması gerektiği 
şekilde çalışmıyor olabileceğinden, eczacınıza, doktorunuza , hemşirenize veya aile planlama 
kliniğinize öneride bulunması için danışmalısınız.   
NORLEVO ’yu kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
NORLEVO ’yu kullanmayı unutursanız  
Bir dozun unutulması durumunda, NORLEVO ’nun etkinliği garanti değildir. 
 
NORLEVO  ile tedavi sonlandırıldığında oluşabilecek etkiler  
NORLEVO tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir?  
 
Tüm ilaçlar gibi, NORLEVO’nun içeriğinde bulunan maddelere duyarlı olan kişilerde yan etkiler 
olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın    :10 hastanın en az birinde görülebilir.  
Yaygın     :10 hastanın birinden az, fakat 100 hastanın birinden fazla görülebilir.  
Yaygın olmayan:100 hastanın birinden az, fakat 1.000 hastanın birinden fazla görülebilir. Seyrek      :1.000 hastanın birinden az, fakat 10.000 hastanın birinden fazla görülebilir. 
Çok seyrek     :10.000 hastanın birinden az görülebilir. 
Bilinmiyor     :Eldeki verilerden hareketle tahmin edilemiyor. 
 Aşağıda belirtilen yan etkiler görülmüştür:  
 Çok yaygın : 
• Baş dönmesi, baş ağrısı  
• Bulantı , karın ağrısı  
• Memelerde hassasiyet , adet gecikmesi , şiddetli adet, kanama, rahimde ağrı  
• Yorgunluk 
 
 Yaygın:  
• İshal, kusma  
• Ağrılı adet kanaması  
 
 Bilinmiyor:  
• Pazarlama sonrası dönemde tromboembolik olaylar (kanın damar içinde pıhtılaşması) 
bildirilmiştir  
 8 / 10 
 Aşağıdakilerden biri olursa, NORLEVO’yu kullanmayı durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:   
• Boğaz ve yüzde şişme ve deri döküntüleri gibi alerjik reaksiyonlar  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin NORLEVO'ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabil ir. 
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etkiyle karşılaşırsanız doktorunuzu veya eczacınızı bilgilendiriniz.  
 5. NORLEVO ’nun saklanması   
 
NORLEVO ’yu çocukların göremeyeceği, erişemeyeceği yerlerde ve ambalajında saklayınız .   
 25°C altındaki oda sıcaklığında ve orijinal ambalajında saklanmalıdır.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra NORLEVO ’yu kullanmayınız. Son kullanma tarihi, o 
ayın son gününü ifade eder.  Eğer üründe ve/veya ambalajında bozukluklar fark ederseniz NORLEVO ’yu kullanmayınız . 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 Maslak /Sarıyer/ İstanbul  
 Üretim Yeri: CENEXI  
17 Rue de Pontoise 95520 Osny - FRANSA  
 Bu kullanma talimatı  … tarihinde onaylanmıştır.  9 / 10 
 6. Ek bilgiler   
 
•   Adet döngüsü ve gebelik önleme hakkında bazı bilgiler  
 
Adet döngüsü:  
Adet döngüsü, iki adet dönemi arasındaki süredir. Uzunluğu bir kadından diğerine değişmekle 
birlikte, normalde bu süre 28 gündür.  
Bir kadın hamile kalmadığında normal olarak adetini görür. 
 
Döllenme:  
Adet döngüsünün ortasında, 2 yumurtalıktan biri tarafından bir yumurta (ovum) atılır (bu an 
“yumurtlama = ovülasyon” olarak adlandırılır). Genellikle ovülasyon, adet döngüsünün ortasında 
gerçekleşir, ancak döngü sırasında herhangi bir anda da oluşabilir.  
 Sperm  hücreleri ( erkek üreme hücreleri) , salıverildiği sırada ovumun yakınında  ise, döllenme 
(fertilizasyon =  bir embriyo oluşturmak için sperm hücresinin ovum hücresi ile kaynaşması) 
gerçekleşebilir.  
 Birkaç gün sonra döllenmiş yumurta rahim içine yerleşir ve gebelik başlar.   
Hamile kalmayı önleme:  
Hamilelik önleyici yöntemler şunları önlemeyi amaçlar:  
       - Ovülasyon: doğum kontrol hapları (gebelik önleyici haplar) , 
       - Döllenme: kondom  (prezervatif) ,  
       - R ahime yerleşme (implantasyon): rahim içi araç  (spiral)  
 
Acil doğum kontrol hapı:  
Acil doğum kontrol hapı , cinsel ilişkiden sonra ovülasyonu bloke ederek veya implantasyonu 
önleyerek etki  gösterir. İmplantasyon bir kez başladıktan sonra, acil doğum kontrol yöntemi  artık 
etkili değildir.  
 Hamilelik önleyici bir yöntem kullanılmaksızın bir cinsel ilişki olursa, hamilelik olasılığı 
dışlanamaz.  
 NORLEVO’yu  aldıysanız, ancak düzenli bir hamilelik  önleyici yöntem kullanmıyorsanız, size 
uygun hamilelik  önleyici bir yöntem hakkında tavsiye almak için, hekim inize veya aile planlama 
kliniğinize başvurmanızı öneririz.  
 
•   Cinsel yolla bulaşan hastalık geçiş riski hakkında öneri  
 Cinsel ilişki sırasında korunmadıysanız, özellikle partnerinizin cinsel geçmişini bilmiyorsanız veya 
birden fazla sayıda partneriniz varsa, cinsel yolla bulaşan bir hastalığa yakalanma riskiniz olabilir. Eğer bu konuda bir sorunuz varsa lütfen eczacınıza, hekiminize veya aile planlama kliniğinize 
danışınız.   10 / 10 
 • Dış gebelik: Rahminizin dışında, genellikle yumurtalıktan rahminize uzanan kanallardan biri 
içinde gelişen bir hamilelik. Bu hamileliğin  belirtileri arasında inatçı karın ağrısı, kaçırılan adet 
dönemler i, vajinal kanama, hamilelik belirtileri (mide bulantısı, meme hassasiyeti) sayılabilir. 
Bu semptomları yaşarsanız, derhal doktorunuzla görüşünüz.  
 
• Salpinjit: Yumurtalıktan rahminize uzanan kanalların enfeksiyonu. Belirtileri arasında karın 
ağrısı, ateş ve ağır vajinal akıntı sayılabilir.  
 