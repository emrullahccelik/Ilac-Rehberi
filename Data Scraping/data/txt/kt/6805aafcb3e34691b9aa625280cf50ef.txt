1 
 KULLANMA TALİMATI  
 
FORFLU® FORT 400 mg/30 mg film kaplı tablet  
Ağız yoluyla kullanılır.  
 
 Etkin madde:  Her bir  film kaplı  tablet , 400 mg ibuprofen ve 30 mg psödoefedrin hidroklorür 
içerir.  
 Yardımcı maddeler:  Kalsiyum hidrojen fosfat anhidrat, kroskarmelloz  sodyum, povidon 
K30, mikrokristalin selüloz pH 101, silika kolloidal hidrat 244, talk, hidrojenize Hint yağı, 
izopropil alkol, polivinil alkol, polietilen glikol, titanyum dioksit, kinolin sarısı, FDC 
günbatımı sarısı (E110), FDC indigo mavi (E132), demir  oksit sarı ve deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gitt iğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. FORFLU® FORT  nedir ve ne için kullanılır?  
2. FORFLU® FORT ’u kullanmadan önce dikkat edilmesi gerekenler  
3. FORFLU® FORT  nasıl kullanılır?  
4. Olası yan etkiler nelerdir?  
5. FORFLU® FORT ’un saklanması  
 
Başlıkları yer almaktadır.  
 
1. FORFLU® FORT  nedir ve ne için kullanılır?  
 
FORFLU® FORT , 20 ve 30 tabletlik blister ambalajlarda sunulan bir ilaçtır.  
 
FORFLU® FORT , etkin madde olarak ibuprofen ve  psödoefedrin içerir.  
FORFLU® FORT , etkin maddesi olan ibuprofen, ağrı kesici ve ateş düşürücü özelliklere sahip 
nonsteroid antiienflamatuar bir ilaçtır. Psödoefedrin burun ve sinüslerde (burun boşluklarında) 
oluşan dol gunluğu gidermeye yarayan dekonjestan bir ilaçtır.  
 2 
 FORFLU® FORT , ağrı kesici, ateş düşürücü ve iltihap giderici etkileri sayesinde, başlıca, 
aşağıda belirtilen durumların tedavi edilmesi için kullanılır:  
 Grip, soğuk algınlığı ve sinüzit seyrinde gözlenen burun tıkanıklığı, baş ağrısı, ateş  ve vücut 
ağrıları  
 
2. FORFLU® FORT ’u kullanmadan önce dikkat edilmesi gerekenler  
 
FORFLU® FORT ’u aşağıdaki durumlarda KULLANMAYINIZ  
 
Kalp damar sistemi ile ilgili riskler  
- NSAİİ’ler ölümcül olabilecek trombolik (pıhtılaşma  ile ilgili) olaylar, kalp krizi ve inme 
riskinde artışa neden olabilir. Bu risk, kullanım süresine bağlı olarak artabilir. Kalp -damar 
hastalığı olan veya kalp damar hastalığı risk faktörlerini taşıyan hastalarda risk daha yüksek 
olabilir.  
- FORFLU® FORT , koroner arter ‘’bypass’’ cerrahisi öncesi ağrı tedavisinde 
kullanılmamalıdır.  
 
Sindirim sistemi ile ilgili riskler  
- NSAİİ’ler kanama, yara oluşması, mide veya bağırsak delinmesi gibi ölümcül olabilecek ciddi 
istenmeyen etkilere yol açarlar. Bu istenmeyen etkiler herhangi bir zamanda önceden uyarıcı 
bir belirti vererek veya vermeyerek ortaya çıkabilirler. Yaşlı hastalar ciddi olan bu etkiler 
bakımından daha yüksek risk altındadır.  
 
 
Eğer,  
 FORFLU® FORT’un içerdiği herhangi bir maddeye karşı aşırı duyarlılığınız varsa,  
 Asetilsalisilik asit (Aspirin) ve diğer nonsteroid antiinflamatuvar ilaçlar kullanımı sırasında 
astım, ürtiker veya alerjik tipte reaksiyonla karşılaştıysanız,  
 Tedavi edilmemiş mide v e on iki parmak bağırsağı ülseriniz varsa,  
 İltihabi bağırsak hastalığınız varsa (ülseratif kolit, Crohn hastalığı)  
 Hamileyseniz,  
 Koroner arter by -pass cerrahisi geçirecekseniz ya da yeni geçirdiyseniz  
 Beyin damarlarıyla ilgili bir kanama ya da başka aktif kanamanız varsa,  
 Depresyon veya duygu  durum bozukluğunuzun tedavisi için Monoamin oksidaz inhibitörü 
kullanıyorsanız ya da son 14 gün içinde kullandıysanız,  
 Depresyon tedavisinde kullanılan ilaçlar, göz veya bağırsak bozukluklarının tedavisinde 
kullanılan  atropin, alfa veya beta blokör içeren tansiyon ilaçları, kan pıhtılaşması ile ilgili 
ilaçlar, astım tedavisinde kullanılan ilaçlar, iştah baskılayıcılar, duygudurum 
bozukluklarında kullanılan moklobemid, migren tedavisinde kullanılan ergotamin veya 
metise rjit, doğum sırasında kullanılan rahim kasılmasına yol açan oksitosin gibi ilaçlardan 
herhangi birini kullanıyorsanız,  
 12 yaş altı çocuklarda,  
 Emziriyorsanız,  3 
  Tiroid beziniz hızlı çalışıyorsa, göz tansiyonunuzda artış varsa, şeker hastalığınız varsa,  
 Feokromasitoma hastalığınız varsa (böbreküstü bezlerinde oluşan bir tümör olup, adrenalin 
miktarında artışa sebep olabilmektedir).  
 Şiddetli kalp yetmezliğiniz (NYHA Sınıf IV)  ve şiddetli karaciğer yetmezliğiniz  varsa,  
 Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa  
 Şiddetli akut (âni gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa  
 
FORFLU® FORT ’u aşağıdaki  durumlarda DİKKATLİ KULLANINIZ  
Aşağıdaki durumlarda size veya çocuğunuza FORFLU® FORT ’un kullanılıp 
kullanılmayacağına doktorunuz karar verecektir.  
 
Eğer;  
 Ağrı, ateş ve iltihaba etkili ilaçlar grubundan herhangi biri ile birlikte kullanmaktan 
kaçınınız.  
 Mide ağrısı ortaya çıkarsa ilacı kullanmayı durdurup doktorunuza başvurunuz.  
 Önceden geçirilmiş ciddi bir mide bağırsak rahatsızlığınız veya belirtiler varsa tedavinin 
herhangi bir anında ciddi olabilen kanama, ülser veya harabiyet gelişebilir. Oluşabilecek 
kanamaya bağlı olarak dışkı ren ginde koyulaşma, ağızdan kan gelmesi, hazımsızlık 
bulguları ortaya çıkabilir. Bu nedenle ülser, kanama ve harabiyet gibi mide bağırsak 
rahatsızlığınız varsa doktorunuz tedaviye en düşük doz ile başlamanızı ve beraberinde 
koruyucu bazı ilaçlar (misoprostol veya proton pompa inhibitörleri) kullanmanızı 
önerecektir.  
 Derinin pul pul olup dökülmesi, mukoza harabiyeti veya deride gözlenen aşırı duyarlılık 
hallerinde FORFLU® FORT kullanmaya devam etmeyiniz, en kısa sürede doktorunuza 
başvurunuz.  
 Alerji sonucu yüz ve boğazda şişme, nefes almada güçlük, bronşların daralması (astım) ve 
nezle gibi aşırı duyarlılık hallerinde dikkatli kullanınız.  
 Vücudunuzda sebepsiz olarak morarmalar, çürümeler ortaya çıkarsa, doktorunuza 
başvurunuz.  
 Üşüme, titreme ve ateşin birdenbire  yükselmesi, halsizlik, baş ağrısı ve kusma ya da 
ensenizde katılık hissi ortaya çıkarsa hemen doktorunuza başvurunuz; çünkü bir tür beyin 
zarı iltihabı (aseptik menenjit) belirtileri olabilir.  
 Diğer ağrı, ateş ve iltihaba etkili ilaçlar ile olduğu gibi, F ORFLU® FORT böbrek hastalığı 
olan hastalarda dikkatli kullanılmalıdır.  
 Diğer ağrı, ateş ve iltihaba etkili ilaçlar ile olduğu gibi, FORFLU® FORT, karaciğer 
fonksiyon testinde bazı değerlerinizde yükselmelere neden olabilir. Karaciğer 
fonksiyonlarındaki boz ulmayı gösteren belirti ve bulgulara karşı dikkatli olunmalıdır. 
(bulantı, halsizlik, uyuklamak, kaşıntı, sarılık, karnın sağ üst kısmında ağrı, nezle benzeri 
semptomlar.)  4 
  İbuprofen, kanınızda, pıhtılaşmada görev alan trombositlerin kümeleşmesini azaltarak 
kanama zamanını uzattığından pıhtılaşma rahatsızlığınız varsa, doktor kontrolü altında 
FORFLU® FORT tedavisine devam ediniz.  
 FORFLU® FORT kullanırken görme bozukluğunuz gelişirse göz muayenesi yaptırınız.  
 Ağrı, ateş ve iltihaba etkili ilaçların n eden olduğu sıvı tutulması riskine karşı yüksek 
tansiyon probleminiz veya kalp yetmezliğiniz FORFLU® FORT kullanırken dikkatli 
olunuz.  
 Kalp rahatsızlığınız varsa ya da kalp rahatsızlığı riskiniz yüksekse (örn. yüksek tansiyon, 
şeker hastalığı) ya da kolest erolünüz yüksekse, sigara kullanıyorsanız belirtilen günlük dozu 
aşmayınız.  
 Diğer ağrı, ateş ve iltihaba etkili ilaçlar ile olduğu gibi, FORFLU® FORT hastanede 
yatılması veya ölümle sonuçlanabilen kalp krizi veya inme gibi ciddi yan etkilere neden 
olabilir . Ciddi kalp damar sistemini ilgilendiren olaylar herhangi bir uyarıcı belirti 
vermeden ortaya çıkabilmekle birlikte göğüs ağrısı, nefes darlığı, halsizlik, konuşmada 
zorluk gibi belirti ve bulgular gözlendiğinde doktorunuza başvurunuz.  
 Açıklanamayan bir k ilo artışı veya ödeme ait belirti (ayak bileğinde şişme) varsa 
doktorunuza danışınız.  
 5 günden daha uzun süre kullanmayınız.  
 60 yaş üzerindeyseniz dikkatli kullanınız.  
 Prostat büyümesi ve idrar kesesi fonksiyon bozukluğunuz varsa ilacı dikkatli kullanmanız  
gerekmektedir.  
 Bir bağ dokusu hastalığı olan Sistemik Lupus Eritematoz (SLE) rahatsızlığınız varsa, 
kullanmadan önce doktorunuza danışınız.  
 Özellikle yaşlılarda ölümcül olabilen mide bağırsak sisteminde kanama ve delinme gibi 
ciddi yan etki görülme riski daha fazla olduğundan dikkatli kullanılmalıdır.  
 Sporcu iseniz doping testi pozitif çıkabilir.  
 Seyrek olarak psödoefedrin dahil olmak üzere sempatik sistemi uyaran ilaçlarla ani 
başlangıçlı, şiddetli karın ağrısı, bulantı, kusma ve görme bozukluğu gelişebil ir. Bu 
şikayetlerin ortaya çıkması durumunda psödoefedrin tedavisi hemen kesilmelidir.  
 Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp r itimi) 
konduysa veya bu hastalıkların sizde olduğundan şüpheleniliyorsa ilacı dikkatli 
kullanmanız gerekmektedir.  
 Bu ilacı önerilen süreden daha uzun süre veya önerilen dozlardan daha yüksek dozlarda 
alıyorsanız, ciddi zarar görme riski altındasınız. Bunl ar arasında mide/bağırsak ve 
böbreklere ciddi zarar, ayrıca kanınızda çok düşük potasyum seviyeleri bulunur. Bunlar 
ölümcül olabilir (bkz. bölüm 4).  
 
Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) vakaları 
rapor edilmiştir. PRES ve RCVS, beyne kan akışının azaldığı nadir durumlardır. PRE S veya 
RCVS belirtisi olabilecek semptomlar gelişmesi durumunda hemen FORFLU  FORT  5 
 kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler 
nelerdir”)  
 
Enfeksiyonlar  
Bu ilaç, ateş ya da ağrı gibi enfeksiyon belirtiler ini gizleyebilir. Dolayısıyla bu ilacın 
enfeksiyonun uygun şekilde tedavi edilmesini geciktirerek, komplikasyon riskinde bir artışa 
neden olması olasıdır. Bu durum bakterilerin neden olduğu zatürre ve su çiçeğine ilişkin 
bakteriyel cilt enfeksiyonlarında g özlenmiştir. Bir enfeksiyonunuz varken bu ilacı alıyorsanız 
ve enfeksiyon belirtileri devam edecek ya da kötüleşecek olursa gecikmeden bir doktora 
başvurun.  
 
Cilt reaksiyonları  
Bu ilaç ile ilişkili olarak ciddi cilt reaksiyonları bildirilmiştir. Çok ciddi bir deri reaksiyonunun 
ilk belirtileri olabilecek olan; deri döküntüsü, kabarcıklar, müköz membranlarda lezyonlar ya 
da diğer alerji belirtilerini gördüğünüz takdirde ilacı alma yı bırakmalı ve derhal tıbbi yardım 
almalısınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışın.  
 
FORFLU® FORT ’un yiyecek ve içecek ile kullanılması  
 
Yiyecek ve içecekler ile etkileşimi bildirilmemiştir.  
 
Hamilelik  
İlacı kullanmadan önce doktorunuza veya eczacınıza danışınız.  
 
FORFLU® FORT  hamilelik boyunca kullanılmamalıdır.  
Gebeliğin son 3 ayında FORFLU® FORT  kullanmayın çünkü doğmamış çocuğunuza zarar 
verebilir veya doğumda sorunlara neden olabilir. Doğmamış bebeğinizde böbrek ve kalp 
sorunlarına yol açabilir. Sizin ve bebeğinizin kanama eğilimini etkileyebilir ve doğumun 
beklenenden daha geç veya daha uzun s ürmesine neden olabilir. Gebeliğin ilk 6 ayında, 
doktorunuz tarafından kesinlikle gerekli görülmedikçe FORFLU® FORT  almamalısınız. Bu 
dönemde veya hamile kalmaya çalışırken tedaviye ihtiyacınız varsa, mümkün olan en düşük 
dozda ve en kısa süreyle kullanılm alıdır. Gebeliğin 20. haftasından itibaren birkaç günden fazla 
kullanılırsa, FORFLU® FORT , bebeğinizde böbrek sorunlarına neden olabilir ve bu da bebeği 
çevreleyen amniyotik sıvının düşük seviyelerine (oligohidramnios) veya bebeğin kalbindeki bir 
kan damar ının (ductus arteriosus) daralmasına yol açabilir. Birkaç günden uzun süreli tedaviye 
ihtiyacınız varsa, doktorunuz ek izleme önerebilir.  
FORFLU® FORT  kadınlarda doğurganlığı etkileyebilen ilaçlar grubundandır. Bu etki ilacı 
bıraktığınızda geçer.  FORFLU® FORT ’u ara sıra kullanmanızın hamile kalma şansınızı 
etkileyeceği düşünülmemektedir. Ancak, eğer hamile kalma ile ilgili problemleriniz varsa bu 
ilacı kullanmadan önce doktorunuza söyleyiniz.  
 6 
 Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
İbuprofenin anne sütüne çok düşük miktarlarda geçtiği bilinmesine rağmen psödoefedrin anne 
sütüne önemli miktarda geçer.  
FORFLU® FORT  emzirme dönemi boyunca kullanılmamalıdır.  
 
İçerdiği psödoefedrinin anne sütüne geçtiği bilinmektedir. Emzirme dönemi boyunca 
FORFLU® FORT  ’un kullanımı tavsiye edilmez.  
 
Araç ve makine kullanımı  
 
FORFLU® FORT  kullanımı sırasında baş dönmesi gelişebileceğinden araç ve makine 
kullanmayınız.  
 
FORFLU® FORT ’un içeriğinde bulunan bazı yardımcı maddeler hakkında önemli 
bilgiler  
 
Forflu® Fort, her “doz”unda 4,75 mg ve günlük maksimal dozda kullanıldığında 14,25 mg 
sodyum ihtiva eder. 1 mmol (23 mg)’dan daha az sodyum içerdiğinden; esasında sodyum 
içermez.  
 
İçeriğinde bulu nan FDC günbatımı sarısı (E110) boyar maddesi  sebebiyle alerjik reak siyonlara 
sebep olabilir.  
 
Diğer ilaçlar ile birlikte kullanımı  
Bu ilaç diğer bazı ilaçları etkileyebilir veya onlardan etkilenebilir.  
Örneğin:  
 Yüksek tansiyon ilaçları; tansiyon düşürücü etkilerini azaltabilir.  
 Varfarin ya da heparin gibi antikoagülanlar (kanın pıhtılaşmasını önleyen veya geciktiren 
ilaçlar) pıhtılaşma engelleyici etkilerini artırabilir.  
 Yan etki riski artabileceğinden aspirin, naproksen, selekoksib, nimesulid gibi COX -2 
inhibitörleri dahil diğer NSAİ ilaçları ile birlikte kullanımından ka çınılmalıdır.  
 Ginkgo biloba bitkisel ekstresi, mide -bağırsak kanalında kanama riskini artırabilir.  
 Kortizon grubu ilaçlar ile birlikte kullanıldığında mide -bağırsak kanalında ülser ve kanama 
riski artabilir.  
 Aminoglikozid grubu antibiyotiklerin (örn. genta misin, kanamisin, streptomisin) idrarla 
atılımı azalabilir ve istenmeyen etkileri artabilir.  
 Kolestiramin (safra asidini bağlayan bir reçine) ile birlikte FORFLU® FORT’un etkisi 
gecikebilir.  
 İdrar söktürücü ilaçlar (örn. furosemid, tiyazid) ile birlikte ku llanıldığında idrar söktürücü 
etki azalabilir ve böbrek bozukluğu riski artabilir.  7 
  Bağışıklık sistemini baskılayan bir ilaç olan Siklosporin ve Takrolimus ile birlikte 
kullanıldığında böbrek bozukluğu riski artabilir  
 Mifepriston (düşük ilacı) ile birlikte kullanıldığında, mifepristonun etkinliğinde azalmaya 
neden olur  
 İnsan bağışıklık yetersizliği virüsünün (HIV) de dahil olduğu retrovirüslere etkili Zidovudin 
ile birlikte kullanıldığında kan hastalıkları riskini artırabilir.  
 Lityum tuzları (ruhsal hastalık larda kullanılır) ile birlikte kullanıldığında lityum kan 
seviyesinde yükselme ve buna bağlı yan etkiler görülebilir.  
 Kinolon grubu antibiyotikler (örn. siprofloksasin) ile birlikte kullanıldıklarında istemli 
kasların tümü ya da bazılarında şiddetli ritmi k kasılma (konvülsiyon) riski artabilir.  
 Kalp yetmezliğinde kullanılan kalp glikozidleri (örn. digoksin, digitoksin) ile birlikte 
kullanıldıklarında, bu ilaçların böbreklerden atılımlarını etkileyerek kan düzeylerini 
artırabilir ve kalp ritmi bozukluğuna yol açabilir  
 Kan pıhtılaşmasına aracılık eden hücrelerin faaliyetlerini engelleyen ilaçlar (antirombosit 
ajanlar, örn. aspirin, dipiridamol, klopidrogel) ve depresyon için kullanılan selektif serotonin 
geri alım inhibitörleri (örn. fluoksetin, fluoksamin, paroksetin, sertralin) ile birlikte 
kullanıldığında mide bağırsak kanalında kanama riski artabilir.  
 Sülfonilüre tedavisi (şeker hastalığının tedavisinde kullanılır) ile birlikte kullanıldığında çok 
seyrek hipoglisemi (kan şekerinin düşmesi) gözlenmiştir  
 Özellikle yüksek dozlardaki ibuprofenin karaciğerde ilaçları metabolize eden bir enzim olan 
CYP2C9'u inhibe eden ilaçlar (örn. vorikonazol, flukonazol) ile birlikte kullanıldıklarında 
ibuprofen dozunun düşürülmesi düşünülmelidir.  
 FORFLU® FORT’un burun tıkanı klığını giderici ilaçlar, trisiklik antidepresanlar (örn. 
Amitriptilin, nortriptilin, imipramin ve desipramin), iştah kesici ilaçlar ve bazı sinir sistemi 
uyarıcı ilaçlar veya MAOİ'leri (monoamino oksidaz inhibitörleri: Moklobemid gibi) ile 
beraber kullanı lması bazen tansiyon yükselmesine neden olabilir. İlacın psödoefedrin 
içermesinden dolayı, bretilyum, betanidin guanitidin, debrizokin, metildopa ve alfa ve beta 
adrenerjik blokör ilaçlar gibi tansiyonu düşüren ilaçların etkisini kısmen tersine çevirebilir . 
Moklobemid ile birlikte kullanımı hipertansif kriz (ciddi kan basıncı yükselmesi) riski 
oluşturur.  
 Ergot alkaloidleri (ergotamin ve metiserjit; migren tedavisinde kullanılır) ile birlikte 
kullanılması yan etki riskini arttırır.  
 Doğumu kolaylaştırmak için  kullanılan oksitosin ile birlikte hipertansiyon riskini arttırır.  
 İbuprofen ve diğer ağrı, ateş ve  iltihaba etkili ilaçlar, yüksek tansiyon tedavisinde kullanılan 
ilaçların etkisini azaltabilir ve yüksek tansiyon tedavisinde kullanılan ADE inhibitörlerin in 
böbrek hasarı riskini arttırabilir.  
 Birlikte kullanımda FORFLU® FORT, metotreksatın (kanser tedavisinde kullanılan bir ilaç) 
ve antidepresanların (depresyon tedavisinde kullanılır) kan düzeylerini ve istenmeyen yan 
etkilerini artırabilir  
 Eğer reçeteli y a da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 8 
 3. FORFLU® FORT  nasıl kullanılır?  
 
Uygun kullanım ve doz / uygulama sıklığı için talimatlar:  
Yetişkinlerde ve 12 yaşın üzerindeki çocuklarda ; önerilen başlangıç dozu 1 tablet ve devamında 
ihtiyaca göre her 6 ila 8 saatte, iki doz arasında en az 4 saat bırakarak 1 tablet şeklinde 
kullanılmalıdır. 24 saat içinde 3 tablet ten fazla alınmamalıdır.    
 
Daima etkin en küçük doz kullanılmalıdır. Kısa süreli kullanım içindir.  
 
5 günden daha uzun süre kullanılmamalıdır. 12 ila 18 yaş arasındaki çocuk ve adölesanlarda (12-
18 yaş arasındaki çocuklar)  3 günden fazla kullanım gerekirse veya semptomlar kötüleşirs e 
doktora danışılmalıdır.  
 
Belirtileri kontrol altına almak için gerekli olan en düşük etkin dozun en kısa sürede 
kullanılması ile olası yan etkiler en aza indirilebilir.  
 
Uygulama yolu ve metodu:  
FORFLU® FORT  ağızdan, bir bardak su ile alınır.  
 
Değişik yaş grupları:  
 
Çocuklarda kullanım ı: 
FORFLU® FORT , 12 yaşın altındaki çocuklarda kullanılmamalıdır.  
 
12 yaş ve üzerindeki çocuklarda erişkin dozu uygulanır.  
 
Yaşlılarda kullanım ı: Yaşlılarda erişkin dozu uygulanır. 60 yaş üzerindeki hastalarda dikkatli 
kullanılmalıdır.  
 
Özel kullanım durumları:  
 
Böbrek/Karaciğer yetmezliği:  
Ciddi böbrek ve/veya karaciğer yetmezliği olan hastalarda FORFLU® FORT ’un kullanımından 
kaçınılmalı ya da gerekiyorsa hekim kontrolü altında düşük dozda kullanılmalıdır.  
 
Eğer FORFLU® FORT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla  FORFLU® FORT  kullandıysanız  
 
Eğer kullanmanız gerekenden daha fazla  FORFLU® FORT  kullanmışsanız ya da çocuklar bu 
ilacı kazara kullandıysa, alınacak önlem hakkında tavsiye ve risk ile ilgili görüş almak üzere 
her zaman bir doktora veya en yakın hastaneye başvurun.  
 9 
 Belirtiler: mide bulantısı, karın ağrısı, kusma (kanlı çizgiler olabilir), baş ağrısı, kulak 
çınlaması, bilinç bulanıklığı ve titrek göz hareketlerini içerebilir. Yüksek d ozlarda, uyuşukluk 
ve göğüs  ağrısı , çarpıntı, bilinç kaybı, kasılmalar (özellikle çoc uklarda), güçsüzlük ve baş 
dönmesi, idrarda kan, üşüme hissi, solunum problemleri bildirilmiştir.  
 
FORFLU® FORT ’tan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
FORFLU® FORT ’u kullanmayı unutursanız  
Unutulan dozları dengelemek için çift doz almayınız.  
 
FORFLU® FORT  ile tedavi sonlandırıldığında oluşabilecek etkiler  
FORFLU® FORT  tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir?  
Tüm ilaçlar gibi,  FORFLU® FORT ’un içeriğinde bulunan maddelere duyarlı olan kişilerde yan 
etkiler  olabilir.  
 
Aşağıdakilerden biri olursa, FORFLU® FORT ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
 Nefes darlığı; yüzde, dudaklarda, göz kapaklarında, dilde ve boğazda şişme; deride şiddetli 
kaşıntı ve döküntü; tansiyon düşmesine bağlı çarpıntı ve baş dönmesi (aşırı duyarlılık - 
alerji),  
 Hırıltılı ya da zor nefes alma (astım nöbeti),  
 Kan basıncında yükselme (hipertansi yon),  
 Kalp atışlarında düzensizlik, çarpıntı, göğüs ağrısı,  
 Şiddetli karın ağrısı (mide ülseri veya pankreatit),  
 Gözlerde ve deride sarılık (karaciğer işlev bozukluğu),  
 Dışkıda veya kusmukta kan veya kahve telvesi gibi siyah renk (sindirim sistemi kanaması),  
 Deride morluklar, burun ve diş eti kanaması, enfeksiyon hastalıklarına yakalanma 
sıklığında artış, solukluk ve halsizlik (kemik iliği baskılanması),  
 Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve 
ateş ile seyreden ciddi hastalık hali (Steven -Johnson sendromu),  
 Ağızda ve vücudun diğer alanlarında su toplanması şeklinde veya farklı büyüklüklerde 
kırmızı döküntülerle seyreden hastalık (eritema multiforme),  
 Deride içi sıvı dolu kabarcıklarla deri soyulmala rı ve doku kaybı ile seyreden ciddi bir 
hastalık (toksik epidermal nekroliz),  
 Kaslarda ani güç kaybı, his kaybı, görme bozuklukları (inme),  
 Şiddetli baş ağrısı, ense sertliği, bulantı, kusma ve bilinç bulanıklığı (aseptik menenjit),  
 Gerçekte olmayan şeyler i görme ve duyma hali varsa (varsanı -halusinasyon).  10 
  DRESS sendorumu olarak bilinen şiddetli bir cilt reak siyonu ortaya çıkabilir. DRESS’in 
semptomları şunlardır: döküntü, ateş, lenf düğümlerinin  şişmesi ve eozinofillerin (bir çeşit 
kan hücresi) artışı.  
 FORFLU® FORT  tedavisinin ilk 2 günü içinde ortaya çıkabilecek ani ateş başlangıcı, ciltte 
kızarıklık veya çok sayıda küçük püstül (Akut Generalize Ekzantematöz Püstüloz - 
AGEP'in olası semptomları).  
 Tedavinin başlangıcında ateşin eşlik ettiği, deri altınd a şişlikler ve esas olarak deri 
kıvrımlarında, gövdede ve üst ekstremitelerde lokalize olan kabarcıklarla birlikte kırmızı, 
pul pul yaygın bir döküntü (Akut Generalize Ekzantematöz Püstüloz).  
 Yetersiz kan akışına bağlı kalın bağırsak iltihabı (iskemik kol it) (sıklığı bilinmiyor).  
 Karaciğer ve böbrek problemleri veya idrar yapmada zorluk  
Bu ilaç, özellikle önerilen dozlardan daha yüksek dozlarda veya uzun süre alındığında, 
böbreklerinize zarar verebilir ve kanınızdan idrara asitleri düzgün şekilde uzaklaştı rmalarını 
etkileyebilir (renal tübüler asidoz). Ayrıca, kanınızda çok düşük potasyum seviyelerine yol 
açabilir (bkz. bölüm 2). Bu çok ciddi bir durumdur ve acil tedavi gerektirir. Belirtileri arasında 
kas zayıflığı ve baş dönmesi bulunur.  
 
Posterior geri d önüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen FORFLU® FORT ’u kullanmayı bırakın ve acil tıbbi yardım alınız:  
 Âni başlayan şiddetli baş ağrısı  
 Hasta hissetmek  
 Kusma  
 Bilinç bulanıklığı  
 Nöbetler, görmede değişiklikler  
 
FORFLU® FORT  gibi ilaçlar, kalp krizi (miyokard enfarktüsü) veya inme riskinde küçük bir 
artışa neden olabilir.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FORFLU® FORT ’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler:  
Çok yaygın :   10 hastanın en az birinde görülebilir.  
Yaygın :   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek :  1.000 hastanın birinden az fakat 10.000 hastanın birinden fazla 
görülebilir.  
Çok seyrek :   10.000 hastanın birinden az görülebilir.  
Bilinmiyor :   Eldeki verilerden hareketle tahmin edilemiyor.  
 11 
 Yaygın  
 Sinirlilik, uykusuzluk  
 Baş dönmesi, sersemlik  
 Ağız kuruluğu, bulantı, kusma  
 
Yaygın olmayan  
 Kansızlık  
 Kurdeşen  
 Kaşıntı  
 Kızarıklık  
 Yüzde döküntü  
 Yorgunluk  
 Telaş hali  
 Huzursuzluk  
 Baş ağrısı  
 Bacaklarda su toplaması  
 Karında ve midede ağrı, şişkinlik  
 Hazımsızlık  
 İdrarda yanma  
 İdrar yapamama  
 
Seyrek  
 Varsanı, gerçekte olmayan şeyleri görmek veya  duymak ( halüsinasyonlar ) 
 Kişilik bozukluğu  
 Tansiyonda artış  
 Çarpıntı, kalp atımının hızlanması  
 Kalp yetmezliği  
 Göğüs ağrısı  
 Nefes darlığı  
 İshal ya da kabızlık  
 Gaz 
 Deri döküntüsü  
 Alerjik dermatit (egzama)  
 Diğer kardiyak disritmiler (kalp atım bozuklukları)  
 
Çok seyrek:  
 Deride kan oturması, kanama  
 Kan hücrelerinin sayısında azalma (göz ve deri renginin solması ya da sarıya dönmesi, ateş, 
boğaz ağrısı, ağızda hafif ülser, halsizlik, burun ya da deride kanama)  
 Beyin zarı iltihabı, ense sertliği, baş ağrısı, bu lantı, kusma, ateş ya da oryantasyon (yer, 
zaman, mekan algısı) kaybı  
 Görme bozukluğu  
 Kulak çınlaması  
 Baş dönmesi  
 Mide ülseri, delinmesi  
 İltihabi bağırsak hastalığı  
 Kan kusma  12 
  Karaciğer iltihabı, sarılık  
 Nefes almada zorluk, astım, bronşların daralması  
 Hırıltı  
 Ağızda yara  
 Ciltte ve göz çevresinde kan oturması, şişlik ve kızarıklıkla seyreden iltihap (Stevens - 
Johnson sendromu)  
 Deride içi sıvı dolu kabarcıklar, deri soyulmaları ve doku kaybı  
 Böbrek yetmezliği (ayak bileklerinde şişme gibi)  
 İdrarda kan tes pit edilmesi  
 Ödem  
 
Bilinmiyor:  
 Astım veya bronkospazmın kötüleşmesi  
 Şişme (ödem), yüksek kan basıncı, kalp yetmezliği veya krizi, göğüs ağrısı  
 Kolit ve Crohn hastalığının kötüleşmesi veya ağız kuruluğu  
 İştah azalması, kaygı  
 Aşırı terleme, kas güçsüzlüğü, idrar yapmada zorluk, susama  
 Optik sinire azalan kan akışı (İskemik optik nöropati).  
 Cilt ışığa duyarlı hale gelir  
 Posterior geri dönüşümlü ensefalopati sendromu (PRES) ve geri dönüşümlü serebral 
vazokonsrtiksiyon sendromu (RCVS) olarak bilinen, beyinde ka n damarlarını etkileyen 
ciddi durumlar  
 
Bunlar FORFLU® FORT ’un hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. FORFLU® FORT ’ un saklanması  
 
FORFLU® FORT ’u çocukların göremeyeceği, erişemeyeceği yerlerde ve ambalajında 
saklayınız.  
 
25oC altındaki oda sıcaklığında saklayınız.  
 
Son kullanma tarihi ile uyumlu olarak kullanınız.  
 13 
 Ambalajdaki son kullanma tarihinden sonra FORFLU® FORT ’ u kullanmayınız.  
 
Eğer üründe ve/veya ambalajında bozukluklar fark ederseniz FORFLU® FORT ’u 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  
Santa Farma İlaç San. A.Ş.  
Okmeydanı, Boruçiçeği Sok. No: 16  
34382  Şişli - İSTANBUL  
Tel: 0212 220 64 00  
Fax: 0212 222 57 59  
 
Üretim Yeri:  
Santa Farma  İlaç Sanayii A.Ş.  
GEBKİM 41455 Dilovası - KOCAELİ  
 
Bu kullanma talimatı 11/10/2024   tarihinde onaylanmıştır.  