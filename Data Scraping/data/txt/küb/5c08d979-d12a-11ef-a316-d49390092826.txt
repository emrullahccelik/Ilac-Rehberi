KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİOBER-Zn oral süspansiyon içeren flakon
2. KALİTATİF VE KANTİTATİF BİLEŞİM
Her 1 flakon (10 ml),
Etkin madde:
Bifidobakteriyum breve 6,6 mg (0,33 x 109 cfu)
Bifidobakteriyum infantis 10 mg (0,50 x 109 cfu)
Laktobasilus asidofilus 14,2 mg (0,71 x 109 cfu)
Çinko (çinko sülfat heptahidrat halinde) 15 mg
Yardımcı maddeler:
Fruktoz 1 g
Sodyum benzoat (E211) 10 mg
Sodyum siklamat 10 mg
içerir.
Yardımcı maddeler için, 6.1’e bakınız.
3. FARMASÖTİK FORM
Süspansiyon
Çalkalandığında homojen görünümlü, opelesans, aromatik kokulu süspansiyon
4. KLİNİK ÖZELLİKLER
4.1. Terapötik endikasyonlar
Enfeksiyöz ve non spesifik ishallerin tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Doktor tarafından başka bir şekilde önerilmediği takdirde günde 1 flakon kullanılır, kullanım
süresi en fazla 5 gündür.
6 aydan küçük çocuklarda kullanılmaz.
İmmün baskılanmış ve immün yetmezlikli hastalıkların varlığında kullanılmaması önerilir.
Uygulama şekli:
Sadece ağızdan kullanım içindir.
Yemeklerden sonra veya yemeklerle birlikte içilir.
Özel popülasyonlara ilişkin ek bilgiler:
Böbrek/Karaciğer yetmezliği:
BİOBER-Zn’nin karaciğer yetmezliği olan hastalardaki güvenlilik ve etkililiği incelenmemiştir.
Böbrek yetmezliğinde çinkonun vücuttaki birikimi artabilir.
1 / 7Pediyatrik popülasyon:
Pediyatrik kullanımı pozolojide verildiği gibidir.
Geriyatrik popülasyon:
BİOBER-Zn’nin yaşlı hastalardaki güvenlilik ve etkililiği incelenmemiştir.
4.3. Kontrendikasyonlar
Çinko tuzlarına veya şurubun diğer bileşenlerine karşı alerjisi olanlarda kontrendikedir.
Santral venöz kateteri olan hastalarda kullanılmamalıdır.
6 aydan küçük çocuklarda kullanılmaz.
İmmün sistemi baskılanmış ve immün yetmezlikli hastalıkların varlığında kullanılmaması önerilir.
4.4. Özel kullanım uyarıları ve önlemleri
Daima ağız yoluyla sıvı-elektrolit yerine koyma tedavisi ile birlikte uygulanmalıdır.
Yemeklerle birlikte kullanılabilir, fakat kalsiyum, fosfor veya fitatça zengin besinlerle birlikte
kullanımından kaçınılmalıdır. Şiddetli bulantı, kusma ya da akut hazımsızlık gelişen hastalarda
ilacın kullanımı durdurulmalı ve doktora danışılmalıdır.
Uzun süre veya yüksek dozda alınması bakır eksikliğine neden olabilir.
Kullanım süresi en fazla 5 gündür.
İçeriğinde bulunan fruktoz nedeniyle, nadir kalıtımsal fruktoz intolerans problemi olan hastaların
bu ilacı kullanmamaları gerekir.
Bu tıbbi ürün her 10 ml’sinde (1 flakon) 1 mmol (23 mg)’dan daha az sodyum ihtiva eder; yani
esasında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Çinko tuzları ile tetrasiklinler ve penisilaminlerin birlikte alımı etki azalmasına neden olabilir, bu
maddeler çinko tuzları ile en az 3 saat ara ile kullanılmalıdır.
Yüksek dozda demir preparatları çinkonun absorbsiyonunu inhibe eder.
Çinko florokinolonların (siprofloksasin, levofloksasin, moksifloksasin, norfloksasin ve ofloksasin)
emilimini azaltabilir.
Bifidobakteriyum breve, Bifidobakteriyum infantis, Laktobasilus asidofilus bakteriyel yapıda
olduğu için antibakteriyel ilaçlara karşı duyarlıdır.
Oral kontraseptifler plazma çinko düzeylerini azaltabilir.
Kepekli, lifli besinler ve süt ürünleri çinkonun emilimini azaltır.
Trientin, çinkonun absorbsiyonunu azaltabilir.
Antiasitler, çinko sülfatın biyoyararlanımını azaltmaktadır. Yüksek fitik asit içeren (inozitol)
gıdalar ve kahve çinko bileşikleri ile şelat oluştururlar.
Özel popülasyonlara ilişkin ek bilgiler
Özel popülasyonlara ait hiçbir etkileşim çalışması yapılmamıştır.
Pediyatrik popülasyon
Pediyatrik popülasyona ait hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
2 / 7Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına dair veri mevcut değildir.
Oral kontraseptifler plazma çinko düzeylerini azaltabilir.
Gebelik dönemi
BİOBER-Zn’nin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
BİOBER-Zn, plasentaya geçer; gerekli olmadıkça gebelik döneminde kullanılmamalıdır.
Laktasyon dönemi
BİOBER-Zn, anne sütüne geçer; bu nedenle emzirme döneminde doktor kontrolünde
kullanılmalıdır.
Üreme yeteneği/ Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkileri
Hedef popülasyon üzerinde gerçekleşen araç ya da makine kullanımı ile ilişkili performansını
konu alan herhangi bir araştırma yapılmamıştır.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Nötropeni, lökopeni
Bağışıklık sistemi hastalıkları
Çok seyrek: Alerjik reaksiyonlar
Sinir sistemi hastalıkları
Yaygın olmayan: Baş dönmesi, baş ağrısı, sinirlilik, uyuşukluk
Bilinmiyor: İrritabilite, letarji
Vasküler hastalıklar
Çok seyrek: Hipotansiyon, aritmi, potasyum eksikliğinde elektrokardiyografik değişiklikler
Gastrointestinal hastalıklar
Yaygın olmayan: Mide bulantısı, karın ağrısı, hazımsızlık, gastrik irritasyon, gastrit
Yaygın: Kusma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
3 / 74.9. Doz aşımı ve tedavisi
Aşırı dozda alınması halinde hipotansiyon, baş dönmesi ve sersemlik hissi ve kusma görülebilir.
Çinko sülfat aşırı dozda aşındırıcı etkiye sahiptir. Semptomlar ağız ve mide mukus
membranlarında aşınma ve enflamasyondur ve midenin ülserasyonunu takiben perforasyon
meydana gelebilir.
Tedavi için hasta kusturulmamalı ve gastrik lavaj yapılmamalı, hemen süt ve su verilmelidir.
Sodyum kalsiyum edetat gibi şelat yapıcı ajanlar faydalı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidiyareik mikroorganizmalar
ATC Kodu: A07FA51
Probiyotik suşları olan Laktobasilus asidofilus, Bifidobakteriyum breve, Bifidobakteriyum infantis,
uygun miktarlarda alındıklarında kullanan kişinin bağırsak mikrobiyal dengesini düzelterek yararlı
bir şekilde etkileyen canlı organizmalardır.
Prebiyotik olarak inülin, intestinal florada bulunan bir tür veya sınırlı sayıdaki birkaç tür
mikroorganizmanın çoğalmasını ve/veya aktivitesini seçici olarak aktive ederek konağın sağlığını
olumlu yönde etkileyebilen sindirilemeyen besin bileşenleri olarak tanımlanmaktadır.
Probiyotik mikroorganizmalarının sahip olması gereken özellikler, patojen ve toksijenik
olmaması, GİS boyunca canlılıklarını sağlayan düşük pH, safra tuzları ve pankreatik enzimlere
dirençli olmalarıdır. Probiyotikler mukoza yüzeyindeki reseptörlere bağlanabilme, immün
modülasyonun sağlanması, patojenlerin reseptörlere tutunmasına engel olması, hasar görmüş
mukozanın iyileştirilmesi ve kısa süreli kolonizasyonun uzatılmasında etkilidir.
Genel olarak probiyotiklerin diyarenin önlenmesi ve tedavisindeki rolleri ile ilgili potansiyel
mekanizmalar; immün sistemin uyarılması (bağırsakta IgA sekresyonu ve lokal IFN salınımını
artırır), intestinal epitelyal hücrelerdeki reseptörlere bağlanma ve besin öğeleri için patojenlerle
yarışma, niasin gibi bakteriyosinlerin etkisi, luminal pH’daki düşme ve mukus üretiminin
desteklenmesi olarak sıralanabilmektedir.
Çinkonun ishal tedavisindeki yeri ile ilgili birçok çalışma yapılmıştır. Bu çalışmalarda çinko
takviyesinin akut ve inatçı ishalin süresi ve şiddetini azalttığı tespit edilmiştir. Çinkonun ishaldeki
etkinliği temel olarak iki yol ile oluşmaktadır: İn vitro çalışmada çinko eksikliğinin bağırsaktaki
üroguanilin seviyesini artırarak ishale neden olduğunu veya mevcut olan ishali artırdığını
düşündürmektedir. Çinkonun hücresel düzeyde diyare üzerindeki etkinliği ile ilgili olarak,
intestinal iyon emilimi ve sekresyonuna olan etkisini araştıran bir çalışmada, çinkonun bazolateral
membrandaki potasyum kanallarını bloke etmesi sonucu cAMP bağımlı klor sekresyonunu inhibe
ettiği tespit edilmiştir. Bu inhibisyonun, aşırı klor sekresyonuna bağlı diyarenin oluşmasına engel
olduğu düşünülmektedir. Çinko, su ve elektrolit emilimini düzeltir; intestinal epitelyumun
rejenerasyonunu sağlar. Ayrıca epitel yüzeyindeki enzimlerin miktarı ile immun yanıtın artışına
paralel olarak ortamdaki patojenlerin uzaklaştırılmasına destek olur. Enfeksiyöz ajanlara karşı
direnç oluşumunda modülatör rol oynar ve ishalin süresi, şiddeti ve oluşma riskini azaltır.
Enfeksiyöz ishal, çinko eksikliği ile ilişkilidir. Ve çinko takviyesinin ishali iyileştirdiği
gösterilmiştir. Bu nedenle çinko yeterliliği, enfeksiyöz ishalin tedavisinde ve önlenmesinde önemli
4 / 7bir faktör olarak değerlendirilmektedir. Probiyotikler, çocuklarda enfeksiyöz ishal tedavisinde ve
önlenmesinde kullanılmıştır. Yapılan bir meta-analizde probiyotiklerin ishalin süre ve şiddetini
azaltabildiği ifade edilmiştir. Enfeksiyöz ishal tedavisinde benzer etkileri olması nedeniyle,
probiyotiklerin, çinko eksikliğinde bağırsak patojen enfeksiyonlarına ve çinko eksikliğinin sebep
olduğu konak savunma sistemindeki bozukluğa karşı etkinliğine yönelik yapılan bir in-vitro
çalışmada probiyotiklerin ve çinkonun intestinal mukozal immünitede belirgin rolü olduğu ifade
edilmiştir. Enteropatojenik invazyon ve inflamatuvar yanıt özellikle çinko yetersiz enterositlerde
artmıştır. Probiyotikler, çinko yetersiz hücrelerin enteropatojenik bakterilere olan artmış
duyarlılığını gidermede etkilidir.
Çinko ile probiyotiklerin birlikte etkinliğine dair yapılan bir çalışmada çinko-probiyotik grubunun
yalnızca çinko alan gruba göre ishal süresini azalttığı gösterilmiştir.
Akut toksisite:
Bir defalık toksik doz: Ağızdan alınan çinko bileşiklerinin akut toksisitesi düşüktür. Yetişkinler
için 1-2 g çinko sülfatın bir defada alımı toksik belirtilere, 3–5 g çinko sülfatın bir defada alımı
ölüme sebebiyet vermektedir.
Kronik toksisite:
Yüksek tedavi dozlarının (660 mg/gün’ lük dozlarda bile) uzun süre ağızdan alınması ile
oluşabilecek toksisite belirtisinin tespit edilmediği bildirilmektedir. Plazma bakır seviyelerinde
düşüş olup olmadığı takip edilmelidir.
5.2. Farmakokinetik özellikler
Probiyotik bakteriler
Emilim:
Bifidobakteriyum breve, Bifidobakteriyum infantis, Laktobasilus asidofilus emilmez.
Dağılım:
Sürekli oral uygulandığında Bifidobakteriyum breve, Bifidobakteriyum infantis, Laktobasilus
asidofilus kolonize olmadan sindirim sistemi tüpünden transit geçer.
Biyotransformasyon:
Sindirim sistemi tüpünden transit geçer, metabolize olmaz.
Eliminasyon:
Bifidobakteriyum breve, Bifidobakteriyum infantis, Laktobasilus asidofilus tedavinin
kesilmesinden sonraki 2-5 gün içinde hızlı bir şekilde feçesle atılır.
Doğrusallık/Doğrusal Olmayan Durum:
Veri bulunmamaktadır.
5 / 7Çinko
Emilim:
Çinko oral yolla alındığında ince bağırsaklardan (%60’ı duodenumdan, %30’u ileumdan, %10’u
da jejunumdan) spesifik bir mekanizmayla emilir. Mukoza hücrelerinde çinko bağlayıcı proteinler
tarafından demir gibi tecrit edilir ve daha sonra mukoza hücresi zarından kandaki serum
albüminine iletilir. Diyetle alınan çinko intraluminal ileti ile enterositi geçerek plazmaya verilir.
Dağılım:
Normal plazma konsantrasyonu 0,7 ile 1,5 g/ml arasındadır, bunun %84’ü albümine, %15’i α2-
makroglobuline ve %1’i amino asitlere bağlı olarak taşınır. Oral olarak 50 mg çinko (220 mg
çinko sülfata eşdeğerdir.) alan hastanın plazma konsantrasyonu 2-3 saatte yaklaşık 2,5 g/ml’ye
ulaşmaktadır. Plazma yarı ömrü 3 saattir. Kandaki çinkonun %80’i eritrositlerdeki karbonik
anhidraz enzimi içerisinde, %3’ü lökositlerde ve az miktarda da trombositler içerisindedir. Diyetle
alım, hormonlar (glukokortikoidler, glukagon, epinefrin), stres, enflamatuvar hastalıklar plazma
çinko düzeyini etkilemektedir.
Eksikliğinde dokulardaki kayıp aynı değildir; saç, deri, kalp ve iskelet kasında aynı kalırken,
plazma, karaciğer, kemik ve testiste çinko düzeyi azalır.
Biyotransformasyon:
Biyotransformasyona uğramaz.
Eliminasyon:
Gastrointestinal sistemden atılım 2,5-5,5 mg/gün olarak hesaplanmıştır. Böbrekten kayıp ise
tübüler sekresyon ile sabit miktarda olup; 300-700 mikrogram/gün’dür. Ter ile de atılır.
Doğrusallık/Doğrusal Olmayan Durum:
Farmakokinetiği doğrusaldır. Plazma düzeyleri verilen dozlara bağlı olarak artış gösterir.
5.3. Klinik öncesi güvenlilik verileri
Belirlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
İnülin
Fruktoz
Sodyum benzoat (E211)
Sodyum siklamat
Sitrik asit monohidrat
Silikon dioksit
Maltodekstrin
Butilhidroksitoluen (E321)
Magnezyum oksit
Limon aroması
Deiyonize su
6 / 76.2. Geçimsizlikler
Biober-Zn’nin herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Hazırlanmış olan süspansiyonu bekletmeden kullanınız.
6.5. Ambalajın niteliği ve içeriği
BİOBER-Zn, pilfer-proof PE rezervuar kapak sistemi ile kapatılmış amber renkli PET şişe
içerisinde pazarlanmaktadır.
Her bir kutuda 10 ml’lik 5 flakon bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
Türkiye
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2017/725
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.09.2017
Ruhsat yenileme tarihi:
10. KÜB’ÜN YENİLENME TARİHİ
7 / 7