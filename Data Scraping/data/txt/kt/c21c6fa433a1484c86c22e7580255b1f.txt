1/9  KULLANMA TALİMATI  
NEXVIAZYME 100 mg infüzyonluk çözelti hazırlamada k ullanılacak konsantre  için toz 
Damar içine uygulanır  
Steril  
 
• Etkin  madde: Her tek kullanımlık flakon, 100 mg avalglukozidaz alfa  içerir.  
• Yardımcı  maddeler: Glisin,  L-Histidin,  L-Histidin  HCl monohidrat, mannitol 
Polisorbat 80 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma  Talimatında : 
 
1. NEXVIAZYME nedir  ve ne için kullanılır?  
2. NEXVIAZYME’i  kullanmadan önce  dikkat edilmesi  gerekenler  
3. NEXVIAZYME nasıl  kullanılır?  
4. Olası  yan etkiler  nelerdir?  
5. NEXVIAZYME’in  saklanması  
 
Başlıkları yer almaktadır.  
 
1. NEXVIAZYME nedir  ve ne için kullanılır?  
 
NEXVIAZYME, sulandırılmak ve seyreltmek için tek dozluk bir cam flakon içinde, beyaz ila soluk sarı liyofilize bir toz olarak 100 mg avalglukozidaz alfa içerir.  
 
NEXVIAZYME’in etken maddesi avalglukozidaz alfa, Pompe hastalığı denilen hastalıkta eksik olan doğal enzimin yerine kullanılması amaçlanan yapay bir enzimdir.  
 
Pompe hastalığı olan kişilerde alfa -glukozidaz denilen enzim seviyeleri düşüktür. Bu enzim 
glikojen (bir tür karbonhidrat) seviyelerini korumak için vücuda yardımcı olur. Glikojen vücuda enerji sağlar ancak Pompe hastalığında glikojen metabolizması bozulur.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha sonra tekrar  okumaya  ihtiyaç 
duyabilirsiniz. 
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara  aynen uyunuz. İlaç hakkında size önerilen  dozun dışında  
yüksek  veya düşük  doz kullanmayınız. 
2/9  NEXVIAZYME,  geç başlangıçlı  Pompe  hastalığı  (lizozomal  asit alfa-glukosidaz  [GAA] 
eksikliği) olan 1 yaş ve üzerindeki hastaların tedavisi için kullanılır.  
 
2. NEXVIAZYME’i  kullanmadan önce  dikkat  edilmesi gerekenler 
NEXVIAZYME’i aşağıdaki durumlarda KULLANMAYINIZ  
Eğer,  
• Avalglukozidaz alfa’ya veya bu ilacın içeriğinde yer alan maddelerin herhangi birine 
karşı alerjiniz varsa.  
 
NEXVIAZYME’i  aşağıdaki  durumlarda  DİKKATLİ  KULLANINIZ  
 
NEXVIAZYME’i  kullanmadan önce  doktorunuza  danışınız.  
 
Aşırı duyarlılık reaksiyonları  (anafilaksiyi de  içeren)  ve infüzyon ile ilişkili reaksiyonlar  
 
Eğer  NEXVIAZYME  ile tedavi  ediliyorsanız,  ilacı aldığınız  esnada ya da infüzyonu takip 
eden saatler içerisinde alerjik reaksiyonlar veya infüzyon ile ilişkili reaksiyon deneyimleyebilirsiniz (Bkz. Bölüm 4 Olası yan etkiler nelerdir). İnfüzyona bağlı reaksiyonların çoğu hafif veya orta şiddette olmuştur. Eğer buna benzer herhangi bir reaksiyon yaşarsanız derhal doktorunuza bilgi veriniz. Alerjik reaksiyon görülmesini 
önlemek veya ateşinizi düşürmek için doktorunuz size tedavi öncesinde bazı ilaçlar verebilir (ör. antihistaminikler [alerji ilaçları]) ve/veya kortikosteroidler [steroid olarak adlandırılan ve iltihabı azaltmaya yarayan ilaçlar] veya ateş düşürücü ilaçlar 
[antipiretikler]).  
 
Alt uzuvlarınızda şişlik veya genel bir şişlik yaşarsanız doktorunuza bilgi veriniz. Doktorunuz NEXVIAZYME uygulamasını durdurmayı ve uygun bir tıbbi tedavi başlatmayı düşünecektir. Doktorunuz avalglukozidaz alfayı yeniden uygulamanın risklerini ve faydala rını göz önünde bulunduracaktır.  
 
Eğer aşırı sıvı hacmi yüklemesine duyarlıysanız, altta yatan akut bir solunum yolu 
hastalığınız varsa veya kardiyak (kalp ile ilgili) veya solunum fonksiyon bozukluğunuz varsa doktorunuza bilgi veriniz.  
 
Takip edilebilirlik  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası net bir şekilde kaydedilmelidir  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
NEXVIAZYME
’ in yiyecek  ve içecek  ile kullanılması  
NEXVIAZYME’nin  uygulama  yolu gereği  yiyecek ve içeceklerle etkileşimi beklenmez.  
 
Hamilelik  
NEXVIAZYME’i  kullanmadan önce  doktorunuza  veya eczacınıza  danışınız. 
3/9  Hamileyseniz, hamile olabileceğinizi düşünüyorsanız veya çocuk sahibi olmayı 
planlıyorsanız bu ilacı kullanmadan önce doktorunuza danışınız. NEXVIAZYME'nın 
hamile kadınlarda kullanımına ilişkin deneyim bulunmamaktadır. Doktorunuz özellikle önermedikçe, hamilelik sırasında NEXVIAZYME kullanmayın.  
Tedaviniz  sırasında hamile  olduğunuzu fark ederseniz hemen  doktorunuza  veya eczacınıza 
danışınız.  
 
Emzirme  
İlacı kullanmadan önce  doktorunuza  veya eczacınıza  danışınız. 
 
Emziriyorsanız veya emzirmeyi düşünüyorsanız doktorunuza danışınız. NEXVIAZYME kullanıp kullanmayacağınıza doktorunuzla birlikte karar vermelisiniz.  
 
Araç  ve makine  kullanımı  
NEXVIAZYME, araç ve makine kullanma yeteneği üzerinde küçük bir etkiye sahip olabilir. İnfüzyon ile ilişkili reaksiyon olarak baş dönmesi, hipotansiyon ve yorgunluk rapor edildiğinden, infüzyonun yapıldığı gün bu durumun araç ve makine kullanma yeteneğini etkileyebileceği göz önünde bulundurulmalıdır.  
 
Diğer  ilaçlar  ile birlikte  kullanımı  
 
Diğer  ilaçlar  ile birlikte  kullanım ile ilgili  deneyim bulunmamaktadır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. NEXVIAZYME nasıl  kullanılır?  
 
Bu
 ilaç size Pompe  hastalığının  tedavisinde  deneyimli  bir hekim  gözetiminde 
uygulanacaktır. 
 
Uygun  kullanım  ve doz/uygulama sıklığı için talimatlar:  
Uygulanacak doz vücut ağırlığınıza göre ayarlanacak ve iki haftada bir intravenöz (damar içi) yoldan size uygulanacaktır.  
 
Önerilen doz; 
vücut  ağırlığınız 30  kg veya üzerinde  ise 20 mg/kg,  
vücut  ağırlığınız  30 kg’ın  altında  ise 40  mg/kg olarak uygulanır. 
 
Uygulama yolu ve metodu:  
NEXVIAZYME  size intravenöz  infüzyon olarak  (damar  içi yolla  yavaş yavaş) 
uygulanacaktır. 
NEXVIAZYME  flakon  içerisinde  toz şeklinde  sağlanmaktadır  ve kullanılmadan  önce 
sulandırılmalı ve seyreltilmelidir.  
 
NEXVIAZYME  uygulamasından önce  antihistaminikler,  ateş düşürücüler  ve/veya 
kortikosteroidler ile ön tedavi uygulanması düşünülmelidir  
4/9  Değişik  yaş grupları:  
 
Çocuklarda  kullanımı:  
NEXVIAZYME'in  güvenliliği  ve etkinliği 1 yaşından küçük  pediatrik  hastalarda 
belirlenmemiştir.  
 
Yaşlılarda  kullanımı: 
Yaşa göre doz ayarlaması  gerekmemektedir.  
 
Özel  kullanım durumları:  
Karaciğer yetmezliği: 
Karaciğer  yetmezliği olan hastalarda NEXVIAZYME  kullanımı  ile ilgili deneyim 
bulunmamaktadır.  
 
Böbrek  yetmezliği: 
Hafif veya orta dereceli böbrek yetmezliği olan hastalarda herhangi bir doz ayarlaması 
gerekmez. Şiddetli böbrek yetmezliği olan hastalarda NEXVIAZYME kullanımı ile ilgili 
deneyim bulunmamaktadır.  
 
Eğer  NEXVIAZYME’in  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız gerekenden daha fazla NEXVIAZYME  kullandıysanız: 
NEXVIAZYME’dan  kullanmanız  gerekenden  daha  fazlasını  kullanmışsanız  derhal 
doktorunuzla konuşunuz. 
Avalglukozidaz  alfa’nın  doz aşımı  ile ilgili deneyim  bulunmamaktadır.  
 
NEXVIAZYME’i  kullanmayı  unutursanız : 
Eğer  bir infüzyonu kaçırırsanız doktorunuz ile  irtibata geçiniz.  
 
Unutulan dozları  dengelemek için çift doz almayınız.  
 
NEXVIAZYME ile tedavi  sonlandırıldığındaki  oluşabilecek  etkiler:  
Doktorunuzla  görüşmeden NEXVIAZYME’i kullanmayı bırakmayınız.  
 
Eğer bu ilacın kullanımı ile ilgili ilave sorularınız olursa, doktorunuza, eczacınıza veya 
hemşirenize sorunuz.  
 
4. Olası yan etkiler nelerdir?  
 
Tüm ilaçlar gibi, NEXVIAZYME’in içeriğinde bulunan maddelere duyarlı olan kişilerde 
yan etkiler  olabilir.  Yan etkiler  esas olarak  hastalara ilaç verilirken  veya  kısa bir süre sonra 
görülmüştür (infüzyon ile ilişkili reaksiyonlar). İnfüzyona bağlı reaksiyonların çoğu hafif veya orta olmuştur. Herhangi bir reaksiyon yaşarsanız derhal doktorunuza bilgi veriniz. Alerjik  reaksiyon görülmesini önlemek veya  ateşinizi düşürmek  için doktorunuz  size tedavi 
öncesinde bazı ilaçlar verebilir (ör. antihistaminikler ve/ve ya kortikosteroidler, ateş 
düşürücü ilaçlar).  
5/9  Alerjik  reaksiyonlar,  nefes almada zorluk, göğüste  basınç,  genel  ateş basması,  öksürük,  baş 
dönmesi, mide bulantısı, avuç içinde kızarıklık, alt dudak ve dilde şişme, nefes seslerinde 
azalma, ayaklarda kızarıklık, avuç içi ve ayaklarda kaşıntı, kanda oksijen seviyelerinde düşme ve kızarıklık gibi semptomları içerebilir.  
 
İnfüzyon ile ilişkili reaksiyonlar göğüste rahatsızlık, kan basıncının artması, titreme, öksürük, ishal,  ciltte  kızarıklık, yorgunluk, baş ağrısı,  grip benzeri  hastalık,  mide  bulantısı, 
gözde kızarıklık, ağrı ekstremite, kaşıntılı deri, döküntü, kırmızı döküntü, kalp hızında artış, kurdeşen veya kusma gibi semptomları içerebilir.  
 
NEXVIAZYME kullanımıyla görülen ciddi yan etkiler baş ağrısı, nefes darlığı, nefes almada zorluk, mide bulantısı, ciltte renk değişikliği, ürperme, göğüste rahatsızlık, kan basıncının artması, vücut ısısının artması, kalp hızının artması ve/veya kandaki dü şük 
oksijen seviyeleridir.  
 
Bunlardan herhangi  biri meydana  gelirse  derhal doktorunuza  bilgi veriniz.  
 
NEXVIAZYME ile yapılan çalışmalarda bildirilen yan etkiler aşağıda verilen sıklık derecelerine göre sıralanmıştır:  
 
Çok yaygın  : 10 hastanın en  az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın  birinden  az, fakat  1.000 hastanın  birinden  fazla görülebilir. 
Seyrek  : 1.000 hastanın birinden  az fakat  10.000 hastanın  birinden  fazla görülebilir. 
Çok seyrek   : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin edilemiyor.  
 
Yaygın:  
• Anafilaksi  
• Titreme  
• Gözlerde  kızarıklık  
• Hipertansiyon 
• Baş ağrısı  
• Baş dönmesi  
• Öksürük  
• Nefes almada zorluk  
• Bulantı  
• Diyare  
• Kusma  
• Dudak şişmesi  
• Dilde şişme 
• Ciltte kaşıntı  
• Kurdeşen  
• Döküntü  
• Ellerde kızarıklık  
• Ciltte kızarıklık  
• Kas spazmları  
6/9  • Kas ağrıları 
• Yorgunluk  
• Ürperme  
• Göğüste rahatsızlık  
• Ağrı 
• Grip benzeri hastalık  
• Kan basıncında artış  
• Kan oksijeninde  azalma 
 
Yaygın  olmayan:  
• Gözlerde yangı  
• Uyuşma/karıncalanma  
• Gözlerde kaşıntı  
• Kalp  atış hızında  artış 
• Ekstra  kalp atışları 
• Kızarma,  
• Kan basıncında düşme  
• Hızlı nefes  alma 
• Boğazda  şişme 
• Solunum  yolunda  rahatsızlık  
• Boğazda  tahriş  
• Karın ağrısı  
• Ciltte şişme 
• Terleme  
• Yüzde ağrı  
• Vücut  sıcaklığında artış 
• İnfüzyon yerinde akıntı  
• İnfüzyon yerinde  eklem  ağrısı  
• İnfüzyon yerinde kızarıklık  
• İnfüzyon yerinde reaksiyon  
• İnfüzyon yerinde kaşıntı  
• Lokalize  ödem  
• Periferal şişme 
• Ateş 
• Kalp  atımında artış 
• Anormal  nefes alma 
• Yangı için kan testleri 
 
Çocuklarda  ve ergenlerde ilave  yan etkiler:  
Çocuklarda  ve ergenlerde  görülen rapor  edilmiş  yan etkiler yetişkinlerde  görülenler  ile 
benzer olmuştur.  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
7/9  Yan etkilerin  raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın güvenl iliği hakkında daha fazla bilgi edinilmesine katkı sağlamış 
olacaksınız.  
 
5. NEXVIAZYME’  nin saklanması  
 
NEXVIAZYME’i  çocukların göremeyeceği  ve erişemeyeceği  yerlerde saklayınız.  
 
Son kullanma  tarihiyle  uyumlu olarak  kullanınız.  
 
Ambalajdaki ve kartonundaki son kullanma tarihinden sonra NEXVIAZYME’yi kullanmayınız.  
 
Son kullanma  tarihi,  o ayın son gününe  işaret  eder. 
Buzdolabında saklayınız (2°C -8°C). 
Sulandırılmış  çözeltinin  saklanması  
Sulandırılmış çözelti gecikmeden seyreltilmelidir. Hemen kullanımı mümkün değilse, 
sulandırılmış  çözelti  24 saate kadar  2°C ila 8°C arasında buzdolabında  saklanabilir.  Çözeltiyi 
dondurmayın.  
 
Seyreltilmiş  çözeltinin  saklanması  
• Seyreltilmiş  çözelti  hemen  kullanılmazsa,  24 saate kadar  2°C ila 8°C arasında 
buzdolabında saklanabilir. Çözeltiyi dondurmayın. 
• Seyreltilmiş  çözelti  buzdolabından çıkardıktan  sonra  9 saat içinde  uygulanmalıdır.  
• Seyreltilmiş  çözelti  buzdolabından çıkarıldıktan  sonra,  tekrar  buzdolabında 
saklanmamalıdır.  
• Seyreltilmiş çözelti buzdolabında 24 saatten fazla saklanmışsa veya buzdolabından 
çıkarıldıktan sonra 9 saat içinde uygulanmamışsa seyreltilmiş çözelti atılmalıdır.  
Son kullanma tarihi  geçmiş  veya kullanılmayan ilaçları  çöpe  atmayınız!  Çevre,  Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Sanofi Sağlık Ürünleri Ltd. Şti.  
Şişli/İstanbul 
 Üretim yeri:  
Genzyme Flanders BV, 
Geel/Belçika 
 
Bu kullanma talimatı 25.12.2024 tarihinde  onaylanmıştır.  
8/9  AŞAĞIDAKİ  BİLGİLER BU İLACI  UYGULAYACAK  SAĞLIK  PERSONELİ 
İÇİNDİR  
 
Sulandırma ve seyreltme talimatları 
 
Flakonlar  tek kullanımlıktır.  
 
NEXVIAZYME  aşağıdaki  şekilde  sulandırılır  ve seyreltilir.  Hazırlanırken  aseptik  teknik 
kullanılır.  
 
Liyofilize  tozun sulandırılması 
1. Her hasta için, hastanın vücut ağırlığına ve önerilen doza göre sulandırılacak flakon sayısı 
belirlenir.  
2. İnfüzyon için gereken sayıda flakon buzdolabından çıkarılır ve oda sıcaklığına ulaşana 
kadar yaklaşık 30 dakika beklenir.  
3. Her bir flakon, 10 mL steril enjeksiyonluk su enjekte edilerek sulandırılır; seyrelticiyi doğrudan liyofilize  tozun  üzerine değil, flakonun içine  yavaş  bir şekilde  damla  damla  ilave 
edilir.  Her bir şişe hafifçe  eğilir ve yuvarlanır.  Seyrelticinin  liyofilize  toz üzerindeki  güçlü 
bir etki yapmasından kaçınılmalı ve köpürmesi önlenmelidir. Flakon ters çevrilmemeli, hafifçe karıştırılmalı ancak çalkalanmamalıdır. Çözeltinin çözünmesi beklenir. Sulandırıldıktan  sonra   her bir flakondan 100 mg/10 mL (10 mg/mL) avalglukozidaz  alfa 
elde edilir.  
4. Partikül madde ve renk değişikliği için flakonlardaki sulandırılmış çözelti hızlı bir şekilde 
görsel olarak incelenmelidir. Sulandırılmış çözelti berrak, renksiz ila soluk sarı renklidir.  
Hızlı incelemede partiküller gözlenirse veya çözelti renk değiştirirse flakon 
kullanılmamalıdır.  
Sulandırılmış  çözeltinin  seyreltilmesi 
1. Her flakondan sulandırılmış çözelti hacmi (hastanın vücut ağırlığına göre hesaplanan) yavaşça çekilir.  
2. Sulandırılmış  çözelti  doğrudan ve yavaşça %5 Dekstroz  enjeksiyonuna  eklenir. Hastanın 
vücut ağırlığına göre önerilen toplam infüzyon hacmi Tablo 1'de verilmektedir. İnfüzyon torbasının köpürmesi veya çalkalanması önlenmeli ve infüzyon torbasına hava girişi engellenmelidir. Flakonda kalan kullanılmayan sulandırılmış çözelti  atılmalıdır.  
3. İnfüzyon torbası nazikçe ters çevrilerek veya masaj etkisiyle infüzyon torbasının içeriği 
karıştırılır. Çalkalanmaz. Seyreltildikten sonra, çözeltinin nihai konsantrasyonu 0.5 
ila 4 mg/mL avalglukozidaz alfa içerir.  
4. Seyreltilmiş çözelti bekletilmeden uygulanmalıdır. Önerilen infüzyon süresi 4 ila 7 saat 
arasındadır. 9 saat sonra kullanılmayan seyreltilmiş çözelti atılmalıdır.  
 
Tablo 1 Hastanın  vücut  ağırlığına  göre  NEXVIAZYME için uygulaması  öngörülen 
intravenöz infüzyon hacmi  
Hasta  vücut  ağırlığı 
aralığı (kg)  20 mg/kg  için toplam 
infüzyon hacmi  (mL)  40 mg/kg  için toplam 
infüzyon hacmi  (mL)  
5 ila 9,9 N/A 100 
10 ila 19,9 N/A 200 
20 ila 29,9 N/A 300 
30 ila 34,9 200 N/A 
9/9  Hasta  vücut  ağırlığı 
aralığı (kg)  20 mg/kg  için toplam 
infüzyon hacmi  (mL)  40 mg/kg  için toplam 
infüzyon hacmi  (mL)  
35 ila 49,9 250 N/A 
50 ila 59,9 300 N/A 
60 ila 99,9 500 N/A 
100 ila 119,9  600 N/A 
120 ila 140 700 N/A 
 
Uygulama talimatları  
 
1. NEXVIAZYME'i uygulamak için, düşük protein bağlayan, 0,2 mikrometrelik bir hat -içi 
filtre kullanılması önerilir.  
2. İnfüzyon hastanın  yanıtına  ve konforuna  göre belirlenen  şekilde,  aşamalı  olarak  
uygulanmalıdır. 
Önerilen doz 20 mg/kg olduğunda  
o İlk ve sonraki infüzyonlar: Önerilen başlangıç infüzyon hızı 1 mg/kg/saattir. 
İnfüzyon ile ilişkili reaksiyon belirtisi olmazsa, üç basamakta infüzyon hızı 30 
dakikada bir kademeli olarak artırılır: 3  mg/kg/saat, 5 mg/kg/saat ve ardından 7 
mg/kg/saat; daha sonra, infüzyon tamamlanana kadar infüzyon hızı 7 mg/kg/saat olarak sabit tutulur. Toplam infüzyon süresi yaklaşık olarak 4 - 5 saattir.  
Önerilen doz 40 mg/kg olduğunda  
o İlk infüzyon: Önerilen başlangıç infüzyon hızı 1 mg/kg/saattir. İnfüzyon ile ilişkili 
reaksiyon belirtisi olmazsa, üç basamakta infüzyon hızı 30 dakikada bir kademeli 
olarak artırılır: 3  mg/kg/saat, 5 mg/kg/saat ve ardından 7 mg/kg/saat; daha sonra, 
infüzyon tamamlanana kadar infüzyon hızı 7 mg/kg/saat olarak sabit tutulur (dört 
basamaklı proses). Toplam infüzyon süresi yaklaşık 7 saattir.  
o Sonraki infüzyonlar: Önerilen başlangıç infüzyon hızı 1 mg/kg/saattir ve herhangi 
bir infüzyon  ile ilişkili  reaksiyon belirtisi olmazsa  infüzyon hızı her 30 dakikada  bir 
kademeli olarak artırılır. Uygulamada, yukarıdaki 4 basamaklı proses veya 
aşağıdaki 5 basamaklı proses kullanabilir:  
3 mg/kg/saat, 6 mg/kg/saat, 8 mg/kg/saat ve ardından 10 mg/kg/saat; daha sonra, 
infüzyon tamamlanana kadar infüzyon hızı 10 mg/kg/saat olarak sabit tutulur. 5 
basamaklı proseste toplam infüzyon süresi yaklaşık 5 saattir.  
3. İnfüzyon tamamlandıktan  sonra  intravenöz  hattı %5 dekstroz  enjeksiyonu  ile yıkanır. 
4. Kullanılmayan  seyreltilmiş  ürün 9 saat sonra atılır.  
5. NEXVIAZYME  diğer  ürünlerle  aynı intravenöz  hattan  uygulanmamalıdır.  
Aşırı  duyarlılık  reaksiyonları  ve/veya infüzyon ile ilişkili reaksiyonlara  bağlı  doz ve 
uygulama değişiklikleri  
 
• Şiddetli aşırı duyarlılık reaksiyonu (anafilaksi dahil) veya şiddetli infüzyon ile ilişkili reaksiyon durumunda, NEXVIAZYME uygulaması derhal durdurulmalı ve uygun tıbbi tedavi başlatılmalıdır.  
• Hafif ila orta derece aşırı duyarlılık reaksiyonu veya orta derece infüzyon ile ilişkili 
reaksiyon durumunda, infüzyonun geçici olarak durdurulması veya infüzyon hızının 
yavaşlatılması ve uygun tıbbi tedavinin başlatılması düşünülmelidir. Eğer;  
10  o infüzyonun geçici  olarak  durdurulmasına  rağmen  semptomlar devam  ederse,  o gün için 
infüzyonu durdurmaya karar vermeden önce semptomların düzelmesi için en az 30 
dakika beklenmelidir,  
o semptomlar düzelirse, reaksiyonun meydana geldiği hızın yarısında 30 dakika süreyle 
infüzyona  devam  edilir  ve ardından  infüzyon hızı 15 dakika  ila 30 dakika  arasında %50 
artırılır. Semptomlar tekrar ortaya çıkmazsa, infüzyon hızının reaksiyonun meydana geldiği hıza yükseltilmesi ve hızın kademeli olarak artırılmaya devam edilmesi düşünülebilir. 
 
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj Atıklarının Kontrolü Yönetmeliği’ne” uygun olarak imha edilmelidir.  
