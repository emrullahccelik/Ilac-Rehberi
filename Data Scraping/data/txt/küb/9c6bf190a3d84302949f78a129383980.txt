1 / 5  
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
 
EVOSTEN  300 mg  sert kapsül  
2. KALİTATİF VE KANTİTATİF BİLEŞİM  
 
Etkin madde: Her bir kapsül 300 mg erdostein içerir.  
Yardımcı maddeler:  
Yardımcı maddeler için 6.1’e bakınız.  
3. FARMASÖTİK FORM  
 
Sert k apsül  
Beyaz ya da beyazımsı renkte homojen toz içeren, gövdesi sarı, kapağı yeşil renkli, sert jelatin 
kapsüldür.  
 
4. KLİNİK ÖZELLİKLER  
 
4.1. Terapötik endikasyonlar  
Mukolitik, akut ve kronik solunum yolu hastalıklarında yoğun balgamın akışkanlığının 
sağlanmasında endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi:  
Yetişkinlerde günde 2 kez 1 kapsül, maksimum 10 gün süre ile kullanılır.  
 
Uygulama şekli:  
Bir bardak dolusu su ile oral olarak alınır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Ağır karaciğer ve böbrek yetmezliğinde kullanımı öngörülmez.  
 
Pediyatrik popülasyon:  
Pediyatrik kullanımı uygun değildir.  
 
Geriyatrik popülasyon:  
Yetişkinlerle aynı şekilde kullanılır.  
 
4.3. Kontrendikasyonlar  
• EVOSTEN  içerdiği maddelerden herhangi birine karşı aşırı duyarlılığı olanlarda,  
• EVOSTEN , ağır böbrek yetmezliğinde (kreatin klirensi <25 mL/dak) veya ciddi  karaciğer 
yetmezliğinde  
• EVOSTEN’in metabolitleri ile metiyonin metabolizması etkileşebileceğinden, hepatit 
sirozlu ve sistation sentetaz enzim eksikliği olan hastalarda,  
• Aktif peptik ülserli hastalarda kontrendikedir.  
4.4. Özel kullanım uyarıları ve önlemleri  
Erdostein alan hafif karaciğer bozukluğu olan hastalarda advers etkilerin artışı gözlenmemişse 2 / 5  
 de, bu hastaların günlük  300 mg’lık dozu aşmaları önerilmez.  
 
4.5. Diğer tıbbi ürünlerle etkileşimler ve diğer etkileşim şekilleri  
Diğer ilaçlar ile hiçbir negatif etkileşim bildirilmemiştir ve bu nedenle ilaç, antibiyotikler ve 
bronkodilatörler (teofilin veya beta 2  mimetikler, öksürük baskılayıcı ilaçlar, vb.) ile faydalı bir 
şekilde ilişkilendirilebilir.  
 
Özel popülasyonlara ilişkin ek bilgiler:  
Etkileşim bildirilmemiştir.  
 
Pediyatrik popülasyon:  
Etkileşim bildirilmemiştir.  
 
4.6. Gebelik ve laktasyon 
Genel tavsiye  
Gebelik kategorisi: B  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri yoktur.  
 
Gebelik dönemi  
EVOSTEN  için, gebeliklerde maruz kalmaya ilişkin klinik veri mevcut değildir.  
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir 
(bkz. Bölüm 5.3).  
Hamilelik dönemlerinde erdostein kullanımı ile ilgili yeterli çalışma bulunmadığından, bu 
dönemlerde önerilmemektedir.  
 
Laktasyon dönemi  
Emzirme dönemlerinde erdostein kullanımı ile ilgili yeterli çalışma bulunmadığından, bu 
dönemlerde önerilmemektedir.  
 
Üreme yeteneği/Fertilite  
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel ve 
üreme toksisitesine dayalı geleneksel çalışmalarda insanlara yönelik özel bir tehlike 
gösterilmemiştir.  
 
4.7. Araç ve makine kullanma üzerindeki etkiler  
Erdosteinin araç ve makine kullananlar üzerinde etkileri ihmal edilebilir düzeydedir.  
 
4.8. İstenmeyen etkiler  
Listelenen advers etkiler organ sistemlerine ve sıklıklarına göredir.  
Sıklıklar şu şekilde tanımlanmaktadır:  
Çok yaygın (≥ 1/10); yaygın ( ≥1/100 ila <1/10); yaygın olmayan ( ≥1/1.000 ila <1/100); seyrek 
(≥1/10.000 ila <1/1.000); çok seyrek ( <1/10.000), bilinmiyor (eldeki verilerden hareketle tahmin 
edilemiyor)  
Sinir sistemi hastalıkları  
Yaygın olmayan: Baş ağrısı  
 3 / 5  
 Solunum, göğüs bozuklukları ve mediastinal hastalıkları  
Yaygın olmayan: Soğuk algınlığı, dispne  
Çok seyrek: Solunum güçlüğü  
Bilinmiyor: Bronş tıkanması  
 
Gastrointestinal hastalıklar  
Yaygın: Mide ağrısı  
Yaygın olmayan: Tat değişiklikleri, bulantı, kusma, diyare  
 
Deri ve deri altı doku hastalıkları  
Yaygın olmayan: Anjiyoödem ve ürtiker, eritem, ödem ve ekzama gibi kutanöz hipersensitivite 
reaksiyonları  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta: 
tufam@titck.gov.tr; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
Önerilenden daha yüksek dozlarda (1200 mg/gün) terleme, baş dönmesi ve sıcak basması tespit 
edilmiştir.  
Doz aşımı durumunda semptomatik tedavi ve genel destekleyici önlemler izlenmelidir.  
Gözlem sonrasında gastrik lavaj yararlı olabilir.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
Farmakoterapötik grup: Mukolitikler 
ATC kodu: R05CB15  
Erdostein mukomodülatör, antibakteriyel, antioksidan ve antienflamatuar etki gösteren bir ön 
ilaçtır. Bağırsaklardan emilip dolaşıma geçtikten sonra hepatik dolaşımda üç metabolitine 
dönüşerek aktif hale geçer.  
 
Mukusun bileşiminde yer alan glikoproteinlerdeki disülfit bağlarını kırarak mukolitik etki 
gösterir. Mukus üretimi ile vizkozitesini modüle ederek ve mukosiliyer transportu artırarak 
ekspektorasyonu kolaylaştırır.  
 
Erdostein bakteri fimbriyasındaki disülfit bağını kırarak bakterinin mukozaya adezyonunu önler. 
Böylece antibiyotiklerle birlikte kullanıldığında sinerjik etki oluşturur.  
 
Erdostein iki bloke edilmiş tiyol grubuna sahiptir. Bu tiyol grupları ile ortamda bulunan serbest 
oksijen radikallerini inhibe eder.  
 
Glutatyon gibi endojen antioksidanların üretimini artırarak güçlü antioksidan etki gösterir. 
Ayrıca sürfaktan aktivitesini de artırır. Özellikle sigara içenlerde a 1 antitripsin inaktivasyonu, 
lipit peroksidasyonu ve azalan nötrofil kemotaktik yanıtına karşı koruyucu etkisi ile de 
antioksidan aktivitesi gösterilmiştir.  
 4 / 5  
 5.2. Farmakokinetik özellikler  
Genel özellikler:  
 
Emilim:  
Erdostein oral alımdan sonra hızla absorbe olur.  
300 mg’lık uygulamadan T maks=1,18 ± 0 ,26 saat sonra plazma doruk konsantrasyonuna 
(Cmaks=1,26 ± 0 ,23 mc g/mL) ulaşır ve ilk geçiş metabolizmasıyla süratle 1. biyolojik aktif 
metabolitine ( M1) dönüşür.  
M1 ise uygulamadan T maks=1,48 saat sonra C maks=3,46 mc g/mL’ye ulaşır.  
Gıdalar emilimini etkilemez.   
 
Dağılım:  
Plazma proteinlerine bağlanma oranı % 64,5’dur (% 50 -86 arası).  
Hayvan modellerinde başlıca böbreklere, kemiğe, omuriliğ e ve karaciğere dağıldığı 
gösterilmiştir.  
Bronkoalveoler lavajda erdostein ve M 1’in farmakolojik olarak aktif konsantrasyonları 
bulunmuştur.  
 
Biyotransformasyon:  
Emiliminden sonra süratle karaciğerde ilk geçiş metabolizmasına uğrayarak üç aktif 
metabolitine dönüşür ve başlangıçta sahip olduğu bloke tiyol grupları serbestleşir.  
İlk aktif metaboliti (M 1) N-thiodiglycolyl -homocysteine ’dir. 
 
Üç aktif metabolitin plazma doruk konsantrasyonuna ulaşması sırası ile;  
M1: Tmaks= 1,1 – 2,2 saat  
M2: Tmaks= 2,5 – 4,6 saat  
M3: Tmaks= 2,3 – 4,8 saat  
sürer.  
 
Eliminasyon:  
Eliminasyon yarılanma ömrü;  
Erdostein: T 1/2 = 1,46 ± 0 ,6 saat  
M1: T1/2 = 1,62 ± 0 ,59 saat olarak ölçülmüştür.  
İdrarda sadece M 1 ve sülfatlar bulunur, dışkı ile atılımı ihmal edilebilir düzeydedir.  
 
Doğrusallık/doğrusal olmayan durum:  
Erdosteinin plazma konsantrasyonu doza bağlı biçimde artış gösterir.  
M1’in de plazma konsantrasyonu dozla birlikte, ancak değişmemiş erdostein ile doğrusal 
olmayan  şekilde yükselir.  
8 gün boyunca oral uygulanan günlük 600 ila 900 mg dozdan so nra birikim veya erdostein ve 
M1’in metabolizmasında değişim gözlenmemiştir.  
Erdostein farmakokinetiği uygulanan hastanın yaşıyla değişim göstermez.  
 
5.3. Klinik öncesi güvenlilik verileri  
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel ve 
üreme toksisitesine dayalı geleneksel çalışmalarda insanlara yönelik özel bir tehlike 
gösterilmemiştir.  
 5 / 5  
 6. FARMASÖTİK ÖZELLİKLER  
 
6.1. Yardımcı maddelerin listesi  
Povidon (K -30) 
Mikrokristalin selüloz (Tip 102)  
Magnezyum stearat  
Jelatin (sığır jelatini)  
Titanyum dioksit  
Demir oksit sarı  
Indigotine – FD&C Blue2  
 
6.2. Geçimsizlikler  
Mevcut değildir.  
 
6.3. Raf ömrü  
36 ay  
 
6.4. Saklamaya yönelik özel tedbirler  
25°C’nin altındaki oda sıcaklığında saklayınız.  
 
6.5. Ambalajın niteliği ve içeriği  
300 mg’lık 20 kapsül, PVC/PE/PVDC alüminyum folyo  blisterlerde, kutuda.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve 
“Ambalaj Atıklarının Kontrolü Yönetmeliklerine uygun olarak imha edilmelidir.  
 
7. RUHSAT SAHİBİ  
 
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İSTANBUL  
0212 366 84 00  
0212 276 20 20  
 
8. RUHSAT NUMARASI  
 
2019/531  
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi: 12.10.2019  
Ruhsat yenileme tarihi:  
10. KÜB’ÜN YENİLENME TARİHİ  
 
 
 