KULLANMA TAL İMATI  
 
POLİFLEKS %50 DEKSTROZ sudaki IV infüzyon için çözelti  
Steril 
 
Etkin madde : Her bir litre çözelti 500 gram dekstroz anhidr  içerir.  
 
Yardımcı maddeler: Steril enjeksiyonluk su  
 
 
   
 
    
 
 Bu Kullanma Talimatında:  
 
1. POLİFLEKS  %50 DEKSTROZ nedir ve ne için kullanılır?  
2. POLİFLEKS  %50 DEKSTROZ ’u kullanmadan önce dikkat edilmesi gerekenler  
3. POLİFLEKS  %50 DEKSTROZ nasıl kullanılır?  
4. Olası yan etkiler nelerdir? 
5. POLİFLEKS  %50 DEKSTROZ ’un saklanması  
 Başlıkları yer almaktadır. 
 
1. POLİFLEKS %50 DEKSTROZ nedir ve ne için kullanılır?  
 
POLİFLEKS %50 DEKSTROZ  vücuttan kaybedilen ya da ağız yoluyla yeterli düzeyde 
alınamayan karbonhidratların yerine konmasında, vücudun enerji ihtiyacının bir bölümünü 
karşılamak amacıyla kullanılan damar içi yoldan uygulanan bir çözeltidir.  
 
POLİFLEKS %50 DEKSTROZ 100, 150, 250, 500 ve 1000 mililitre hacminde PVC  ve PP  
torbalarda sunulmuştur. Setli ve setsiz iki formu bulunmaktadır.  
 Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınıza danışınız. 
   • Bu ilaç ki şisel olarak sizin için reçete edilmiştir, başkalarına vermeyiniz. 
   • Bu ilacın kullanımı sırasında, doktora veya hastaneye gittiğinizde doktorunuza bu ilacı        kullandığınızı söyleyiniz.    • Bu talimatta yazılanlara aynen uyunuz. İlaç hakkında size  önerilen dozun dışında  
      yüksek veya düşük doz kullanmayınız. Ameliyat öncesi ve ameliyat sonrası dönemlerde ya da ağır karaciğer, böbrek, kalp ve mide -
bağırsak hastalıklarında olduğu gibi ağızdan besin ve su alımının kısıtlandığı durumlarda, 
proteinlerin mide -bağırsak sisteminden emiliminin bozulduğu durumlarda ya da vücudun 
proteinlere gereksinimin ileri derecede arttığı yanık gibi durumlarda uygun bir protein kaynağıyla 
birlikte kullanılır.  
 İçerdiği dekstro z (şeker) nedeniyle kan şekerinin düştüğü bazı durumlarda da kullanılabilen 
POLİFLEKS %50 DEKSTROZ vücuda kalori yanında su da sağladığından vücudun susuz kaldığı bazı durumların (kısıtlı su alımı, ishal, kusma ya da aşırı idrar yapmaya bağlı aşırı sıvı ka ybı 
durumları) tedavisinde de kullanılır.  POLİFLEKS %50 DEKSTROZ, konsantre formda bulunan bazı damar içi uygulamaya uygun ilaçların damar içine uygulanmadan önce seyreltilmesi amacıyla da kullanılmaktadır. 
 
İlaç yalnızca toplardamar içine ve bu amaca uyg un bir plastik boru (set) aracılığıyla uygulanır.  
 2. POLİFLEKS %50 DEKSTROZ ’u kullanmadan önce dikkat edilmesi gerekenler  
 
POLİFLEKS %50 DEKSTROZ birçok hastada emniyetli bir ilaçtır. Ancak kalbiniz, böbrekleriniz, 
karaciğeriniz veya akciğerlerinizde sorunlar varsa ya da şeker hastasıysanız doktorunuz bu ilacı 
size uygulamamaya karar verebilir.  
 
POLİFLEKS %50 DEKSTROZ’u aş ağıdaki durumlarda KULLANMAYINIZ  
 Daha önce POLİFLEKS %50 DEKSTROZ, içerdiği etkin madde olan dekstrozu ya da yardımcı maddeleri içeren ilaçları aldığınızda alerjik bir tepki gösterdiyseniz, yani sizde aniden soluk 
kesilmesi, hırıltılı solunum, deri döküntüleri, kaşıntı ya da vücudunuzda şişme gibi belirtiler 
oluştuysa bu ilacı KULLANMAYINIZ.  
 Ayrıca mısır kaynaklı ürünlere karşı alerj iniz varsa da bu ilacı KULLANMAYINIZ.  
Alerjiniz olup olmadığından emin değilseniz, doktorunuza danışınız.  
 Bu ilaç aşağıdaki durumlarda da sizde kullanılmamalıdır:  
- Kafa içi kanamalar.  
- Vücudun ağır bir şekilde susuz kaldığı durumlar.  
- İdrar çıkaramadığınız d urumlar (anüri durumları).  
- Karaciğer hastalığına bağlı koma. 
  
 
 POLİFLEKS %50 DEKSTROZ ’u aşağıdaki durumlarda D İKKATL İ KULLANINIZ  
Eğer,  
- Gizli ya da aşikar şeker hastalığınız varsa veya herhangi bir nedenle karbonhidratlara karşı 
tahammülsüzlüğünüz varsa;  
- Vücudunuzdaki tuz miktarı azalmışsa;  
- Kalp yetmezliğiniz varsa (dolaşım sisteminizde aşırı bir sıvı birikimi olabilir); 
- Böbrek yetmezliğiniz varsa (bu durumda şekere tahammülünüz azalabilir)  
 bu ilaç size dikkatle uygulanacaktır.  
 Ayrıca bu ilaç çok düşük doğum ağırlıklı yenidoğan bebeklerde de dikkatle uygulanacaktır (kanın sıvı kısmının yoğunluğunda artışa ve buna bağlı kafa içi kanama riskinde artışa neden olabilir).  
 
İlacı kullanmaktayken özellikle de size uygulanan damar içi tedavinin uzaması durumunda tedaviyi 
yürüten doktorunuz tarafından tekrar muayene edilebilirsiniz ve size çeşitli kan tahlilleri 
yapılabilir.  
 Bu ilaç size uygulanırken kullanılan boruların (setlerin) 24 saatte bir değiştirilmesi önerilir. 
 
Ayrıca yalnızca torba sağlam ve sızdırmıyor sa, içindeki çözelti berraksa kullanılmalıdır.  
 POLİFLEKS %50 DEKSTROZ’un yiyecek ve içecek ile kullanılması  
 POLİFLEKS %50 DEKSTROZ damar yoluyla uygulanan bir ilaçtır; uygulama şekli açısından yiyecek ve içeceklerle herhangi bir etkileşimi yoktur. 
 
Hamilelik  
İlacı kullanmadan önce doktorunuza ya da eczacınıza danı şınız. 
 
Doktorunuz tarafından özellikle uygun görülmedi ği takdirde, gebelik döneminde POLİFLEKS 
%50 DEKSTROZ’u kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 Emzirme  
İlacı kullanmadan önce doktorunuza ya da eczacınıza danışınız.  
 Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde POLİFLEKS %50 DEKSTROZ ’u 
kullanmayınız.  Araç ve makine kullanımı  
POLİFLEKS %50 DEKSTROZ’un araç ya da makine kullanım ı üzerinde herhangi bir etkisi 
bulunmamaktadır. 
 
POLİFLEKS %50 DEKSTROZ’un içeri ğinde bulunan bazı yardımcı maddeler hakkında 
önemli bilgiler  
 POLİFLEKS %50 DEKSTROZ’un içeriğinde bulunan yardımcı maddelere karşı bir duyarlılığınız 
yoksa, bu maddelere bağl ı olumsuz bir etki beklenmez. 
 Diğer ilaçlar ile birlikte kullanımı 
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç almayı planlıyorsanız, alıyorsanız veya yakın zamanda aldıysanız lütfen doktorunuza bildir iniz. 
 POLİFLEKS %50 DEKSTROZ , bazı ilaçlarla geçimsizdir. Geçimsiz olduğu bilinen bu ilaçlar 
çözeltiye eklenmemeli; bu ilaçların seyreltilmesi için başka çözeltiler tercih edilmelidir. Çözeltiye 
eklenecek herhangi başka bir ilaçla olabilecek bir geçimsizl ik riskini en aza indirmek için, 
karıştırma işleminden hemen sonra, uygulamadan önce ve uygulama sırasında belirli aralarla 
uygulaması yapılacak son karışımda herhangi bir bulanıklık veya çökelme olup olmadığı sağlık 
görevlisi tarafından kontrol edilecekti r. 
 POLİFLEKS %50 DEKSTROZ, steroid cinsinden ilaç kullanan hastalarda dikkatli uygulanmalıdır. 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. POLİFLEKS %50 DEKSTROZ nasıl kullanılır?  
Uygun kullanım ve doz/uygulama sıklı ğı için talimatlar:  
Sizin bu ilaca hangi miktarlarda ihtiyacınız olduğuna ve size ne zaman uygulanacağına doktorunuz 
karar verecektir. Buna yaşınız, vücut ağırlığınız ve bu ilacın size uygulanma nedenine göre karar 
verecektir. Doktorunuz size ayrı bir tavsiyede bulunmadıkça bu talimatları takip ediniz. 
 İlacınızı zamanında almayı unutmayınız.  
 Doktorunuz POLİFLEKS %50 DEKSTROZ ile tedavinizin ne kadar sürece ğini size bildirecektir. 
Tedaviyi erken kesmeyiniz çünkü istenen sonucu alamazsınız.  
 Uygulama yolu ve metodu:  
Toplardamarlarınıza uygun bir plastik boru (set) aracılığıyla kullanılır.  
 Değişik yaş grupları  
Çocuklarda kullanım:  
Çocuklar için, doz ve uygula ma setinin boyutuna uygulamayı öneren doktor tarafından karar 
verilir.  
 
Yaşlılarda kullanım:  
Uygulanacak doz ve uygulama hızı, erişkinlerdeki gibi hastanın ağırlığına, klinik ve biyolojik 
durumuna ve birlikte uygulanan tedaviye göre hekim tarafından ayarla nır. 
 
Özel kullanım durumları:  
Böbrek/Karaciğer Yetmezliği : 
Özel kullanım durumu yoktur. 
 
Eğer POLİFLEKS %50 DEKSTROZ’un etkisinin çok güçlü veya zayıf oldu ğuna dair bir izleniminiz 
var ise, doktorunuz veya eczacınız ile konuş unuz.  
 
Kullanmanız gerekenden daha fazla POLİFLEKS  %50 DEKSTROZ kullandıysanız:  
Doz aşımının tipik başlangıç işaretleri arasında vücuttaki su düzeyinde artış, kan şekeri artışı, kan 
değerlerinde (hemoglobin ve hematokrit) azalma, kandaki tuz yoğunluklarında azalm a ve kanın 
yoğunluğundaki artış bulunur. 
Böbrek fonksiyonları normal olan hastalarda doz aşımı durumunda idrar çıkışı artar ve buna vücuttaki tuzların kaybı eşlik eder. İdrar çıkışının artmasına bağlı olarak vücutta derecesi değişik 
bir susuz kalma durumu (dehidratasyon) oluşur.  
 İdrar miktarında artış olmadığı durumlarda kan dolaşımının aşırı yüklenmesiyle ilişkili belirtiler 
(vücutta su birikimi ve hücre içi potasyum düzeylerinde azalma) görülebilir. 
 
POLİFLEKS %50 DEKSTROZ’u kullanmanız gerekenden fazlasını kullanmış sanız bir doktor veya 
eczacı ile konu şunuz.  
 
POLİFLEKS %50 DEKSTROZ’u kullanmayı unutursanız:  
Unutulan dozları dengelemek için çift doz almayınız. 
 
POLİFLEKS %50 DEKSTROZ ile tedavi sonlandırıldı ğında olu şabilecek etkiler:  
Bulunmamaktadır.  
 
4. Olası yan etkiler nelerdir? 
Tüm ilaçlar gibi, POLİFLEKS %50 DEKSTROZ’un içeriğinde bulunan maddelere duyarlı olan 
kişilerde yan etkiler olabilir.  
 
 Yan etkiler aşağıdaki kategorilerde gösterildiği şekilde sıralanmıştır: 
- Yaygın : 10 has tanın 1’inden az, fakat 100 hastanın 1’inden fazla görülebilir. 
- Yaygın olmayan: 100 hastanın 1’inden az, fakat 1000 hastanın 1’inden fazla görülebilir.  
- Seyrek : 1000 hastanın 1’inden az, fakat 10.000 hastanın 1’inden fazla görülebilir. 
- Çok seyre k: 10.000 hastanın 1’inden az  görülebilir. 
- Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, POLİFLEKS %50 DEKSTROZ’u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne ba şvurunuz:  
- İlacın uygulandığı bölgede kaşıntılı kızarıklık/kabarıklık, yanma hissi;  
- Solunum sıkıntısı, hırıltılı solunum, göğüste ağrı;  
- Vücutta aşırı sıcaklık ya da soğukluk hissi;  
- Ellerde, ayaklarda, dudaklarda, yüzde veya tüm vücutta şişme;  
- Baş dönmesi, bayılma hissi;  
- Kalpte çarpıntı.  
 Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin POLİFLEKS %50 DEKSTROZ ’a karşı ciddi alerjiniz 
var demektir. Acil tıbbi müdahaleye veya hastaneye yatırılmanıza gerek olabilir. 
 Bu çok ciddi yan etkilerin hepsi oldukça seyrek görülür. 
 Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne baş vurunuz:  
 
Yaygın görülen yan etkiler:  
− Vücuttaki tuz (elektrolit) düzeylerinde bozukluklar  
− Kan şekerinde yükselmeler (hiperglisemi)  
 Yaygın olmayan şekilde görülen yan etkiler: :  
− Kanın seyrelmesi (hemodilüsyon)  
− Vücutta su miktarının artışına (hipervolemi) bağlı vücudunuzda veya kol ya da 
bacaklarınızda su toplanması (ödem), sık nefes alıp verme, soluk alıp vermenizde zorlaşma, 
yatarken ya da merdiven çıkarken nefes alıp vermede zorlanma (konjestif kalp yetmezliği belirtileri).  
− Ateş, titreme gibi tepkiler  
− Uygulamanın yapıldığı yerde iltihaplanma  
− İdrarla şeker çıkışı  
− Terleme.  
 Seyrek görülen yan etkiler: 
− Alerjik tepkiler (çözelti içine eklenen ilaca bağlı).  
− Uygulamanın yapıldığı yerden başlayarak toplardamarlarınız boyunca yayılan sertlik, 
kızarıklık ya da şişlik (tromboflebit)  
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr
 sitesinde yer alan ‘ İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında da ha fazla bilgi edinilmesine katkı sağlamış olacaksınız.  
 
5. POLİFLEKS %50 DEKSTROZ’un saklanması  
POLİFLEKS %50 DEKSTROZ’u çocukların göremeyeceği, eri şemeyeceği yerlerde ve 
ambalajında saklayınız. 
 
25 °C'nin altındaki oda sıcaklığında  saklayınız.  
 Tek kullanımlıktır. Kısmen kullanılmış torbalar saklanmamalı; uygulamanın yapıldığı sağlık 
kuruluşunun tıbbi atık prosedürlerine uygun olarak imha edilmelidir. 
 Her bir torbanın etiketinde son kullanma tarihi yazmaktadır. Bu tarih geçmişse size bu ilaç verilmeyecektir.  
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra POLİFLEKS %50 DEKSTROZ’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca be lirlenen toplama sistemine veriniz.  
   
 
 Ruhsat sahibi:                           POLİFARMA İLAÇ SAN. VE TİC. A.Ş.  
                                      Vakıflar OSB Mah. Sanayi Caddesi No:22/1  
                                      Ergene /TEKİRDAĞ  
                                      Tel  : 0282 675 14 04 
                                      Faks  : 0282 675 14 05 
                                                 e -mail: info@polifarma.com.tr  
 
Üretim yeri:                              POLİFARMA İLAÇ SAN. VE TİC. A.Ş.  
                                      Vakıflar OSB Mah. Sanayi Caddesi No:22/1 
                                      Ergene/TEKİRDAĞ  
                                      Tel  : 0282 675 14 04 
                                      Faks  : 0282 675 14 05 
                                                 e -mail: info@polifarma.com.tr  
 Bu kullanma talimatı  …/…/…  tarihinde onaylanmıştır.  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
Bu tıbbi ürün sadece steril cihaz ve setlerle intravenöz uygulama için hazırlanmıştır. Yalnızca 
aseptik olarak intravenöz infüzyon yoluyla uygulanmalıdır. Tek kullanımlıktır. Kısmen kullanılmış çözeltiler saklanmamalı; intravenöz uygulamanın yapıldığı 
sağlık kuruluşunun tıbbi atık prosedürlerine uygun olarak imha edilmelidir. 
Parenteral ilaçlar kullanımdan önce gözle kontrol edilmelidir; yalnızca berrak, partikülsüz ve 
ambalaj bütünlüğü bozulmamış ürünler kullanılmalıdır. Kullanımdan hemen öncesine kadar dı şındaki koruyucuyu çıkarmayınız; koruyucuyu çıkardıktan 
hemen sonra uygulamaya başlayınız. Koruyucu dış kılıf, ürünü buharlaşarak su içeriğinin 
azalmasından korur. İç torba ise ürünün steril kalmasını sağlar.  
 
Dikkat: Torbadaki rezidüel havaya bağlı olarak meydana gelebilecek bir hava embolisini önlemek 
için, başka infüzyon sıvılarıyla seri bağlantı yapılmamalıdır. 
 
Açmak için:  
• Dış koruyucuyu kullanımdan hemen önce çıkarınız. Koruyucu yırtılarak açılır ve torba açığa 
çıkarılır. Koruyucuyu çıkardıktan hemen sonra uygulamaya başlayınız. 
• Torbada sterilizasyon işlemine bağlı olarak bir miktar opaklaşma görülebilir. Bu normaldir, solüsyonun kalite ve güvenirliğini etkilemez. Opasite giderek kaybolacaktır. 
• Koruyucu ambalajından çıkardıktan sonra torbanın sağlam ol up olmadığını sıkarak kontrol 
ediniz. Sızıntı bulunursa ürün kullanılmamalıdır; sterilitesi bozulmuş olabilir. 
  Uygulama hazırlıkları:  
1. Torbayı asınız. 
2. Uygulama ucundaki koruyucu kapağı çıkarınız. 3. Uygulama setinin spaykını, uygulama ucuna sıkıca batırarak uygulama setini torbaya iliştiriniz.  
4. Çözeltinin hastaya uygulanması için setin kullanım talimatına uyulmalıdır.  
 
Ek ilaç ekleme:  
Dikkat: Tüm parenteral  çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol edilmelidir.  
 
Uygulama öncesi ilaç ekleme  
1. Torbanın ilaç uygulama ucu dezenfekte edili r. 
2. Eklenecek ilaç 19- 22 gauge kalınlığındaki bir iğnesi olan enjektörle torba içine eklenir.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak il acın çözeltiyle tümüyle karışması 
sağlanır.  
Dikkat: İçine ek ilaç uygulanmış torbalar saklanmamalıdır. 
Uygulama sırasında ilaç ekleme  
1. Setin klempi kapatılır. 2. İlaç uygulama ucu dezenfekte edilir. 3. Eklenecek ilaç 19- 22 gauge kalınlığındaki bir iğnes i olan enjektörle torbanın içine uygulanır.  
4. Çözelti askısından çıkarılır ve ters çevrilir.  
5. Bu pozisyondayken torbanın uygulama çıkışı ve enjeksiyon girişine hafifçe vurularak çözelti ve ek ilacın karışması sağlanır.  
6. Torbayı eski konumuna getirerek klemp açılır ve uygulamaya devam edilir. 
 
DAMAR İ Çİ UYGULANAN DİĞER  İLAÇLARLA UYGUNLUĞU  
Geçimliliği kanıtlanana kadar bu ürün başka ilaçlarla karıştırılmamalıdır.  
 
UYGULAMADAN SONRA  
Kullanılmayan ürün veya atık maddeler talimatlara uygun olarak imha edilmelidir.  
 
 
 