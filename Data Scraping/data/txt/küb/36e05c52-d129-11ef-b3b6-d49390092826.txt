KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRETIN %0,05 krem
2. KALİTATİF VE KANTİTATİF BİLEŞİM
Etkin madde:
1 g kremde;
Retinoik Asit (Tretinoin) 0,5 mg
Yardımcı maddeler:
Bütil hidroksitoluen (E321) 0,5 mg
Bütil hidroksianisol (E320) 0,5 mg
Metil parahidroksibenzoat (E218) 3 mg
Propil parahidroksibenzoat (E216) 3 mg
Yardımcı maddeler için 6.1’e bakınız.
3. FARMASÖTİK FORM
Krem.
Düzgün, kokusuz, parlak, soluk sarı renkli, hafif yağlı krem
4. KLİNİK ÖZELLİKLER
4.1. Terapötik endikasyonlar
TRETIN komedon, papül ve püstüllerle birlikte görülen akne vulgaris tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
TRETIN günde bir kez gece deriye uygulanır.
Uygulama ile ciltte geçici bir sıcaklık ve batma hissi olabilir. Gerekirse, tedaviye ara verilerek
veya uygulama sıklığı azaltılarak, hastanın tolere edeceği doz ayarlanabilir.
Tedavinin ilk haftalarında enflamatuar lezyonlarda artış olabilir. Bunun nedeni, ilacın lezyonlar
üzerindeki etkisidir ve ilacın kesilmesini gerektirmez.
Tedavi sonuçları 2-3 hafta sonra ortaya çıkmaktadır, fakat tam fayda sağlanması için 6
haftadan fazla süre gerekebilir.
Lezyonlar düzelmeye başladıktan sonra ilaç, daha seyrek olarak kullanılabilir.
1Uygulama şekli:
TRETIN parmak ucu ile lezyonlu deri bölgesine ince bir tabaka halinde ve hafifçe sürülmelidir.
TRETIN kullanan hastalar, kozmetik maddeler kullanabilir; ancak uygulama öncesinde cilt
tamamen temizlenmelidir.
Ürün kullanıldıktan sonra eller yıkanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Dozaj ayarlaması gerekli değildir.
Pediyatrik popülasyon:
Pediyatrik kullanımına ait veri bulunmamaktadır.
12 yaşından büyük çocuklarda ve ergenlerde, erişkin dozunun kullanılması önerilir.
12 yaş altındaki çocuklarda TRETIN kullanımı önerilmemektedir.
Geriyatrik popülasyon:
Dozaj ayarlaması gerekli değildir.
4.3. Kontrendikasyonlar
TRETIN aşağıdaki durumlarda kullanılmamalıdır:
• Bileşimindeki maddelerden herhangi birine karşı hassasiyet ya da önceden oluşmuş
aşırı duyarlılık durumları
• Gebelik (Bakınız Bölüm 4.6)
• Gebelik planı olan kadınlar
4.4. Özel kullanım uyarıları ve önlemleri
• Geçici karakterde ödem ve ekzema tipi intoleransa neden olabileceğinden ilk uygulamalar
sırasında daha küçük bir cilt yüzeyinde uygulama denemesi yapılmalıdır, eğer bir aşırı
duyarlılık reaksiyonu veya şiddetli bir iritasyon meydana gelirse tedavinin durdurulması
gerekmektedir.
• Duyarlılık veya kimyasal iritasyon oluşursa, tedavi kesilmelidir.
• TRETIN kullanımı sırasında, hastanın güneş ışığına maruziyeti en aza indirilmelidir.
• Güneş yanığı olan hastalar tamamen iyileşinceye kadar TRETIN kullanmamalıdır.
• Ultraviyole ışığı ile temas engellenemiyorsa, güneş ışığından koruyucu ürünlerin ve
giysilerin kullanımı önerilmelidir.
• İstisnai olarak güneşe maruz kalınması halinde (örneğin deniz kenarında geçirilen bir gün)
ürün bir gün önce, aynı gün ve ertesi gün kullanılmamalıdır.
• TRETIN gözlere, deri altı tabakasına, burun kenarlarına ve ağıza temas etmemelidir.
2• Topikal kullanım, uygulama bölgesine iritasyona bağlı lokal eriteme ve ciltte soyulmaya,
ağrı ve kurumaya neden olabilir. Lokal iritasyon aynı şiddetle devam ederse, hastalara ilacı
daha seyrek kullanmaları; geçici bir süre için ara vermeleri veya tamamen bırakmaları
önerilmelidir.
• Ekzematöz deri bölgelerinde iritasyona neden olduğu bildirilmiştir; TRETIN’in
ekzematöz cilt bölgelerine uygulanmasından kaçınılmalıdır.
• 12 yaş altındaki çocuklarda TRETIN kullanımı önerilmemektedir.
• TRETIN bütil hidroksitoluen ve bütil hidroksianisol içeriği nedeniyle lokal deri
reaksiyonlarına (örneğin, kontak dermatite) ya da gözlerde ve mükoz membranlarda
iritasyona sebebiyet verebilir.
• Bu tıbbi ürün metil parahidroksibenzoat ve propil parahidroksibenzoat içerdiğinden alerjik
reaksiyonlara (muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Bu preparatın tahriş edici özelliği nedeniyle, astrenjan özellikteki kozmetikler gibi lokal
iritasyona neden olabilecek tüm ürünlerden (parfümlü ya da alkol içeren ürünler dahil)
kaçınılması önerilir.
Kortikosteroidler ile eşzamanlı tedaviden kaçınılmalıdır.
TRETIN tedavi edici sabunlar ve temizleyicilerle birlikte kullanıldığında, ürünün kurutucu
etkisi artabilir.
Kükürt, rezorsin veya salisilik asit gibi maddeler içeren keratolitik ürünlerle kullanılmamalıdır.
TRETIN topikal yolla uygulanan diğer tıbbi ürünlerin permeabilitesinde artışa neden olur.
TRETIN sadece progestojen içeren oral kontraseptiflerin (mini haplar) düzeyini/etkilerini
azaltabilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlar tedaviye başlamadan önce gebelik testi yaptırarak
gebelik durumlarını öğrenmelidirler. Eğer gebelik mevcut ise gebelik sona erene kadar tedavi
ertelenmelidir. Tretinoin kullanılan süre boyunca ve tedavinin bitiminden bir ay sonraki süreye
kadar güvenilir bir ya da iki kontraseptif yöntem ile korunma önerilir.
TRETIN, oral kontraseptiflerin düzeyini/etkilerini azaltabilir.
3Gebelik dönemi
TRETIN gebelikte veya gebelik planlayan kadınlarda kontrendikedir (bkz. Bölüm 4.3).
Oral yolla uygulanan retinoidler konjenital anormalliklerle ilişkilendirilmiştir. Kullanım
talimatına uygun olarak kullanıldığında, topikal olarak uygulanan retinoidlerin, minimal dermal
emilime bağlı olarak genellikle düşük sistemik maruziyet ile sonuçlandığı varsayılmaktadır.
Bununla birlikte, artan sistemik maruziyete katkıda bulunan bireysel faktörler (örneğin; hasarlı
cilt bariyeri, aşırı kullanım) olabilir.
Ürün gebelik sırasında kullanılırsa veya hasta bu ilacı kullanırken gebe kalırsa, tedavi
kesilmelidir.
Laktasyon dönemi
Oral yolla uygulanan retinoidlerin ve metabolitlerinin anne sütüne geçtiği bilinmektedir.
Topikal uygulanan tretinoinin anne sütüne geçip geçmediği bilinmemektedir. Ancak oral yolla
uygulanan tretinoinin anne sütüne geçtiği bilinmektedir. Bu nedenle TRETIN emziren kadınlarda
kullanılmamalıdır.
Üreme yeteneği / fertilite
Bildirilmemiştir.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Nefes almada güçlük, yüz, dil ve dudaklarda şişme dahil aşırı duyarlılık
reaksiyonları
Deri ve deri altı doku hastalıkları
Çok yaygın: Kaşıntı, döküntü, cilt iritasyonu, batma hissi
Yaygın: Ciltte pigmentasyon değişikliği (hipo-hiperpigmentasyon), ciltte iritasyon, ışığa
duyarlılık
Yaygın olmayan: Cilt kuruluğu, eritem, soyulma
Seyrek: Kontakt dermatit, yaygın eritem ile birlikte kaşıntılı döküntü
Çok seyrek: Skar oluşumu
Ciltte geri dönüşlü iritasyon ortaya çıkabilir ve tedaviye ara verildiğinde ya da aralıklı uygulama
yapılması ile iritasyon ortadan kalkar.
Topikal tretinoin uygulamasına bağlı olarak ortaya çıktığı bildirilen yan etkiler, tedavi
kesildikten 3-5 gün sonra ortadan kalkmaktadır.
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İlacın çok fazla sürülmesi, daha iyi ve hızlı düzelmeye neden olmaz; hatta ciltte belirgin
kızarıklık ve soyulma ortaya çıkabilir. Bu nedenle önerilen doz aşılmamalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup:
Dermatolojik ilaçlar - Akne Tedavisinde Kullanılan Topikal Retinoidler
ATC Kodu: D10AD01
TRETIN’in bileşiminde bulunan retinoik asit (tretinoin), foliküler epitel hücrelerinin birbirine
yapışmasını ve mikrokomedon oluşumunu azaltır. Tretinoin ayrıca mitotik aktiviteyi stimüle eder,
foliküler epitel hücrelerin devrini artırır.
Cilt tarafından kolaylıkla kabul edilen özel bir jel bazı içinde formüle edilmiş olan TRETIN
bu özelliklerinden ötürü;
 Ciltteki kan dolaşımını düzenler, gözeneklerin sıkışmasını sağlayarak cilt dokusunu
güçlendirir.
 Kolajen üretimini stimüle eder ve cildin en üst tabakasını sıkıştırıp inceltir.
 Melanin üretimini azaltır.
5.2. Farmakokinetik özellikler
Genel özellikler
Emilim: Orta-şiddetli aknesi olan 12 gönüllünün tedavi edildiği açık etiketli, çok dozlu bir
çalışmada birbirini izleyen 14 gün boyunca yaklaşık 4 g klindamisin (%1) ve tretinoin (%0,025)
jel uygulaması sonrasında tretinoinin perkütan emilimi minimum düzeyde bulunmuştur.
Tretinoin plazma konsantrasyonları uygulamayı takiben herhangi bir zaman noktasında
gönüllülerin %50 ila %92’sinde alt tayin sınırından (LLOQ; 1 ng/mL) düşük ve geriye kalan
gönüllülerde 1,0 - 1,6 ng/mL aralığında değişen, alt tayin sınırına yakın değerlerde gözlenmiştir.
Tretinoinin 13-cis-retinoik asit ve 4-okso-13-cis-retinoik asit olan ana metabolitlerinin plazma
konsantrasyonları sırasıyla 1,0 - 1,4 ng/mL ve 1,6 - 6,5 ng/mL aralığında değişmiştir.
Susuz topikal tretinoin formülasyonlarının 10 gün süre ile uygulanan tekrarlanan dozlarının %
8'inin sistemik olarak emilime uğrayabileceği bildirilmiştir. Bu oran sulu topikal tretinoin
formülasyonları için %1,41 olarak belirlenmiştir. İlaç geniş yüzeylere uygulandığında ya da
uzun süre kullanıldığında emilimi artabilir.
5Dağılım: Radyo-işaretli tretinoinin tek bir topikal uygulamasını takiben, kandaki retinoik asit
konsantrasyonunun 2 ila 48 saat boyunca değişmediği bulunmuştur. Sistemik retinoid seviyeleri,
tretinoin içeren topikal formülasyonların tek doz ya da uzun süreli tedavi olarak uygulanması
sonrasında vücudun doğal endojen seviyeleri içerisinde ve değişmeden kalmaktadır.
Biyotransformasyon: Bildirilmemiştir.
Eliminasyon: Topikal olarak uygulanan tretinoin dozunun % 4,45'inin renal yol, % 1,58'inin ise
safra yolu ile eliminasyona uğradığı bildirilmiştir.
Doğrusallık / doğrusal olmayan durum: Topikal yolla uygulandığından bu bilgi mevcut değildir.
5.3. Klinik öncesi güvenlilik verileri
Tretinoinin karsinojenik potansiyelini belirleyen uzun süreli deneysel çalışmalar
yapılmamıştır. Hayvanlarda, ultraviyole ışınları ile oluşturulan kutanöz tümör oluşumunu
hızlandırdığı gösterilmekle birlikte, bu durum insanlarda gösterilmemiştir.
Tretinoinin gebelerde kullanımına dair yeterli ve kontrollü klinik araştırma mevcut değildir.
Hayvan çalışmalarında, terapötik dozun 500 katı dozda fötotoksik etki, 1000 katı dozda
teratojenik etki görülmüştür.
Tekrarlı dozlarla esas olarak oral yolla ve bazı durumlarda parenteral veya deri yoluyla
sıçanlarda ve farelerde yapılan toksisite çalışmalarında ve tavşanlar ve köpeklerde yürütülen az
sayıda çalışmada, tretinoin yüksek dozlarda uygulandığında kemik mineralizasyonunda
bozulmanın bir işareti olarak uzun kemiklerde kırıklar ve sperm oluşumunda azalmayla birlikte
testiküler atrofiye yol açarak belirgin toksisite sergilemiştir. Sıçanlarda ve tavşanlarda vücut
ağırlığının kilogramı başına yaklaşık 0,5 mg dozun cilt yoluyla %1 formülasyon şeklinde
uygulanması sistemik toksisite bulgularına neden olmamış ancak geçici lokal eriteme yol
açmıştır.
Tretinoinin dişi hayvanların fertilitesi üzerinde hiçbir etkisi bildirilmemiş ancak toksik dozlar
erkek hayvanlarda spermatogenezde değişikliklere neden olmuştur. Tretinoin fareler, sıçanlar ve
maymunlarda yüksek düzeyde embriyotoksik ve teratojenik etkilere (yarık damak ve diğer
malformasyonlar dahil) yol açmıştır.
NOAEL (hiç advers etki gözlenmeyen düzey) oral uygulama için sıçanda vücut ağırlığının
kilogramı başına 0,5-1 mg/kg ve subkütan uygulama için tavşanlarda vücut ağırlığının kilogramı
başına 1 mg/kg olarak belirlenmiştir. Dermal uygulama sırasında embriyofetal gelişim
üzerindeki etkilerin incelendiği çalışmalarda, sıçanlarda lokal uygulamadan sonra sistemik
tretinoin düzeyi tespit edilmemişse de, iskelet veya kalp anormallikleri tarif edilmiştir. Bu
anormallikler retinoidlerin etkileriyle uyumludur ve vücut yüzey alanı temelinde %100 emilim
varsayılarak, önerilen klinik dozdan 16 kat yüksek dozda ortaya çıkar. Sıçanlarda yapılan bir
perinatal ve postnatal toksisite çalışmasında tretinoin oral uygulamada vücut ağırlığının
kilogramı başına 2 mg’dan yüksek dozlarda toksik etkiler göstermiştir.
Tretinoinin deriye lokal uygulanması eritem, ödem, epitel proliferasyonu, akantoz, hiperkeratoz
ve yüzeydeki tabakanın soyulmasıyla birlikte deride geri dönüşlü tahrişe yol açabilir.
66. FARMASÖTİK ÖZELLİKLER
6.1. Yardımcı maddelerin listesi
İzopropil miristat
Karbopol 1342
Polisorbat 80
Migliol 812
Gliserol
Sıvı parafin
Bütil hidroksitoluen (E321)
Bütil hidroksianisol (E320)
Metil parahidroksibenzoat (E218)
Propil parahidroksibenzoat (E216)
Sodyum hidroksit (pH ayarlayıcısı olarak)
Saf su
6.2. Geçimsizlikler
Bildirilmemiştir.
6.3. Raf ömrü
36 ay.
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, polipropilen kapaklı ve iç yüzü epoksifenolik reçineden oluşan lak ile kaplı 30
gram’lık alüminyum tüplerde sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
LABORATOIRES BAILLEUL İLAÇ SANAYİ VE TİCARET A.Ş.
Kaptanpaşa Mahallesi, Halit Ziya Türkkan Sokak No. 17
Famas Plaza A Blok Kat 13 D. 45 34384
Şişli - İstanbul
8. RUHSAT NUMARASI
-
79. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.08.2009
Ruhsat yenileme tarihi:
10. KÜB’ÜN YENİLENME TARİHİ
8