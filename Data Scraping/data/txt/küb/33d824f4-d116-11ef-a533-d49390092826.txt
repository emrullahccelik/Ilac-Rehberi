KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ELOCTA 1500 I.U. enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon nominal olarak 1500 I.U. efmoroktokog alfa içerir. Rekonstitüye edildikten
sonra, enjeksiyonluk çözeltinin her mL’si yaklaşık 500 I.U. efmoroktokog alfa içerir.
Potens (I.U.), Avrupa Farmakopesinin kromojenik tayini kullanılarak, Dünya Sağlık Örgütü
(DSÖ) Faktör VIII standardını referans alan bir dahili standardına karşı belirlenmektedir.
ELOCTA’nın spesifik aktivitesi 4000-10200 I.U./mg proteindir.
Efmoroktokog alfa (rekombinant insan pıhtılaşma faktörü VIII, Fc füzyon proteini (rFVIIIFc))
1890 amino asit içerir. Hücre kültürü prosesinde, saflaştırma ya da son formülasyonda insan
veya hayvan kaynaklı herhangi bir ekzojen protein ilavesi olmaksızın insan embriyonik böbrek
(HEK) hücre hattında rekombinant DNA teknolojisi ile üretilmektedir.
Yardımcı madde(ler):
Sodyum 0,6 mmol (14 mg)/flakon
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Toz: liyofilize, beyaz ile kırık beyaz arası toz veya topaklaşmış toz.
Çözücü: enjeksiyonluk su, berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
ELOCTA, hemofili A (konjenital faktör VIII eksikliği) hastalarında kanamanın tedavisinde ve
profilaksisinde endikedir.
ELOCTA, tüm yaş gruplarında kullanılabilir.
4.2. Pozoloji ve uygulama şekli
Tedavi hemofili tedavisinde deneyimli bir hekimin gözetimi altında başlatılmalıdır.
Pozoloji/uygulama sıklığı ve süresi:
Yerine koyma tedavisinin dozu ve süresi faktör VIII eksikliğinin şiddetine, kanamanın yerine
ve boyutuna ve hastanın klinik durumuna bağlıdır.Uygulanan rekombinant faktör VIII Fc ünite sayısı, faktör VIII ürünleri için geçerli DSÖ
standardına bağlı olan Uluslararası Ünite (I.U.) şeklinde ifade edilmektedir. Plazmadaki faktör
VIII aktivitesi ya yüzde (normal insan plazmasına göre) ya da Uluslararası Ünite (plazmadaki
faktör VIII için Uluslararası Standarta göre) şeklinde ifade edilmektedir.
Bir Uluslararası Ünite (I.U.) rekombinant faktör VIII Fc aktivitesi, 1 mL normal insan
plazmasındaki VIII’in miktarına eşdeğerdir.
Gerektiğinde uygulanan tedavi
Gereken rekombinant faktör VIII Fc dozunun hesaplaması, vücut ağırlığının kg’ı başına 1
Uluslararası Ünite (I.U.) faktör VIII’in, plazma faktör VIII aktivitesini 2 I.U./dL yükselttiği
ampirik bulguya dayanmaktadır. Gereken doz, aşağıdaki formül kullanılarak belirlenmektedir:
Gereken ünite = vücut ağırlığı (kg) x istenen faktör VIII artışı (%) (I.U./dL) x 0,5 (I.U./dL
başına I.U./kg)
Uygulanacak miktarın ve uygulama sıklığının her zaman bireysel vakadaki klinik etkililiğe göre
ayarlanması gerekmektedir.
Aşağıdaki hemorajik durumlarda faktör VIII aktivitesi, karşılık gelen süreler içinde belirtilen
plazma aktivitesi seviyesinin (normalin yüzdesi veya I.U./dL) altına düşmemelidir. Kanama
epizotlarında ve cerrahide doz uygulamasına yol göstermesi için Tablo 1 kullanılabilir.
Tablo 1: Kanama epizotlarının tedavisi ve cerrahi için ELOCTA doz uygulama kılavuzu
Kanama derecesi / Gerekli olan Faktör VIII Doz uygulama sıklığı (saat)/ Tedavinin
Cerrahi prosedür tipi seviyesi (%) (I.U./dL) süresi (gün)
Kanama
Erken dönemdeki 20-40 Ağrının gösterdiği kanama epizotu düzelene
hemartroz, kas ya da iyileşme sağlanana kadar en az bir gün
kanaması veya ağız boyunca enjeksiyon her 12 ila 24 saatte bir
kanaması tekrarlanır. 1
Daha yoğun hemartroz, 30-60 Ağrı ya da akut sakatlık düzelene kadar
kas kanaması veya enjeksiyon 3-4 gün veya daha uzun bir
hematom süreyle her 12 ila 24 saatte bir tekrarlanır. 1
Yaşamı tehdit eden 60-100 Tehdit ortadan kalkana kadar enjeksiyon her
kanamalar 8 ila 24 saatte bir tekrarlanır.
Cerrahi
Diş çekimi dahil minör 30-60 İyileşme sağlanana kadar en az bir gün
cerrahi boyunca enjeksiyon her 24 saatte tekrarlanır.
Majör cerrahi 80-100 Yeterli yara iyileşmesi olana kadar
(operasyon öncesi ve gerektikçe enjeksiyon her 8 ila 24 saatte bir
sonrası) tekrarlanır, ardından %30 ila %60 faktör VIII
aktivitesini (I.U./dL) korumak için en az 7
gün daha tedaviye devam edilir.
1 Bazı hastalarda ve durumlarda, doz uygulama aralığı 36 saate kadar uzatılabilir. Farmakokinetik veriler için bkz.
Bölüm 5.2.Profilaksi
Uzun süreli profilaksi için önerilen doz her 3 ila 5 günde bir 50 I.U./kg’dır. Doz, hastanın
yanıtına göre, 25 ila 65 I.U./kg aralığında ayarlanabilir (bkz. Bölüm 5.1 ve 5.2). Bazı
durumlarda, özellikle daha genç hastalarda, daha kısa doz uygulama aralıkları veya daha yüksek
dozlar gerekli olabilir.
Tedavinin izlenmesi
Tedavi süresince, uygulanacak dozun ve tekrarlanan enjeksiyonların sıklığına yön vermesi için
faktör VIII seviyelerinin uygun şekilde tayin edilmesi (tek aşamalı pıhtılaşma veya kromojenik
ölçümlerle) tavsiye edilmektedir. Her bir hasta farklı yarılanma ömrü ve toparlanma zamanı
nedeniyle FVIII’e yanıtta da farklılık gösterebilir. Vücut ağırlığına bağlı doz için az kilolu veya
aşırı kilolu hastalarda ayarlama yapılması gerekebilir. Özellikle majör cerrahi müdahalelerde,
pıhtılaşma analizi (plazma faktör VIII aktivitesi) ile yerine koyma tedavisinin dikkatli bir
şekilde izlenmesi zorunludur.
Hastaların kan örneklerinde faktör VIII aktivitesini belirlemek için in vitro aktive parsiyel
tromboplastin zamanına dayanan (aPTT) tek aşamalı pıhtılaşma tayini kullanıldığında, plazma
faktör VIII aktivitesi sonuçları hem aPTT reaktifinin tipinden hem de tayinde kullanılan
referans standarttan önemli oranda etkilenebilir. Bu, özellikle laboratuvar ve/veya tayinde
kullanılan reaktifler değiştirildiğinde önemlidir.
Uygulama şekli:
ELOCTA, intravenöz kullanım içindir.
ELOCTA birkaç dakika içinde intravenöz yolla enjekte edilmelidir. Uygulama hızı, hastanın
rahatlık düzeyine göre belirlenir ve 10 mL/dakikayı geçmemelidir.
Uygulama öncesinde tıbbi ürünün rekonstitüsyonuna ilişkin talimatlar için bkz. Bölüm 6.6.
Özel popülasyonlara ilişkin ek bilgiler:
Böbrek yetmezliği:
ELOCTA, böbrek yetmezliği olan hastalarda çalışılmamıştır.
Karaciğer yetmezliği:
ELOCTA, karaciğer yetmezliği olan hastalarda çalışılmamıştır.
Pediyatrik popülasyon:
12 yaş altı çocuklar için daha sık veya daha yüksek dozlar gerekebilir (bkz. Bölüm 5.1). 12 yaş
ve üzeri ergenler için doz önerisi, erişkinlerdeki ile aynıdır.
Geriyatrik popülasyon:
65 yaş ve üzeri hastalarda sınırlı deneyim mevcuttur.
4.3. Kontrendikasyonlar
ELOCTA, etkin maddeye (rekombinant insan pıhtılaşma faktör VIII ve/veya Fc bölgesine)
veya Bölüm 6.1’de listelenen yardımcı maddelerden herhangi birine aşırı duyarlılığı olan
hastalarda kontrendikedir.4.4. Özel kullanım uyarıları ve önlemleri
Aşırı duyarlılık
ELOCTA ile alerjik tip aşırı duyarlılık reaksiyonları olasıdır. Eğer aşırı duyarlılık reaksiyonları
ortaya çıkarsa, hastalara bu tıbbi ürünün kullanımını derhal bırakmaları ve hekimleriyle
iletişime geçmeleri önerilmelidir. Hastalar kurdeşen, yaygın ürtiker, göğüs sıkışması, hırıltı,
hipotansiyon ve anafilaksi gibi aşırı duyarlılık belirtileri konusunda bilgilendirilmelidir.
Anafilaktik şok durumunda, şok için standart tıbbi tedavi uygulanmalıdır.
İnhibitörler
Faktör VIII’e karşı nötralizan antikorların (inhibitörler) oluşumu, hemofili A hastalarının
tedavisinde bilinen bir komplikasyondur. Modifiye tayin yöntemi kullanılarak mL plazma
başına Bethesda Birimi (BU) ile ölçülen bu inhibitörler genellikle, faktör VIII prokoagülan
aktivitesine karşı olan IgG immünoglobulinlerdir. İnhibitör geliştirme riski, faktör VIII’e
maruziyet kadar hastalığın şiddeti ile ilişkili olup, bu risk maruziyetin ilk 50 gününde en yüksek
düzeydedir. Ancak risk nadir olmasına rağmen yaşam boyunca devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil ettiği
yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, pıhtılaşma faktör VIII ürünleri ile tedavi edilen tüm hastalar, uygun klinik
gözlemler ve laboratuvar testleri ile inhibitörlerin gelişimi açısından dikkatle izlenmelidir. Eğer
beklenen faktör VIII aktivitesi plazma seviyeleri elde edilmezse veya kanama uygun bir dozla
kontrol edilmezse, faktör VIII inhibitörü varlığına yönelik testler yapılmalıdır. Yüksek inhibitör
seviyelerine sahip hastalarda, faktör VIII tedavisi etkili olmayabilir ve diğer terapötik
seçenekler değerlendirilmelidir. Bu gibi hastaların tedavisi, hemofili tedavisi ve faktör VIII
inhibitörleri konusunda deneyimli bir hekim tarafından yönetilmelidir.
Kardiyovasküler olaylar
Kardiyovasküler risk faktörleri bulunan hastalarda, FVIII ile yerine koyma tedavisi
kardiyovasküler riski artırabilir.
Kateter ile ilişkili komplikasyonlar
Eğer bir santral venöz damar yolu cihazı (CVAD) gerekli ise, lokal enfeksiyonlar, bakteremi
ve kateter yeri trombozunu içeren CVAD ile ilişkili komplikasyon riskleri göz önünde
bulundurulmalıdır.
Pediatrik popülasyon
Belirtilen uyarılar ve önlemler hem erişkinler hem çocuklar hem de ergenler için geçerlidir.
Bu tıbbi ürün her flakonunda 1 mmol (23 mg)’dan daha az sodyum ihtiva eder; yani aslında
“sodyum içermez”.
Bununla birlikte, vücut ağırlığına ve pozolojiye bağlı olarak, hasta bir flakondan daha fazla
kullanabilir (flakon başına miktar hakkında bilgi için Bölüm 2’ye bakınız). Bu durum kontrollü
sodyum diyetinde olan hastalar tarafından göz önünde bulundurulmalıdır.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.4.5. Diğer tıbbi ürünler ile etkileşimler ve diğer etkileşim şekilleri
İnsan pıhtılaşma faktör VIII (rDNA) ile diğer tıbbi ürünler arasında herhangi bir etkileşim
bildirilmemiştir. ELOCTA ile herhangi bir etkileşim çalışması gerçekleştirilmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
ELOCTA, açıkça belirtilmedikçe gebelik döneminde kullanılmamalıdır.
Gebelik dönemi
Hayvanlar üzerinde ELOCTA ile üreme çalışması yapılmamıştır. Farelerde plasental geçiş
çalışması yapılmıştır (bkz. Bölüm 5.3). Kadınlarda hemofili A’nın seyrek görülmesine bağlı
olarak, gebelik süresince faktör VIII kullanımı ile ilgili deneyim bulunmamaktadır. Bu nedenle,
faktör VIII gebelik süresinde yalnızca açıkça belirtilmişse kullanılmalıdır.
Laktasyon dönemi
Efmoroktokog alfa’nın insan sütüyle atılıp atılmadığı bilinmemektedir. Efmoroktokog alfa’nın
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da ELOCTA tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
ELOCTA tedavisinin emziren anne açısından faydası dikkate alınmalıdır ve emzirme süresinde
yalnızca açıkça belirtilmişse kullanılmalıdır.
Üreme yeteneği/Fertilite
Herhangi bir fertilite verisi bulunmamaktadır. Hayvanlar üzerinde ELOCTA ile herhangi bir
fertilite çalışması yapılmamıştır.
4.7. Araç ve makine kullanımı üzerindeki etkiler
ELOCTA’nın araç ve makine kullanımı üzerinde etkisi bulunmamaktadır.
4.8. İstenmeyen etkiler
Güvenlilik profilinin özeti
Aşırı duyarlılık reaksiyonları veya alerjik reaksiyonlar (anjiyoödem, infüzyon bölgesinde
yanma ve batma hissi, üşüme, yüz kızarıklığı, yaygın ürtiker, baş ağrısı, kurdeşen, hipotansiyon,
letarji, bulantı, huzursuzluk, taşikardi, göğüs darlığı, karıncalanma, kusma, hırıltılı solunum)
seyrek olarak gözlenmiştir ve bazı durumlarda şiddetli anafilaksiye (şok dahil) ilerleyebilir.ELOCTA dahil faktör VIII ile tedavi edilen hemofili A hastalarında nötralizan antikorların
(inhibitörler) gelişimi görülebilir. Bu tür inhibitörler ortaya çıkarsa, durum yetersiz klinik yanıt
olarak kendini gösterecektir. Bu gibi durumlarda uzman bir hemofili merkezi ile irtibata
geçilmesi önerilmektedir.
Advers reaksiyonların tablolaştırılmış listesi
Aşağıda sunulan Tablo 2, MedDRA sistem organ sınıflandırmasına göredir (SOC ve Tercih
edilen Terime göre). Advers reaksiyonların sıklığı, 276’sı daha önce tedavi görmüş (TGH’ler)
ve 103’ü daha önce hiç tedavi görmemiş (HTGH’ler) olmak üzere toplam 379 şiddetli hemofili
A hastasıyla yapılan klinik çalışmalara dayanmaktadır. Klinik çalışmalarla ilgili ek ayrıntılar
için Bölüm 5.1’e bakınız.
Advers reaksiyonların sıklığı şu sisteme göre değerlendirilmiştir: çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000) ve bilinmiyor (eldeki verilerden hareketle tahmin edilemiyor).
Her bir sıklık grubunda advers reaksiyonlar, azalan ciddiyet sırasına göre sunulmaktadır.
Tablo 2: Klinik çalışmalarda ELOCTA için bildirilen advers reaksiyonlar
Sistem organ sınıfı Advers reaksiyonlar Sıklık1
Kan ve lenf sistemi hastalıkları Faktör VIII inhibisyonu* Çok yaygın
(HTGH)2
Yaygın olmayan
(TGH)2
Sinir sistemi hastalıkları Baş ağrısı Yaygın olmayan
Sersemlik Yaygın olmayan
Disguzi Yaygın olmayan
Kardiyak hastalıklar Bradikardi Yaygın olmayan
Vasküler hastalıklar Hipertansiyon Yaygın olmayan
Ateş basması Yaygın olmayan
Anjiyopati4 Yaygın olmayan
Solunum, göğüs bozuklukları ve mediastinal Öksürük Yaygın olmayan
hastalıklar
Gastrointestinal hastalıklar Alt karın ağrısı Yaygın olmayan
Deri ve deri altı doku hastalıkları Papüler döküntü Yaygın (HTGH)3
Döküntü Yaygın olmayan
Kas-iskelet bozuklukları, bağ dokusu ve kemik Artralji Yaygın olmayan
hastalıkları Miyalji Yaygın olmayan
Sırt ağrısı Yaygın olmayan
Eklem şişmesi Yaygın olmayan
Genel bozukluklar ve uygulama bölgesine Cihaz ile ilişkili tromboz Yaygın (HTGH)3
ilişkin hastalıklar Halsizlik Yaygın olmayan
Göğüs ağrısı Yaygın olmayan
Soğuk hissetme Yaygın olmayan
Sıcak hissetme Yaygın olmayan
Yaralanma, zehirlenme ve prosedürel Prosedürel hipotansiyon Yaygın olmayan
komplikasyonlar
HTGH (Daha önce hiç tedavi görmemiş hastalar) TGH (Daha önce tedavi görmüş hastalar)
1 Tersi belirtilmediği sürece, advers ilaç reaksiyonları ve sıklık sadece TGH’lerde meydana gelenlere
dayanmaktadır.
2 Sıklık, tüm FVIII ürünleriyle ilgili, şiddetli hemofili A hastalarının yer aldığı çalışmalara dayanır.
3 Advers ilaç reaksiyonları ve sıklık sadece HTGH’lerde meydana gelenlere dayanmaktadır.
4 Araştırmacı terimi: ELOCTA enjeksiyonundan sonra vasküler ağrıÖzel popülasyonlara ilişkin ek bilgiler:
Pediyatrik popülasyon:
Pediyatrik ile erişkin hastalar arasında advers reaksiyonlarda yaşa özgü farklılıklar
gözlenmemiştir. Çocuklarda görülen advers reaksiyonların sıklığının, tipinin ve ciddiyetinin
erişkinlerle aynı olması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Herhangi bir doz aşımı semptomu bildirilmemiştir.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antihemorajikler, kan koagülasyon faktörü VIII
ATC kodu: B02BD02
Etki mekanizması
Faktör VIII/von Willebrand faktörü, farklı fizyolojik fonksiyonlara sahip 2 molekülden (faktör
VIII ve von Willebrand faktörü) oluşur. Faktör VIII hemofili hastasına infüzyon ile
verildiğinde, hastanın dolaşımındaki von Willebrand faktörüne bağlanır. Aktive edilmiş faktör
VIII, faktör X’un aktive edilmiş faktör X’a dönüşümünü hızlandıran aktive edilmiş faktör IX
için kofaktör olarak görev yapar. Aktive edilmiş faktör X, protrombini trombine dönüştürür.
Trombin daha sonra fibrinojeni fibrine dönüştürür ve pıhtı oluşur.
Hemofili A, fonksiyonel faktör VIIIFc seviyelerindeki azalmaya bağlı olarak ortaya çıkan X’e
bağlı kalıtımsal bir kan pıhtılaşma bozukluğudur ve kendiliğinden veya kaza ya da cerrahi
travmalar sonucunda eklemlerde, kaslarda veya iç organlarda kanamayla sonuçlanır.
Replasman tedavisi ile plazma faktör VIII seviyeleri artar ve böylelikle faktör eksikliğinin
geçici olarak düzeltilmesi ve kanama eğilimlerinin düzeltilmesi sağlanır.
Önemli olarak, yıllık kanama oranları (ABR) farklı faktör konsatrasyonları arasında ve farklı
klinik çalışmalar arasında karşılaştırılabilir değildir.
ELOCTA (efmoroktokog alfa) uzun yarılanma ömrüne sahip tamamen rekombinant bir füzyon
proteinidir. ELOCTA insan immünoglobulini G1’in Fc domenine kovalent bağlı, rekombinant
B domeni çıkarılmış insan pıhtılaşma faktör VIII’den oluşur. İnsan immünoglobulini G1’in Fc
bölgesi, neonatal Fc reseptörüne bağlanır. Bu reseptör yaşam süresince eksprese edilir ve bu
immünoglobulinleri dolaşıma geri döndürerek bu proteinleri lizozomal degradasyondan
koruyan doğal bir yolağın parçasıdır; bu da proteinlerin yarı ömürlerinin uzaması ile sonuçlanır.
Efmoroktokog alfa neonatal Fc reseptörüne bağlanarak lizozomal degradasyonu geciktirmek
ve endojen faktör VIII’den daha uzun bir plazma yarılanma ömrüne olanak vermek üzere aynı
doğal yolağı kullanır.Klinik etkililik ve güvenlilik
Daha önce tedavi görmüş hastalarda (TGH) ELOCTA’nın güvenliliği, etkililiği ve
farmakokinetiği 2 çok uluslu, açık etiketli, pivotal faz 3 çalışmada, yani Çalışma I ve Çalışma
II’de (bkz. Pediatrik popülasyon) ve bir uzatma çalışmasında (Çalışma III) dört yıla kadar süre
ile değerlendirilmiştir. Toplamda 276 TGH, hasta başına ortalama 294 (1-735) maruziyet günü
ile toplam 80848 maruziyet günü boyunca takip edilmiştir. Ek olarak, ELOCTA’nın daha önce
hiç tedavi görmemiş hastalarda (HTGH) güvenliliğini ve etkililiğini değerlendirmek için bir faz
3 çalışma (Çalışma IV) gerçekleştirilmiştir (bkz. Pediatrik popülasyon).
Çalışma I’e şiddetli hemofili A’sı olan, önceden hiç tedavi görmemiş toplam 165 erkek hasta
(12 ila 65 yaş aralığında) kaydedilmiştir. Çalışmaya girmelerinden önce profilaksi rejimlerinde
olan gönüllüler bireyselleştirilmiş profilaksi koluna alınmıştır. Giriş öncesinde gerektiğinde
uygulanan tedavide olan gönüllüler ise ya bireyselleştirilmiş profilaksi koluna alınmış ya da
haftalık profilaksi veya gerektiğinde uygulanan tedavi kollarına randomize edilmiştir.
Profilaksi rejimi:
Bireyselleştirilmiş profilaksi: Her 3 ila 5 günde bir 25 ila 65 I.U./kg’dır.
Haftalık profilaksi: 65 I.U./kg
Çalışma I’i tamamlayan 153 gönüllüden 150’si Çalışma III’e kaydedilmiştir (uzatma
çalışması). Çalışma I + III’de toplam medyan zaman 4,2 yıldı ve maruziyet gününün medyan
sayısı 309’du.
Bireyselleştirilmiş profilaksi: Çalışma I’de yıllık medyan faktör tüketimi 4212 I.U./kg
(min. 2877, maks. 7943) ve Çalışma III’de 4223 I.U./kg (min. 2668, maks. 8317) idi. İlgili
medyan Yıllık Kanama Oranı (ABR) 1,60 (min. 0, maks. 18,2) ve 0,74 (min. 0, maks. 15,6) idi.
Haftalık profilaksi: Yıllık medyan faktör tüketimi Çalışma I’de 3805 I.U./kg (min. 3353, maks.
6196) Çalışma III’de 3510 I.U./kg (min. 2758, maks. 3984) idi. İlgili medyan ABR 3,59
(min. 0, maks. 58,0) ve 2,24 (min 0, mak. 17,2) idi.
Gerektiğinde uygulanan tedavi: Yıllık medyan faktör tüketimi, Çalışma I’deki gerektiğinde
uygulanan tedavi koluna randomize edilen 23 hasta için 1039 I.U./kg (min. 280, maks. 3571)
ve Çalışma III’de en az bir yıl boyunca gerektiğinde uygulanan tedavide kalan 6 hasta için
671 I.U./kg (min. 286, maks. 913) idi.
Gerektiğinde uygulanan tedaviden haftalık profilaksiye geçirilen gönüllülere ait medyan ABR
Çalışma III boyunca 1,67 olmuştur.
Kanamanın tedavisi: Her kanamayı kontrol etmek için Çalışma I ve III sırasında 43,8 I.U./kg
(min. 13,0, maks. 172,8) medyan doz ile 2490 kanama olayı tedavi edilmiştir. İlk
enjeksiyonların %79,2’si hastalar tarafından mükemmel veya iyi olarak değerlendirdi.
Perioperatif tedavi (cerrahi profilaksi): Çalışma I ve Çalışma III’de toplam 48 majör cerrahi
operasyon gerçekleştirilmiştir ve 34 gönüllüde değerlendirilmiştir. Hemostatik yanıt, doktorlar
tarafından 44 major cerrahinin 3’ünde iyi, 41’inde mükemmel olarak değerlendirilmiştir.
Operasyon sırasında hemostazı korumak için medyan doz 60,6 I.U./kg (min. 38, maks. 158)
olmuştur.
Pediyatrik popülasyon
Çalışma II’ye şiddetli hemofili A’sı olan, önceden tedavi görmüş 12 yaşından küçük toplam 71
pediyatrik erkek hasta kaydedilmiştir. Kaydedilen 71 hastanın 69’u en az bir ELOCTA dozualmıştır ve etkililik açısından değerlendirilebilir olmuştur (35’i 6 yaşından küçüktür ve 34’ü 6
ila 12 yaş aralığındadır). Başlangıç profilaktik rejim, ilk gün 25 I.U./kg’dan, bunu takiben
dördüncü gün 50 I.U./kg’dan oluşmuştur. 80 I.U./kg’a kadarki dozlara ve 2 gün gibi kısa doz
uygulama aralıklarına izin verilmiştir ve çalışmadaki sınırlı sayıda hastada kullanılmıştır.
Çalışma II’yi tamamlayan 67 gönüllüden 61’i Çalışma III’e (uzatma çalışması) kaydedilmiştir.
Çalışma II +III’de medyan toplam süre 3,4 yıl ve maruziyet gününün medyan sayısı 332
olmuştur.
6 yaşın altındaki çocuklar için profilaksi: Medyan doz aralığı Çalışma II ve Çalışma III’de 3,50
gündür. Yıllık medyan faktör tüketimi Çalışma II’de 5146 I.U./kg (min. 3695, maks. 8474) ve
Çalışma III’de 5418 I.U./kg (min. 3435, maks. 9564) olmuştur. İlgili medyan Yıllık Kanama
Oranı (ABR) 0,00 (min. 0, maks. 10,5) ve 1,18 (min. 0, maks. 9,2) olmuştur.
6 ila 12 yaş arasındaki çocuklar için profilaksi: Medyan doz aralığı Çalışma II’de 3,49 gün ve
Çalışma III’de 3,50 gündür. Yıllık medyan faktör tüketimi Çalışma II’de 4700 I.U./kg
(min. 3819, maks. 8230 I.U./kg) ve Çalışma III’de 4990 I.U./kg (min. 3856, maks. 9527)
olmuştur. İlgili medyan ABR 2,01 (min. 0, maks. 27,2) ve 1,59 (min. 0, maks. 8) olmuştur.
12 ila 18 yaş arasındaki 12 ergen gönüllü profilaktik tedavide yetişkin çalışma popülasyonuna
dahil edilmiştir. Yıllık medyan faktör tüketimi Çalışma I’de 5572 I.U./kg (min. 3849, maks.
7035) ve Çalışma III’de 4456 I.U./kg (min. 3563, maks. 8011) olmuştur. İlgili medyan ABR
1,92 (min. 0, maks. 7,1) ve 1,25 (min. 0, maks. 9,5) olmuştur.
Kanama tedavisi: Her kanamayı kontrol etmek için 63 I.U./kg (min. 28, maks. 186) olan bir
medyan doz ile Çalışma II ve III sırasında 447 kanama olayı tedavi edilmiştir. İlk enjeksiyonun
%90,2’si hastalar ya da onların hasta bakıcıları tarafından mükemmel ya da iyi olarak
değerlendirilmiştir.
Çalışma IV’te, şiddetli hemofili A’sı olan 6 yaşından küçük, önceden hiç tedavi görmemiş
(HTGH) 103 erkek hasta değerlendirmiştir. Hastalar, hasta başına ortanca 100 (aralık 0-649)
maruziyet günü olmak üzere toplam 11255 maruziyet günü boyunca izlenmiştir. Çoğu gönüllü
(N= 81) epizodik tedaviyle başlamış, ardından profilaksiye geçişmiştir (N= 69). 89 HTGH
çalışma sırasında herhangi bir zamanda profilaksi almıştır. Profilakside önerilen başlangıç dozu
3-5 günlük aralıklarla 25-80 IU/kg’dır. Profilaksi alan gönüllüler için, ortanca ortalama haftalık
doz 101,4 IU/ g (aralık: 28,5-776,3 IU/kg) ve ortanca doz aralığı 3,87 gün (aralık 1,1 ila 7 gün)
olmuştur. Ortanca yıllık faktör tüketimi 3971,4 IU/kg olmuştur. Yıllık Kanama Oranı 1,49
(min. 0,0, maks. 18,7) bulunmuştur.
5.2. Farmakokinetik özellikler
Genel özellikler
ELOCTA ile tüm farmakokinetik çalışmalar, önceden tedavi görmüş şiddetli hemofili A
hastalarında yürütülmüştür. Bu bölümde sunulan veriler, kromojenik yöntem ve tek aşamalı
pıhtılaşma testiyle elde edilmiştir. Kromojenik yöntem verilerinden elde edilen farmakokinetik
parametreler, tek aşamalı yöntemle elde edilenlere benzerdir.
Farmakokinetik özellikler, ELOCTA (rFVIIIFc) kullanan 28 gönüllüde (15 yaş ve üzeri)
değerlendirilmiştir. En az 96 saatlik (4 gün) bir arınma periyodunu takiben, gönüllüler tek bir
50 I.U./kg ELOCTA dozu almıştır. Dozdan önce ve dozdan sonraki 120 saate (5 gün) kadar 7
zaman noktasında farmakokinetik örnekleri toplanmıştır. ELOCTA’nın 50 I.U./kg dozundan
sonraki farmakokinetik parametreler Tablo 3 ve 4’te sunulmaktadır.Tablo 3: Tek aşamalı pıhtılaşma yöntemi kullanılarak ELOCTA’nın farmakokinetik
parametreleri
ELOCTA
Farmakokinetik parametreler1 (%95 GA)
N=28
Artımlı Geri Kazanım 2,24
(I.U./kg başına I.U./dL) (2,11-2,38)
EAA/Doz 51,2
(I.U./kg başına I.U.*s/dL) (45,0-58,4)
108
C (I.U./dL)
maks (101-115)
1,95
KL (mL/s/kg)
(1,71-2,22)
19,0
t (s)
½ (17,0-21,1)
25,2
OKS (s)
(22,7-27,9)
49,1
V (mL/kg)
ss (46,6-51,7)
1 Farmakokinetik parametreler Geometrik Ortalama (%95 GA) olarak verilmektedir
Kısaltmalar: GA = güven aralığı; C = maksimum aktivite; EAA = FVIII aktivitesi-zaman eğrisi altındaki alan;
maks
t = terminal yarılanma ömrü; KL = klerens; Vss = kararlı durumda dağılım hacmi; OKS = ortalama kalma süresi.
1/2
Tablo 4: Kromojenik yöntem kullanılarak ELOCTA’nın farmakokinetik parametreleri
ELOCTA
Farmakokinetik parametreler1
(%95 GA)
N=27
Artımlı Geri Kazanım 2,49
(I.U./kg başına I.U./dL)) (2,28-2,73)
EAA/Doz 47,5
(I.U./kg başına I.U.*s/dL) (41,6-54,2)
131
C (I.U./dL)
maks (104-165)
2,11
KL (mL/s/kg)
(1,85-2,41)
20,9
t (s)
½ (18,2-23,9)
25,0
OKS (s)
(22,4-27,8)
52,6
V (mL/kg)
ss (47,4-58,3)
1 Farmakokinetik parametreler Geometrik Ortalama (%95 GA) olarak verilmektedir
Kısaltmalar: GA = güven aralığı; C = maksimum aktivite; EAA = FVIII aktivitesi-zaman eğrisi altındaki alan;
maks
t = terminal yarılanma ömrü; KL = klerens; Vss = kararlı durumda dağılım hacmi; OKS = ortalama kalma süresi.
1/2
Farmakokinetik veriler ELOCTA’nın dolaşımda uzun bir yarılanma ömrü olduğunu
göstermektedir.
Hastalardaki karakteristik özellikler
Pediyatrik popülasyon
Çalışma I’de ergenler (dozdan önce farmakokinetik örnekleme yapılmış, ardından dozdan sonra
120 saate (5 gün) kadarki çoklu zaman noktalarında değerlendirme yapılmıştır) ve çalışma II’de
çocuklar (dozdan önce farmakokinetik örnekleme yapılmış, ardından dozdan sonra 72 saate (3
gün) kadar çoklu zaman noktalarında değerlendirme yapılmıştır) için ELOCTA’nınfarmakokinetik parametreleri belirlenmiştir. Tablo 5 ve 6’da 18 yaşın altındaki gönüllülerin
pediyatrik verilerinden hesaplanan farmakokinetik parametreler sunulmaktadır.
Tablo 5: Tek aşamalı pıhtılaşma yöntemi kullanılarak pediyatrik hastalar için
ELOCTA’nın farmakokinetik parametreleri
Çalışma II Çalışma I*
Farmakokinetik
<6 yaş 6 ila <12 yaş 12 ila <18 yaş
parametreler1
N = 23 N = 31 N = 11
Artımlı Geri Kazanım 1,90 2,30 1,81
(I.U./kg başına I.U./dL) (1,79-2,02) (2,04-2,59) (1,56-2,09)
EAA/Doz 28,9 38,4 38,2
(I.U./kg başına
(25,6-32,7) (33,2-44,4) (34,0-42,9)
I.U.*s/dL)
t (s) 12,3 13,5 16,0
½
(11,0-13,7) (11,4-15,8) (13,9-18,5)
OKS (s) 16,8 19,0 22,7
(15,1-18,6) (16,2-22,3) (19,7-26,1)
KL (mL/s/kg) 3,46 2,61 2,62
(3,06-3,91) (2,26-3,01) (2,33-2,95)
V (mL/kg) 57,9 49,5 59,4
ss
(54,1-62,0) (44,1-55,6) (52,7-67,0)
1 Farmakokinetik parametreler Geometrik Ortalama (%95 GA) olarak verilmektedir
Kısaltmalar: GA = güven aralığı; EAA = FVIII aktivitesi-zaman eğrisi altındaki alan; t = terminal yarılanma
1/2
ömrü; KL = klerens; OKS = ortalama kalma süresi, Vss = kararlı durumda dağılım hacmi;
* 12 ila <18 yaş için farmakokinetik parametreler, Çalışma I’de farklı örnek alma şemalarıyla tüm kollardaki
gönüllüleri içermiştir.
Tablo 6: Kromojenik yöntem kullanılarak pediyatrik hastalar için ELOCTA’nın
farmakokinetik parametreleri
Çalışma II Çalışma I*
Farmakokinetik
<6 yaş 6 ila <12 yaş 12 ila <18 yaş
parametreler1
N = 24 N = 27 N = 11
Artımlı Geri Kazanım 1,88 2,08 1,91
(I.U./kg başına I.U./dL) (1,73-2,05) (1,91-2,25) (1,61-2,27)
EAA/Doz 25,9 32,8 40,8
(I.U./kg başına
(23,4-28,7) (28,2-38,2) (29,3-56,7)
I.U.*s/dL)
t (s) 14,3 15,9 17,5
½
(12,6-16,2) (13,8-18,2) (12,7-24,0)
OKS (s) 17,2 20,7 23,5
(15,4-19,3) (18,0-23,8) (17,0-32,4)
KL (mL/s/kg) 3,86 3,05 2,45
(3,48-4,28) (2,62-3,55) (1,76-3,41)
V (mL/kg) 66,5 63,1 57,6
ss
(59,8-73,9) (56,3-70,9) (50,2-65,9)
1 Farmakokinetik parametreler Geometrik Ortalama (%95 GA) olarak verilmektedir
Kısaltmalar: GA = güven aralığı; EAA = FVIII aktivitesi-zaman eğrisi altındaki alan; t = terminal yarılanma
1/2
ömrü; KL = klerens; OKS = ortalama kalma süresi, Vss = kararlı durumda dağılım hacmi;
* 12 ila <18 yaş için farmakokinetik parametreler, Çalışma I’de farklı örnek alma şemalarıyla tüm kollardaki
gönüllüleri içermiştir.Ergenler ve erişkinler ile karşılaştırıldığında, 12 yaşın altındaki çocuklarda, diğer pıhtılaşma
faktörlerine ait gözlemlerle uyumlu şekilde, klerens daha yüksek ve yarılanma ömrü daha kısa
olabilir. Doz uygulanırken yapılırken bu farklılıklar göz önünde bulundurulmalıdır.
5.3. Klinik öncesi güvenlilik verileri
Klinik dışı veriler, akut ve tekrarlı doz toksisitesi (lokal toksisite ve güvenlilik farmakolojisinin
değerlendirmelerini içeren) çalışmalarına dayanarak insanlar için özel bir tehlike olmadığını
ortaya koymaktadır. Genotoksisite, karsinojenite, üreme toksisitesi ve embriyofetal gelişim
araştırmaları yapılmamıştır. Plasental transfer çalışmasında, ELOCTA’nın farelerde plasentayı
az miktarda geçtiği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Toz
Sükroz
Sodyum klorür
Histidin
Kalsiyum klorür dihidrat
Polisorbat 20
Sodyum hidroksit (pH ayarlayıcı)
Hidroklorik asit (pH ayarlayıcı)
Çözücü
Enjeksiyonluk su
6.2. Geçimsizlikler
Geçimlilik çalışmaları bulunmadığından bu tıbbi ürün, diğer tıbbi ürünler ile
karıştırılmamalıdır.
Bazı enjeksiyon ekipmanlarının iç yüzeyine pıhtılaşma faktörü VIII’in adsorpsiyonunun sonucu
olarak tedavi başarısız olabileceğinden sadece verilen infüzyon seti kullanılmalıdır.
6.3. Raf ömrü
Açılmamış flakon
4 yıl
Raf ömrü boyunca ürün, oda sıcaklığında (30°C’ye kadar) yalnızca bir kez 6 ayı geçmeyen bir
süre için saklanabilir. Ürünün buzdolabından çıkarıldığı tarih kutu üzerine kaydedilmelidir.
Oda sıcaklığında saklandıktan sonra ürün buzdolabına geri konulmamalıdır. Flakon üzerinde
yazan son kullanma tarihinden sonra veya karton kutu buzdolabından çıkarıldıktan 6 ay sonra
(hangisi daha erken ise) kullanmayınız.
Rekonstitüsyon sonrası
Rekonstitüsyondan sonra, oda sıcaklığında (30°C’ye kadar) saklandığında 6 saate kadar
kimyasal ve fiziksel stabilitesi gösterilmiştir. Ürünü doğrudan güneş ışığından koruyunuz.
Rekonstitüsyondan sonra, eğer 6 saat içinde kullanılmazsa ürün atılmalıdır. Mikrobiyolojik
açıdan, ürün sulandırıldıktan hemen sonra kullanılmalıdır. Hemen kullanılmadığı takdirde,
kullanım içi saklama süreleri ve koşulları kullanıcının sorumluluğundadır.6.4. Saklamaya yönelik özel tedbirler
2ºC - 8ºC arasında buzdolabında saklayınız. Dondurmayınız. Flakonu ışıktan korumak için
orijinal ambalajında saklayınız.
Tıbbi ürünün rekonstitüsyonundan sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
Her ambalaj;
- klorobütil kauçuk tıpalı 1 adet tip 1 cam flakon içinde toz
- bromobütil lastik piston tıpalı kullanıma hazır tip 1 cam enjektör içinde 3 mL çözücü
- 1 adet piston çubuğu
- rekonstitüsyon için 1 adet steril flakon adaptörü
- 1 adet steril infüzyon seti
- 2 adet alkollü mendil
- 2 adet flaster
- 1 adet gazlı bez
içermektedir.
Tek kullanımlık 1 flakon ve 1 kullanıma hazır enjektörlük ambalaj büyüklüğü
6.6. Beşeri tıbbi üründen arta kalan maddelerin imhası ve diğer özel önlemler
Flakondaki enjeksiyonluk liyofilize toz, rekonstitüsyon için steril flakon adaptörü kullanılarak
kullanıma hazır enjektörde bulunan çözücü (enjeksiyonluk su) ile rekonstitüye edilmelidir.
Flakon tozun tamamı çözününceye kadar yavaşça döndürülmelidir.
Rekonstitüye tıbbi ürün uygulamadan önce partikül madde ve renk değişikliği açısından gözle
incelenmelidir. Çözelti, berrak ile hafif opalesan ve renksiz olmalıdır. Bulanık olan ya da tortu
içeren çözeltileri kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Proceutica İlaç Pazarlama ve Danışmanlık A.Ş.
Huzur Mah. Metin Oktay Cad.
Nurol Life Blok No:3 İç Kapı No: 49
34396 Sarıyer/İstanbul
Tel : +90 212 843 47 44
Faks : +90 212 843 47 45
8. RUHSAT NUMARASI
2022//186
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.04.2022
Ruhsat yenileme tarihi:
10. KÜB’ÜN YENİLENME TARİHİ<-------------------------------------------------------------------------------------------------------------->
Hazırlama ve Uygulama Talimatları
ELOCTA; enjeksiyonluk toz, kullanıma hazır enjektörde temin edilen çözücü ile çözüldükten
sonra intravenöz (IV) enjeksiyon ile uygulanır. ELOCTA ambalajı şunları içerir:
A) 1 adet toz içeren flakon
B) Kullanıma hazır enjektör içinde 3 mL
çözücü
C) 1 adet piston çubuğu
D) 1 adet flakon adaptörü
E) 1 adet infüzyon seti
F) 2 adet alkollü mendil
G) 2 adet flaster
H) 1 adet gazlı bez
ELOCTA, enjeksiyonluk veya infüzyonluk diğer çözeltilerle karıştırılmamalıdır.
Ambalajı açmadan önce ellerinizi yıkayın.
Hazırlama:
1. Doğru ilacı içerdiğinden emin olmak için paketin adını ve dozunu kontrol ediniz.
ELOCTA kutusu üzerindeki son kullanma tarihini kontrol ediniz. Son kullanma tarihi
geçmiş ise ürünü kullanmayınız.
2. Eğer ELOCTA buzdolabında saklanmış ise ELOCTA flakonunun (A) ve çözücü içeren
enjektörün (B) kullanmadan önce oda sıcaklığına gelmesini bekleyiniz. Harici ısı
kullanmayınız.
3. Flakonu temiz bir yüzey üzerine koyunuz. Plastik geçme
kapağı ELOCTA flakonundan çıkarınız.
4. Flakonun üst kısmını, pakette verilen alkollü bezlerden (F)
biriyle siliniz ve kurumaya bırakınız. Silindikten sonra
flakonun üst kısmına dokunmayınız ya da başka herhangi bir
şeyin dokunmasına izin vermeyiniz.
5. Şeffaf plastik flakon adaptöründen koruyucu kağıdı (D) çıkarınız. Adaptörü koruyucu
yuvasından çıkarmayınız. Flakon adaptörü paketinin iç kısmına dokunmayınız.6. Flakonu düz bir yüzeye yerleştiriniz. Flakon adaptörünü
koruyucu yuvasından tutarak flakonun üstüne düz bir şekilde
yerleştiriniz. Adaptörü, flakon tıpasını delen adaptörün sivri
ucu ile flakonun üst kısmına oturana kadar aşağı doğru sertçe
bastırınız.
7. Piston çubuğunun (C) ucunu, enjektör pistonundaki açıklığa
sokarak piston çubuğunu çözücü enjektörüne takınız. Piston
çubuğunu, enjektör pistonuna sağlam bir şekilde oturana kadar
saat yönünde çeviriniz.
8. Beyaz, emniyet kilitli plastik kapağı, kopana kadar delikli
kapaktan eğip çözücü enjektöründen kırarak çıkarınız. Kapağı
düz bir yüzey üzerine baş aşağı koyarak elinizden bırakınız.
Kapağın iç kısmına ya da enjektör ucuna dokunmayınız.
9. Koruyucu yuvayı adaptörden çıkarınız ve atınız.
10. Enjektörün ucunu adaptör girişine yerleştirerek çözücü
enjektörünü flakon adaptörüne takınız. Sertçe itiniz ve sağlam
bir şekilde takılana kadar enjektörü saat yönünde döndürünüz.11. Çözücünün tamamını ELOCTA flakonuna enjekte etmek için
piston çubuğunu yavaşça aşağıya doğru bastırınız.
12. Enjektör hala adaptöre bağlı ve piston çubuğu basılı
haldeyken, toz çözülene kadar flakonu hafifçe ve dairesel
hareketlerle döndürünüz.
Çalkalamayınız.
13. Nihai çözelti, uygulanmadan önce incelenmelidir. Çözelti berrak ile hafif bulanık arası
ve renksiz görünmelidir. Bulanık ise veya gözle görülebilir partiküller içeriyorsa çözeltiyi
kullanmayınız.
14. Enjektörün piston çubuğunun tamamen basılı olduğundan
emin olduktan sonra flakonu baş aşağı çeviriniz. Çözeltinin
tamamını flakon adaptöründen enjektöre çekmek için piston
çubuğunu yavaşça çekiniz.
15. Enjektörü flakon adaptöründen hafifçe çekerek ve flakonu saat
yönünün tersine çevirerek çıkarınız.
Not: Eğer her enjeksiyonda bir ELOCTA flakonundan daha fazla kullanıyorsanız her flakon,
önceki basamaklara (basamaklar 1 ila 13) göre ayrı ayrı hazırlanmalıdır ve flakon adaptörü
yerinde bırakılarak çözücü şırıngası çıkarılmalıdır. Ayrı flakonların her biri için hazırlanan
içeriğin çekilmesi için tek bir büyük luer kilitli enjektör kullanılabilir.
16. Flakonu ve adaptörü atınız.
Not: Eğer çözelti hemen kullanılmayacaksa enjektör kapağı dikkatle enjektör ucuna geri
takılmalıdır. Enjektör ucuna veya kapağının iç kısmına dokunmayınız.Hazırlama sonrasında ELOCTA, uygulanmadan önce oda sıcaklığında 6 saate kadar
saklanabilir. Bu süre sonunda hazırlanan ELOCTA atılmalıdır. Doğrudan güneş ışığından
koruyunuz.
Uygulama (İntravenöz enjeksiyon):
ELOCTA, bu ambalaj ile sağlanan infüzyon seti (E) kullanılarak uygulanmalıdır.
1. İnfüzyon setinin paketini açınız ve tüpün ucundaki kapağı
çıkarınız. İçinde hazırlanan ELOCTA çözeltisi bulunan
enjektörü, infüzyon setinin tüpünün ucuna, saat yönünde
çevirerek takınız.
2. Eğer gerekirse turnike yapınız ve pakette verilen diğer alkollü bez ile deriyi iyice
silerek enjeksiyon bölgesini hazırlayınız.
3. İnfüzyon setinin tüpünde hava varsa, sıvı infüzyon seti iğnesine ulaşana kadar piston
çubuğuna yavaşça bastırarak havayı çıkarınız. Çözeltiyi iğnenin içinden geçirmeyiniz.
Şeffaf plastik koruyucu kapağı iğneden çıkarınız.
4. İnfüzyon setinin iğnesini, doktorunuzun veya hemşirenizin gösterdiği gibi bir damara
batırınız ve turnikeyi çıkarınız. Tercih ediyorsanız iğnenin plastik kanatlarını enjeksiyon
bölgesinde tutmak için pakette verilen flasterlerden (G) birini kullanabilirsiniz.
Hazırlanan çözelti birkaç dakika boyunca intravenöz yolla enjekte edilmelidir.
Doktorunuz sizin için daha rahat hale getirmek amacıyla önerilen enjeksiyon hızını
değiştirebilir.
5. Enjeksiyonu tamamladıktan ve iğneyi çıkardıktan sonra iğne
koruyucusunu katlamanız ve iğne üzerine geçirmeniz gerekir.
6. Lütfen kullanılmış iğneyi, varsa kullanılmamış çözeltiyi, enjektörü ve boş flakonu
uygun bir tıbbi atık kutusu içinde güvenli bir şekilde atınız çünkü bu materyaller, doğru
şekilde atılmadığında, başkalarına zarar verebilir. Ekipmanı tekrar kullanmayınız.