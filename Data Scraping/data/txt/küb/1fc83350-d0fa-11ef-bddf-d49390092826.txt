KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZIAGEN 300 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her tablet, 300 mg abakavire eşdeğer 351 mg abakavir sülfat içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Sarı, bikonveks, kapsül şekilli, her bir yüzünde “GX 623” baskısı bulunan çentikli film kaplı
tablet.
Tablet iki eşit parçaya bölünebilir.
4. KLİNİK ÖZELLİKLER
4.1. Terapötik endikasyonlar
Abakavir, İnsan İmmün Yetmezlik Virüsü (HIV) ile enfekte erişkinlerin, adolesanların ve
çocukların antiretroviral kombinasyon tedavisinde endikedir (bkz. Bölüm 4.4 ve Bölüm 5.1).
ZIAGEN’in faydası başlıca kombinasyon tedavisi gören daha önce tedavi görmemiş yetişkin
hastalarda günde iki kez uygulanan rejim ile yürütülen çalışmaların bulguları temelinde
gösterilmiştir (bkz. Bölüm 5.1).
Abakavir ile tedavi başlatılmadan önce, ırksal kökene bakılmaksızın HIV enfeksiyonlu
hastalarda HLA-B*5701 allelinin taşınması açısından tarama yapılmalıdır (bkz. Bölüm 4.4).
Abakavir, HLA-B*5701 alelini taşıdığı bilinen hastalarda kullanılmamalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Tedaviye, HIV enfeksiyonu tedavisinde deneyimli bir hekim tarafından başlanmalıdır.
Yetişkinler, adolesanlar ve vücut ağırlığı en az 25 kg olan çocuklar
Önerilen ZIAGEN dozu günde 600 mg’dır. Bu, günde 2 kez 300 mg (1 tablet) veya günde 1
kez 600 mg (2 tablet) şeklinde verilebilir (bkz. Bölüm 4.4 ve Bölüm 5.1).
3 aylıktan büyük ve vücut ağırlığı 25 kg’ın altında olan çocuklar
Vücut ağırlığı 14 kg ile 20 kg arasında olan çocuklar:
Önerilen ZIAGEN dozu günde 300 mg’dır. Bu doz, günde 2 kez alınan 150 mg (yarım tablet)
ya da günde bir kez alınan 300 mg (1 tablet) olarak verilebilir.
1Vücut ağırlığı 20 kg ile 25 kg arasında olan çocuklar:
Önerilen ZIAGEN dozu günde 450 mg’dır. Bu doz, sabahları alınan 150 mg (1 yarım tablet)
ve akşamları alınan 300 mg (1 tam tablet) ya da günde bir kez alınan 450 mg (1,5 tablet)
şeklinde verilebilir.
Uygulama şekli:
Abakavir, yemeklerle birlikte veya aç karnına alınabilir. Dozun tamamının alındığından emin
olmak için tabletler ezilmeden yutulmalıdır.
Abakavirin, tablet yutamayan çocuklar (3 aylıktan büyük ve vücut ağırlığı 14 kg’ın altında) ve
tablet kullanımı uygun olmayan hastalar için oral solüsyon formu bulunmaktadır. Tablet
kullanımı uygun olmayan hastalar için tabletler ezilip yarı katı bir yiyeceğe veya sıvıya ilave
edilip anında tamamının tüketilmesi de mümkündür (bkz. Bölüm 5.2).
Günde iki kez doz uygulama rejiminden günde bir kez doz uygulama rejimine geçirilen
hastalar son günde iki kez günlük dozlarından yaklaşık 12 saat sonra önerilen günde bir kez
dozlarını (yukarıda tarif edildiği şekilde) almalı ve ardından yaklaşık olarak her 24 saatte bir
önerilen günlük dozlarını almaya devam etmelidir (yukarıda tarif edildiği şekilde). Günde iki
kez rejime geri döndürülmede hastalar son günlük dozdan yaklaşık 24 saat sonra önerilen
günde iki kez dozu almalıdır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyon bozukluğu olan hastalarda ZIAGEN için doz ayarlamasına gerek yoktur.
Bununla beraber, son evre böbrek yetmezliğinde önerilmemektedir (bkz. Bölüm 5.2).
Karaciğer yetmezliği:
Abakavir esas olarak karaciğerde metabolize olur. Hafif hepatik bozukluğu olan hastalarda
(Child-pugh skoru 5-6) doz önerilerinde bulunulamaz. Orta şiddette veya şiddetli hepatik
bozukluğu olan hastalarda veriler mevcut olmadığından gerekli olmadıkça abakavir kullanımı
önerilmez. ZIAGEN hafif hepatik bozukluğu olan hastalarda kullanılırsa yakın takip
gereklidir ve mümkünse abakavir plazma düzeylerinin takibi önerilmektedir. Abakavir,
şiddetli hepatik bozukluğu olan hastalarda önerilmemektedir (bkz. Bölüm 4.4 ve Bölüm 5.2).
Pediyatrik popülasyon:
3 aylıktan küçük çocuklar:
Bu grupta ZIAGEN kullanımı ile ilgili veriler oldukça sınırlıdır ve spesifik bir doz önerisi için
yetersizdir (bkz. Bölüm 5.2).
Geriyatrik popülasyon:
65 yaş üstü hastalarda farmakokinetik veri bulunmamaktadır.
4.3. Kontrendikasyonlar
Abakavire ya da Bölüm 6.1’de listelenen yardımcı maddelerden herhangi birine aşırı
duyarlılığı olan hastalarda kontrendikedir (bkz. Bölüm 4.4 ve 4.8).
24.4. Özel kullanım uyarıları ve önlemleri
Aşırı duyarlılık reaksiyonları (bkz. Bölüm 4.8):
Abakavir kullanan hastalarda, ateş ve/veya döküntü ve çoklu organ tutulumunu işaret eden
diğer semptomlarla tanımlanan aşırı duyarlılık reaksiyonu (ADR) riski vardır (bkz. Bölüm
4.8). Abakavir kullanımı sırasında, eğer uygun bir şekilde tedavi edilmezse bazıları yaşamı
tehdit eden ve nadir olgularda fatal seyreden ADR'ler gözlenmiştir.
Abakavir ADR’leri riski HLA-B*5701 alleli pozitif hastalarda yüksektir. Bununla birlikte, bu
alleli taşımayan hastalarda da daha düşük sıklıkta abakavir ADR'leri bildirilmiştir.
Bu nedenle, aşağıda belirtilenlere mutlaka uyulmalıdır:
• Tedaviye başlanmadan önce HLA-B*5701 durumu her zaman belgelenmelidir.
• ZIAGEN, HLA-B*5701 alleli pozitif olan hastalarda ya da HLA-B*5701 alleli
negatif olmakla birlikte daha evvel abakavir içeren bir rejim (örneğin, TRIZIVIR ve
TRIUMEQ gibi) kullanılması sırasında abakavir ADR'sinden şüphelenilen hastalarda
asla başlanmamalıdır.
• HLA-B*5701 alleli bulunmasa bile, eğer bir ADR'den şüpheleniliyorsa, ZIAGEN
gecikilmeksizin kesilmelidir. Aşırı duyarlılık başladıktan sonra ZIAGEN tedavisinin
kesilmesinde gecikme yaşamı tehdit eden bir reaksiyonla sonlanabilir.
• ADR'den şüphelenilmesi nedeni ile ZIAGEN tedavisi kesildikten sonra, ZIAGEN ya
da abakavir içeren başka herhangi bir ilaç tedavisine (örneğin, TRIZIVIR ve
TRIUMEQ gibi) asla yeniden başlanılmamalıdır.
• Şüpheli bir abakavir ADR'sini takiben abakavir içeren ürünlerin yeniden başlatılması
aşırı duyarlılık reaksiyonuna bağlı semptomların saatler içinde hızla geri dönmesi ile
sonlanabilir. Bu nüks genellikle başlangıç tablosuna göre daha ağırdır; yaşamı tehdit
eden hipotansiyon ve ölüm tabloya dahil olabilir.
• Şüpheli bir abakavir ADR’si durumunda hastanın abakavire yeniden başlamasını
önlemek için, hastaya kalan ZIAGEN tabletlerini imha etmesi söylenmelidir.
Abakavir ADR'sinin klinik tanımı:
Abakavir ADR’si, klinik çalışmalar yoluyla ve pazarlama sonrası takip sırasında oldukça iyi
tanımlanmıştır. Her ne kadar bu reaksiyonlar tedavi sırasında herhangi bir zamanda
oluşabilirse de, aşırı duyarlılık reaksiyonu semptomları genellikle abakavir tedavisinin
başlanmasından itibaren altı hafta içinde (başlangıçtan itibaren ortanca süre 11 gün) ortaya
çıkmıştır.
Hemen hemen tüm abakavir ADR'lerinde ateş ve/veya döküntü bulunmaktadır. Solunum ve
gastrointestinal semptomlar dahil, abakavir ADR'sinin bir parçası olarak gözlenen diğer belirti
ve bulgular Bölüm 4.8'de ayrıntılı bir şekilde tanımlanmaktadır (“Seçili advers reaksiyonların
tanımı”). Önemli olarak, bu tür semptomlar ADR'nin solunum sistemi hastalığı (pnömoni,
bronşit, farenjit) ya da gastroenterit gibi yanlış tanılar almasına neden olabilir.
ADR'ye bağlı semptomlar tedaviye devam edilmesi ile kötüye gider ve yaşamı tehdit edebilir.
Bu semptomlar sıklıkla abakavirin kesilmesi ile düzelir.
Nadiren, ADR semptomları dışındaki nedenlerle abakavir tedavisini kesmiş hastalarda
abakavir tedavisinin yeniden başlatılması ile saatler içinde gelişen ve yaşamı tehdit eden
reaksiyonlar gözlenmiştir (bkz. Bölüm 4.8 “Seçili advers reaksiyonların tanımları”). Bu tür
hastalarda, abakavire yeniden başlanıyorsa bu mutlaka tıbbi yardıma kolaylıkla ulaşılabilecek
3bir ortamda yapılmalıdır.
Kilo ve metabolik parametreler:
Antiretroviral tedavi sırasında kiloda ve kan lipit ve glukoz düzeylerinde artış görülebilir. Bu
tür değişiklikler kısmen hastalık kontrolü ve yaşam tarzı ile ilişkili olabilir. Kilo artışı için bu
tedaviye özel güçlü bir kanıt bulunmasa da lipit artışında bazı vakalarda tedavinin bir faktör
olduğuna ilişkin kanıtlar da bulunmaktadır. Kan lipitlerinin ve glukozunun takibi mevcut HIV
tedavi kılavuzları referans alınarak yapılmalıdır. Lipit bozuklukları klinik açıdan uygun
olduğu şekilde tedavi edilmelidir.
İmmün reaktivasyon sendromu:
Ciddi bağışıklık yetmezliği olan HIV’le enfekte hastalarda, kombinasyon antiretroviral
tedaviye (KART) başlandığında, asemptomatik veya rezidüel fırsatçı enfeksiyonlara karşı
enflamatuvar bir reaksiyon gelişebilir ve ağır klinik durumlara veya semptomların
kötüleşmesine yol açabilir. Tipik olarak, bu tür reaksiyonlar KART’ye başlandıktan sonraki
ilk birkaç hafta veya ay içinde gözlemlenir. Bununla ilgili verilebilecek uygun örnekler
sitomegalovirüs retiniti, genel ve/veya fokal mikobakteriyel enfeksiyonlar ve Pneumocystis
carinii pnömonisidir (genellikle PCP olarak adlandırılır). Bütün enflamatuvar semptomlar
gecikmeden değerlendirilmeli ve gerekli durumda tedavi başlanmalıdır İmmün reaktivasyon
durumunda otoimmün hastalıkların da (örneğin, Graves hastalığı ve otoimmün hepatit)
meydana geldiği bildirilmiştir, ancak bu bildirilen hastalıkların başlama zamanı birbirinden
farklıdır ve bu olaylar tedaviye başladıktan aylar sonra da meydana gelebilir.
Fırsatçı enfeksiyonlar:
ZIAGEN veya başka bir antiretroviral tedavi uygulanan hastalarda, fırsatçı enfeksiyonlar ve
HIV enfeksiyonunun diğer komplikasyonları gelişmeye devam edebilir. Bu nedenle, bu
hastalar HIV ile ilişkili hastalıkların tedavisinde tecrübeli hekimler tarafından yakın tıbbi
gözetim altında tutulmalıdır.
Kardiyovasküler olaylar:
Abakavir ile yapılan klinik ve gözlemsel çalışmalardan elde edilen mevcut veriler tutarsız
sonuçlar gösterse de, birkaç çalışma abakavir ile tedavi edilen hastalarda kardiyovasküler olay
(özellikle miyokard enfarktüsü) riskinin arttığını göstermektedir. Bu nedenle ZIAGEN reçete
edilirken tüm değiştirilebilir risk faktörlerini (örneğin; sigara, hipertansiyon ve hiperlipidemi)
en aza indirmek için gereken yapılmalıdır.
Ayrıca, yüksek kardiyovasküler riski olan hastalar tedavi edilirken abakavir içeren rejime
alternatif tedavi seçenekleri göz önünde bulundurulmalıdır.
İn utero maruziyeti takip eden mitokondriyal disfonksiyon:
Nükleozit ve nükleotit analogları; en fazla stavudin, didanozin ve zidovudin ile bildirilmek
üzere, değişik derecelerde mitokondrial hasara yol açabilir. HIV negatif bebeklerin in utero
ve/veya postnatal olarak nükleozit analoglarına maruz kalmaları halinde mitokondriyal
disfonksiyon geliştiği bildirilmiştir ve bu durum daha çok zidovudin içeren tedavi rejimleri ile
ilişkilendirilmiştir. Bildirilen temel advers reaksiyonlar hematolojik bozukluklar (anemi,
nötropeni), metabolik bozukluklar (hiperlaktatemi, hiperlipazemi) olmuştur. Bu olaylar
sıklıkla geçici olmuştur. Geç başlangıçlı nörolojik bozukluklar (hipertoni, konvülziyon,
anormal davranış) seyrek olarak bildirilmiştir. Bu gibi nörolojik bozuklukların geçici ya da
kalıcı olduğuna ilişkin bugün için bilgi yoktur. İn utero olarak nükleozit ve nükleotit
analoglara maruz kalan, bilinmeyen etiyolojiye bağlı ciddi klinik bulgular sergileyen
(özellikle nörolojik bulgular) her çocuk bu bulgular açısından değerlendirilmelidir. Bu
4bulgular, dikey HIV geçişinin önlenmesi için gebe kadınlarda antiretroviral tedavi
kullanımına ilişkin güncel ulusal önerileri etkilemez.
Pankreatit:
Pankreatit bildirilmiştir, fakat abakavir tedavisi ile nedensel ilişkisi kesinleşmemiştir.
Üçlü nükleozit tedavisi:
Viral yükü fazla olan hastalarda (>100.000 kopya/ml) abakavir, lamivudin ve zidovudin üçlü
kombinasyonunun seçiminde dikkatli olunmalıdır (bkz. Bölüm 5.1).
Virolojik başarısızlık oranının yüksek olduğuna ve abakavirin tenofovir disoproksil fumarat
ve lamivudin ile kombine kullanımında günde bir kullanım rejiminde erken evrede direnç
gelişimine ilişkin bildirimler mevcuttur.
Karaciğer hastalığı:
ZIAGEN’in güvenliliği ve etkililiği belirgin karaciğer hastalığı olan hastalarda
saptanmamıştır. Orta ila şiddetli karaciğer yetmezliği olan hastalarda ZIAGEN
önerilmemektedir (bkz. Bölüm 4.2 ve 5.2).
Kronik aktif hepatit dahil olmak üzere önceden karaciğer disfonksiyonu olan hastalarda
kombinasyon antiretroviral tedavisinde karaciğer işlevlerinde anormallik görülme sıklığı
artmıştır ve bu hastalar standart bakım uyarınca izlenmelidir. Bu gibi hastalarda karaciğer
hastalığının kötüleşmesine ilişkin kanıt saptandığında tedaviye ara verilmesi ya da tedavinin
kesilmesi düşünülmelidir.
Kronik hepatit B ya da C virüsü ile koenfeksiyon:
Kombinasyon antiretroviral tedavisi uygulanan kronik hepatit B ya da C hastalarında şiddetli
ve fatal potansiyeli olan hepatik advers reaksiyon riski artar. Hepatit B ya da C için eş zamanlı
antiviral tedavisi uygulanması durumunda ilgili ürünlerin ürün bilgisine bakınız.
Renal hastalık:
ZIAGEN, son evre böbrek hastalığı olan hastalarda kullanılmamalıdır (bkz. Bölüm 5.2).
Osteonekroz:
Etiyolojisinin çok faktörlü (kortikosteroid kullanımı, alkol tüketimi, şiddetli
immünosupresyon, yüksek beden kitle indeksi) olduğu düşünülmekle birlikte, özellikle
ilerlemiş HIV hastalığı olan ve/veya uzun süreli kombinasyon antiretroviral tedavisi (KART)
gören hastalarda olmak üzere osteonekroz olguları bildirilmiştir. Hastalara eklem ağrısı/acısı,
eklem sertliği ya da hareket güçlüğü geliştiğinde hekime başvurmaları önerilmelidir.
4.5. Diğer tıbbi ürünler ile etkileşimler ve diğer etkileşim şekilleri
Abakaviri içeren diğer tıbbi ürünlerle P450 aracılı etkileşimler için potansiyel düşüktür. İn
vitro çalışmalar, abakavirin sitokrom P450 1A1’i (CYP1A1) inhibe etme potansiyelinin
olduğunu göstermiştir. P450 abakavirin metabolizmasında önemli bir rol oynamaz ve
abakavir CYP 3A4 aracılı metabolizma için sınırlı potansiyel gösterir. Abakavirin aynı
zamanda in vitro olarak CYP2C9 veya CYP2D6 enzimlerini klinik ilgili konsantrasyonlarda
inhibe etmediği gösterilmiştir. Hepatik metabolizma indüksiyonu klinik çalışmalarda
gözlenmemiştir. Bu nedenle, antiretroviral Pİ’ler ve majör P450 enzimleri tarafından
metabolize edilen diğer tıbbi ürünlerle etkileşimler açısından küçük bir potansiyel söz
konusudur. Klinik çalışmalar; abakavir, zidovudin ve lamivudin arasında klinik olarak anlamlı
etkileşimler olmadığını göstermiştir.
5Rifampisin, fenobarbital ve fenitoin gibi güçlü enzim indükleyici ilaçlar UDP-glukuronil
transferazları etkileyerek abakavir plazma konsantrasyonunu hafif derecede düşürebilir.
Etanol:
Abakavirin metabolizması, etanol ile birlikte alındığında EAA’da yaklaşık %41’lik bir artış
olacak şekilde değişiklik göstermektedir. Bu bulgular klinik olarak anlamlı değildir. Abakavir,
etanol metabolizmasını etkilemez.
Metadon:
Yapılan farmakokinetik bir çalışmada ZIAGEN metadon ile birlikte günde 2 kez 600 mg
verildiğinde abakavirin C değerinde %35’lik bir azalma ve t ’a ulaşmada 1 saatlik
maks maks
gecikme gösterilmiştir fakat EAA değişmemiştir. Abakavirin farmakokinetiğindeki bu
değişikliklerin klinik açıdan önem taşımadığı düşünülmektedir. Bu çalışmada abakavir
ortalama metadon sistemik klerensini %22 oranında artırmıştır. Bu nedenle, ilaç metabolize
eden enzimlerin indüksiyonu göz ardı edilemez. Metadon ve abakavir ile tedavi edilen hastalar
doz eksikliğini gösteren yoksunluk semptomları açısından takip edilmelidir çünkü bazen
metadonun yeniden titrasyonu gerekebilir.
Retinoidler:
İsotretinoin gibi retinoid bileşikleri alkol dehidrojenaz yolu ile elimine edilir. Abakavir ile
etkileşim olasıdır, ancak böyle bir çalışma yapılmamıştır.
Riosiguat:
İn vitro olarak, abakavir CYP1A1’i inhibe eder. Tek bir dozluk (0,5 mg) riosiguatın
abakavir/dolutegravir/lamivudin (günde bir kez 600 mg/50 mg/300 mg) kombinasyonunu
kullanan HIV hastalarında eş zamanlı uygulanması, sağlıklı bireylerde bildirilen geçmişe
yönelik riosiguat EAA ’sı ile karşılaştırıldığında, yaklaşık 3 kat daha yüksek riosiguat
(0-∞)
EAA ’sına neden olmuştur. Riosiguat dozunun azaltılması gerekebilir. Doz önerileri için
(0-∞)
riosiguatın ürün bilgilerine bakınız.
Özel popülasyonlara ilişkin ek bilgiler:
Özel popülasyonlarda abakavir ile yapılmış spesifik ilaç etkileşim çalışması bulunmamaktadır
(bkz. Bölüm 4.2 ve 5.2).
Pediyatrik popülasyon:
Pediyatrik popülasyonda abakavir ile yapılmış spesifik ilaç etkileşim çalışması
bulunmamaktadır (bkz. Bölüm 4.2 ve 5.2).
4.6. Gebelik ve laktasyon
Genel tavsiye
Gebelik Kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara abakavir kullanımı süresince uygun bir
kontrasepsiyon yöntemi önerilmelidir.
Gebelik dönemi
6Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
ZIAGEN, yalnızca anneye olan faydanın, fetüse karşı olası riskten fazla olduğu durumda
kullanılmalıdır.
Genel bir kural olarak, gebe kadınlarda HIV enfeksiyonu tedavisi için ve bunun sonucunda da
yenidoğana dikey HIV geçiş riskini azaltmak için antiretroviral ajanların kullanılmasına karar
verirken hem hayvan verileri hem de gebe kadınlardaki klinik deneyim dikkate alınmalıdır.
Hayvan çalışmaları, tavşanlarda olmasa da sıçanlarda embriyo ve fetus gelişimi toksisitesi
göstermiştir (bkz. Bölüm 5.3). Abakavirin hayvan modellerinde karsinojenik olduğu
gösterilmiştir (bkz. Bölüm 5.3). Bu verilerin insanlar açısından klinik ilişkisi bilinmemektedir.
İnsanlarda abakavirin ve/veya ilişkili metabolitlerinin plasental transferi gösterilmiştir.
Gebe kadınlarda, ilk trimestre maruziyetinden sonra 800’ün üzerinde sonuç ve ikinci ve
üçüncü trimestre maruziyetinden sonra 1000’in üzerinde sonuç abakavirin malformatif ve
fetal/neonatal etkisi olmadığına işaret etmektedir. Malformatif risk bu veriler temelinde
insanlarda olası değildir.
Mitokondriyal fonksiyon bozukluğu:
Nükleozit ve nükleotit analoglarının in vitro ve in vivo koşullarda değişken derecelerde
mitokondriyal hasara neden olduğu gösterilmiştir. İn utero ve/veya post natal olarak nükleozit
analoglarına maruz kalan HIV negatif bebeklerde mitokondriyal fonksiyon bozukluğu
raporları alınmıştır (bkz. Bölüm 4.4).
Laktasyon dönemi
Sıçanlarda emzirme döneminde abakavir ve metabolitleri süte geçer. Abakavir ayrıca insalarda
da anne sütüne de geçer. Abakavirin üç aydan küçük bebeklerdeki güvenliliğine ilişkin veri
bulunmamaktadır. HIV ile yaşayan kadınların bulaşmayı önlemek için bebeklerini
emzirmemeleri gerekmektedir.
Üreme yeteneği /Fertilite
Hayvanlarda yürütülen çalışmalar, abakavirin fertilite üzerinde bir etkiye sahip olmadığını
göstermiştir (bkz. Bölüm 5.3).
4.7. Araç ve makine kullanımı üzerindeki etkiler
Abakavirin araç veya makine kullanımı üzerindeki etkilerine ilişkin herhangi bir çalışma
yapılmamıştır.
ZIAGEN’in araç ve makine kullanımı üzerinde etkisi yoktur veya ihmal edilebilir düzeydedir.
Hastanın araç veya makine kullanımı değerlendirilirken ZIAGEN’in advers reaksiyon profili
ve hastanın klinik durumu göz önüne alınmalıdır.
4.8. İstenmeyen etkiler
Bildirilen diğer advers etkilerin pek çoğunun abakavire mi, HIV hastalığının tedavisinde
kullanılan pek çok ilaca mı, yoksa hastalığın kendisine mi bağlı olduğu belirsizdir.
7Aşağıda sıralanan advers reaksiyonların birçoğu (bulantı, kusma, diyare, ateş, letarji (uykuya
meyil), döküntü), abakavire karşı aşırı duyarlılığı olan hastalarda sıklıkla gelişir. Bu nedenle,
bu semptomların herhangi birinin bulunduğu hastalar aşırı duyarlılık açısından dikkatle
değerlendirilmelidir (bkz. Bölüm 4.4). Çok nadir olarak, abakavire karşı aşırı duyarlılığının
dışlanamayacağı eritema multiforme, Stevens-Johnson sendromu ya da toksik epidermal
nekroliz olguları bildirilmiştir. Bu tür olgularda abakavir içeren ilaçlar daimi olarak
bırakılmalıdır.
Aşağıda belirtilen yan etkilerin çoğunluğu tedaviyi sınırlayıcı nitelikte değildir: Bunların
sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Yaygın: Anoreksi
Çok seyrek: Laktik asidoz
Sinir sistemi hastalıkları
Yaygın: Baş ağrısı
Gastrointestinal hastalıklar
Yaygın: Bulantı, kusma, ishal
Seyrek: Pankreatit
Deri ve deri altı dokusu hastalıkları
Yaygın: Döküntü (sistemik semptomlar olmaksızın)
Çok seyrek: Eritema multiforme, Stevens-Johnson sendromu ve toksik epidermal
nekroliz
Genel bozukluklar ve uygulama bölgesine ilişkin hastalıklar
Yaygın: Ateş, letarji (uykuya meyil), halsizlik
Seçili Advers Reaksiyonların Tanımı
Aşırı duyarlılık reaksiyonları (ayrıca bkz. Bölüm 4.4):
Aşırı duyarlılık reaksiyonunun belirtileri ve bulguları aşağıda listelenmiştir. Bunlar ya klinik
çalışmalardan ya da pazarlama sonrası sürveyanstan tanımlanmıştır. Hastaların en az
%10’unda bir aşırı duyarlılık reaksiyonuyla birlikte bildirilen bulgular koyu metinle
gösterilmiştir.
Aşırı duyarlılık reaksiyonları gelişen hastaların neredeyse tümünde sendrom kapsamında ateş
ve/veya döküntü (genellikle makülopapüler veya ürtikeryal) görülmüş olmakla birlikte, ateş
veya döküntü görülmeyen reaksiyonlar da meydana gelmiştir. Diğer kritik semptomlar
gastrointestinal, solunum veya letarji ve bitkinlik gibi yapısal semptomları içerir.
8Kan ve lenf sistemi hastalıkları Lenfopeni
Sinir sistemi hastalıkları Baş ağrısı, parestezi
Solunum, göğüs bozuklukları ve Dispne, öksürük, boğaz ağrısı, yetişkin solunum
mediastinal hastalıkları sıkıntısı sendromu, solunum yetmezliği
Gastrointestinal hastalıklar Bulantı, kusma, diyare, karın ağrısı, ağız
ülserasyonu
Hepato-bilier hastalıklar Yükselmiş karaciğer fonksiyon testleri, hepatit,
hepatik yetmezlik
Deri ve deri altı dokusu hastalıkları Döküntü (genellikle makülopapüler veya
ürtikeryal)
Kas-iskelet bozuklukları, bağ doku Miyalji, nadiren miyoliz, eklem ağrısı, artmış
ve kemik hastalıkları kreatin fosfokinaz
Böbrek ve idrar yolu hastalıkları Artmış kreatinin, renal yetmezlik
Diğer: Ateş, yorgunluk, bitkinlik, ödem, lenfadenopati,
hipotansiyon, konjonktivit, anafilaksi
Bu ADR ile bağlantılı semptomlar, tedavi sürdürüldükçe ağırlaşmaktadır ve yaşamı tehdit
edebilir; nadir durumlarda ölümle sonuçlanmıştır.
Abakavir ADR’sini takiben abakavirin yeniden başlatılması semptomların birkaç saat içinde
hızla geri dönmesi ile sonuçlanır. Bu ADR nüksü genellikle ilk tablodan daha şiddetli olup,
yaşamı tehdit eden hipotansiyon ve ölümü içerebilir. Benzer reaksiyonlar, abakaviri
durdurmadan önce aşırı duyarlılığın (yukarıya bakınız) temel semptomlarından sadece birine
sahip olan hastalarda abakavire yeniden başladıktan sonra da seyrek olarak meydana gelmiştir
ve çok ender durumlarda, önceden ADR semptomları olmadan tedaviye yeniden başlayan
hastalarda da (yani, daha önce abakavire toleransı olduğu düşünülen hastalar) görülmüştür.
Metabolik parametreler:
Kilo ve kandaki yağ ve glukoz seviyesi antiretroviral tedavi sırasında yükselebilir (bkz.
Bölüm 4.4).
İmmün reaktivasyon sendromu:
Şiddetli bağışıklık yetmezliği olan HIV’le enfekte hastalarda kombinasyon antiretroviral
tedaviye (KART) başlandığında, asemptomatik veya rezidüel fırsatçı enfeksiyonlara karşı
enflamatuvar bir reaksiyon gelişebilir. İmmün reaktivasyon durumunda otoimmün
hastalıkların da (örneğin, Graves hastalığı ve otoimmün hepatit) meydana geldiği
bildirilmiştir, ancak bu bildirilen hastalıkların başlama zamanı birbirinden farklıdır ve bu
olaylar tedaviye başladıktan aylar sonra da meydana gelebilir (bkz. Bölüm 4.4).
Osteonekroz:
Özellikle genel bilinen risk faktörleri bulunan, ilerlemiş HIV hastalığı olan ve/veya uzun
süreli kombinasyon antiretroviral tedavisi (KART) gören hastalarda olmak üzere osteonekroz
olguları bildirilmiştir. Bu olguların sıklığı bilinmemektedir (bkz. Bölüm 4.4)
Laboratuvar bulgularında değişiklik:
Kontrollü klinik çalışmalarda ZIAGEN tedavisi ile ilişkili laboratuvar anomalileri yaygın
olmayıp, ZIAGEN ile tedavi edilen hastalar ve kontrol kolları arasında insidansta bir fark
gözlenmemiştir.
9Özel popülasyonlara ilişkin ek bilgiler:
Pediyatrik popülasyon:
669’unun günde bir veya iki defa abakavir ve lamivudin kullandığı, yaşları 3 ay ile 17 yaş
arasında değişen 1206 HIV ile enfekte pediyatrik hasta ARROW çalışmasına (COL105677)
dahil edilmiştir (bkz. Bölüm 5.1). Yetişkinlere kıyasla, günde bir veya iki defa doz
uygulaması yapılan pediyatrik gönüllülerde başka bir güvenlilik sorunu tespit edilmemiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bulgu ve belirtiler:
Abakavirin tek doz halinde 1200 mg’a ve günlük toplam 1800 mg’a kadar olan dozları klinik
çalışmalarda hastalara uygulanmıştır. Normal dozlar için bildirilenlere ek olarak bir advers
reaksiyon bildirilmemiştir. Daha yüksek dozların etkileri bilinmemektedir.
Tedavi:
Eğer doz aşımı olursa, hasta toksisite bulguları açısından izlenmeli (bkz. Bölüm 4.8) ve
standart destek tedavi gerektiği şekilde uygulanmalıdır. Abakavirin periton diyalizi veya
hemodiyaliz ile vücuttan uzaklaştırılıp uzaklaştırılmadığı bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Nükleozit revers transkriptaz inhibitörleri
ATC kodu: J05AF06
Etki mekanizması:
Abakavir, bir nükleozit revers transkriptaz inhibitörüdür. Abakavir, HIV-1 ve HIV-2’ye karşı
etkili seçici bir inhibitördür. Abakavir, hücre içinde aktif molekül olan karbovir 5'-trifosfata
(TP) metabolize olur. İn vitro çalışmalar, HIV ile ilgili etki mekanizmasının, zincir
sonlanması ve viral replikasyon döngüsünün kesintiye uğraması ile sonuçlanan HIV revers
transkriptaz enziminin inhibisyonu olduğunu göstermiştir. Nükleozit revers transkriptaz
inhibitörleri (NRTİ) didanozin, emtrisitabin, lamivudin, stavudin, tenofovir, zalsitabin veya
zidovudin, non-nükleozit revers transkriptaz inhibitörleri (NNRTİ) nevirapin veya proteaz
inhibitörü (Pİ) amprenavir ile birlikte kullanıldığında abakavirin hücre kültüründeki antiviral
etkinliği antagonize edilmemiştir.
Direnç:
İn vitro direnç
İn vitro olarak abakavire dirençli HIV-1 izolatları seçilmiştir ve bunlar revers transkriptaz
enziminin (RT) kodon bölgesindeki (M184V, K65R, L74V ve Y115F kodonları) spesifik
genotip değişiklikleriyle ilişkilidir. Abakavire viral direnç, in vitro olarak, klinik olarak
anlamlı bir düzeyde olabilmesi için yabanıl virüs tipinde EC ’de klinik olarak anlamlı bir
50
artış için çoklu mutasyonları gerektirdiğinden, göreceli olarak yavaş gelişir.
10İn vivo direnç (Tedavi görmemiş hastalar)
Pivotal klinik çalışmalarda, abakavir içeren rejim ile virolojik başarısızlık saptanan
hastalardan elde edilen izolatlar ya başlangıca göre NRTİ ile ilişkili değişiklik göstermemiştir
(%45) ya da yalnızca M184V ya da M184I seçilmiştir (%45). M184V ya da M184I için
toplam seçim sıklığı yüksek bulunmuştur (%54) ve daha az yaygın olarak L74V (%5), K65R
(%1) ve Y115F (%1) seçimleri saptanmıştır. Rejime zidovudin eklenmesi abakavir varlığında
L74V ve K65R seçim sıklığını azaltmıştır (zidovudin ile: 0/40, zidovudinsiz: 15/192, %8).
Abakavir + Abakavir + Abakavir +
Tedavi COMBIVIR lamivudin + lamivudin + Pİ (ya Toplam
1 NNRTİ da Pİ/ritonavir)
Hasta sayısı 282 1094 909 2285
Virolojik
43 90 158 291
başarısızlık sayısı
Tedavideki genotip 232
40 (%100) 51 (%100)2 141 (%100)
sayısı (%100)
K65R 0 1 (%2) 2 (%1) 3 (%1)
L74V 0 9 (%18) 3 (%2) 12 (%5)
Y115F 0 2 (%4) 0 2 (%1)
M184V/I 34 (%85) 22 (%43) 70 (%50) 126 (%54)
TAMs3 3 (%8) 2 (%4) 4 (%3) 9 (%4)
1. COMBIVIR, lamivudin ve zidovudin içeren sabit doz kombinasyonudur.
2. Üç non-virolojik başarısızlık ve dört doğrulanmamış virolojik başarısızlık içerir.
3. Timidin Analog Mutasyonu (TAM) ≥1 olan hasta sayısı.
Timidin analogları abakavir ile kullanıldığında TAM seçilebilir. Altı klinik çalışmanın meta
analizinde, zidovudinsiz abakavir içeren rejimlerde TAM seçilmezken (0/127), abakavir ve
timidin analogu zidovudin içeren rejimlerde seçilmiştir (22/86, %26).
İn vivo direnç (Tedavi görmüş hastalar)
Diğer nükleozit inhibitörleri ile tedavi görüp bunlara direnç kazanmış olan ve viral
replikasyonu kontrol edilemeyen hastalardan elde edilen klinik izolatlarda abakavire
duyarlılığın klinik olarak anlamlı derecede azaldığı gösterilmiştir. Tedaviyi yoğunlaştırmak
için abakavirin eklendiği beş klinik çalışmayı içeren bir meta analizde; 166 hastadan
123’ünde (%74) M184V/I, 50’sinde (%30) T215Y/F, 45’inde (%27) M41L, 30’unda (%18)
K70R ve 25’inde (%15) D67N saptanmıştır. K65R yoktu ve L74V ve Y115F yaygın değildi
(≤%3). Genotip (başlangıç plazma HIV-1 RNA [vRNA], CD4+ hücre sayısı ve önceki
antiretroviral tedavi süresine göre ayarlanmış) için belirleyicilik değeri lojistik regresyon
modeli, 3 veya daha fazla 3 NRTİ direnci ile ilişkili mutasyonun varlığının 4. haftada yanıt
azalması (p=0,015) ya da 24. haftada ≥4 mutasyon (p≤0,012) ile ilişkili olduğunu
göstermiştir. Ek olarak, 69 insersiyon kompleksi ya da Q151M mutasyonu genellikle A62V,
V75I, F77L ve F116Y ile birliktedir ve abakavire karşı yüksek düzeyde rezistansa neden olur.
11Hafta 4
Başlangıçta (n = 166)
revers transkriptaz Medyan değişim
<400 kopya/ml vRNA
mutasyonu n vRNA (log
10
olan hasta oranı
kopya/ml)
Yok 15 -0,96 %40
M184V (tek başına) 75 -0,74 %64
Herhangi bir NRTİ
82 -0,72 %65
mutasyonu
Herhangi iki NRTİ ilişkili
22 -0,82 %32
mutasyon
Herhangi üç NRTİ ilişkili
19 -0,30 %5
mutasyon
≥4 NRTİ ilişkili mutasyon 28 -0,07 %11
Fenotipik direnç ve çapraz direnç
Abakavire fenotipik direnç için en az bir abakavir seleksiyonlu mutasyon ile birlikte M184V
ya da çoklu TAM ile birlikte M184V gerekmektedir. Tek başına M184V veya M184I ile diğer
NRTİ’lere fenotipik çapraz direnç sınırlıdır. Zidovudin, didanozin, stavudin ve tenofovir bu
tür HIV-1 varyantlarına karşı antiretroviral aktivitelerini korumaktadır. K65R ile birlikte
M184V varlığı abakavir, tenofovir, didanozin ve lamivudin arasında çapraz dirence neden
olur ve L74V, M184V ile birlikte abakavir, didanozin ve lamivudin arasında çapraz dirence
yol açar. Y115F ile birlikte M184V varlığı abakavir ile lamivudin arasında çapraz dirence
neden olur. Abakavirin doğru kullanımı için kılavuz olarak halihazırda önerilen direnç
algoritmaları kullanılabilir.
Abakavir ve Pİ’ler ve NNRTİ’ler gibi diğer sınıflara ait antiretroviraller arasında çapraz
direnç olası değildir.
Klinik etkililik ve güvenlilik:
ZIAGEN’in faydasının kanıtı, temelde önceden tedavi görmemiş erişkin hastalarda zidovudin
ve lamivudin ile kombinasyon halinde günde iki kez ZIAGEN 300 mg rejimi kullanılarak
gerçekleştirilen çalışmaların sonuçlarına dayanmaktadır.
Günde iki kez (300 mg) uygulama:
• Önceden tedavi görmemiş erişkinler
Lamivudin ve zidovudin ile kombinasyon halinde abakavir ile tedavi edilen erişkinlerde, viral
yükü tespit edilemez (<400 kopya/ml) olan hastaların oranı yaklaşık %70 olup (48 haftada
tedavi amaçlı analiz (ITT analizi)), CD4 hücrelerinde karşılık gelen bir artış söz konusudur.
Randomize, çift kör, plasebo kontrollü bir klinik çalışmada abakavir, lamivudin ve zidovudin
kombinasyonu ile indinavir, lamivudin ve zidovudin kombinasyonu, daha önce tedavi
uygulanmamış hastalarda karşılaştırılmıştır. Çalışmadan erken ayrılma oranı yüksek
olduğundan (hafta 48 itibariyle hastaların %42’si randomize tedaviyi bırakmıştır), hafta 48’de
tedavi rejimleri arasında eşdeğerlik ile ilgili net bir sonuca varılmamaktadır. Abakavir ve
indinavir içeren rejimler arasında tespit edilemez viral yük açısından benzer bir antiviral etki
gözlenmiş olmakla birlikte (sırasıyla abakavir ve indinavir kombinasyonları için; ≤400
kopya/ml; tedavi amaçlı analiz (ITT), %47 karşısında %49%; tedavi edildiği gibi analiz (AT),
%86 karşısında %94) sonuçlar, başta yüksek viral yükü olan hastalardan oluşan alt kümede
olmak üzere (sırasıyla abakavir ve indinavir için; başlangıçta >100.000 kopya/ml; ITT, %46
karşısında %55; AT, %84 karşısında %93) indinavir kombinasyonu lehine olmuştur.
12Çok merkezli, çift kör, kontrollü bir çalışmada (CNA30024), önceden hiç antiretroviral tedavi
görmemiş 654 HIV enfekte hasta, her ikisi de günde iki kez lamivudin 150 mg ve günde bir
kez efavirenz 600 mg ile kombine olmak üzere günde iki kez abakavir 300 mg veya günde iki
kez zidovudin 300 mg almak üzere randomize edilmiştir. Çift kör tedavinin süresi en az 48
hafta olmuştur. Tedavi amaçlı (ITT) popülasyonda abakavir grubundaki hastaların %70’i,
zidovudin grubundaki hastaların ise %69’u hafta 48’de plazma HIV-1 RNA ≤50 kopya/ml
virolojik yanıtına ulaşmıştır (tedavi farkı için nokta tahmini: 0,8, %95 GA -6,3, 7,9). Tedavi
edildiği gibi (AT) analizinde iki tedavi kolu arasındaki fark daha belirgin olmuştur (abakavir
grubunda hastaların %88’i karşısında zidovudin grubunda hastaların %95’i; tedavi farklı için
nokta tahmini: -6,8, %95 GA -11,8; -1,7). Bununla birlikte her iki analiz de iki tedavi kolu
arasında eşit etkililik sonucu ile uyumlu olmuştur.
ACTG5095; daha önce antiretroviral tedavi görmemiş, HIV-1 enfeksiyonlu 1147 erişkin ile
gerçekleştirilen, 3 rejimi karılaştıran (zidovudin (ZDV), lamivudin (3TC), abakavir (ABC),
efavirenz (EFV) karşısında ZDV/3TC/EFV karşısında ZDV/3TC/ABC) randomize (1:1:1),
çift kör, plasebo kontrollü bir çalışmadır. 32 haftalık medyan takip süresinden sonra nükleozit
ile üçlü (ZDV/3TC/ABC) tedavinin, başlangıçtaki viral yüke bakılmaksızın (< veya >100.000
kopya/ml), diğer iki koldan virolojik açıdan düşük etkilikte olduğu gösterilmiştir;
ZDV/3TC/ABC kolundaki hastaların %26’sı, ZDV/3TC/EFV kolundaki hastaların %16’sı ve
4 ilaçlı koldaki hastaların %13’ünde virolojik başarısızlık (HIV RNA >200 kopya/ml) olduğu
kabul edilmiştir. Hafta 48’de ZDV/3TC/ABC, ZDV/3TC/EFV ve ZDV/3TC/ABC/EFV
kollarında HIV RNA <50 kopya/ml olan gönüllülerin oranları sırasıyla %63, %80 ve
%86 olmuştur. Çalışmanın Veri Güvenliliği İzleme Kurulu bu tarihte, virolojik başarısızlığı
olan hasta oranının yüksek olmasına dayanarak, ZDV/3TC/ABC kolunu durdurmuştur. Kalan
kollarda tedaviye kör tasarım ile devam edilmiştir. Medyan 144 haftalık takipten sonra
ZDV/3TC/ABC/EFV kolundaki gönüllülerin %25’i ve ZDV/3TC/EFV kolundaki gönüllülerin
%26’sı virolojik başarısızlık olarak sınıflandırılmıştır. İki kol arasında ilk virolojik
başarısızlığa kadar geçen süre açısından herhangi bir fark olmamıştır (p=0,73, log-sıra testi).
Bu çalışmada ZDV/3TC/EFV rejimine ABC’nin eklenmesi etkililiği anlamlı düzeyde
artırmamıştır.
ZDV/3TC/ABC ZDV/3TC/EFV ZDV/3TC/ABC/EFV
Virolojik başarısızlık 32 hafta %26 %16 %13
(HIV RNA >200 144 hafta - %26 %25
kopya/ml)
Virolojik başarı (48 %63 %80 %86
hafta HIV RNA < 50
kopya/ml)
• Daha önce tedavi edilmiş erişkinler
Orta düzeyde antiretroviral tedavi maruziyeti olan erişkinlerde, kombinasyon antiretroviral
tedavisine abakavirin eklenmesi viral yükün azaltılmasında mütevazi faydalar sağlamıştır
(hafta 16’da medyan değişiklik 0,44 log kopya/ml).
10
Önceden yoğun NRTİ ön tedavisi almış olan hastalarda abakavirin etkililiği çok düşüktür.
Yeni kombinasyon rejiminin parçası olarak tedavi faydası, abakavire çapraz dirençli HIV-1
varyantları için seçilmiş olabilecek önceki tedavinin yapısı ve süresine bağlı olacaktır.
Günde bir kez (600 mg) uygulama:
• Önceden tedavi görmemiş erişkinler
Abakavirin günde tek doz rejimi; daha önce tedavi görmemiş 770 HIV enfeksiyonlu hastanın
13kaydedildiği, 48 haftalık, çok merkezli, çift kör, kontrollü bir çalışma ile (CNA30021)
desteklenmektedir. Bu hastalar esas olarak asemptomatik HIV enfeksiyonlu hastalardı
(Hastalık Kontrol ve Önleme Merkezi (CDC) evre A). Hastalar günde tek doz lamivudin 300
mg ve günde tek doz efavirenz 600 mg ile kombine olarak günde tek doz 600 mg ya da
günde iki kez 300 mg abakavir (ABC) almak üzere randomize edilmiştir. Her iki rejim için
benzer klinik başarı (tedavi farklı için nokta tahmini -1,7, %95 GA -8,4, 4,9) gözlenmiştir. Bu
sonuçlardan, %95 güven aralığı ile gerçek farkın günde iki doz rejimi lehine %8,4’ten daha
büyük olmadığı sonucuna varılabilmektedir. Bu potansiyel farklılık, günde tek doz abakavirin
günde iki doz abakavir ile eşit etkililiğe sahip olduğu genel sonucunu çıkarmak için yeteri
kadar küçüktür.
Gerek günde tek gerekse günde iki doz tedavi gruplarında düşük ve benzer bir virolojik
başarısızlık insidansı (viral yük >50 kopya/ml) söz konusu olmuştur (sırası ile %10 ve %8).
Küçük boyutlu genotipik analiz örnekleminde, günde iki karşısında günde tek doz abakavir
rejimlerinde NRTİ ile ilişkili mutasyonların daha yüksek oranda olması yönünde bir eğilim
olmuştur. Bu çalışmadan sınırlı veri elde edildiğinden kesin bir sonuç çıkartılamamıştır.
Günde tek doz rejim olarak uygulanan abakavir ile uzun süreli veriler (48 haftanın ötesinde)
şuan için sınırlıdır.
• Daha önce tedavi edilmiş erişkinler
CAL30001 çalışmasında, daha önce tedavi görmüş ve virolojik başarısızlık göstermiş 182
hasta randomize edilmiş ve 48 hafta boyunca her biri tenofovir ve bir Pİ ya da NNRTİ ile
kombine edilen günde tek doz abakavir/lamivudin (FDC) ya da günde iki kez 300 mg
abakavir artı günde tek doz 300 mg lamivudin almışlardır. Sonuçlar, ortalama eğri altında
kalan alan eksi başlangıç olarak ölçülen HIV-1 RNA azalmaları ile ölçüldüğü üzere, FDC
grubunun günde iki kez abakavir işe eşit etkililiğe sahip olduğunu göstermektedir
(AAUCMB, sırası ile -1,65 log kopya/ml’ye karşı -1,83 log kopya/ml, %95 GA -0,13,
10 10
0,38). Her bir grupta ayrıca HIV-1 RNA <50 kopya/ml (%50’ye karşın %47) ve <400
kopya/ml (%54’e karşın %57) oranları da benzer bulunmuştur (ITT popülasyonu). Bununla
birlikte, bu çalışmaya yalnızca orta dereceli tedavi deneyimi olan hastalar kaydedilmiş
olduğundan ve tedavi kolları arasında başlangıçtaki viral yük açısından dengesizlik mevcut
olduğundan, bu sonuçlar dikkatli yorumlanmalıdır.
ESS30008 çalışmasında her ikisi de günde iki kez verilen abakavir 300 mg artı lamivudin
150 mg ve bir Pİ ya da NNRTİ’den oluşan ilk basamak tedavi rejimi ile viral baskılanmanın
söz konusu olduğu 260 hasta, 48 hafta boyunca bu rejime devam etmek ya da
abakavir/lamivudin FDC artı bir Pİ ya da NNRTİ’ye geçiş yapmak üzere randomize
edilmiştir. Sonuçlar, HIV-1 RNA <50 kopya/ml olan deneklerin oranı esas alındığında (sırası
ile %90 ve %85, %95 GA -2,7, 13,5), FDC grubunun, abakavir artı lamivudin grubu ile
karşılaştırıldığında benzer bir virolojik sonuç (eşit etkili) ile ilişkili olduğunu göstermektedir.
Ek bilgi:
ZIAGEN’in çeşitli farklı çoklu ilaç kombinasyon rejimi ile güvenliliği ve etkililiği halen tam
olarak değerlendirilmemiştir (özellikle NNRTİ’ler ile kombinasyon halinde).
Abakavir, beyin omurilik sıvısına (BOS) penetre eder (bkz. Bölüm 5.2) ve BOS’ta abakavirin
HIV-1 RNA düzeylerini azalttığı gösterilmiştir. Bununla birlikte, AIDS demans kompleksi
olan hastalara uygulandığında nörofizyolojik performans üzerinde herhangi bir etki
görülmemiştir.
14Pediyatrik popülasyon:
Randomize, çok merkezli, kontrollü bir çalışma kapsamında HIV ile enfekte pediyatrik
hastalarla abakavir ve lamivudinin günde iki kez karşısında günde bir kez doz uygulamaları
içeren rejimin karşılaştırması gerçekleştirilmiştir. Yaşları 3 ay ile 17 yıl arasında değişen 1206
pediyatrik hasta ARROW çalışmasına (COL105677) alınmıştır ve Dünya Sağlık Örgütü
tedavi kılavuzlarında (HIV enfekte bebeklerde ve çocuklarda antiretroviral tedavi, 2006) yer
alan ağırlık bandı doz önerilerine göre dozlar uygulanmıştır. Günde iki kez abakavir ve
lamivudini içeren rejimde 36 hafta tedavi sonrasında 669 uygun gönüllü en az 96 hafta
süreyle günde iki kez doz almaya devam etmek ya da günde bir kez abakavir ve lamivudin
tedavisine geçmek üzere randomize edilmiştir. Not olarak, bu çalışmada bir yaşın altındaki
çocuklar için klinik veri mevcut değildir. Sonuçlar aşağıdaki tabloda özetlenmektedir:
ARROW çalışmasının günde bir kez karşısında günde iki kez abakavir + lamivudin
randomizasyonunda Hafta 48 ve Hafta 96’da <80 kopya/ml plazma HIV-1 RNA
değerlerine dayalı virolojik yanıt (gözlemsel analiz)
Günde iki kez Günde bir kez
N (%) N (%)
Hafta 0 (≥36 hafta tedavi sonrasında)
Plazma HIV-1 RNA <80 kopya/ml 250/331 (76) 237/335 (71)
Risk farkı (günde bir kez-günde iki kez) -%4,8 (%95 GA -%11,5 ila +%1,9), p=0,16
Hafta 48
Plazma HIV-1 RNA <80 kopya/ml 242/331 (73) 236/330 (72)
Risk farkı (günde bir kez-günde iki kez) -%1,6 (%95 GA -%8,4 ila +%5,2), p=0,65
Hafta 96
Plazma HIV-1 RNA <80 kopya/ml 234/326 (72) 230/331 (69)
Risk farkı (günde bir kez-günde iki kez) -%2,3 (%95 GA -%9,3 ila + %4,7), p=0,52
Hafta 48’de ve ayrıca hafta 96’da (ikincil sonlanma noktası) <80 kopya/ml’lik birincil
sonlanma noktası için -%12 şeklindeki eşit etkililik marjında ve test edilen ve tamamı bu eşit
etkilik marjı dahilinde olan diğer tüm eşiklerde (<200 kopya/ml, <400 kopya/ml, <1000
kopya/ml), günde bir kez abakavir + lamivudin doz grubunun günde iki doz grubu ile eşit
etkililikte olduğu gösterilmiştir. Günde iki kez karşısında bir kez uygulama heterojenliğinin
test edilen alt grup analizleri cinsiyet, yaş ya da randomizasyon zamanındaki viral yükün
anlamlı bir etkisinin olmadığını göstermiştir. Sonuçlar, analiz yöntemi fark etmeksizin eşit
etkililiği desteklemiştir.
Kör olmayan tasarımla uygulanan NRTİ kombinasyonlarını (nelfinavir içeren veya
içermeyen) karşılaştıran ayrı bir çalışmada, lamivudin ve zidovudin ile tedavi edilen hastalar
ile karşılaştırıldığında (%47), abakavir ve lamivudin (%71) veya abakavir ve zidovudin (%60)
ile tedavi edilen hastaların daha yüksek bir oranı 48 haftada HIV-1 RNA ≤400 kopya/ml
değerine sahip olmuştur [p=0,09, tedavi amaçlı analiz]. Benzer şekilde, abakavir içeren
kombinasyonlarla tedavi edilen çocukların daha yüksek oranlarında 48 haftada HIV-1 RNA
≤50 kopya/ml olmuştur (sırasıyla %53, %42 ve %28, p=0,07).
Bir farmakokinetik çalışmada (PENTA 15), 12 aylıktan küçük ve virolojik kontrol sağlanmış
dört hasta günde iki kez abakavir + lamivudin oral çözeltiden günde bir kez rejimine geçiş
yapmıştır. Hafta 48’de üç hastada viral yük tespit edilemez iken bir hastada plazmatik HIV-
RNA 900 kopya/ml olmuştur. Bu kişilerde herhangi bir güvenlilik endişesi gözlenmemiştir.
155.2. Farmakokinetik özellikler
Genel özellikler
Emilim:
Abakavir, oral uygulamayı takiben hızla ve iyi emilir. Oral abakavirin erişkinlerde mutlak
biyoyararlanımı %83 civarındadır. Oral uygulamayı takiben maksimum serum
konsantrasyonuna (C ) ulaşmak için ortalama süre (t ), tablet formunda ve solüsyon
maks maks
formunda sırasıyla yaklaşık 1,5 saat ve 1,0 saattir.
Günde iki kez 300 mg tedavi dozunda uygulanan abakavirin ortalama kararlı durum C ve
maks
C ’i sırasıyla yaklaşık 3,00 mikrogram/ml (%30) ve 0,01 mikrogram/ml (%99) olmuştur. 12
min
saatlik doz aralığında ortalama EAA değeri yaklaşık 6,02 mikrogram.saat/ml’dir (%29) ve bu
yaklaşık 12,0 mikrogram.saat/mL’nin günlük EAA değerine eştir. Oral solüsyonun C
maks
değeri tabletinkinden hafifçe daha yüksektir. 600 mg abakavir tablet dozundan sonra ortalama
abakavir C değeri yaklaşık 4,26 mikrogram/ml (%28) ve ortalama kararlı durum EAA’sı
maks
yaklaşık 11,95 mikrogram.saat/ml’dir (%21).
Yemekle birlikte kullanımı, abakavirin emilimini geciktirir ve C ’ını azaltır, fakat toplam
maks
plazma konsantrasyonlarını (EAA) etkilemez. Bu nedenle, abakavir yemekle birlikte veya aç
karnına alınabilir.
Ezilen tabletlerin az miktar yarı katı yiyecekle veya sıvı ile alınmasının farmakokinetik kalite
üzerinde bir etkisi olması beklenmez; dolayısıyla klinik etkiyi değiştirmesi beklenmez. Bu
sonuca, hastanın tabletin tamamını ezdiği ve bekletmeden aldığı varsayılarak fizikokimyasal
va farmakokinetik verilere dayanılarak varılmıştır.
Dağılım:
İntravenöz uygulamayı takiben, abakavirin serbest olarak vücut dokularına geçtiğini gösterir
şekilde, görünür dağılım hacmi yaklaşık 0,8 l/kg olmuştur.
HIV enfeksiyonu olan hastalarda yapılan çalışmalar abakavirin %30 ile %44 arasında değişen
BOS/plazma EAA oranıyla beyin-omurilik sıvısına (BOS) iyi penetre olduğunu göstermiştir.
Günde iki kez 600 mg abakavir uygulandığında gözlenen pik konsantrasyon değerleri, 0,08
mikrogram/ml veya 0,26 mikromol düzeyindeki abakavir EC ’sinden 9 kat daha yüksek
50
olmuştur.
İn vitro plazma protein bağlanma çalışmaları, abakavirin terapötik dozlarda insan plazma
proteinlerine yalnızca düşük ila orta derecede (yaklaşık %49 oranında) bağlandığını gösterir.
Bu durum, plazma protein bağlama yerinden ayrılma nedeniyle olan ilaç etkileşimleri
olasılığının düşük olduğuna işaret eder.
Biyotransformasyon:
Abakavir esas olarak karaciğerde metabolize olur; uygulanan dozun %2’sinden azı
değişmemiş halde böbrekten atılır. İnsanda temel metabolizma yolları alkol dehidrogenaz ve
uygulanan dozun yaklaşık %66’sını oluşturan 5'-karboksilik asidi ve 5'-glukuronidi meydana
getiren glukuronidasyondur. Bu metabolitler idrarla atılır.
Eliminasyon:
Abakavirin ortalama yarılanma ömrü 1,5 saattir. Günde iki kez 300 mg dozunda oral yolla
uygulanan abakavirin çoklu dozlarından sonra anlamlı bir ilaç birikimi olmamıştır.
Abakavirin atılımı, oluşan metabolitlerin esas olarak idrarla atıldığı karaciğer metabolizması
16ile gerçekleşir. Uygulanan abakavir dozunun yaklaşık %83’ü idrarda metabolitler ile
değişmemiş abakavir şeklindedir; gerisi feçesle atılır.
Hücre içi farmakokinetiği:
24 saatlik örnekleme periyodundan önce yalnızca 1 kez 300 mg doz ile günde iki kez 300 mg
abakavir alan HIV ile enfekte 20 hastada yapılan bir çalışmada, 2,6 saat olan geometrik
ortalama abakavir plazma yarılanma ömrü ile karşılaştırıldığında kararlı durumdaki geometrik
ortalama terminal karbovir trifosfat hücre içi yarılanma ömrü 20,6 saat olmuştur . HIV ile
enfekte 27 hastada yapılan bir çapraz çalışmada, hücre içi karbovir trifosfat maruziyetleri
günde iki kez 300 mg rejimi ile karşılaştırıldığında günde bir kez 600 mg abakavir rejimi için
daha yüksek olmuştur (EAA + %32, C + %99 ve C + %18) .
24, kararlı durum maks24, kararlı durum dip değer
Genel olarak bu veriler, HIV ile enfekte hastaların tedavisinde günde bir kez 600 mg abakavir
kullanımını desteklemektedir. Ek olarak, günde bir kez verilen abakavirin etkililiği ve
güvenliliği bir pivotal klinik çalışmada gösterilmiştir (CNA30021 – Bölüm 5.1’deki klinik
deneyim bilgilerine bakınız).
Doğrusallık/Doğrusal olmayan durum:
Abakavir, terapötik doz aralığını içeren bir doz aralığında doğrusal farmakokinetik gösterir.
Hastalardaki karakteristik özellikler
Böbrek yetmezliği
Abakavir, başlıca karaciğer tarafından metabolize edilir ve abakavirin yaklaşık %2’si idrara
değişmeden atılır. Son evre böbrek hastalığı olan hastalarda abakavirin farmakokinetiği
normal renal fonksiyona sahip hastalardakine benzerdir. Böbrek disfonksiyonuna sahip
hastalarda ZIAGEN için doz ayarlaması gerekli değildir. Bununla birlikte, ZIAGEN’i son
evre böbrek hastalığı olan hastalarda kullanmaktan kaçınılmalıdır (bkz. Bölüm 4.2).
Karaciğer yetmezliği
Abakavir, başlıca karaciğer tarafından metabolize edilir. Abakavirin farmakokinetiği 600
mg’lık tekli doz alan hafif hepatik bozukluğu olan (Child-Pugh skoru 5-6) hastalarda
araştırılmıştır; ortalama EAA değeri 24,1 mikrogram.saat/ml’dir (10,4 ila 54,8). Bulgular
abakavir EAA’sında ortalama (%90 GA) 1,89 katlık [1,32; 2,70] ve eliminasyon yarılanma
ömründe 1,58 [1,22; 2,04] katlık bir artış göstermiştir. Abakavir maruziyetinde önemli
değişkenlik nedeniyle hafif hepatik bozukluğu olan hastalarda dozajın azaltılmasına ilişkin bir
öneri mümkün değildir.
Orta ila şiddetli karaciğer yetmezliği olan hastalarda abakavir önerilmemektedir.
Pediyatrik popülasyon
Çocuklarda yürütülen klinik çalışmalara göre, çocuklara uygulanan oral solusyon ve tablet
formülasyonu ile abakavir hızla ve iyi düzeyde emilir. Plazma abakavir maruziyetinin, aynı
dozda uygulandığında, her iki formülasyon için aynı olduğu gösterilmiştir. Önerilen dozaj
rejimine göre abakavir oral çözeltisini alan çocuklar yetişkinlere benzer plazma abakavir
maruziyeti elde eder. Önerilen dozaj rejimine göre abakavir oral tabletleri kullanan çocuklar,
tablet formülasyonu ile daha yüksek mg/kg dozlar uygulandığından, oral çözelti alan
çocuklardan daha yüksek plazma abakavir maruziyeti elde eder.
17Üç aylıktan küçük bebeklerde ZIAGEN kullanımını önermek için yeterli güvenlilik verisi
yoktur. Mevcut kısıtlı veriler, 30 günlükten küçük yenidoğanlarda 2 mg/kg’lık bir oral çözelti
dozunun daha büyük çocuklara uygulanan 8 mg/kg oral çözelti dozuna benzer veya daha
yüksek EAA’lar sağladığını göstermektedir.
Farmakokinetik verileri 12 yaş altındaki çocukların kaydedildiği 3 farmakokinetik çalışmadan
(PENTA 13, PENTA 15 ve ARROW PK alt çalışması) elde edilmiştir. Veriler aşağıdaki
tabloda gösterilmektedir:
Çalışmalarda günde bir kez ve günde iki kez oral uygulama için kararlı durum plazma
abakavir EAA (0-24) (mikrogram.saat/ml) ve istatistiksel karşılaştırmaların özeti
Abakavir Abakavir Günde iki kereye
Çalışma Yaş 16 mg/kg günde 8 mg/kg Günde İki kıyasla bir kere
Grubu bir kez doz Kez Doz Uygulama karşılaştırma GLS
uygulama Geometrik ortalama oranı (%90
geometrik Ortalaması (%95 GA)
ortalaması (%95 GA)
GA)
ARROW 3 ila 12 15,3 15,60 0,98
PK alt yaş (13,3-17,5) (13,7-17,8) (0,89, 1,08)
çalışması (N=36)
Kısım 1
PENTA 13 2 ila 12 13,4 9,91 1,35
yaş (11,8-15,2) (8,3-11,9) (1,19-1,54)
(N=14)
PENTA 15 3 ila 36 11.6 10,90 1,07
ay (9,89-13,5) (8,9-13,2) (0,92-1,23)
(N=18)
PENTA 15 çalışmasında, günde iki kereden günde bir kere rejime geçirilen 12 aylıktan küçük
dört gönüllünün geometrik ortalama plazma abakavir EAA (0-24) (%95 GA) değeri (bkz.
Bölüm 5.1) günde bir kez doz uygulamada 15,9 (8,86, 28,5) mikrogram.saat/ml ve günde iki
kez doz uygulamada 12,7 mikrogram.saat/mL’dir (6,52, 24,6).
Geriyatrik popülasyon
Abakavirin farmakokinetiği 65 yaş üzerindeki hastalarda araştırılmamıştır.
5.3. Klinik öncesi güvenlilik verileri
Abakavir bakteriyel testlerde mutajenik olmamakla beraber in vitro insan lenfosit kromozom
aberasyon tayininde, fare lenfoma tayininde ve in vivo mikronükleus testinde etkinlik
göstermiştir. Bu durum, diğer nükleozit analoglarının bilinen etkinliği ile uyumludur. Bu
sonuçlar, abakavirin yüksek test konsantrasyonlarında hem in vitro hem de in vivo kromozom
hasarına neden olma durumuaçısından zayıf potansiyele sahip olduğunu göstermektedir.
Fare ve sıçanlarda oral uygulanan abakavirin karsinojenisite çalışmaları, habis ve habis
olmayan tümörlerin insidansında bir artış göstermiştir. Habis tümörler her iki türde
erkeklerde prepüsyal bezlerde ve dişilerde klitoris bezlerinde ve sıçanlarda erkeklerin tiroit
bezinde ve dişilerin karaciğer, mesane, lenf düğümleri ve deri altında oluşmuştur.
18Bu tümörlerin çoğu, farelerde 330 mg/kg/gün ve sıçanlarda 600 mg/kg/gün olan en yüksek
abakavir dozunda oluşmuştur. Farklı olarak, farelerde prepüsyal (sünnet derisiyle ilgili) bezi
tümörü 110 mg/kg’da meydana gelmiştir. Fare ve sıçanlarda etki görülmeyen sistemik
maruziyet seviyesi, insanlarda tedavi sırasındaki sistemik maruziyetin 3 ve 7 katına eşittir.
İnsanlarda karsinojenik potansiyeli bilinmemekle birlikte bu veriler, potansiyel klinik yararın
insanlardaki karsinojenik riskinden daha ağır bastığını göstermektedir.
Klinik öncesi toksikoloji çalışmalarında, abakavir tedavisinin sıçanlarda ve maymunlarda
karaciğer ağırlıklarını artırdığı gösterilmiştir. Bunun klinik anlamı bilinmemektedir. Klinik
çalışmalardan abakavirin hepatotoksik olduğuna dair bir kanıt yoktur. Ayrıca, abakavir
metabolizmasının oto-indüksiyonu veya hepatik metabolize olan diğer tıbbi ürünlerin
metabolizmasının indüksiyonu insanlarda gözlenmemiştir.
Fare ve sıçanlarda iki yıl abakavir uygulamasını takiben kalpte hafif miyokardiyal
dejenerasyon gözlemlenmiştir. Sistemik maruziyet, insanda beklenen sistemik maruziyetin 7
ila 24 katına eşdeğerdir. Bu bulgunun klinik önemi bilinmemektedir.
Üreme toksisitesi çalışmalarında, sıçanlarda embriyo ve fötal toksisite gözlemlenmiştir ancak
bunlar tavşanlarda gözlemlenmemiştir. Bu bulgular azalmış fetal vücut ağırlığı, fetal ödem,
iskelet varyasyonları/malformasyonlarında artış, intra-uterin erken ölümler ve ölü doğumu
içermektedir. Bu bulgulara istinaden abakavirin teratojenik potansiyeliyle ilgili sonuca
varılamamaktadır.
Sıçanlarda yürütülen fertilite çalışması abakavirin erkek ve dışı fertilitesi üzerinde etkisi
olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Mikrokristalin selüloz
Sodyum nişasta glikolat (tip A)
Magnezyum stearat
Kolloidal susuz silika
Tablet kaplaması:
Triasetin
Metilhidroksipropilselüloz
Titanyum dioksit (E171)
Polisorbat 80
Sarı demir oksit (E172)
6.2. Geçimsizlikler
Geçerli değildir.
6.3. Raf ömrü
36 ay
196.4. Saklamaya yönelik özel tedbirler
30 ºC’nin altında oda sıcaklığında saklanmalıdır.
6.5. Ambalajın niteliği ve içeriği
Çocuk emniyetli, bastırılarak açılan blisterde, karton kutu içinde 60 adet tablet bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. Ve Tic. A.Ş.
Esentepe Mah. Bahar Sk. Özdilek River Plaza
Vyndham Grand No: 13 İç Kapı No: 61 Şişli/İstanbul
Telefon: 0 212 339 44 00
Faks: 0 212 339 45 00
8. RUHSAT NUMARASI
111/70
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.01.2002
Ruhsat yenileme tarihi: 06.01.2016
10. KÜB’ÜN YENİLENME TARİHİ
20