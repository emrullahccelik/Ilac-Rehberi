KISA ÜRÜN BİLGİSİ
1. BEŞERİ TIBBİ ÜRÜNÜN ADI
MULTANZİM Draje
2. KALİTATİF VE KANTİTATİF BİLEŞİM
Her bir enterik kaplı drajede;
Etkin madde:
Pankreatin………....300 mg*1
- Amilaz ………. en az 9000 FIP ünitesi
- Lipaz ………... en az 8000 FIP ünitesi
- Proteaz……….. en az 500 FIP ünitesi
Safra disperti……….50 mg*2
*1,*2: Aktif madde %100 potens üzerinden hesaplanmıştır.
Yardımcı maddeler:
Laktoz…………….32 mg
Sukroz ……….262,10 mg
Yardımcı maddeler için 6.1’e bakınız
3. FARMASÖTİK FORM
Enterik kaplı draje
Beyaz, homojen kaplı, düzgün, yuvarlak ve bikonveks drajeler.
4. KLİNİK ÖZELLİKLER
4.1. Terapötik endikasyonlar
MULTANZİM,
- Yaşlanmaya bağlı ve fonksiyonel olarak sindirim sisteminde ortaya çıkan hazım
bozukluklarının giderilmesinde,
- Karaciğer, safra ve pankreasın aktivitelerine yardımcı olarak,
- Gaz ifrazı (meteorizm), gaz sancısı, şişkinlik hissi, safra kesesi hiperfonksiyonu ve
hiperkinezileri, kronik kabızlık, kistik fibroz, kronik pankreatit, pankreatektomi sonrası,
pankreas kanseri nedeni ile gelişmiş duktal obstrüksiyon, pankreas yetmezlikleri,
malabsorbsiyon sendromu ile birlikte görülen steatore, gastrektomi sonrası (billroth II ve
total) ve pankreas yetmezliği ile ilgili araştırmalarda karşılaştırma indeksi olarak,
- Abdominal radyolojik incelemelerden 2 ila 3 gün önce karın gazlarının giderilmesi amacı
ile kullanılır.
4.2. Pozoloji ve uygulama şekli
Pozoloji/Uygulama sıklığı ve süresi
Dozaj her hastaya göre bireysel olarak saptanmalıdır.
1MULTANZİM Draje, doktor tarafından başka şekilde önerilmediği takdirde; yetişkinler için
genelde önerilen dozaj, yemeklerden önce veya yemek esnasında 2 - 3 draje olarak oral yoldan
uygulanır. Eğer doz arttırılması gerekli ise, yanıtın dikkatli gözlemi ile yavaş yavaş
arttırılmalıdır.
MULTANZİM dozu uygulanırken hastaların yeterli hidrasyonunun sağlanması önemlidir.
Uygulama şekli:
MULTANZİM Draje, oral yoldan çiğnenmeden bütün olarak biraz sıvı yardımıyla yutularak
kullanılır.
Özel popülasyonlara ilişkin ek bilgiler:
Böbrek/karaciğer yetmezliği:
Hiperürikozüri meydana gelebileceğinden böbrek yetmezliği olan hastalarda dikkatli
kullanılmalıdır.
Pediyatrik popülasyon:
Doz değişikliğine gerek yoktur.
Geriyatrik popülasyon:
Doz değişikliğine gerek yoktur.
4.3. Kontrendikasyonlar
MULTANZİM, etkin maddeye veya içeriğindeki maddelerden herhangi birine karşı bilinen
aşırı duyarlılığı olan hastalarda kontrendikedir.
Domuz pankreatik enzimlere aşırı duyarlılığı olan hastalarda kullanılmamalıdır.
4.4. Özel kullanım uyarıları ve önlemleri
Pankreatin, asitler tarafından inaktive edilir; kırılarak ya da çiğnenerek kullanılmamalıdır.
Yüksek dozlar ile kolonda, bazıları cerrahi gerektiren fibrotik yapılar rapor edilmiştir; özellikle
kistik fibrozisi olan çocuklarda dikkatle kullanınız. Dozu ayarlarken dikkatli olunuz.
Pankreatik ekzokrin ikame tedavi geciktirilmemeli veya primer hastalık tedavi edilmelidir.
Aşırı mide asit sekresyonu bulunanlarda veya tedaviden beklenilen sonuç alınmayan hastalarda
drajeler antasid veya bir H –reseptör antagonisti ile (simetidin SKF) birlikte verilmelidir.
2
Ayrıca pankreatik bikarbonat yetersizliği olan hastalarda, steatoreyi kontrol için bir antasid ile
birlikte verilmelidir.
Duyarlılık belirtileri görüldüğünde ilaç alımı kesilmelidir. Oral yolla demir tedavisi görenlerde
pankreatik ekstrelerin birlikte verilmesi halinde, tedaviden beklenen sonuç gecikmelidir.
Safra asidi içerdiğinden tam safra tıkanması, sarılık gibi durumlarda kullanımından
sakınılmalıdır.
2MULTANZİM, her bir drajede 32 mg laktoz ve 262,10 mg sukroz içerir. Eğer daha önceden
doktorunuz tarafından bazı şekerlere karşı intoleransınız olduğu söylenmişse bu tıbbi ürünü
almadan önce doktorunuzla temasa geçiniz.
4.5. Diğer tıbbi ürünler ile etkileşimler ve diğer etkileşim şekilleri
Demir preparatlarının emilimini ve etkisini azaltabilir
Özel popülasyonlara ilişkin ek bilgiler
Hiç bir etkileşim çalışması yapılmamıştır.
Pediyatrik popülasyon
18 yaşın altında kullanımına ilişkin veri yoktur ve ek etkileşim verileri bulunmamaktadır.
4.6. Gebelik ve laktasyon
Genel tavsiye:
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hastalar MULTANZİM tedavisi sırasında hamile kalırlarsa ya da hamile kalmayı planlıyorlarsa
doktorlarına haber vermelidirler. İnsanlarda yeterli veri mevcut olmadığı için, MULTANZİM
hamilelikte yalnızca eğer beklenen yarar fetusa olan potansiyel zarardan daha fazlaysa
kullanılmalıdır.
Gebelik dönemi
MULTANZİM’in gebe kadınlarda kullanımına ilişkin yeterli veri mevcut değildir. Bu nedenle,
potansiyel yararları potansiyel riskleri geçerli kılmadığı sürece pankreas enzimleri gebelik
sırasında kullanılmamalıdır.
Laktasyon dönemi
MULTANZİM’in anne sütüne geçip geçmediği bilinmemektedir. Bu nedenle, potansiyel
yararları potansiyel riskleri geçerli kılmadığı sürece pankreas enzimleri emzirme sırasında
kullanılmamalıdır.
Üreme yeteneği/Fertilite
Yeterli klinik çalışma bulunmamaktadır.
4.7. Araç ve makine kullanımı üzerindeki etkiler
MULTANZİM’in araç ve makine kullanımı üzerine herhangi bir olumsuz etkisi
bildirilmemiştir.
4.8. İstenmeyen etkiler (sıklık ve şiddet)
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (eldeki verilerden hareketle
tahmin edilemiyor)
3Bağışıklık sistemi bozuklukları
Bilinmiyor: Deride kızarma, öksürük ve göz yaşarması gibi aşırı duyarlılık reaksiyonları
görülebilir.
Metabolizma ve beslenme hastalıkları
Bilinmiyor: Çok yüksek dozların gerekli olduğu durumlarda (örneğin kistik fibroz vakaları)
hiperürisemi görülebilir.
Sinir sistemi bozuklukları
Bilinmiyor: Ağrı
Gastrointestinal hastalıkları
Çok yaygın: Gastrointestinal hastalıklar çoğunlukla altta yatan hastalıkla ilişkilendirilir. Benzer
ya da daha düşük etkiler plasebo ile karşılaştırıldığında abdominal ağrı bildirilmiştir.
Yaygın: Bulantı, kusma, kabızlık, diyare ve karın şişliği
Bilinmiyor: Kramp, perianal iritasyon/ inflamasyon (büyük dozlarda), ağızda iritasyon,
flatülans, melena, kilo kaybı, fibrotik striktür ve yağımsı dışkı
Kistik fibrozlu çocuklarda, özellikle pankreatik enzimlerin yüksek dozları ile tedavi ediliyorlar
ise izole vakalarda bazı intestinal bölgelerde daralma (ileoçekal bölge, çıkan kolon)
bildirilmiştir.
Deri ve derialtı doku hastalıkları
Yaygın: Deri döküntüsü
Yaygın olmayan: Ürtiker ve kaşıntı
Solunum, göğüs bozuklukları ve mediastinal hastalıklar
Bilinmiyor: Öksürük, nefes darlığı, bronkospazm
Üriner sistem bozuklukları
Seyrek: Anüs etrafında iritasyon bildirilmiştir.
Bilinmiyor: Hiperürikozüri
4.9. Doz aşımı ve tedavisi
Aşırı dozdaki pankreatin, hiperürikozüri, hiperürisemi ve laksatif bir etki meydana getirebilir.
Doz aşımı durumunda enzim tedavisinin derhal kesilmesi, rehidrasyonun garantiye alınması ve
destekleyici tedavinin uygulanması önerilmektedir. Doz aşımı ile ciddi toksisite görülmesi
beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Pankreas enzimleri
ATC kodu: A09AA02
Pankreatin konsantre bir pankreatik enzimdir. Yağların gliserol ve yağ asitlerine
hidrolizasyonunu, proteinlerin sekonder ve diğer türlerine değişmelerini, nişastaların dekstrin
ve şekerlere dönüşmelerini sağlar. Pankreatin uygulanımını takiben feçeste yağ ve azot
içeriğinde azalma meydana gelir.
4Pankreatik enzimler normalde yüksek miktarlarda salgılanırlar. Lipaz ve proteolitik enzimlerin
salgılanmasında ancak %90 veya daha fazla azalma olduğunda steatore ve malabsorbsiyon
gelişir. Yemekten sonra her saat için duodenuma yaklaşık 8000 ünite lipaz salgılanması
gerektiği tesbit edilmiştir.
Safra disperti, intestinal kanalda safra yetmezliği gösteren durumların düzeltilmesi amacı ile
kullanılır. Uygulanımının en önemli yararlılığı kronik kabızlığı, azalmış intestinal peristaltizmi
düzelterek gidermesidir.
5.2. Farmakokinetik özellikler
Emilim:
Yapılan hayvan çalışmaları bozulmamış enzimlerin absorbsiyonunu göstermemiştir, bu nedenle
farmakokinetik çalışmalar yapılmamıştır. Pankreatik enzim suplemanlarının etkilerini
göstermeleri için absorbsiyonları gerekmez.
Dağılım:
Tüm terapötik etkilerini gastrointestinal bölgenin lümeni içerisinde gösterirler.
Biyotransformasyon
Pankreatik enzim suplemanları protein olmalarından dolayı peptid ve aminoasit olarak absorbe
olmadan önce gastrointestinal kanaldan geçerek proteolitik sindirime uğrarlar. Pankreatik
sindirim ürünleri doğrudan absorbe olur ya da bağırsak enzimleri ile ileri hidrolize uğrar.
Eliminasyon:
Pankreatin feçesle atılır
5.3. Klinik öncesi güvenlilik verileri
Bilgi mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek
Laktoz
Magnezyum stearat
Nişasta
Film Kaplama
Selüloz asetat ftalat
Dietil ftalat
Etil asetat
İsopropil alkol
Draje Kaplama
Sukroz
Talk
Jelatin toz (Tip B)
Titanyum dioksit
Karnauba mumu
56.2. Geçimsizlikler
Preparatın farmasötik açıdan herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel uyarılar
25°C' nin altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
30 ve 60 drajelik blister ambalajlarda kullanıma sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Actavis İlaçları A.Ş.
Gültepe Mah. Polat İş Merkezi 34394 Levent-Şişli / İSTANBUL
Tel: 0212 316 67 00
Faks:0212 264 42 68
8. RUHSAT NUMARASI
90/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 02.07.1968
Ruhsat yenileme tarihi:
10. KÜB’ÜN YENİLEME TARİHİ
6