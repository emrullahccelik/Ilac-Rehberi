KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANDROCUR® 100 mg tablet
2. KALİTATİF VE KANTİTATİF BİLEŞİM
Etkin madde: Her bir tablet 100 mg siproteron asetat içerir.
Yardımcı maddeler: Her bir tablet 192 mg laktoz monohidrat (182,4 mgsığır kaynaklı
laktoz) içermektedir.
Tüm yardımcı maddeler için 6.1’e bakınız.
3. FARMASÖTİK FORM
Tablet.
Bir yüzü çentikli, çentiğin her iki yüzünde “LA” kabartısı ve diğer yüzde düzgün bir altıgen
olan beyaz ila hafif sarımsı tablet. Tablet iki eşit parçaya bölünebilir.
4. KLİNİK ÖZELLİKLER
4.1 Terapötik endikasyonlar
Ameliyat edilemeyen prostat karsinomunda antiandrojen tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
Günde 2-3 kez, 1 tablet ANDROCUR® 100 mg (= 200 - 300 mg). Günlük maksimum doz 300
mg.
İyileşme ya da remisyon görüldükten sonra tedaviye ara verilmemeli ya da doz
azaltılmamalıdır.
GnRH-agonistleri ile kombine tedavide, başlangıçta yükselen androjen düzeylerine karşı:
Önerilen doz şudur: Başlangıçta 5-7 gün süre ile günde 2 kez tek başına 1 tablet (= 200 mg)
ANDROCUR® 100 mg, daha sonra 3-4 hafta süre ile günde 2 kez 1 tablet ANDROCUR® 100
mg (=200 mg) ruhsat sahibi tarafından önerilen dozda bir GnRH-agonisti ile birlikte (GnRH
agonisti ürün bilgilerine bakınız).
Orşiektomi geçiren veya GnRH agonistleri ile kombine tedavi uygulanan hastalarda sıcak
basmalarını tedavi etmek için:
Günde ½ - 1 ½ tablet ANDROCUR® 100 mg (50-150 mg), şayet gerekli ise doz tedricen
günde 3 defa 1 tablet’e kadar (300 mg) arttırılabilir.
Uygulama şekli:
Tabletler yemeklerden sonra yeterli miktarda sıvı ile alınmalıdır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda, doz ayarlamasına gerek olduğunu
destekleyen veri bulunmamaktadır.
Karaciğer yetmezliği: ANDROCUR®’un, karaciğer yetmezliği bulunan hastalarda kullanımı
karaciğer fonksiyon değerleri normale dönmedikçe kontrendikedir.
1 / 10Pediyatrik popülasyon: Güvenlilik ve etkililiğine dair yeterli veri bulunmadığı için, erkek
çocuklarda ve 18 yaş altındaki adolesanlarda kullanımı önerilmez.
Geriyatrik popülasyon: Yaşlılarda, doz ayarlaması gerektiğini destekleyen veri
bulunmamaktadır.
4.3 Kontrendikasyonlar
• Karaciğer hastalıkları,
• Dubin-Johnson Sendromu ve Rotor Sendromu,
• Malign tümörler (prostat karsinomu haricinde)
• Geçirilmiş veya mevcut karaciğer tümörleri (yalnızca bu tümörler prostat karsinomu
metastazlarına bağlı değilse),
• Meninjiyom varlığı veya öyküsü,
• Kilo kaybına neden olan hastalıklar (ameliyat edilemeyen prostat kanseri haricinde),
• Ağır kronik depresyon,
• Mevcut tromboembolik süreçler,
• ANDROCUR®’un formülündeki maddelerden herhangi birine karşı aşırı duyarlılık.
4.4 Özel kullanım uyarıları ve önlemleri
Karaciğer
ANDROCUR® ile tedavi edilen hastalarda, sarılık, hepatit ve karaciğer yetmezliğini içeren
direkt karaciğer toksisitesi gözlemlenmiştir. 100 mg ve üzeri dozlarda ölümle sonuçlanan
vakalar da bildirilmiştir. Bildirilen ölümcül olguların çoğu ilerlemiş prostat karsinomu olan
erkeklerdir. Toksisite doza bağlıdır ve genellikle tedaviye başladıktan aylar sonra gelişir.
Karaciğer fonksiyon testleri tedaviye başlamadan önce, tedavi sırasında düzenli aralıklarla ve
hepatotoksisiteyi düşündüren semptom ve işaretler ortaya çıktığında yapılmalıdır.
Hepatotoksisite doğrulandığında veya metastatik hastalık gibi başka bir nedenle
açıklanamadığında, ANDROCUR® tedavisi kesilir; başka bir nedenin varlığında ise sadece
beklenen fayda riskten fazla ise ANDROCUR® tedavisine devam edilmelidir.
ANDROCUR® kullanımından sonra, yaşamı tehdit edebilecek intraabdominal kanamalara yol
açabilen benign ve malign karaciğer tümörleri gözlenmiştir. Şiddetli üst batın şikayetleri,
karaciğer büyümesi veya intraabdominal kanama belirtileri görüldüğünde, ayırıcı tanıda
karaciğer tümörü de düşünülmelidir.
Meninjiyom
Siproteron asetat kullanımıyla bağlantılı olarak, meninjiyomların (tekli ve çoklu) oluşumu,
esas olarak günde 25 mg ve üzeri dozlarda bildirilmiştir. Meninjiyom riski, artan kümülatif
siproteron asetat dozları ile artar. Yüksek kümülatif dozlara, uzun süreli kullanım (birkaç yıl)
ile veya yüksek günlük dozlar ile daha kısa sürede ulaşılabilir. Hastalar, meninjiyom için
klinik uygulamalara göre takip edilmelidir. ANDROCUR® ile tedavi edilen bir hastaya
meninjiyom teşhisi konulursa, ANDROCUR® ve siproteron asetat içeren diğer tıbbi ürünler
ile tedavi kalıcı olarak kesilmelidir (bkz. Bölüm 4.3 Kontrendikasyonlar).
Siproteron tedavisi kesildikten sonra meninjiyom riskinin azalabildiğine dair bazı kanıtlar
bulunmaktadır.
Tromboembolik olaylar
2 / 10ANDROCUR® kullanan hastalarda tromboembolik olaylar gözlenmiştir, ancak nedensel bir
ilişki ortaya konamamıştır. Arteryel veya venöz trombotik/tromboembolik olay (derin ven
trombozu, pulmoner emboli, miyokard enfarktüsü gibi) veya serebrovasküler olay öyküsü
veya ilerlemiş maligniteleri olan hastalarda tromboembolik olay riski daha yüksektir.
Tromboembolik süreç öyküsü veya orak hücreli anemi veya damar değişikliklerinin eşlik
ettiği ağır diyabeti olan ameliyat edilemeyen prostat karsinomlu hastalarda ANDROCUR®
tedavisinin yarar ve riski bireysel olarak özenle değerlendirilmelidir.
Anemi
ANDROCUR®’un uzun süreli tedavisi sırasında anemi bildirilmiştir. Dolayısıyla tedavi
sırasında kırmızı kan hücresi sayısı düzenli olarak kontrol edilmelidir.
Diyabet
ANDROCUR®, karbonhidrat metabolizmasını etkileyebileceği için diyabetli hastada sıkı tıbbi
gözetim gereklidir. Oral antidiyabetiklere veya insüline yönelik ihtiyaç değişebileceği için,
tüm diyabetli hastalarda karbonhidrat metabolizması parametreleri tedaviden önce veya tedavi
sırasında düzenli olarak incelenmelidir. Ayrıca bkz. Bölüm 4.5 Diğer tıbbi ürünlerle
etkileşimler ve diğer etkileşim şekilleri.
Nefes darlığı
Yüksek doz ANDROCUR® tedavisi altında bazı hastalarda nefes darlığı hissi oluşabilir. Bu
gibi vakalarda ayırıcı tanıda progesteron ve sentetik progestagenlerin, hipokapni ve kompanse
respiratuar alkalozun eşlik ettiği ve tedavisine gerek olmadığı düşünülen, solunumu uyarıcı
etkileri de düşünülmelidir.
Adrenokortikal fonksiyon
Klinik öncesi çalışmalar, yüksek dozda ANDROCUR®’un kortikoid benzeri etkisine bağlı
olası bir süpresyona işaret ettiğinden tedavi sırasında adrenokortikal fonksiyon düzenli olarak
kontrol edilmelidir (bkz. Bölüm 5.3 Klinik öncesi güvenlilik verileri).
Laktoz
ANDROCUR® 100, tablet başına 182,4 mg laktoz içermektedir. Nadir kalıtımsal galaktoz
intoleransı, Lapp laktoz yetmezliği ya da glukoz galaktoz malabsorpsiyon problemi olan
hastaların bu ilacı kullanmaması gerekir.
4.5 Diğer tıbbi ürünlerle etkileşimler ve diğer etkileşim şekilleri
Diyabet
Günde 100 mg’ın üç katı olan yüksek terapötik siproteron asetat dozlarında, siproteron asetat
CYP2C8’i inhibe edebilir (aşağıya bakınız). Tiazolidinedonlar (yani pioglitazon ve
rosiglitazon antidiyabetikleri) CYP2C8 substratlarıdır; bu antidiyabetiklerin kandaki artan
düzeyleri doz ayarlaması gerektirebilir.
Klinik etkileşim çalışmaları yapılmamış olmasına karşın, siproteron asetat CYP3A4
tarafından metabolize edildiği için ketokonazol, itrakonazol, klotrimazol, ritonavir ve diğer
güçlü CYP3A4 inhibitörlerinin siproteron asetatın metabolizmasını inhibe etmesi
beklenmektedir. Diğer taraftan CYP3A4’yı indükleyen örn. rifampisin, fenitoin ve sarı
kantaron (St. Johns) otu içeren ürünler siproteron asetat düzeylerini azaltabilirler.
3 / 10İn vitro inhibisyon çalışmaları, günde 3 kez 100 mg düzeyinde uygulanan yüksek terapötik
siproteron asetat dozlarının sitokrom P450 enzimleri CYP2C8, 2C9, 2C19, 3A4 ve 2D6’yı
inhibe etmesinin mümkün olabileceğini göstermiştir.
Aynı metabolik yolu paylaştıkları için, primer olarak CYP 3A4 tarafından metabolize edilen
HMGCoA inhibitörleri (statinler) siproteron asetatın yüksek terapötik dozları ile birlikte
kullanıldığında statinlere bağlı miyopati veya rabdomiyoliz riski artabilir.
Özel popülasyonlara ilişkin ek bilgiler
Pediyatrik popülasyon: Pediyatrik popülasyonda ilaç etkileşimine dair çalışma
yapılmamıştır.
4.6 Gebelik ve laktasyon
Genel tavsiye:
ANDROCUR® 100 kadınlarda endike değildir.
Çocuk doğurma potansiyeli bulunan kadınlar / Doğum kontrolü (Kontrasepsiyon):
ANDROCUR® 100 kadınlarda endike değildir.
Gebelik dönemi:
ANDROCUR® 100 kadınlarda endike değildir.
Laktasyon dönemi:
ANDROCUR® 100 kadınlarda endike değildir.
Üreme yeteneği / Fertilite:
ANDROCUR® 100 kadınlarda endike değildir.
4.7 Araç ve makine kullanımı üzerindeki etkiler
ANDROCUR® yorgunluğa neden olabilir, zindeliği azaltabilir ve konsantrasyon yeteneğini
bozabilir. İşi fazla konsantrasyon gerektiren (makine operatörleri, kamyon sürücüleri gibi)
hastalar bu konuda uyarılmalı ve etkilenmişse araç veya makine kullanmamalıdır.
4.8 İstenmeyen etkiler
ANDROCUR® kullanan hastalarda en yaygın gözlemlenen advers ilaç reaksiyonları (ADR)
libidoda azalma, erektil fonksiyon bozukluğu ve spermatogenezin geri dönüşümlü
inhibisyonudur.
ANDROCUR® kullanan hastalardaki en ciddi ADR hepatik toksisite, intraabdominal
hemorajiye yol açabilen benign ve malign karaciğer tümörleri ve tromboembolik olaylardır.
ANDROCUR® ile bildirilen ADR’lerin sıklıkları aşağıdaki listede özetlenmiştir.
Advers reaksiyonlar, aşağıda sistem-organ sınıfı (MedDRA) ve sıklık derecesine göre
listelenmektedir. Sıklık dereceleri şu şekilde tanımlanmaktadır; çok yaygın (≥1/10), yaygın
(≥1/100, <1/10), yaygın olmayan (≥1/1.000, <1/100), seyrek (≥1/10.000 ila <1/1.000), çok
seyrek (<1/10.000), bilinmiyor (eldeki verilerden hareketle tahmin edilemiyor).
Klinik araştırmalardan ya da ANDROCUR® ile tedavi gören hastalardan elde edilen
pazarlama sonrası deneyim sırasında raporlanan advers ilaç reaksiyonları (ADR):
4 / 10(Kist ve polipler de dahil olmak üzere) iyi huylu ve kötü huylu neoplazmalar
Seyrek: Siproteron asetat kullanımı ile ilişkili tek ve çoklu meninjiyom oluşumu bildirilmiştir
(bkz. Bölüm 4.4 Özel kullanım uyarıları ve önlemleri)
Çok seyrek: Hayatı tehdit edici intra-abdominal hemoraja yol açabilen benign ve malign
karaciğer tümörleri (bkz. Bölüm 4.4 Özel kullanım uyarıları ve önlemleri)
Kan ve lenf sistemi hastalıkları
Bilinmiyor: Uzun süreli tedavi sırasında anemi (bkz. Bölüm 4.4 Özel kullanım uyarıları ve
önlemleri)
Bağışıklık sistemi hastalıkları
Seyrek: Aşırı duyarlılık reaksiyonu
Endokrin hastalıkları
Bilinmiyor: Adrenokortikal fonksiyon süpresyonu
Metabolizma ve beslenme hastalıkları
Yaygın: Uzun süreli tedavi sırasında vücut ağırlığında değişiklikler (esas olarak sıvı
tutulumuyla ilişkili kilo artışları).
Psikiyatrik hastalıklar
Yaygın: Depresif duygu durum, huzursuzluk (geçici)
Vasküler hastalıklar
Bilinmiyor: Nedensellik kurulmamış olsa da tromboembolik olaylar (bkz. Bölüm 4.4 Özel
kullanım uyarıları ve önlemleri).
Solunum, göğüs bozuklukları ve mediastinal hastalıklar
Yaygın: Nefes darlığı (bkz. Bölüm 4.4 Özel kullanım uyarıları ve önlemleri)
Gastrointestinal hastalıklar
Bilinmiyor: İntraabdominal kanama
Hepato-bilier hastalıklar
Yaygın: Sarılık, hepatit, hepatik yetmezlik dahil olmak üzere hepatik toksisite.100 mg ve
üzeri dozlarda ölümle sonuçlanan vakalar da bildirilmiştir. Çoğu ölümlü vaka, ileri evre
prostat karsinomu olan erkeklerde bildirilmiştir. Toksisite dozla ilgilidir ve genellikle tedavi
başladıktan birkaç ay sonra gelişmektedir.
Deri ve derialtı doku hastalıkları
Yaygın olmayan: Döküntü
Bilinmiyor: Cilt kuruluğuna yol açan sebum üretiminde azalma ve var olan akne vulgarisin
gelişmesinin yanı sıra geçici düzensiz dökülme ve vücut kıllarının büyümesinde azalma, saçlı
deri kıllarının uzamasında artış, saç renginde açılma ve kadın tipi kasık kıllarında büyüme
bildirilmiştir.
Kas-iskelet sistemi bozuklukları, bağ doku ve kemik hastalıkları
Bilinmiyor: Osteoporoz (uzun süreli androjen deprivasyonu sebebiyle)
5 / 10Üreme sistemi ve meme hastalıkları
Çok yaygın: Libidoda azalma, erektil disfonksiyon, cinsel istekte azalma ve gonadal
fonksiyon inhibisyonu (bu değişiklikler tedavi kesildikten sonra düzelir), spermatogenez
inhibisyonu (sperm sayısı ve ejakülasyon hacmi azalır)
Yaygın: Preparatın kesilmesi sonrasında genellikle düzelen jinekomasti (bazen memeye
dokunulduğunda hassasiyetle birlikte)
Seyrek: Galaktore ve hassas benign nodüller.
Genel bozukluklar ve uygulama bölgesine ilişkin hastalıklar
Yaygın: Ateş basması, terleme, halsizlik ve bitkinlik
ANDROCUR® tedavisi sırasında seksüel istek ve potens zayıflar, gonad fonksiyonu inhibe
olur. Bu değişiklikler tedavi kesildikten sonra düzelir.
Birkaç hafta içinde ANDROCUR®, antiandrojenik ve antigonadotropik etkinin bir sonucu
olarak, spermatogenezi inhibe eder. Spermatogenez tedavinin sonlandırılmasını takiben birkaç
ay içinde aşamalı olarak eski halini alır.
İnfertilite olağandır ve 8 hafta sonra azoospermi olabilir. Genellikle seminiferöz tübüllerde bir
miktar atrofi oluşur. Takip muayeneleri bu değişikliklerin geri dönüşümlü olduğunu,
spermatogenezin genellikle ANDROCUR® bıraktıktan yaklaşık 3-5 ay sonra veya bazı
kullanıcılarda 20 ay kadar sonra önceki durumuna geri döndüğünü göstermiştir. Bu
spermatogenezin çok uzun tedavi sonrasında dahi düzelip düzelmeyeceği bilinmemektedir.
Kusurlu embriyolara yol açabilen anormal spermlerin ANDROCUR® ile tedavi sırasında
üretildiğine dair kanıtlar bulunmaktadır.
ANDROCUR®, tedavinin sonlanmasıyla genellikle gerileyen jinekomastiye (kimi zaman
meme ucunda ağrılı duyarlılığın eşlik ettiği) neden olabilir.
Diğer antiandrojenik tedavilerde olduğu gibi erkek hastalarda ANDROCUR® ile uzun süre
androjen baskılanması osteoporoza neden olabilir.
Uzun süreli olarak (birçok yıl) 25 mg ve daha yüksek dozlarda ANDROCUR® kullanımının
meninjiyomlar ile ilişkili olduğu bildirilmiştir (bkz. Bölüm 4.3 Kontrendikasyonlar ve 4.4.
Özel kullanım uyarıları ve önlemleri).
Belli bir advers reaksiyonu tanımlamak adına en uygun MedDRA terimi (versiyon 8.0)
sıralanmıştır. Eşanlamlılar ya da ilişkili durumlar sıralanmamıştır ancak göz önünde
bulundurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı
6 / 10Tek bir uygulamayı takiben yürütülen akut toksisite çalışmaları, ANDROCUR®’un aktif
bileşeni siproteron asetatın pratikte nontoksik olarak sınıflandırılabileceğini göstermiştir.
Terapi için gerekli görülen dozun yanlışlıkla birkaç katının bir kerede alınmasının da herhangi
bir akut intoksikasyon riski yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Seks hormonları ve genital sistem modülatörleri, antiandrojenler
ATC kodu: G03HA01
Prostatik karsinom ve metastazları, genellikle androjen bağımlıdır. Siproteron asetat, tümör ve
metastazları üzerinde doğrudan anti-androjen bir etkiye sahiptir. Ayrıca hipotalamik
reseptörler üzerinde negatif bir geri bildirim etkisi göstererek gonadotrofin salımında
azalmaya ve bu dolayısıyla testiküler androjenlerde azalmış üretime yol açan progestojenik
aktiviteye sahiptir. Cinsel istek ve potens azalır ve gonadal fonksiyon inhibe olur.
Gonadotropin salgılatıcı hormon (GnRH) analoglarıyla uygulandığında siproteron asetatın
antigonadotropik etkisi de ortaya çıkar. Bu bileşik sınıfının yol açtığı başlangıç testosteron
artışı, siproteron asetat ile azalır.
Daha yüksek siproteron asetat dozlarında prolaktin düzeyleri için nadiren miktar artış
yatkınlığı gözlenmiştir.
Meninjiyom
Bir Fransız epidemiyolojik kohort çalışmasının sonuçlarına göre siproteron asetat (CPA) ile
meninjiyom arasında kümülatif bir doza bağımlı ilişki gözlenmiştir. Bu çalışma, Fransız
Sağlık sigortasına (CNAM) ait verilere dayandırılmıştır ve 50 – 100 mg CPA tabletler
kullanan 253.777 kadını içermiştir. Cerrahi veya radyoterapiyle tedavi edilen meninjiyom
insidansı, yüksek doz CPA’ya (kümülatif doz ≥3 g) maruz bırakılan kadınlarla CPA’ya çok az
(kümülatif doz <3 g) maruz bırakılan kadınlar arasında karşılaştırılmıştır. Kümülatif doz –
yanıt ilişkisi gösterilmiştir.
Siproteron asetat kümülatif dozu İnsidans oranı (hasta-yıl cinsinden) TO (%95 GA) a
ayar
Çok az maruz bırakılan (<3 g) 4,5/100.000 Ref.
≥3 g’a maruz bırakılan 23,8/100.000 6,6 [4-11,1]
12 ila 36 kg 26/100.000 6,4 [3,6-11,5]
36 ila 60 kg 54,4/100.000 11,3 [5,8-22,2]
60 g’dan fazla 129,1/100.000 21,7 [10,8-43,5]
a Zamana bağlı bir değişken olarak yaşa ve dahil edilme sırasındaki östrojene göre
ayarlanmıştır. Örneğin 12 g’lık kümülatif bir doz, her bir ay 20 gün boyunca 50 mg/gün ile bir
yıllık tedaviye karşılık gelebilir.
5.2 Farmakokinetik özellikler
Genel Özellikler
7 / 10Emilim:
Siproteron asetat oral uygulamayı takiben geniş bir doz aralığında tamamen absorbe olur.
Siproteron asetatın mutlak biyoyararlanımı neredeyse tamdır (dozun %88’i).
Dağılım:
100 mg siproteron asetat alımı ile maksimum serum düzeyi, 2,8 ±1,1 saatte, 239,2±114,2
ng/mL’ye ulaşır. Daha sonra, ilaç serum düzeyleri 24-120 saat aralığında 42,8 ± 9,7 saat
terminal yarılanma ömrüyle azalır. Siproteron asetat’ın serumdan toplam klirensi 3,8 ± 2,2
mL / dak./kg olarak belirlenmiştir.
Siproteron asetat hemen tümüyle plazma albuminine bağlanır. Toplam ilaç düzeyinin yaklaşık
%3,5-4’ü serbest olarak bulunur. Proteine bağlanma spesifik olmadığından SHBG (seks
hormonu bağlayıcı globulin) düzeylerindeki değişiklikler siproteron asetat’ın
farmakokinetiğini etkilemez.
Plazma (serum) ve günlük alım terminal dispozisyon evresindeki uzun yarılanma ömrü
nedeniyle, tekrarlanan günlük uygulamalarda, yaklaşık 3 düzeyinde bir faktörle, serumda
siproteron asetat birikimi beklenebilir.
Biyotransformasyon:
Siproteron asetat hidroksilasyon ve konjugasyonları da içeren çeşitli yollarla metabolize olur.
İnsan plazmasındaki ana metaboliti 15β- hidroksi türevidir. Siproteron asetatın Faz 1
metabolizması esas olarak sitokrom P450 enzimi CYP3A4 tarafından katalize edilir.
Eliminasyon:
Siproteron asetat kısmen safra yoluyla, değişikliğe uğramadan, büyük oranda ise metabolitleri
şeklinde böbrek yolu ve safra ile (3:7 oranında) elimine edilir.
Böbrekten ve safrayla atılımı, 1,9 günlük yarılanma ömrü ile devam eder. Plazma
metabolitleri de benzer bir oranda (1,7 günlük yarı ömürle) elimine edilir.
Doğrusallık /doğrusal olmayan durum:
Bu bölüm ile ilgili veri bulunmamaktadır.
5.3. Klinik öncesi güvenlilik verileri
Sistemik toksisite
Tekrarlayan doz toksisitesine yönelik konvansiyonel çalışmalarda ilacın insanlarda
kullanımına bağlı spesifik riskler oluşabileceğine dair hiçbir veri elde edilmemiştir.
Deneysel araştırmalarda görece yüksek dozları takiben fare ve köpeklerde böbreküstü
bezlerde kortikoid benzeri etkiler oluştuğu gözlenmiştir. Bu durum en yüksek dozlarda (300
mg/gün) insanlarda da benzer etkilerin ortaya çıkabileceğine işaret etmektedir.
Üreme toksisitesi
Erkek sıçanlarda günlük oral tedavi ile ortaya çıkan geçici fertilite inhibisyonu,
ANDROCUR® tedavisinin, fetusta malformasyona veya üreme bozukluğuna yol açabilecek
spermatozoa hasarına neden olabileceğine işaret etmemektedir.
Genotoksisite ve karsinogenisite
Genotoksisiteye ilişkin siproteron asetatla yürütülen ilk deneylerde negatif sonuçlar elde
edilmiştir. Yine de daha ileri testler, siproteron asetatın, fare ve maymun karaciğer hücreleri
ile yeni izole edilmiş insan hepatositlerinde DNA’da (adduct) katım ürünü oluşturma (ve
8 / 10DNA'nın onarım aktivitesinde artış) kapasitesine sahip olduğunu göstermektedir. Köpek
karaciğer hücrelerinde DNA’da (adduct) katım ürünü oluşturma düzeyi çok düşüktür.
Önerilen siproteron asetat doz rejiminde ortaya çıkması beklenebilecek sistemik
maruziyetlerde DNA’da (adduct) katım ürünü formasyonu gözlenmiştir. Siproteron asetat
tedavisinin in vivo sonuçları, dişi sıçanlarda hücresel enzimlerin değişmiş olduğu, olasılıkla
pre-neoplastik, fokal karaciğer lezyon insidansındaki artış ve mutasyonlar açısından hedef
oluşturan bakteriyel bir geni taşıyan transgenik sıçanlardaki artan mutasyon sıklığıdır.
Bugüne kadarki klinik deneyler ve uygun yürütülmüş epidemiyolojik çalışmalar insanlarda
hepatik tümör insidansında bir artışı desteklememektedir. Siproteron asetatın tümörijenliğine
ilişkin kemirgenlerde yürütülen araştırmalarda da spesifik tümörijenik potansiyeline ait hiçbir
gösterge gözlenmemiştir.
Yine de seksüel steroidlerin hormona bağlı doku ve tümörlerin büyümesini arttırdığı akla
getirilmelidir.
Genel olarak, mevcut bulgular belirtilen endikasyonlar ve önerilen dozlarda
ANDROCUR®‘un insanlarda kullanılması için hiçbir itiraz oluşturmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır kaynaklı)
Mısır nişastası
Povidon 25
Magnezyum stearat
6.2 Geçimsizlikler
Uygulanabilir değildir.
6.3 Raf ömrü
60 ay.
6.4 Saklamaya yönelik özel tedbirler
30ºC altındaki oda sıcaklığında saklayınız.
6.5 Ambalajın niteliği ve içeriği
PVC blister
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No:53
34770 Ümraniye/İstanbul
Tel: (0216) 528 36 00
Faks: (0216) 645 39 50
9 / 108. RUHSAT NUMARASI
102/77
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.09.1997
Ruhsat yenileme tarihi:
10. KÜB’ÜN YENİLENME TARİHİ
-
10 / 10