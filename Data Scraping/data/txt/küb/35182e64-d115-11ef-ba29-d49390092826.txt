KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
DEPALEX 50 mg/ml pediatrik şurup
2. KALİTATİF VE KANTİTATİF BİLEŞİM
Etkin madde:
1 ml şurup 50 mg sodyum valproat içerir.
Yardımcı maddeler (1 ml’de):
Metil parahidroksibenzoat (E218) 1,2 mg
Propil parahidroksibenzoat (E216) 0,48 mg
Sıvı maltitol 80/55 800 mg
Yardımcı maddeler için 6.1’e bakınız.
3. FARMASÖTİK FORM
Şurup
Karakteristik kokulu, renksiz veya hafif sarı renkte berrak çözelti
4. KLİNİK ÖZELLİKLER
4.1. Terapötik endikasyonlar
Jeneralize veya fokal nöbetler:
- Jeneralize nöbetler: Absans nöbetleri, jeneralize tonik-klonik nöbetler, miyoklonik nöbetler,
- Fokal nöbetler,
- Mikst nöbetlerde tek başına veya diğer antiepileptik ilaçlar ile kombinasyon halinde
kullanılmalıdır.
- Bipolar bozukluk manik epizodların tedavisinde endikedir. Manik epizod sonrası tedaviye
cevap veren hastalarda sürdürüm tedavisi olarak kullanılabilir.
4.2. Pozoloji ve uygulama şekli
Kız çocukları ve çocuk doğurma potansiyeli olan kadınlar:
Valproat tedavisi epilepsi ya da bipolar bozukluk tedavisinde deneyimli bir uzman doktor
tarafından başlatılmalı ve izlenmelidir.
Valproat, diğer tedaviler etkisiz değilse ve tolere edilebiliyorsa, kız çocukları ve çocuk
doğurma potansiyeli olan kadınlarda kullanılmamalıdır. Böyle bir durumda valproat, Valproat
Gebelik Önleme Programı doğrultusunda reçete edilerek kullanılır (Bkz. Bölüm 4.3 ve 4.4).
1Pozoloji/uygulama sıklığı ve süresi:
Günlük doz hastanın yaşı ve vücut ağırlığı dikkate alınarak düzenlenmelidir ve kişiden kişiye
değişen cevap göz önünde bulundurulmalıdır. Günlük doz, serum konsantrasyonu ve terapötik
etki arasında net bir ilişki kurulamadığından, optimum doz klinik cevaba göre saptanmalıdır.
Eğer nöbetlerin kontrolü yeterli düzeyde değilse veya advers etkilerden şüphe ediliyorsa, klinik
takibe ek olarak valproik asidin plazma düzeyinin saptanması düşünülebilir. Bildirilen etkili
plazma düzeyi genelde 40-100 mg/litre (300-700 µmol/litre)’dir.
Ortalama günlük doz:
Başlangıç dozu genellikle günde 10-15 mg/kg olup, daha sonra optimum dozaja kadar çıkılır.
(Bkz. "Sodyum valproat tedavisine başlama").
- Yenidoğan, bebek ve çocuklarda: 30 mg/kg
- Adolesan ve yetişkinlerde: 20 – 30 mg/kg (uzun etkili formu tercih edilmelidir)
Bipolar bozukluklara bağlı maninin önlenmesi ve tedavisinde:
Tavsiye edilen başlangıç dozu günde 20 mg/kg sodyum valproattır. İstenilen klinik etkinliği
sağlayacak minimum terapötik doza ulaşmak için doz mümkün olduğunca çabuk artırılmalıdır.
Bipolar bozuklukların idame tedavisi için tavsiye edilen doz günde 1000 mg ila 2000 mg
arasındadır. İstisnai durumlarda, doz günde 3000 mg'dan fazla olmayacak şekilde artırılabilir.
Dozlar bireysel klinik cevaba göre ayarlanmalıdır.
Profilaktik tedavi en düşük etkin doz ile kişiye özel olarak uygulanmalıdır.
Genel dozaj kılavuzu aşağıdaki tabloda sunulmaktadır:
Yaş Vücut Ağırlığı Ortalama Doz
mg/ gün ml/gün
3 – 6 aylık 5.5 - 7.5 kg 150 3 ml
6 – 12 aylık 7.5 - 10 kg 150 - 300 3 - 6 ml
1 - 3 yaş 10 - 15 kg 300 - 450 6 - 9 ml
3 - 6 yaş 15 - 20 kg 450 - 600 9 - 12 ml
7 - 11 yaş 20 - 40 kg 600 - 1200 12 - 24 ml
Uygulama şekli:
Şurup sadece kutuda yer alan pistonlu dozaj enjektörü ile uygulanır.
Günlük doz tercihen yemeklerle verilmelidir.
- 1 yaşından küçük hastalarda 2 defada
- 1 yaşından büyük hastalarda 3 defada
Sodyum valproat tedavisine başlama (oral uygulama):
2- Başka bir antiepileptik uygulanmayan hastalarda doz 2-3 gün aralarla artırılarak bir hafta içinde
optimum doza ulaşılır.
- Bir başka antiepileptik ile tedaviden sodyum valproat tedavisine geçerken iki hafta içinde yavaş
yavaş sodyum valproat dozunu artırarak optimum doz ayarlanmalı ve diğer preparatlarla tedavi
azaltılarak kesilmelidir.
- Eğer gerekiyorsa başka bir antiepileptik ilavesi yavaş yavaş doz artırılarak yapılmalıdır.
(Bkz. Bölüm 4.5).
1. Pistonu enjektörün 2. Reçeteye yazılan 3. Ölçülen dozu, 4. Her kullanımdan
içine tamamen itiniz, doza karşılık gelen bir kaşık ya da sonra, şişeyi kapatınız
sonra enjektörü sınıra (ml veya mg bardak yardımı ile ve enjektörü dikkatli bir
şişenin içine olarak) ulaşıncaya veya doğrudan şekilde su ile yıkayınız.
yerleştiriniz. kadar pistonu yukarı çocuğun ağzına Enjektörü şişe ile
doğru çekiniz. uygulayınız. birlikte ambalajı içinde
Gerektiğinde işlemi Dozun tam olarak saklayınız.
tekrarlayınız. verildiğinden emin
olunuz.
Günlük dozlardan birinin yanlışlıkla atlandığı, her zamanki uygulama saatinden kısa süre sonra
fark edilirse, atlanan doz hemen alınabilir. Ancak dozun atlandığı, bir sonraki dozdan kısa süre
önce fark edilmişse, atlanan dozu telafi etmek için, dozun iki katı alınmamalıdır.
Birden fazla dozun atlanması halinde ise, hemen doktora başvurulmalıdır.
Tedavi düzenli olarak sürdürülmeli, doktora danışılmadan herhangi bir değişiklik yapılmamalı
veya kesilmemelidir. Tedavinin kademeli olarak kesilmesi gerekir. Tedavinin birdenbire
3bırakılması (veya dozun büyük oranda azaltılması), nöbetlerin yeniden ortaya çıkmasına neden
olabilir.
Özel popülasyonlara ilişkin ek bilgiler:
Karaciğer yetmezliği:
Aynı metabolik yolu kullandıkları için DEPALEX ve salisilatlar aynı anda kullanılmamalıdır
(Bkz. Bölüm 4.4 ve Bölüm 4.8).
Valproik asidin de tedavilerine dahil olduğu hastalarda, ölümle sonuçlanabilen karaciğer
yetmezliği dahil, karaciğer fonksiyon bozukluğu ortaya çıkmıştır (Bkz. Bölüm 4.3 ve Bölüm
4.4).
Salisilatlar 16 yaşın altındaki çocuklarda kullanılmamalıdır (Bkz. Aspirin/salisilat ürün bilgisi -
Reye Sendromu). Bunun yanı sıra, 3 yaşın altındaki çocuklarda DEPALEX ile birlikte kullanım,
karaciğer toksisitesi riskini artırabilir.
Böbrek yetmezliği:
Dozajın azaltılması gerekebilir. Plazma konsantrasyonlarının takibi yanıltıcı olabileceğinden,
dozaj klinik takibe göre ayarlanmalıdır (Bkz. Bölüm 5.2)
Pediyatrik popülasyon:
11 yaşın altındaki çocuklarda kullanıma en uygun oral form, şuruptur ve oral çözeltidir.
Kompleks parsiyel nöbetlerde 10 yaş ve yukarısı için kullanılmalıdır.
Bipolar bozukluklara bağlı maninin önlenmesi ve tedavisi:
Valproatın bipolar bozukluklara bağlı maninin önlenmesi ve tedavisindeki güvenliliği ve
etkililiği 18 yaşın altındaki hastalarda değerlendirilmemiştir.
Geriyatrik popülasyon:
Yaşlılarda sodyum valproatın farmakokinetiği değişiyorsa da klinik önemi sınırlıdır ve dozaj
nöbetlerin kontrolüne göre düzenlenmelidir.
4.3. Kontrendikasyonlar
DEPALEX’in aşağıdaki durumlarda kullanımı kontrendikedir:
- Uygun bir alternatif tedavinin mevcut olması durumunda hamilelikte (Bkz. Bölüm 4.4 ve 4.6)
- Gebelik Önleme Programı koşulları yerine getirilmediği takdirde çocuk doğurma potansiyeli
olan kadınlarda (Bkz. Bölüm 4.4 ve 4.6)
- Valproat, valproat semisodyum, valpromid veya ilaç içindeki yardımcı maddelere karşı aşırı
duyarlılık hikayesi olanlarda
- Akut hepatit
- Kronik hepatit
- Kişide veya ailede özellikle ilaca bağlı ağır hepatit hikayesi (Child Pugh C)
- Hepatik porfiri
- Üre döngüsündeki enzim eksikliği olanlarda (Bkz. Bölüm 4.4)
4- Mitokondrial enzim polimeraz γ (POLG) enzimini kodlayan nükleer gende mutasyonun neden
olduğu mitokondrial hastalığı (örneğin; Alpers-Huttenlocher Sendromu) olan hastalarda ve
POLG ile ilişkili bozukluk şüphesi olan 2 yaşından küçük çocuklarda (Bkz. Bölüm 4.4)
- St. John’s Wort (Sarı kantaron) ile birlikte kullanımı kontrendikedir (Bkz. Bölüm 4.5)
4.4. Özel kullanım uyarıları ve önlemleri
Özel Uyarılar
Gebelik Önleme Programı
Valproat, yüksek teratojenik potansiyele sahiptir ve uterusta valproata maruz kalan
çocuklarda konjenital malformasyon ve nörogelişimsel bozukluk riski yüksektir (Bkz. Bölüm
4.6). Valproat, kız çocuklarında ve çocuk doğurma potansiyeli bulunan kadınlarda yalnızca
diğer tedaviler etkisiz olduğunda ya da tolere edilemediğinde kullanılmalıdır. Başka bir
tedavi imkanı yoksa, aşağıdaki Gebelik Önleme Programı’na uyulmalıdır.
DEPALEX aşağıdaki durumlarda kontrendikedir:
- Uygun bir alternatif tedavinin mevcut olması durumunda gebelikte (Bkz. Bölüm 4.3 ve
4.6)
- Gebelik Önleme Programı koşulları yerine getirilmediği sürece çocuk doğurma potansiyeli
bulunan kadınlarda (Bkz. Bölüm 4.3 ve 4.6)
Gebelik Önleme Programının Koşulları
Bu ilacı reçete edenler aşağıdakileri sağlamalıdır:
- Her olguda hastayı da tartışmaya dahil ederek hastanın katılımını garanti etmek, tedavi
seçeneklerini ele almak ve hastanın riskleri ve bu riskleri azaltmak için gereken önlemleri
anlamasını sağlamak için bireysel koşullar değerlendirilmelidir.
- Tüm kadın hastalar için gebelik potansiyeli değerlendirilmelidir.
- Hasta, konjenital malformasyon ve nörogelişimsel bozukluk riskini ve bu risklerin uterusta
valproata maruz kalan çocuklardaki etkisini anlamalı ve kabul etmelidir.
- Hasta, gerektiği şekilde tedaviden önce ve tedavi sırasında gebelik testi yaptırması
gerektiğini bilmelidir.
- Hastaya doğum kontrolü hakkında tavsiyede bulunulmalı ve hasta valproat ile yapılan tüm
tedavi süresince kesintisiz olarak etkili bir doğum kontrolü yöntemi (daha fazla ayrıntı için bu
uyarı kutusunun doğum kontrolüne ilişkin alt bölümüne bakınız) kullanma zorunluluğuna
uyabilmelidir.
- Hasta, epilepsi yönetiminde deneyimli bir uzman tarafından tedavinin düzenli (en az yılda
bir) olarak incelenmesi gerektiğini bilmelidir.
- Hasta, konunun zamanında ele alınması için ve gebe kalmadan ve doğum kontrolü
bırakılmadan önce alternatif tedavi seçeneklerine geçilebilmesi amacıyla gebelik planlar
planlamaz doktoruna danışması gerektiğini bilmelidir.
- Hasta, gebelik durumunda derhal doktoruna danışması gerektiğini bilmelidir.
- Hasta, hasta bilgilendirme kılavuzu almalıdır.
- Hasta, valproat kullanımı ile ilgili tehlikeleri ve alınması gereken önlemleri anladığını
onaylamalıdır (Yıllık Risk Onaylama Formu)
5Yukarıdaki koşullar aynı zamanda, reçete edenlerin gebelik riski bulunmadığını gösterecek
çok güçlü nedenler mevcut olduğunu söylemedikleri sürece, cinsel olarak aktif olmayan
kadınlar için de geçerlidir.
Kız çocukları
- Reçete edenler, kız çocuklarının ebeveynlerinin/bakıcılarının valproat kullanan çocuklarında
menarş görüldüğü takdirde bir uzmanla görüşmeleri gerektiğini anlamalarını sağlamalıdır.
- Reçete edenler, menarş görülen kız çocuklarının ebeveynlerine/bakıcılarına konjenital
malformasyon ve nörogelişimsel bozukluk riskleri ve bu risklerin valproata uterusta maruz
kalan çocuklardaki etkisi üzerine kapsamlı bilgi verilmesini sağlamalıdır.
- Menarş görülen hastalarda, reçete yazan uzman valproat tedavisi gerekliliğini her yıl tekrar
değerlendirmeli ve alternatif tedavi seçeneklerini düşünmelidir. Tek uygun tedavi valproat
tedavisi ise, etkili bir doğum kontrol yöntemi gerekliliği ve Gebelik Önleme Programının
diğer tüm şartları tartışılmalıdır. Ergenliğe veya yetişkinliğe girmeden önce uzman tarafından
kız çocuklarının alternatif bir tedaviye geçirilmesi için her türlü çaba gösterilmelidir.
Gebelik testi
Valproat ile tedaviye başlamadan önce gebelik dışlanmalıdır. Gebelikte istenmeyen
kullanımdan kaçınmak için en az 25 mIU / ml'lik bir duyarlılıktaki plazma gebelik testinden
sağlık mesleği mensubu tarafından doğrulanmış negatif bir sonuç alınmadığı takdirde çocuk
doğurma potansiyeli olan kadınlarda valproat ile tedaviye başlanmamalıdır. Bu gebelik testi,
tedavi sırasında düzenli aralıklarla tekrarlanmalıdır.
Doğum kontrolü
Valproat reçete edilmiş çocuk doğurma potansiyeli olan kadınlar, valproat ile tedavi sırasında
ara vermeden etkili bir doğum kontrol yöntemi kullanmalıdır. Bu hastalara, gebeliğin
önlenmesi hakkında kapsamlı bilgi sunulmalı ve etkili bir doğum kontrol yöntemi
kullanmıyorlarsa bir doğum kontrol yöntemi tavsiyesinde bulunulmalıdır. En az bir etkili
doğum kontrol yöntemi (tercihen spiral veya implant gibi kullanıcıdan bağımsız bir form)
veya bariyer yöntemi dahil iki tamamlayıcı doğum kontrol yöntemi kullanılmalıdır. Doğum
kontrol yöntemine karar verirken her olguda hastayı da tartışmaya dahil ederek hastanın
katılımını ve üzerinde karara varılan önlemlere uyacağını garanti etmek için bireysel koşullar
değerlendirilmelidir. Regl görülmüyor olsa bile etkili doğum kontrolü ile ilgili tüm tavsiyelere
uyulmalıdır.
Östrojen içeren ilaçlar
Östrojen içeren hormonal kontraseptifler dahil östrojen içeren tıbbi ürünlerle eş zamanlı
kullanım, potansiyel olarak valproat etkililiğini azaltabilir (Bkz. Bölüm 4.5). İlacı reçete eden
hekimler, östrojen içeren tıbbi ürünleri başlatırken veya durdururken, klinik yanıtı takip
etmelidir (epilepsi kontrolü).
Bu durumun tersine, valproat hormonal kontraseptiflerin etkililiğini azaltmaz.
6Uzman tarafından yapılacak yıllık tedavi incelemesi
Uzman, en az yılda bir kez valproatın hasta için en uygun tedavi olup olmadığını
değerlendirmelidir. Ayrıca her yıllık incelemenin başında ve yıllık inceleme sırasında yıllık
risk onaylama formunu ele almalı ve hastanın bu formun içeriğini anladığından emin
olmalıdır. Risk onaylama formu, reçete eden ve hasta (ya da yasal temsilcisi) tarafından
doldurulmalı ve imzalanmalıdır.
Gebelik planlama
Bir kadın gebe kalmayı planladığında epilepsi yönetiminde deneyimli bir uzman valproat
tedavisi tekrar değerlendirmeli ve alternatif tedavi seçeneklerini düşünmelidir. Gebe kalmadan
ve doğum kontrolü bırakılmadan önce alternatif tedavi seçeneklerine geçilebilmesi için her
türlü çaba sarf edilmelidir (Bkz. Bölüm 4.6). Böyle bir geçiş mümkün değilse, gebe kalmayı
planlayan kadına aile planlaması hakkında bilinçli karar vermesine destek olmak için
valproatın doğmamış çocuk için risklerine ilişkin ek tavsiyelerde bulunulmalıdır.
Gebelik durumunda
Valproat kullanan bir kadın gebe kalmayı planladığında, valproat ile tedavinin tekrar
değerlendirilmesi ve alternatif seçeneklerin ele alınması için vakit kaybetmeden bir uzmana
başvurmalıdır. Gebeliği sırasında valproata maruz kalan hastalar ve partnerleri, maruziyet
görülen gebelik hakkında değerlendirme ve tavsiye için teratoloji alanında deneyimli bir
uzmana başvurmalıdır (Bkz. Bölüm 4.6).
Hekimler aşağıdakileri sağlamalıdır:
- Her valproat verildiğinde beraberinde bir hasta kartı da verilmeli ve hastanın bu kartın
içeriğini anladığından emin olunmalıdır.
- Hastalara, planlı ya da şüpheli gebelik durumunda valproat almayı durdurmaları ve vakit
kaybetmeden bir uzmana başvurmaları tavsiye edilmelidir.
Eğitim materyalleri
Sağlık mesleği mensuplarına ve hastalara gebelik sırasında valproata maruziyetten kaçınmada
yardımcı olmak amacıyla Ruhsat Sahibi, valproatın teratojenisitesi (konjenital
malformasyonlar) ve fetotoksisitesi (nörogelişimsel bozukluklar) hakkındaki uyarıları
pekiştirmek, çocuk doğurma potansiyeli olan kadınlarda valproat kullanımına ilişkin kılavuz
sağlamak ve Gebelik Önleme Programının detaylarını sunmak için eğitim materyalleri
sağlamıştır. Valproat kullanan çocuk doğurma potansiyeli olan tüm kadınlara bir hasta
kılavuzu ve hasta kartı sağlanmalıdır.
Yıllık risk onaylama formunun, tedavi başlangıcında ve valproat tedavisinin her yıllık gözden
geçirmesi sırasında uzman ve hasta (ya da yasal temsilcisi) tarafından usulüne uygun olarak
doldurulup imzalanması gerekir.
Nöbetlerin alevlenmesi
Diğer antiepileptiklerle olduğu gibi, valproat uygulaması, iyileşme yerine nöbetlerin sıklığı ve
şiddetinde (status epileptikus dahil) geri dönüşlü alevlenmelere veya yeni tipte bir nöbetin
7başlamasına yol açabilir. Hastalara eğer nöbet alevlenmeleri meydana gelirse derhal hekimlerine
danışmaları önerilmelidir (Bkz. Bölüm 4.8).
Bu nöbetler farmakokinetik bir etkileşmeden (Bkz. Bölüm 4.5), bir toksisite durumundan
(karaciğer hastalığı veya ensefalopati (Bkz. Bölüm 4.4 ve 4.8) ya da doz aşımından ileri
gelebilen nöbetlerden ayrıştırılmalıdır.
Bu tıbbi ürün vücutta valproik aside dönüştürüldüğünden, olası bir valproik asit doz aşımını
önlemek için, aynı şekilde dönüşüme uğrayan diğer tıbbi ürünlerle (örneğin divalproat,
valpromid) birlikte kullanılmamalıdır.
Karaciğer Yetmezliği (Hepatopati):
Oluşma şartları:
Bazen fatalite ile de sonuçlanabilen, ciddi karaciğer bozukluğu vakaları çok nadir olarak
bildirilmiştir.
Şiddetli epilepsisi olan bebekler ve 3 yaşın altındaki çocuklar, özellikle beyin hasarı, zeka
geriliği ve/veya konjenital bir genetik metabolik veya dejeneratif hastalık ilişkili epilepsisi
olanlar en fazla risk altında olan hastalardır. 3 yaşından sonra görülme sıklığı anlamlı olarak
azalmakta ve risk yaş ilerledikçe giderek düşmektedir.
Vakaların büyük bölümünde karaciğer hasarı tedavinin ilk 6 ayında, daha çok 2. ve 12. haftalar
arasında ve genellikle antiepileptiklerle çoklu tedavi sırasında görülmektedir.
Belirtiler:
Erken teşhis için klinik bulgular önemlidir. Sarılık öncesi görülebilecek aşağıdaki iki grup
belirtiler, özellikle risk altındaki hastalarda (Bkz. "Oluşma şartları") dikkate alınmalıdır.
- İlk olarak, spesifik olmayan ve genellikle ani ortaya çıkan ve bazen sürekli kusma ve karın
ağrısının eşlik ettiği asteni, anoreksi, yorgunluk hali ve baş dönmesi
- İkinci olarak, uygun tedaviye rağmen epilepsi nöbetlerinin tekrarlaması
Bu tip klinik belirtilerin görülmesi halinde hastanın derhal doktora başvurması gerektiği
bilinmelidir. Hasta çocuksa aynı uyarı ailesine yapılmalıdır. Klinik muayene ve karaciğer
fonksiyonunun biyolojik değerlendirilmesini içeren incelemeler derhal gerçekleştirilmelidir.
Takip:
Tedaviden önce karaciğer fonksiyon testi yapılmalı ve daha sonra tedavinin ilk 6 ayında
karaciğer fonksiyonu periyodik olarak kontrol edilmelidir.
Bilinen incelemeler içinde protein sentezini, özellikle PT (protrombin zamanı) gösteren testler
önemlidir. Eğer anormal derecede düşük PT değerleri saptanırsa ve özellikle diğer laboratuvar
bulguları da mevcutsa (fibrinojen ve pıhtılaşma faktörlerinde önemli azalma, bilirubin düzeyinde
yükselme ve transaminazlarda yükselme - Bkz. Bölüm 4.4), DEPALEX tedavisi durdurulmalıdır
ve bir tedbir olarak aynı metabolik yolu kullandıkları için, DEPALEX ile birlikte veriliyorsa
salisilat türevlerinin kullanımı da kesilmelidir.
Karaciğer fonksiyon testleri özellikle riskli hastalarda (Bkz. Bölüm 4.4) tedaviden önce (Bkz.
8Bölüm 4.3) ve tedavinin ilk 6 ayında periyodik olarak yapılmalıdır.
Pek çok antiepileptikle olduğu gibi, özellikle tedavinin başlangıcında, karaciğer
transaminazlarının klinik belirti olmadan, geçici hafif bir yükselişi görülebilir.
Bu hastalarda daha geniş laboratuvar araştırması (protrombin düzeyi dahil) önerilir, gerekiyorsa
doz ayarlanmalı ve parametrelerdeki değişikliklere bağlı olarak testler tekrarlanmalıdır.
Pankreatit
Bazen fatal sonuçlanan ağır pankreatit vakaları çok nadir olarak bildirilmiştir. Bu komplikasyon
tüm yaş gruplarında tüm tedavi süresince görülebilir. Özellikle küçük çocuklarda bu risk daha
da artmaktadır.
İstenmeyen sonuçlu pankreatit genelde küçük çocuklarda veya ciddi epilepsi nöbetleri veya
beyin hasarı olan veya çoklu antikonvülsan tedavi kullanan hastalarda gözlenir.
Pankreatite eşlik eden karaciğer yetmezliği fatalite riskini arttırır.
Akut karın ağrısı olan veya bulantı, kusma ve anoreksi gibi gastrointestinal şikayetleri olan
hastalarda pankreatit düşünülmelidir ve eğer pankreatik enzim düzeyleri artmışsa tedavi
kesilmeli ve uygun olan alternatif tedavi verilmelidir.
İntihar riski
Çeşitli endikasyonlarda antiepileptiklerle tedavi edilen hastalarda intihar düşünceleri ve intihar
davranışı bildirilmiştir. Antiepileptik ilaçlar ile randomize, plasebo kontrollü klinik çalışmaların
meta-analiz verisi de intihar düşünceleri ve intihar davranışı riskinde hafif bir artış göstermiştir.
Bu riskin nedeni bilinmemektedir ve eldeki verilerle valproat ile artmış riski göz ardı etmek
mümkün değildir.
Bu nedenle hastalar intihar düşüncesi ve davranışı açısından yakından izlenmeli ve uygun tedavi
değerlendirilmelidir. İntihar düşüncesi ve davranışı ortaya çıktığında, hasta ve hasta yakınının
tıbbi destek alması önerilmelidir.
Bilinen ya da şüpheli mitokondrial hastalığı olan hastalar:
Valproat mitokondrial DNA ve mitokondrial enzim polimeraz γ (POLG) enzimini kodlayan
nükleer gende mutasyonların neden olduğu altta yatan mitokondrial hastalıkların klinik
belirtilerini tetikleyebilir ya da kötüleştirebilir.
Özellikle, POLG geninde mutasyonların neden olduğu herediter nörometabolik sendromları (örn.
Alpers-Huttenlocher Sendromu) olan hastalarda valproat ile tetiklenen akut karaciğer yetmezliği
ve karaciğer ile ilişkili ölümler daha yüksek bir oranda raporlanmıştır.
POLG ile ilişkili bozukluklar aile öyküsü olan ya da POLG ile ilişkili bozukluğu düşündürecek
semptomları (açıklanamayan ensefalopati, dirençli epilepsi (fokal, miyoklonik), başlangıçta
status epileptikus, gelişme geriliği, psikomotor gerilik, aksonal sensorimotor nöropati, miyopati
serebellar ataksi, oftalmopleji ya da oksipital auralı komplike migren) olan hastalarda
düşünülmelidir. Bu bozuklukların tanısal değerlendirmesine yönelik güncel klinik uygulamalar
doğrultusunda POLG mutasyon testi yapılmalıdır (Bkz. Bölüm 4.3).
9Diğer tıbbi ürünlerle etkileşim
Lamotrojin ve penemlerle kombine kullanımı önerilmez (Bkz. Bölüm 4.5).
Kognitif veya ekstrapiramidal bozukluklar
Kognitif veya ekstrapiramidal bozukluklar, serebral atrofinin görüntüleme bulguları ile ilişkili
olabilir. Bu nedenle ilaca bağlı ortaya çıkan klinik tablo, demans veya Parkinson hastalığı ile
karıştırılabilir. Ancak bu tür ilaca bağlı kognitif veya ekstrapiramidal bozukluklar tedavi
kesildiğinde ortadan kalkar (bkz. Bölüm 4.8).
Tedaviye başlamadan önce karaciğer fonksiyon testleri gerçekleştirilmelidir (Bkz. Bölüm 4.3) ve
daha sonra, özellikle riskli hastalarda ilk 6 ay için periyodik olarak tekrarlanmalıdır (Bkz. Bölüm
4.4).
Özellikle tedavinin başlangıcında olmak üzere, birçok antiepileptikte olduğu gibi herhangi bir
klinik belirti olmaksızın, transaminaz seviyelerinde izole ve geçici olarak orta seviyede bir artış
gözlenebileceği vurgulanmalıdır. Böyle bir durum söz konusu olduğunda, daha kapsamlı bir
laboratuvar çalışması yapılması (özellikle protrombin zamanı), gerektiği takdirde dozlamanın
yeniden değerlendirilmesi, ve parametrelerdeki değişikliklere bağlı olarak testlerin tekrar
edilmesi önerilmektedir.
Hematolojik:
Tedaviye başlamadan önce, 15 gün sonra ve tedavi sonunda, ve aynı zamanda cerrahi girişim
öncesi, spontan kanama veya hematom (Bkz Bölüm 4.8) durumunda kan kontrolleri (trombosit
sayımı dahil kan sayımı, kanama zamanı ve koagülasyon testleri) yapılmalıdır.
Çocuklar:
3 yaşın altındaki çocuklarda DEPALEX uygulanacaksa monoterapi önerilir, ancak tedaviye
başlamadan önce sodyum valproatın potansiyel yararına karşılık karaciğer harabiyeti veya
pankreatit riski bu gruptaki hastalarda iyi değerlendirilmelidir (Bkz. Bölüm 4.4). Çocuklarda
aynı zamanda salisilat kullanımı, karaciğer toksisitesi (Bkz. Bölüm 4.4) ve kanama riski
nedeniyle önerilmemelidir.
Hiperamoniyemi:
Üre siklusunda enzim defekti bulunan hastalarda, sodyum valproat kullanımı kontrendikedir.
Bazı hastalarda stupor veya koma ile birlikte birkaç hiperamoniyemi vakası görülmüştür (Bkz.
Bölüm 4.3).
Sebebi açıklanamayan hepatogastrointestinal semptomlar (anoreksi, kusma, akut sitoliz krizi),
letarji epizodları veya koma, mental gerilik öyküsü olan ya da ailesinde yenidoğan ya da çocuk
ölümleri görülen çocuklarda, her türlü sodyum valproat tedavisinden önce, metabolik tetkikler ve
özellikle aç karnına ve yemekten sonra kandaki amonyak düzeylerine bakılmalıdır.
10Sistemik lupus eritematozus
Her ne kadar sodyum valproat kullanımı sırasında immün bozukluklar çok ender görülmüşse de,
sistemik lupus eritematozuslu hastalarda kullanımı için potansiyel yararı ile riski iyi
değerlendirilmelidir.
Kilo artışı
Hastalar tedaviye başlarken kilo artışı riski konusunda uyarılmalı ve bu riski azaltmak için,
çoğunlukla diyetle ilgili olmak üzere, gerekli düzenlemeler yapılmalıdır.
Rabdomiyoliz
Karnitin palmitoiltransferaz (CPT) tip II eksikliği olan hastalar valproat kullanırken
rabdomiyoliz riskinin daha yüksek olduğu konusunda uyarılmalıdır.
Alkol kullanımı
Sodyum valproatla tedavi sırasında alkol kullanımı önerilmez.
Böbrek yetmezliği:
Böbrek yetmezliği olanlarda valproik asidin serbest serum konsantrasyonlarının
artabileceği göz önünde bulundurulmalı ve doz uygun şekilde azaltılmalıdır.
Diyabetik hastalar:
Kısmen keton cisimcikleri şeklinde, başlıca böbrekler yoluyla elimine edildiğinden, diyabet
şüphesi olanlarda idrar testinde yanlış pozitif sonuç verebilir.
Diyabetik hastalar için bilgi: DEPALEX şurup, yapay tatlandırıcı içermektedir ve bu nedenle
diyabetik hastalar tarafından kullanılabilir. Ancak, şurubun her ml’sinde 0.05 BU’luk (diyet
ünitesi) karbonhidrat içeriği hesaba katılmalıdır.
DEPALEX şurup sıvı maltitol (lycasin) içerir. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
DEPALEX şurup metil ve propil parahidroksibenzoat içermektedir, bunlara bağlı alerjik
reaksiyonlara (muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Kontrendike olan kombinasyonlar:
- St. John’s Wort (Sarı Kantaron):
Azalmış plazma konsantrasyonu riski ve antikonvülsan etkililikte azalma.
11Önerilmeyen kombinasyonlar:
- Lamotrijin:
Ciddi deri reaksiyonları (toksik epidermal nekroliz) riskinde artış.
Ayrıca, lamotrijin plazma konsantrasyonlarında artış meydana gelebilir (sodyum valproat ile
azalmış hepatik metabolizma)
Eğer birlikte uygulanması gerekli görülürse, yakından klinik takip gereklidir.
- Penemler:
Valproik asit plazma konsantrasyonlarında belirlenemeyebilen hızlı bir düşüşe bağlı nöbet riski.
Kullanımda önlem alınmasını gerektiren kombinasyonlar:
- Asetazolamid:
Artan ensefalopati riski ile birlikte, hiperamoniyemi riskinde artış.
Düzenli olarak klinik takip ve laboratuvar parametrelerinin takibi yapılmalıdır.
- Aztreonam:
Valproik asit plazma konsantrasyonunda düşmeye bağlı nöbet riski.
Bu antibiyotikle tedavi sırasında ve sonrasında klinik takip, plazma miktar tayini ve olası
antikonvülsan doz ayarlaması.
- Karbamazepin:
Aşırı doz belirtileri ile karbamazepinin aktif metabolitinin artmış plazma konsantrasyonları.
İlaveten, karbamazepin ile artmış hepatik metabolizmaya bağlı olarak azalmış valproik asit
plazma konsantrasyonu.
Klinik takip, plazma miktar tayini ve her iki antikonvülsanın dozunun ayarlanması.
- Felbamat:
Doz aşımı riski ile birlikte serum valproik asit konsantrasyonlarında yükselme. Felbamat ile
kombine tedavi sırasında ve kombine tedavi kesildikten sonra, klinik takip, laboratuvar
parametrelerinin takibi ve valproik asit dozunun ayarlanması gerekebilir.
- Östrojen içeren hormonal kontraseptifler dahil östrojen içeren ilaçlar:
Östrojenler, valproat glukoronidasyonuna dahil olan UDP- glukuronozil transferaz (UGT)
izoformlarının indükleyicileridirler ve valproatın klerensini arttırabilirler, dolayısıyla valproat
serum konsantrasyonlarında bir düşüşe neden oldukları ve potansiyel olarak valproat etkililiğini
azalttıkları düşünülmektedir (Bkz. Bölüm 4.4). Valproat serum seviyelerinin takip edilmesi
dikkate alınmalıdır.
Bunun tersine, valproat enzim indükleyici etkiye sahip değildir; bunun sonucu olarak valproat,
hormanal kontraseptif alan kadınlarda östro-progestatif ajanların etkililiğini azaltmaz.
- Nimodipin (oral kullanım ve parenteral yol ekstrapolasyonu):
Plazma nimodipin konsantrasyonlarında %50 artış riski. Bu yüzden, hipotansif hastalarda
nimodipin dozunun azaltılması gerekebilir.
12- Fenobarbital ve primidon ekstrapolasyonu:
Artan ensefalopati riski ile birlikte, hiperamoniyemi riskinde artış.
Düzenli olarak klinik takip ve laboratuvar parametrelerinin takibi yapılmalıdır.
- Fenitoin ve fosfenitoin ekstrapolasyonu:
Artan ensefalopati riski ile birlikte, hiperamoniyemi riskinde artış.
Düzenli olarak klinik takip ve laboratuvar parametrelerinin takibi yapılmalıdır.
- Rifampisin:
Valproik asidin karaciğerde metabolize olma oranının rifampisin tarafından arttırılmasına bağlı
olarak nöbet riski.
Klinik takip ve laboratuvar parametrelerinin takibi ve rifampisin ile tedavi sırasında ve
sonrasında olası antikonvülsan doz ayarlamaları.
- Rufinamid
Özellikle 30 kg altı çocuklarda, rufinamid konsantrasyonunda olası yükselme.
30 kg’dan hafif çocuklarda: doz titrasyonundan sonra, toplam günlük doz olarak 600 mg
aşılmamalıdır.
- Topiramat:
Artan ensefalopati riski ile birlikte, hiperamoniyemi riskinde artış.
Düzenli olarak klinik takip ve laboratuvar parametrelerinin takibi yapılmalıdır.
- Propofol:
Kanda propofol seviyelerini artırması muhtemeldir. Valproat ile birlikte uygulandığında,
propofol dozunda azaltma düşünülmelidir.
- Zidovudin:
Metabolize olma oranının valproik asit tarafından azaltılmasına bağlı olarak, başlıca
hematolojik etkiler olmak üzere, zidovudinin istenmeyen etki riskinde artış.
Düzenli olarak klinik takip ve laboratuvar parametrelerinin takibi yapılmalıdır.
Kombinasyonun ilk iki ayı sırasında anemi durumunu test etmek için kan sayımı
gerçekleştirilmelidir.
- Zonisamid:
Artan ensefalopati riski ile birlikte, hiperamoniyemi riskinde artış.
Düzenli olarak klinik takip ve laboratuvar parametrelerinin takibi yapılmalıdır.
Diğer etkileşmeler:
- Lityum:
DEPALEX’in serum lityum düzeyleri üzerine etkisi yoktur.
13Özel popülasyonlara ilişkin ek bilgiler
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon
Pediyatrik popülasyona ilişkin bir etkileşim çalışması bulunmamaktadır.
4.6. Gebelik ve laktasyon
Valproat, aşağıdaki durumlarda kontrendikedir (Bkz. Bölüm 4.3 ve 4.4):
- Epilepsiyi tedavi edecek uygun bir alternatifin mevcut olduğu sürece gebelik sırasında
- Gebelik Önleme Programının koşulları yerine getirilmediği sürece çocuk doğurma
potansiyeli olan kadınlarda
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
DEPALEX, çocuk doğurma potansiyeli bulunan kadınlarda yalnızca diğer tedaviler etkisiz
olduğunda ya da tolere edilemediğinde kullanılmalıdır. DEPALEX tedavisine, özellikle
aşağıdakilere olmak üzere, yalnızca Gebelik Önleme Programına uyulduğu
takdirde başlanabilir (bkz. bölüm 4.4):
- Gebelik yoksa (tedavinin başında ve tedavi sırasında düzenli aralıklarla en az 25 mIU/ml
hassasiyetli plazma gebelik testinde negatif sonuç)
- En az bir etkili doğum kontrol yöntemi kullanılıyorsa
- Gebelik sırasında valproat kullanımı riskleri hakkında bilgilendirme yapıldıysa
Çocuk doğurma potansiyeli olan kadınlarda, fayda-risk dengesi tedavi sırasında düzenli
aralıklarla (en az yılda bir kez) dikkatlice tekrar tekrar değerlendirilmelidir.
Gebelik dönemi
Uygun bir alternatif tedavi bulunduğu sürece, gebelikte epilepsi tedavisi olarak valproat
kullanımı kontrendikedir (bkz. bölüm 4.3 ve 4.4).
Valproat kullanan bir kadın gebe kaldığında, alternatif tedavi seçeneklerinin değerlendirilmesi
için vakit kaybetmeden bir uzmana başvurmalıdır.
Gebelik sırasında, maternal tonik klonik nöbetler ve hipoksiyle birlikte status epileptikus anne ve
doğmamış çocuk için özel bir ölüm riski taşıyabilir.
Gebelikte valproatın bilinen risklerine rağmen ve alternatif tedavinin dikkatli bir şekilde
değerlendirilmesinden sonra, istisnai durumlarda gebe bir kadının epilepsi için valproat alması
gerekir:
- En düşük etkili doz kullanılmalıdır
- Günlük valproat dozu, gün boyunca alınacak birkaç küçük doza bölünmelidir. Yüksek pik
14plazma konsantrasyonlarından kaçınmak için diğer tedavi formülasyonlarından ziyade uzun
salınımlı formülasyon kullanımı tercih edilebilir (bkz. bölüm 4.2).
Gebeliğinde valproata maruz kalmış tüm hastalar ve partnerleri, maruziyet görülen gebelik
hakkında değerlendirme ve tavsiye için teratoloji alanında deneyimli bir uzmana başvurmalıdır.
- Nöral tüp defektlerinin veya diğer malformasyonların olası oluşumunu tespit etmek için özel
prenatal izlem yapılmalıdır.
Teratojenisite ve nörogelişimsel etkiler
Valproatın hem monoterapisi hem de politerapisi anormal gebelik sonlanımları ile ilişkili olabilir.
Mevcut veriler valproatı içeren antiepileptik politerapisinin konjenital malformasyon riskinin
valproat monoterapisine göre daha fazla olduğunu ileri sürmektedir. Valproatın hem hayvan
türlerinde hem de insanlarda plasenta bariyerini geçtiği gösterilmiştir (Bkz. Bölüm 5.2).
Konjenital malformasyonlar
Bir meta analizden (kayıt çalışmaları ve kohort çalışmaları) elde edilen veriler gebelik sırasında
valproat monoterapisi uygulanmış epileptik kadınlar tarafından dünyaya getirilen çocukların
%10.73’ünde konjenital malformasyonlar ortaya çıktığını (%95 GA: 8.16 -13.29) ve majör
malformasyon riskinin bu popülasyonda arttığını (genel popülasyona oranla yaklaşık %2-3)
göstermektedir. Risk doza bağlı olup altındaki dozlarda riskin olmadığı bir eşik doz
belirlenememektedir.
Mevcut veriler minör ve majör malformasyon insidansının arttığını göstermektedir. En yaygın
malformasyon tipleri nöral tüp defektleri (yaklaşık %2 ila %3), fasiyel dismorfizm, yarık dudak
ve damak, kraniostenoz, kardiyak, renal ve ürogenital defektler (özellikle hipospadias),
ekstremite defektleri (bilateral radius aplazisi dahil) ve vücudun çeşitli sistemlerini tutan çoklu
anomalileri içermektedir.
Uterus içi valproata maruz kalmak ayrıca kulak ve / veya burun malformasyonları (ikincil etki)
nedeniyle işitme bozukluğu / kaybına ve / veya işitme fonksiyonu üzerinde doğrudan toksisiteye
neden olabilir. Vakalar hem tek taraflı hem de iki taraflı sağırlığı veya işitme bozukluğunu
tanımlar. Tüm vakalar için sonuçlar bildirilmemiştir. Sonuçlar rapor edildiğinde, vakaların çoğu
çözülmemiştir.
Nörogelişimsel bozukluklar
Veriler uterusta valproata maruziyetin çocukların mental ve fiziksel gelişimi üzerinde advers
etkileri olabileceğini göstermiştir. Risk doza bağımlı görülmekle birlikte, mevcut verilerle riskin
olmadığı eşik altındaki doz tespit edilememektedir. Bu etkiler için gebeliğin hangi döneminin
riskli olduğu tam olarak belli değildir ve tüm gebelik boyunca bir risk olasılığı
dışlanamamaktadır.
Uterusta valproata maruz kalmış okul öncesi çocuklarda yapılan çalışmalar bu çocukların %30-
40’a varan bir bölümünde daha geç konuşma ve geç yürüme, zihinsel becerilerin düşük düzeyde
15kalması, dil becerisinde yetersizlik (konuşma ve anlama) ve bellek sorunları gibi erken dönme
gelişiminde gecikmeler ortaya çıktığını göstermektedir.
Uterusta valproata maruz kalmış okul çağındaki çocuklarda (6 yaş) ölçülen zeka katsayısının
(IQ) diğer antiepileptiklere maruz kalmış çocuklarınkinden ortalama 7-10 puan düşük
bulunmuştur. Karıştırıcı faktörlerin rolü dışlanamamakla birlikte, valproata maruz kalan
çocuklarda zihinsel bozukluk riskinin maternal IQ’dan bağımsız olabileceğine ilişkin kanıt
mevcuttur.
Uzun dönemdeki sonuçlara ilişkin veriler sınırlıdır.
Mevcut veriler, genel çalışma popülasyonu ile karşılaştırıldığında uterusta valproata maruz
kalmış çocuklarda otistik spektrum bozukluğu (yaklaşık 3 kat) ve çocukluk çağı otizmi (yaklaşık
5 kat) riskinde artış olduğunu göstermektedir.
Bugüne kadar elde edilen sınırlı veriler uterusta valproata maruz kalmış çocuklarda dikkat
eksikliği/hiperaktivite bozukluğu (DEHB) semptomları gelişme olasılığının daha yüksek
olduğunu düşündürmektedir.
Östrojen içeren ilaçlar
Östrojen içeren hormonal kontraseptifler dahil östrojen içeren tıbbi ürünler valproatın klerensini
arttırabilirler, dolayısıyla valproat serum konsantrasyonlarında bir düşüşe neden oldukları ve
potansiyel olarak valproat etkililiğini azalttıkları düşünülmektedir (Bkz. Bölüm 4.4 ve 4.5).
Bir kadın gebelik planladığında:
Bir kadın gebe kalmayı planladığında, epilepsi yönetiminde deneyimli bir uzman valproat
tedavisini tekrar değerlendirmeli ve alternatif tedavi seçeneklerini düşünmelidir. Gebe kalmadan
ve doğum kontrolü bırakılmadan önce alternatif tedavi seçeneklerine geçilebilmesi için her türlü
çaba sarf edilmelidir (bkz. bölüm 4.4). Böyle bir geçiş mümkün değilse, gebe kalmayı planlayan
kadına aile planlaması hakkında bilinçli karar vermesine destek olmak için valproatın doğmamış
çocuk için risklerine ilişkin ek tavsiyelerde bulunulmalıdır.
Gebelik öncesi ve gebelik sırasında folik asit takviyesi, tüm gebeliklerde meydana gelebilecek
nöral tüp defekti riskini azaltabilir.
Doğum öncesi:
Doğumdan önce anneye özellikle trombosit sayımı, fibrinojen seviyeleri ve koagülasyon zamanı
(aktive edilmiş parsiyel tromboplastin zamanı: aPTT) dahil olmak üzere koagülasyon testleri
yapılmalıdır.
Yeni doğandaki riskler:
• Gebelik sırasında valproat kullanmış annelerden doğan yenidoğanlarda çok seyrek olarak
hemorajik sendrom bildirilmiştir. Bu hemorajik sendrom trombositopeni, hipofibrinojenemi
ve/veya diğer koagülasyon faktörlerinin azalması ile ilişkilidir. Afibrinojenemi de
bildirilmiştir ve ölümcül olabilir. Bununla birlikte, bu sendrom fenobarbital ve enzim
indüksiyonu yapan diğer ajanlarla tetiklenen vitamin K faktörlerinin azalmasından ayırt
16edilmelidir. Annedeki normal hemostaz test sonuçları, yenidoğan bebekte hemostaz
anormalliklerinin göz ardı edilmesini olası kılmaz. Bu nedenle yenidoğanda trombosit
sayımı, fibrinojen plazma düzeyi, koagülasyon testleri ve koagülasyon faktörleri
araştırılmalıdır.
• Anneleri gebeliğin üçüncü trimesterinde valproat kullanmış olan yenidoğanlarda
hipoglisemi olguları bildirilmiştir.
• Anneleri gebelik sırasında valproat kullanmış olan yenidoğanlarda hipotiroidizm olguları
bildirilmiştir.
• Anneleri gebeliğin son trimestrinde valproat kullanmış olan yenidoğanlarda geri çekilme
sendromu (özellikle ajitasyon, irritabilite, hipereksitabilite, gerginlik, hiperkinezi, tonus
bozuklukları, tremor, konvülsiyonlar ve beslenme sorunları) ortaya çıkabilir.
Post-natal izleme/çocukların izlenmesi:
Gebelik sırasında valproata maruz kalan çocuklarda nörogelişimsel davranış yakından izlenmeli
ve gerektiğinde mümkün olduğunca erken şekilde uygun tedaviye başlanmalıdır.
Laktasyon dönemi
Valproat anne sütünde maternal serum düzeyinin % 1 ile % 10'u arasında salgılanmaktadır.
Tedavi edilen annelerin emzirdiği yenidoğan ve bebeklerde hematolojik bozukluklar
gösterilmiştir (Bkz. Bölüm 4.8).
Emzirmenin bebek için yararı ve tedavinin anne için yararı dikkate alınarak emzirmenin
kesilmesi ya da valproat tedavisinin kesilmesi/bırakılmasına kararı verilmelidir.
Üreme yeteneği/Fertilite
Valproat kullanan kadınlarda amenore, polikistik over ve testosteron düzeyinde artış
bildirilmiştir (Bkz. Bölüm 4.8). Valproat uygulaması erkeklerde fertiliteyi bozabilir (özellikle
sperm motilitesinde azalma) (Bkz. Bölüm 4.8). Olgu bildirimleri fertilite disfonksiyonunun
tedavi kesildikten sonra geri dönüşlü olduğunu göstermektedir.
4.7. Araç ve makine kullanımı üzerindeki etkiler
Araç ve makine kullanan hastalar, özellikle antikonvülzan politerapisi alıyorsa veya sersemlik
halini arttırabilecek diğer ilaçlar ile birlikte bu ilacı kullanıyorsa, sersemlik hali yapabileceği
riskine karşı uyarılmalıdır .
4.8. İstenmeyen etkiler
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
(Kist ve polipler de dahil olmak üzere) iyi huylu ve kötü huylu neoplazmalar:
Seyrek: Miyelodisplastik sendrom
17Kan ve lenf sistemi hastalıkları:
Yaygın: Anemi, trombositopeni
Genelde sistematik olarak farkedilen ve klinik belirti vermeyen, doza bağlı trombositopeni
vakaları bildirilmiştir. Trombositopeninin asemptomatik olması durumunda, eğer trombosit
miktarı uygun ve epileptik hastalığın kontrolü mümkünse, yalnızca sodyum valproat
pozolojisinin azaltılmasıyla, genellikle bu trombositopeninin düzelmesi sağlanabilir.
Yaygın olmayan: Pansitopeni, lökopeni
Seyrek: Kemik iliği aplazisi veya saf kırmızı kan hücresi aplazisi, agranülositoz, makrositik
anemi, makrositoz.
Endokrin hastalıklar:
Yaygın olmayan: Uygunsuz antidiüretik hormon salgılanması sendromu (IADHS),
hiperandrojenizm (hirsutizm, virilizm, akne, erkek tipi alopesi ve/veya androjen hormon
seviyesinde artışı).
Seyrek: Hipotiroidizm (Bkz. Bölüm 4.6).
Metabolizma ve beslenme hastalıkları:
Yaygın: Hiponatremi,
Seyrek: Hiperamoniyemi* (Bkz. Bölüm 4.4), obezite
* Sıklıkla karaciğer fonksiyon testlerinde değişikliğe neden olmayan izole ve orta derecede
hiperamoniyemi ortaya çıkabilmektedir. Bu durum tedavinin kesilmesini gerektirmez.
Nörolojik semptomların eşlik ettiği hiperamoniyemi (komaya kadar giden) de bildirilmiştir. Bu
vakalarda daha ileri tetkiklere başvurulmalıdır (Bkz. Bölüm 4.4).
Psikiyatrik hastalıklar:
Yaygın: Konfüzyonel durum, halüsinasyonlar, agresyon*, ajitasyon*, dikkat bozukluğu*
Seyrek: Anormal davranış*, psikomotor hiperaktivite*, öğrenme bozukluğu*
* Bu yan etkiler daha çok pediyatrik popülasyonda gözlenir.
Sinir sistemi hastalıkları:
Çok yaygın: Tremor
Yaygın: Ekstrapiramidal bozukluk**, stupor*, sedasyon, nöbetler*, bellek bozukluğu,
baş ağrısı, nistagmus, bulantı veya baş dönmesi.
Yaygın olmayan: Koma*, ensefalopati*, letarji*, geri dönüşümlü parkinsonizm**, ataksi,
parestezi.
Seyrek: Diplopi, tedavinin kesilmesini takiben birkaç hafta ya da birkaç ay içinde geriye
dönebilen sinsi ve yavaş başlangıçlı kognitif bozukluklar** (demansın tüm klinik
özelliklerini gösterebilen) bildirilmiştir.
*Tedavi sırasında bazen geçici komaya/ensefalopatiye kadar gidebilen stupor ve letarji, tek
başına veya konvülziyonlarda paradoksal artışla birlikte görülmüştür ve tedavi
18durdurulduğunda veya doz azaltıldığında, azalmıştır. Bu etkiler genellikle birden fazla ilaçla
tedavi sırasında (özellikle fenobarbital veya topiramat) ve valproat dozu birden artırıldığında
ortaya çıkar.
** Bu semptomlar serebral atrofinin görüntüleme bulguları ile ilişkili olabilir.
Kulak ve iç kulak hastalıkları:
Yaygın: Sağırlık
Vasküler hastalıklar:
Yaygın: Hemoraji (Bkz. Bölüm 4.4 ve 4.6)
Yaygın olmayan: Kutanöz vaskülit, özellikle lökositoklastik vaskülit
Solunum, göğüs bozuklukları ve mediastinal hastalıklar:
Yaygın olmayan: Plevral efüzyon
Gastrointestinal hastalıklar:
Çok yaygın: Bulantı
Yaygın: Bazı hastalarda tedavinin ilk günlerinde sıklıkla sindirim sistemine ait yan etkiler
(kusma, esas olarak jinjival hiperplazi olmak üzere jinjival bozukluklar, stomatit, üst karın
ağrısı, diyare) görülebilir, bunlar çoğunlukla tedaviyi durdurmaya gerek kalmadan bir kaç
gün içinde kendiliğinden ortadan kalkar.
Yaygın olmayan: Bazen fatal olabilen, tedavinin erken kesilmesine ihtiyaç duyulabilecek
pankreatit (Bkz. Bölüm 4.4).
Hepato-bilier hastalıklar:
Yaygın: Karaciğer hastalığı(Bkz. Bölüm 4.4).
Deri ve deri altı hastalıkları:
Yaygın: Geçici ve/veya doza bağlı alopesi, tırnak ve tırnak yatağı bozuklukları
Yaygın olmayan: Anjiyoödem, deri reaksiyonları, saç bozuklukları (saç yapısı
anormallikleri, saç rengi değişiklikleri, saç uzama anormallikleri gibi).
Seyrek: Toksik epidermal nekroliz, Stevens-Johnson sendromu ve eritema multiforme,
DRESS Sendromu (eozinofili ve sistemik semptomların görüldüğü ilaç reaksiyonu) veya
ilaç aşırı duyarlılık reaksiyonu.
Kas-iskelet bozuklukları, bağ doku ve kemik hastalıkları:
Yaygın olmayan: DEPALEX ile uzun süre tedavi gören hastalarda kemik mineral
yoğunluğunda azalma, osteopeni, osteoporoz ve kırıklar. DEPALEX’in kemik
metabolizmasını etkileme mekanizması henüz belirlenememiştir.
Seyrek: Sistemik lupus eritematosus (Bkz. Bölüm 4.4), rabdomiyoliz (Bkz. Bölüm 4.4).
Böbrek ve idrar yolu hastalıkları:
Yaygın: Üriner inkontinans Yaygın olmayan: Renal yetmezlik
19Seyrek: Enürezis, tubulointerstisyel nefrit, geri dönüşümlü Fanconi sendromu
Üreme sistemi hastalıkları ve meme hastalıkları:
Yaygın: Menstrüel düzensizlikler
Yaygın olmayan: Amenore
Seyrek: Spermatogenez üzerine etki (özellikle sperm motilitesinde azalma) (Bkz. Bölüm
4.6), polikistik over
Çok seyrek: Jinekomasti
Konjenital ve kalıtımsal/genetik hastalıklar:
Konjenital malformasyonlar ve nörogelişimsel bozukluklar (Bkz. Bölüm 4.4 ve 4.6)
Genel bozukluklar ve uygulama bölgesine ilişkin hastalıklar:
Yaygın olmayan: Hipotermi, şiddetli olmayan periferik ödem
Araştırmalar:
Yaygın: Kilo artışı*
Seyrek: Koagülasyon faktörlerinde azalma (en az birinde), koagülasyon testlerinde
anormallik (protrombin zamanında uzama, aktive parsiyel tromboplastin zamanında uzama,
trombin zamanında uzama, INR’de uzama gibi) (Bkz. Bölüm. 4.4 ve 4.6), vitamin B8
(biotin) eksikliği/biotinidaz eksikliği.
*Kilo artışı polikistik over sendromu için bir faktör olduğundan dikkatlice izlenmelidir
(Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99).
4.9. Doz aşımı ve tedavisi
Akut, ağır doz aşımının belirtileri; bir dereceye kadar derin olabilen hafif koma hali dahil,
muskuler hipotoni, hiporefleksi, miyozis, metabolik asidoz, solunum fonksiyonlarının
bozulması, hipotansiyon ve dolaşım kollapsı/kardiyovasküler şoktur.
Az sayıda serebral ödeme bağlı intrakraniyal hipertansiyon vakası bildirilmiştir. Doz aşımının
hastanedeki tedavisi: Alımından 10-12 saat sonrasına kadar yararlı olabilecek gastrik lavaj;
etkili diürezin idamesi; kalp ve solunum fonksiyonlarının takibi.
Çok ciddi vakalarda eğer gerekirse renal diyaliz yapılabilir.
Bu tip zehirlenmede prognoz genelde olumludur. Ancak, birkaç ölüm raporlanmıştır. Valproat
formülasyonundaki sodyum doz aşımında hipernatremiye yol açabilir.
205. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptik, yağ asidi türevleri
ATC kodu: N03AG01
Etki mekanizması:
Valproat etkisini esas olarak merkezi sinir sistemi üzerinde oluşturur.
İnsanda birçok değişik nöbet tipinde ve hayvanlarda birçok farklı konvülziyon tipinde
antikonvülzan etki göstermektedir.
Valproatın en olası etki mekanizması beyinde gama amino bütirik asit (GABA) sentezi veya
metabolizması üzerine etkiyerek GABA’nın inhibitör etkisinin güçlendirilmesidir.
Valproatın etki mekanizmasının, GABA metabolizmasına presinaptik etkiyle ve/veya nöron
zarındaki iyon kanallarına doğrudan postsinaptik etkiyle, GABA’nın aracılık ettiği
inhibisyonun güçlendirilmesine bağlı olduğu kabul edilmektedir.
Farmakodinamik etkiler:
Valproat üzerinde yapılan deneysel ve klinik çalışmalar iki tip antikonvülzan etkinin olduğunu
öne sürmektedir.
Klinik etkililik:
Birincisi, valproatın plazma ve beyindeki konsantrasyonlarına bağlı direkt farmakolojik etkidir.
İkincisi ise, muhtemelen beyinde bulunan valproatın metabolitlerine, nörotransmiterlerin
değişimlerine veya doğrudan membran etkilerine bağlı olduğu gözüken dolaylı etkidir. Bu
hipotez genellikle valproat kullanımından sonra artan konsantrasyonlardaki gama -
aminobütirik asit (GABA) nedeniyle ortaya atılmıştır.
Yavaş dalga uykusunun artması sonucunda uyku ara fazının sürekliliği valproat ile azalır.
Sodyum valproatın bazı in vitro çalışmalarda HIV virüsünün replikasyonunu stimüle ettiği
gösterilmiştir; bununla birlikte bu etki hafif olup, dozla ilişkili değildir ve insanlarda
gösterilmemiştir.
5.2. Farmakokinetik özellikler
Emilim:
- Sodyum valproatın oral ve IV uygulama sonrasındaki biyoyararlanımı %100'e yakındır.
- Oral uygulama sonrasında hızla absorbe olur ve sabit plazma yoğunluğuna 3-4 günde ulaşılır.
Enjektabl form ile sabit konsantrasyonlara birkaç dakikada ulaşılır ve bu konsantrasyon
intravenöz infüzyon ile korunur.
Dağılım:
- Dağılım hacmi esas olarak kanla ve hareketli hücre dışı sıvılarla sınırlıdır.
Valproat BOS ve beyine geçer.
21- Valproat plazma proteinlerine yüksek oranda bağlanır. Bu bağlanma doza bağlı ve
doyurulabilir özelliktedir.
- Terapötik etki için gerekli olan minimum serum konsantrasyonu 40-50 mg/l olup aralık 40
mg/l - 100 mg/l arasındadır. Eğer daha yüksek plazma seviyelerinin gerekli olduğu tespit
edilirse, beklenen faydalara karşı, özellikle doza bağımlı etkiler olmak üzere yan etki oluşma
riski değerlendirilmedir. Bununla beraber, 150 mg/l’nin üstündeki düzeyleri sürdürmek için
doz azaltılması gereklidir.
Plasenta transferi (Bkz. Bölüm 4.6):
Valproat, hayvan türlerinde ve insanlarda plasenta bariyerini geçer:
• hayvan türlerinde valproat plasentayı insanlarda olduğu gibi aşıyor,
• insanlarda, çeşitli yayınlar doğumda yenidoğanların göbek kordonundaki valproat
konsantrasyonunu değerlendirmiştir. Göbek kordonundaki valproat serum konsantrasyonu,
fetüslerde annelerinkine benzer veya biraz daha yüksek olduğunu göstermiştir.
Biyotransformasyon:
- Valproatın sitokrom P450 metabolik sisteminde enzim indükleme etkisi bulunmamaktadır.
Diğer antiepileptiklerin aksine, kendinin ve diğer ilaçların (örneğin östroprogestojen ve oral
antikoagülan) metabolizmasını artırmaz.
- Sodyum valproat, glukuronidasyon ve beta-oksidasyon yoluyla metabolize olduktan sonra
esas olarak idrarla (% 3’ü değişmeden) atılır.
- Diğer tıbbi ürünlerle (örn. primidon, fenitoin, fenobarbital ve karbamazepin gibi) birlikte
kullanımda, enzim indüksiyonuna bağlı olarak yarılanma ömrü 4-9 saate düşebilir.
Eliminasyon:
- Yarılanma ömrü yaklaşık 15-17 saattir.
- Valproat molekülü diyaliz edilebilir fakat hemodiyaliz sadece valproatın kandaki serbest
formunu etkiler (yaklaşık % 10).
- Literatürden elde edilen sınırlı verilere dayanarak, valproat ve östrojen içeren ürünlerle eş
zamanlı tedavi edilen bazı hastalarda valproat serum seviyelerinde bir düşüşe neden
olabilecek yaklaşık % 20 oranında bir artış rapor edilmiştir. Bireyler arası değişkenlik not
edilmiştir. Bu farmakokinetik etkileşimden kaynaklanan sağlam bir farmakokinetik-
farmakodinamik ilişkisi kurmak için yeterli veri yoktur.
Hastalardaki karakteristik özellikler
Pediyatrik popülasyon:
Yeni doğanlarda ve 18 aydan küçük bebeklerde plazma yarılanma ömrü 10-67 saat arasında
değişir. En uzun yarılanma ömrü değerleri doğumdan hemen sonra kaydedilmiştir. 2 aylıktan
büyük bebeklerde sonuçlar giderek erişkinlere yaklaşır.
Geriyatrik popülasyon:
Yaşlılarda sodyum valproatın farmakokinetiği değişiyorsa da klinik önemi sınırlıdır ve dozaj
nöbetlerin kontrolüne göre düzenlenmelidir.
22Gebelik:
Gebeliğin üçüncü trimestrinde dağılım hacminin artmasıyla, hepatik ve renal klerens artar ve sabit
doz uygulanmasına rağmen serum konsantrasyonlarında düşüş görülebilir.
Gebelik döneminde plazma proteinlerine bağlanmada değişiklik olabileceği ve serbest (terapötik
olarak aktif) valproat düzeylerinin artabileceği de göz önünde bulundurulmalıdır.
Karaciğer bozukluğu olan hastalar:
Karaciğer bozukluğu olan hastalarda yarılanma ömrü uzar. Doz aşımı halinde, 30 saatin
üzerine çıkan yarılanma ömrü değerleri gözlenmiştir.
Böbrek bozukluğu olan hastalar:
Böbrek bozukluğu olan hastalarda yarılanma ömrü uzar.
5.3 Klinik öncesi güvenlilik verileri
Akut toksisite
Valproatla farklı hayvan türlerinde gerçekleştirilen akut toksisite testlerinde saptanan LD50
değerleri, oral uygulama sonrasında 1.200-1.600 mg/kg, intravenöz uygulama sonrasında
750- 950 mg/kg olarak bulunmuştur.
Tekrarlanan doz toksisitesi
Oral uygulamada toksik olmayan doz, sıçanlarda 150-200 mg/kg/gün (diyetle) ve köpeklerde
90 mg/kg/gün’dür. Bu yüksek dozlarda sıçanlarda ve köpeklerde, testis dejenerasyonu, lenfoid
foliküllerde atrofi ve nörolojik bozukluklar (sedasyon, ataksi, tremor) gözlenmiştir.
Mutajenik ve karsinojenik potansiyel
In vitro ve in vivo mutajenisite testlerinin bazıları negatif bulunmuştur.
Sıçanlarda ve farelerde yapılan karsinojenisite çalışmaları, tolere edilen maksimum doza yakın
dozlarda uygulanan valproatın karsinojenik potansiyelinin olmadığını göstermiştir.
Sprague Dawley sıçanlarına ve ICR (HA/ICR) farelerine 2 yıl boyunca oral yoldan 80-170
mg/kg/gün dozunda valproik asit uygulanmıştır. Her iki türde de farklı neoplazmlar
gözlenmiştir. Başlıca bulgular, yüksek dozda valproik asit alan erkek sıçanlarda, subkutan
fibrosarkomaların insidansında istatistiksel açıdan anlamlı bir artış ve valproik asit alan erkek
farelerde, selim akciğer adenomları için istatistiksel açıdan anlamlı bir doza-bağlı eğilimdi. Bu
bulguların insanlar için önemi bilinmemektedir.
Hayvan çalışmaları, uterus içine valproat maruziyetinin, sıçan ve farelerin işitsel sistemlerinde
fiziksel ve fonksiyonel anormalliklerle sonuçlandığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sakkarin
Sodyum siklamat
Sodyum klorür
23Metil parahidroksibenzoat (E218)
Propil parahidroksibenzoat (E216)
Sıvı maltitol 80/55
Ahududu aroması (F-10733)
Şeftali aroması (100160L)
Hidroklorik asit (%37’lik) (pH ayarı için)
Saf su
6.2. Geçimsizlikler
Yeterli veri yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız. Işıktan korumak için kutusunda saklayınız.
Açıldıktan sonra 30 gün içerisinde kullanılmalıdır.
6.5. Ambalajın niteliği ve içeriği
100 ml şurup içeren bal renkli cam şişe ve doz ayarlı enjektör
6.6. Beşeri tıbbi üründen arta kalan maddelerin imhası ve diğer özel önlemler
Her kullanımdan sonra doz enjektörü demonte edilip durulanıp kurutulmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj Atıklarının Kontrolü Yönetmeliğine uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad.
No.4 34467
Maslak / Sarıyer/ İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2022/316
249. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.05.2022
Ruhsat yenileme tarihi:
10. KÜB’ÜN YENİLENME TARİHİ
25