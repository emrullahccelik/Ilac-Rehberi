KISA ÜRÜN BİLGİSİ
1. BEŞERİ TIBBİ ÜRÜNÜN ADI
DESRİNAL® 5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Desloratadin……………………….. 5 mg
Yardımcı madde(ler):
Laktoz monohidrat (sığır sütünden elde edilen)…. 1,8 mg
Gün batımı sarısı FCF alüminyum lak………….. 0,009 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
DESRİNAL®, açık mavi renkli, yuvarlak ve bikonveks bir film kaplı tablettir.
4. KLİNİK ÖZELLİKLER
4.l. Terapötik endikasyonlar
DESRİNAL®, alerjik rinit ile ilişkili hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık, damakta kaşınma ve
öksürük gibi semptomların giderilmesinde endikedir.
DESRİNAL®, ayrıca, ürtiker ile birlikte görülen kaşıntının giderilmesi, derideki kabartı ve
kızarıklık gibi semptomların ortadan kaldırılmasında endikedir.
4.2. Pozoloji ve uygulama şekli
Pozoloji/uygulama sıklığı ve süresi:
12 yaş ve üzeri adölesanlar ve yetişkinler:
DESRİNAL®’in önerilen dozu günde bir kez bir tablettir.
Semptomları haftada 4 gün veya 4 haftadan daha az süren intermitan alerjik rinit, hastanın
hastalık öyküsü değerlendirmesine göre tedavi edilmeli ve tedavi semptomlar giderildikten
sonra kesilip, semptomların tekrarlaması durumunda tekrar başlatılmalıdır.
Semptomları haftada 4 gün veya daha fazla ve 4 haftadan fazla görülen persistan alerjik
1 / 11rinitte, hastanın alerjinin ortaya çıkması durumunda sürekli tedavisi önerilmelidir.
Uygulama şekli:
Ağız yoluyla kullanılır.
Doz gıdalarla birlikte veya gıdalardan ayrı olarak alınabilir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda veri yoktur.
Böbrek yetmezliği:
Şiddetli böbrek yetmezliğinde DESRİNAL® dikkatle kullanılmalıdır.
Pediyatrik popülasyon:
DESRİNAL® formunun 12 yaşın altındaki pediyatrik popülasyonda etkililik ve güvenliliği
henüz belirlenmemiştir.
12-17 yaş arası adölesanlarda desloratadin kullanımının etkililiğine ilişkin klinik çalışma
deneyimi sınırlıdır (Bkz. Bölüm 4.8 ve 5.1).
Geriyatrik popülasyon:
Geriyatrik popülasyonu hedefleyen spesifik çalışma bulunmamaktadır.
4.3. Kontrendikasyonlar
Etkin madde veya bölüm 6.1’de listelenen yardımcı maddelerden herhangi birine veya
loratadine karşı aşırı duyarlılık.
4.4. Özel kullanım uyarıları ve önlemleri
Böbrek fonksiyon bozukluğu
Şiddetli böbrek yetmezliğinde DESRİNAL® dikkatle kullanılmalıdır (Bkz. Bölüm 5.2).
Nöbetler
Desloratadin, tıbbi veya ailesel nöbet öyküsü olan, hastalarda ve özellikle desloratadin
tedavisi altında yeni nöbetler geliştirmeye daha yatkın olan küçük çocuklarda, (Bkz. Bölüm
4.8) dikkatle uygulanmalıdır. Sağlık mesleği mensupları, tedavi sırasında nöbet geçiren
hastalarda desloratadin tedavisini bırakmayı düşünebilirler.
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorpsiyon problemi olan hastaların bu tıbbi ürünü kullanmamaları gerekir.
2 / 11DESRİNAL®, gün batımı sarısı FCF alüminyum lak içerdiğinden alerjik reaksiyonlara sebep
olabilir.
4.5. Diğer tıbbi ürünler ile etkileşimler ve diğer etkileşim şekilleri
Eritromisin ya da ketokonazolün birlikte kullanıldığı, desloratadin tabletleriyle yapılmış klinik
çalışmalarda klinik olarak anlamlı bir etkileşim gözlemlenmemiştir (Bkz. Bölüm 5.1).
DESRİNAL®’in alkolle bir arada alındığı bir klinik farmakoloji çalışmasında, DESRİNAL®
alkolün performansı zayıflatıcı etkisini artırmamıştır (Bkz. Bölüm 5.1). Bununla birlikte,
pazarlama sonrası kullanım sırasında alkol intoleransı ve zehirlenme vakaları bildirilmiştir.
Bu nedenle, eş zamanlı alkol alındığında dikkatli olunması önerilmektedir.
Özel popülasyonlara ilişkin ek bilgiler
Pediyatrik popülasyon:
Etkileşim çalışmaları yalnızca erişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin veri
mevcut değildir.
Gebelik dönemi
Gebe kadınlarla ilgili büyük miktarda veri (1.000'den fazla gebelik sonucu), desloratadin'in
malformatif veya feto/neonatal toksisitesi olmadığını göstermektedir. Hayvanlar üzerinde
yapılan çalışmalar, gebelik ve/veya embriyonal/fetal gelişim ve/veya doğum ve/veya doğum
sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara yönelik
potansiyel risk bilinmemektedir.
DESRİNAL® gerekli olmadıkça gebelik döneminde kullanılmamalıdır.
Laktasyon dönemi
Tedavi edilen kadınların emzirdikleri yenidoğanlarda/bebeklerde desloratadin tespit
edilmiştir. Desloratadinin yenidoğanlar/bebekler üzerindeki etkisi bilinmemektedir. Anne sütü
almanın çocuk açısından yararı ve tedavinin kadın açısından yararı göz önüne alınarak,
3 / 11DESRİNAL® tedavisinin bırakılması/hiç kullanılmaması ya da emzirmeye son verilmesi
arasında bir karar verilmelidir.
Üreme yeteneği/Fertilite
Erkek ve kadın fertilitesine ilişkin hiçbir veri yoktur.
4.7. Araç ve makine kullanımı üzerindeki etkiler
Klinik çalışmalara göre, DESRİNAL®’in araç veya makine kullanma becerisi üzerinde bir
etkisi yoktur veya etkisi ihmal edilebilir düzeydedir. Hastalar çoğu kişinin uyku hali
yaşamadığı konusunda bilgilendirilmelidir. Bununla birlikte, tüm tıbbi ürünlere verilen cevap
bireyler arasında farklı olduğundan, hastalara tıbbi ürüne verdikleri cevabı tam olarak
anlayıncaya kadar araç veya makine kullanma gibi zihinsel uyanıklık gerektiren faaliyetlerde
bulunmamaları tavsiye edilmelidir.
4.8. İstenmeyen etkiler
Güvenlilik profilinin özeti
Alerjik rinit ve kronik idiyopatik ürtikerin de içinde bulunduğu endikasyonları kapsayan
klinik çalışmalarda, önerilen günlük 5 mg dozlarda, DESRİNAL® kullanan hastaların
%3’ünde plasebodan daha fazla yan etki görülmüştür. Plasebodan daha fazla görülen ve en
yaygın bildirilen istenmeyen reaksiyonlar bitkinlik (%1,2), ağız kuruluğu (%0,8) ve baş ağrısı
(%0,6)’dır.
Pediyatrik popülasyon
12-17 yaş arası 578 adölesan hastayla yapılan klinik çalışmada, en sık rastlanan istenmeyen
olay baş ağrısı olup, bu yan etki DESRİNAL® kullanan hastaların %5,9’u ve plasebo alan
hastaların %6,9’unda gözlemlenmiştir.
Klinik çalışmalarda plaseboya göre daha fazla bildirilen ve pazarlama sonrası dönemde
bildirilen diğer istenmeyen etkiler aşağıda listelenmektedir. Sıklıklar şu şekilde
tanımlanmıştır:
Farklı organ sistemlerinde;
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları:
Bilinmiyor: İştah artması
4 / 11Psikiyatrik hastalıkları:
Çok seyrek: Halüsinasyonlar
Bilinmiyor: Anormal davranışlar, saldırganlık, depresif ruh hali
Sinir sistemi hastalıkları:
Yaygın: Baş ağrısı
Çok seyrek: Baş dönmesi, somnolans, insomnia, psikomotor hiperaktivite, nöbet
Göz hastalıkları:
Bilinmiyor: Göz kuruluğu
Kardiyak hastalıkları:
Çok seyrek: Taşikardi, palpitasyon
Bilinmiyor: QT uzaması
Gastrointestinal hastalıkları:
Yaygın: Ağız kuruluğu
Çok seyrek: Abdominal ağrı, bulantı, kusma, dispepsi, diyare
Hepato-bilier hastalıkları:
Çok seyrek: Karaciğer enzimlerinde yükselme, hepatit, bilirubinde artış
Bilinmiyor: Sarılık
Deri ve deri altı hastalıkları:
Bilinmiyor: Fotosensitivite
Kas-iskelet bozuklukları, bağ doku ve kemik hastalıkları:
Çok seyrek: Miyalji
Genel bozukluklar ve uygulama bölgesine ilişkin hastalıkları:
Yaygın: Yorgunluk
Çok seyrek: Hipersensitivite reaksiyonları (anaflaksi, anjiyoödem, dispne, pirurit, döküntü ve
ürtiker gibi)
Bilinmiyor: Asteni
Araştırmalar:
Bilinmiyor: Kilo artışı
5 / 11Özel popülasyonlara ilişkin ek bilgiler:
Pediyatrik popülasyon
Pediyatrik hastalarda pazarlama sonrası verilerden elde edilen diğer sıklığı bilinmeyen
istenmeyen yan etkilerin QT uzaması, aritmi, bradikardi, anormal davranış ve agresyonu
içerdiği bildirilmiştir.
Retrospektif bir gözlemsel güvenlilik çalışması, desloratadin alan 0-19 yaş arası hastalarda
desloratadin alınmayan dönemlere kıyasla yeni başlayan nöbet insidansında artış göstermiştir.
0-4 yaş arasındaki çocuklarda, uyarlanmış mutlak artış, 100.000 kişi-yıl (KY) başına 80,3
olan yeni başlayan nöbet arka plan oranı ile birlikte 100.000 KY başına 37,5 (%95 Güven
Aralığı (GA): 10,5-64,5) olmuştur. 5-19 yaş arasındaki hastalarda, uyarlanmış mutlak artış,
100.000 KY başına 36,4 arka plan oranı ile birlikte 100.000 KY başına 11,3 (%95 GA: 2,3-
20,2) olmuştur. (Bkz. Bölüm 4.4.)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir, ancak etkilerin büyüklüğü daha fazla olabilir.
Tedavi
Doz aşımı durumunda, absorbe edilmemiş etken maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir.
Desloratadin hemodiyaliz ile elimine edilmemektedir; periton diyalizi ile elimine olup
olmadığı bilinmemektedir.
Semptomlar
Erişkinler ve adölesanlarda 45 mg’a kadar (klinik dozun 9 katı) desloratadin uygulanan çok
dozlu bir klinik araştırmada, klinik olarak önemli herhangi bir etki gözlenmemiştir.
Pediyatrik popülasyon
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir, ancak etkilerin büyüklüğü daha fazla olabilir.
6 / 115. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için diğer antihistaminler
ATC Kodu: R06AX27
Etki mekanizması
Desloratadin sedasyon yapmayan, uzun etkili, potent, selektif periferik histamin H -reseptör
1
antagonistidir. Desloratadin, oral uygulamadan sonra santral sinir sistemine girememesi
nedeniyle, periferik histamin H -reseptörlerini selektif olarak bloke eder.
1
Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL-8
ve IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Klinik etkililik ve güvenlilik
14 gün boyunca, günde 20 mg’a kadar desloratadin uygulanan çok dozlu bir klinik
araştırmada, istatistik ya da klinik açıdan önemli hiçbir kardiyovasküler etki gözlenmemiştir.
Desloratadinin on gün süreyle günde 45 mg (klinik dozun dokuz katı) verildiği bir klinik
farmakoloji araştırmasında, QTc intervalinde uzama gözlenmemiştir.
Ketokonazol ve eritromisinin çoklu dozlarıyla yapılan etkileşim çalışmalarında,
desloratadinin plazma konsantrasyonunda değişiklik gözlemlenmemiştir.
Farmakodinamik etkiler
Desloratadin santral sinir sistemine kolayca penetre olmaz. Kontrollü klinik çalışmalarda,
önerilen günlük 5 mg dozda, somnolans insidansında, plaseboya kıyasla bir artış olmamıştır.
Klinik araştırmalarda, 7,5 mg günlük dozda verilen DESRİNAL® psikomotor performansı
etkilememiştir. Erişkinlerdeki tek doz çalışmasında, desloratadin 5 mg, subjektif uyku halinin
şiddetlenmesi veya uçuşla ilgili faaliyetleri de kapsayan, uçuş performansının standart
ölçümlerini etkilemez.
Klinik farmakoloji çalışmalarında, alkolle birlikte uygulama alkolün neden olduğu
performans zayıflaması ya da uykusuzluk artışına neden olmamıştır. Tek başına ya da alkol
ile birlikte alındığında, desloratadin ve plasebo grupları arasında yapılan psikomotor test
sonuçları bakımından anlamlı bir fark bulunmamıştır.
Alerjik rinitli hastalarda, DESRİNAL®, hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık ve damakta kaşınma gibi
semptomların giderilmesinde etkili olmuştur. DESRİNAL®, semptomları 24 saat süresince
7 / 11etkili bir şekilde kontrol altına almıştır.
Pediyatrik popülasyon
DESRİNAL®’in etkililiği 12-17 yaş arası adölesanlardaki klinik çalışmalarda net olarak
kanıtlanmamıştır.
Alerjik rinit, mevsimsel ve pereniyal (yıl boyu devam eden) alerjik rinit olarak
sınıflandırıldığı gibi, semptomların sıklığına göre intermitan ve persistan alerjik rinit olarak da
sınıflandırılabilir. İntermitan alerjik rinit, semptomların bir haftada 4 günden az veya 4
haftadan daha az bir sürede görülmesi olarak tanımlanabilir. Persistan alerjik rinit,
semptomların bir haftada 4 gün veya daha fazla ve 4 haftadan daha fazla görülmesi olarak
tanımlanabilir.
DESRİNAL®’in mevsimsel alerjik rinite bağlı şikayetlerin hafifletilmesindeki etkililiği, rino-
konjunktivit yaşam kalitesi anketindeki toplam skor ile gösterilmiştir. En büyük iyileşme,
semptomlar nedeniyle kısıtlanan günlük aktiviteler ve pratik problemlerinin alanında
görülmüştür.
Kronik idiyopatik ürtiker, etiyolojisi ne olursa olsun arka plandaki fizyopatolojinin benzer
olması ve prospektif çalışmalara katılacak kronik hastaların daha kolay bulunabilmesi
nedeniyle, ürtikere bir klinik model olarak incelenmiştir. Histamin salınması tüm ürtikeryal
hastalıklara yol açan bir neden olduğundan, desloratadinin klinik kılavuzlarda da önerildiği
gibi, kronik idiyopatik ürtikere ilave olarak diğer ürtikeryal hastalıklardaki semptomların
giderilmesinde de etkili olması beklenir.
Kronik idiyopatik ürtikeri olan hastalarda yürütülen 6 haftalık iki plasebo-kontrollü
çalışmada, DESRİNAL® , tedavinin birinci gününden itibaren, kaşıntının hafiflemesinde ve
derideki kabartı ve kızarıklıkların büyüklük ve sayısının azalmasında etkili olmuştur. Her iki
çalışmada da, etki, 24 saatlik dozlama aralığı süresince değişmeden devam etmiştir. Kronik
idiyopatik ürtikerdeki diğer antihistaminik çalışmalarında, antihistaminiklere yanıt vermeyen
hastaların bir kısmı çalışmadan çıkarılmıştır. Desloratadinle tedavi edilen %55 oranındaki
hastaların %50’sinde plaseboyla tedavi edilen %19 oranındaki hastaya göre pirüritte iyileşme
gözlemlenmiştir. Desloratadin ile tedavi aynı zamanda, uyku ve günlük rutin aktiviteler ile
etkileşimde azalma ile dört puanlı skalada ölçülen, uyku ve günlük fonksiyonlarda iyileşme
sağlamıştır.
5.2. Farmakokinetik özellikler
Genel özellikler
Emilim:
Desloratadin plazma konsantrasyonları, uygulamadan sonra 30 dakika içinde saptanabilir
8 / 11düzeye gelir. Desloratadinin emilimi iyidir ve maksimum konsantrasyona yaklaşık 3 saat
sonra ulaşılır. Desloratadinin terminal faz yarılanma ömrü yaklaşık 27 saattir. Desloratadinin
birikim derecesi, yarılanma ömrü (yaklaşık 27 saat) ve günde tek doz dozlama sıklığı ile
uyumludur.
Hasta demografisinin genel mevsimsel alerjik rinit popülasyonu ile karşılaştırılabilir olduğu
farmakokinetik bir çalışmada, deneklerin %4'ü daha yüksek bir desloratadin konsantrasyonu
elde etmiştir. Bu yüzde etnik kökene göre değişebilir. Maksimum desloratadin
konsantrasyonu yaklaşık 89 saatlik terminal faz yarı ömrü ile yaklaşık 7 saatte yaklaşık 3 kat
daha yüksekti. Bu kişilerin güvenlilik profili genel popülasyondan farklı bulunmamıştır.
Dağılım:
Desloratadin plazma proteinlerine orta derecede (%83-%87) bağlanır. 14 gün süreyle günde
tek doz (5 mg ile 20 mg) desloratadin uygulamasını takiben, klinik olarak önem taşıyan
herhangi bir ilaç birikim belirtisi bulunmamıştır.
Biyotransformasyon:
Desloratadin metabolizmasından sorumlu enzim henüz tanımlanmamış olduğundan diğer
ilaçlarla olabilecek bazı etkileşimler tamamen göz ardı edilememektedir. Desloratadin in vivo
koşullarda CYP3A4’ü inhibe etmez ve in vitro çalışmalar tıbbi ürünün CYP2D6’yı inhibe
etmediğini göstermiştir. P-glikoproteinin substratı veya inhibitörü değildir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun desloratadini yavaş metabolize ettiği bulunmuştur. Bu olgularda 7.
saat civarındaki C konsantrasyonu yaklaşık 3 kat daha yüksektir ve terminal fazdaki
maks
yarılanma ömrü 89 saat civarındadır.
Bir farmakolojik ve klinik araştırmalar serisinde, olguların %6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
erişkin (%6) ve 2-11 yaş arası pediyatrik (%6) olgularda karşılaştırılabilir nitelikte ve
siyahlarda (erişkinler %18, pediyatrik olgular %16) beyazlara (erişkinler %2, pediyatrik
olgular %3) kıyasla daha yüksektir; ancak bu olgulardaki güvenlilik profili, genel
popülasyondakinden farklı değildir.
Eliminasyon:
Desloratadinin 7,5 mg dozda kullanıldığı tek dozlu bir araştırmada, besinlerin (yağ ve
kaloriden zengin kahvaltı) desloratadinin dispozisyonu üzerinde hiçbir etkisi olmadığı
gösterilmiştir. Diğer bir çalışmada da, greyfurt suyunun desloratadinin dispozisyonu üzerinde
bir etkisi bulunmamıştır.
9 / 11Doğrusallık/Doğrusal Olmayan Durum:
Desloratadinin biyoyararlanımı 5 mg-20 mg aralığında dozla orantılıdır.
Hastalardaki karakteristik özellikler
Böbrek yetmezliği olan hastalar
Kronik böbrek yetmezliği (KBY) olan hastalarda desloratadin farmakokinetiği, tek dozlu ve
çok dozlu çalışmada sağlıklı olan deneklerle karşılaştırıldı. Tek dozlu çalışmada,
desloratadine maruz kalma, sağlıklı deneklere göre, hafif ila orta ve şiddetli KBY olan
kişilerde sırasıyla yaklaşık 2 ve 2,5 kat daha fazlaydı. Çok dozlu çalışmada, 11. Günden sonra
kararlı duruma ulaşılmış ve sağlıklı deneklerle karşılaştırıldığında, desloratadine olan
maruziyet hafif KBY olan kişilerde ~1,5 kat ve şiddetli KBY olan kişilerde ~2,5 kat daha
fazla olmuştur. Her iki çalışmada da, desloratadin ve 3-hidroksidesloratadin maruziyetindeki
değişiklikler (EAA ve Cmax) klinik olarak anlamlı bulunmamıştır.
5.3. Klinik öncesi güvenlilik verileri
Desloratadin loratadinin primer aktif metabolitidir. Desloratadin ve loratadinle yapılmış,
desloratadine maruziyetin, desloratadin ve loratadinin toksisite profiline kalitatif ya da
kantitatif farklarını gösteren, karşılaştırılabilir seviyede klinik çalışma bulunmamaktadır.
Klinik dışı veriler, güvenlilik farmakolojisi, tekrarlı doz toksisitesi, genotoksisite ve
karsinojenik potansiyel, üreme toksisitesi ve gelişimi inceleyen klasik çalışmalara dayanarak
insanlar için hiçbir özel tehlikenin olmadığını ortaya koymaktadır. Karsinojenik
potansiyelinin olmadığı, desloratadin ve loratadinle yapılmış klinik çalışmalarda
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Dibazik kalsiyum fosfat susuz
Mikrokristalin selüloz
Mısır nişastası
Talk (E553b)
Laktoz monohidrat (sığır sütünden elde edilen)
Hidroksipropil metil selüloz (E464)
Titanyum dioksit (E171)
Polietilen glikol
İndigo karmin alüminyum lak (E132)
Gün batımı sarısı FCF alüminyum lak (E110)
10 / 116.2. Geçimsizlikler
Bu ürün için geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
20 tablet içeren alüminyum folyo-PVC/Aclar blister ve karton kutu ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ad :Biofarma İlaç San. ve Tic. A.Ş.
Adres :Akpınar Mah. Osmangazi Cad. No:156
Sancaktepe/İstanbul
Telefon : (0216) 398 10 63
Faks : (0216) 398 10 20
8. RUHSAT NUMARASI(LARI)
241/78
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.04.2012
Ruhsat yenileme tarihi:
10. KÜB’ÜN YENİLENME TARİHİ
11 / 11