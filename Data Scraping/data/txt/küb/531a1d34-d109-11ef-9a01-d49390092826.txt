KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORBULİN 15 mcg/2 mL Nebülizasyon Çözeltisi
2. KALİTATİF VE KANTİTATİF BİLEŞİM
Etkin madde:
Arformoterol tartarat* 21,53 mcg
*Bir doz için 15 mcg arformoterole eşdeğer.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tek dozluk flakon nebülizasyon için inhalasyon solüsyonu.
Alüminyum folyoya sarılmış tek kullanımlık yarı saydam düşük yoğunluklu polietilen vial
içerisine doldurulmuş inhalasyon solüsyonu.
4. KLİNİK ÖZELLİKLER
4.1. Terapötik endikasyonlar
Orta ve ağır KOAH olgularında uzun etkili beta agonistler, hem semptomları kontrol altına
2
almada hem de yaşam kalitesini düzeltmede ve alevlenme sıklığını azaltmada etkilidir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen FORBULİN dozu nebülizasyon aracılığı ile günde iki kez (sabah ve akşam) uygulanan
15 mcg doz içeren 1 flakondur. Toplam günlük doz olarak 30 mcg doz (günde iki kez 15 mcg)
üzerindeki dozların kullanımı önerilmemektedir.
FORBULİN hava kompresörüne bağlı bir jet nebulizatör cihazı aracılığı ile oral inhalasyon
yolu ile uygulanmalıdır.
FORBULİN inhalasyon solüsyonu yutulmamalıdır.
Önerilen tedavi rejimi, her zamanki yanıtı sağlamada başarısız olursa, hemen tıbbi yardıma
başvurulmalıdır. Çünkü bu durum genellikle KOAH destabilizasyonunun belirtisidir. Bu
dururumda tedavi rejimi yeniden değerlendirilmeli ve ilave tedavi seçenekleri göz önünde
bulundurulmalıdır.
FORBULİN, KOAH’ın akut alevlenmelerinin tedavisinde endike değildir.
Arformoterol inhalasyon solüsyonunun astım tedavisindeki etkililiği ve güvenliliği
kanıtlanmadığından, FORBULİN inhalasyon solüsyonu astım tedavisinde endike değildir.
1Uygulama şekli:
Doğru bir uygulama için, lütfen uygulama talimatını dikkatle okuyunuz (bkz. ekli talimat).
Tek dozluk flakonlar içinde bulunan solüsyon yalnızca, uygun nebülizatör cihazları ile
inhalasyon şeklinde kullanılmak içindir ve oral yoldan alınmamalı ya da parenteral yoldan
uygulanmamalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
Karaciğer yetmezliği olan hastalarda doz ayarlaması gerekli değildir. Bununla birlikte,
karaciğer yetmezliği olan hastalarda arformoterol inhalasyon solüsyonunun klerensi
uzadığından, karaciğer yetmezliği olan hastalar FORBULİN kullanımı sırasında yakından takip
edilmelidir.
Pediyatrik popülasyon:
Kronik obstrüktif akciğer hastalığı pediyatrik hastalarda meydana gelmemektedir. Pediyatrik
hastalarda arformoterol inhalasyon solüsyonunun etkililiği ve güvenliliği kanıtlanmamıştır.
Geriyatrik popülasyon:
Arformoterol inhalasyon solüsyonunun etkililiği ve güvenliliği genç hastalar ile
karşılaştırıldığında, yaşlı hastalar açısından fark görülmemiş olmakla birlikte bazı yaşlı
hastaların daha duyarlı olabileceği göz önünde bulundurulmalıdır.
4.3. Kontrendikasyonlar
Arformoterol tartarata, rasemik formoterole ve/veya ürünün içindeki yardımcı maddelerden
herhangi birine karşı aşırı duyarlılığı olan hastalarda kontrendikedir.
FORBULİN inhalasyon solüsyonu dahil tüm uzun etkili beta adrenerjik agonistler
2
(LABA’lar), uzun vadeli astım kontrol ilacı kullanmayan astım hastalarında kontrendikedir.
4.4. Özel kullanım uyarıları ve önlemleri
Astım ile ilişkili ölümler
Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
Astım hastaları ile gerçekleştirilen kapsamlı plasebo kontrollü bir klinik çalışmadan elde edilen
veriler LABA’ların astım ile ilişkili ölüm riskini arttırdığını göstermiştir. Bu bulgu arformoterol
dahil LABA’ların sınıf etkisi olduğunu düşündürmektedir. Arformoterol inhalasyon
solüsyonunun astım hastalarındaki etkililiği ve güvenliliği kanıtlanmamıştır. FORBULİN
inhalasyon solüsyonu dahil bütün LABA’lar uzun vadeli astım kontrol ilacı kullanmayan astım
hastalarında kontrendikedir.
2Arformoterol ile tedavi edilen hastalarda astıma bağlı ölüm oranının artıp artmadığını
belirlemek için yeterli sayıda çalışma yapılmamıştır. Rasemik formoterol ile yapılan klinik
çalışmalar, rasemik formoterol alan hastalarda plasebo alanlara göre daha yüksek ciddi astım
alevlenmeleri insidansı göstermiştir. Bu çalışmaların boyutları, tedavi grupları arasında ciddi
astım alevlenme oranlarındaki farklılıkları kesin olarak ölçmek için yeterli değildir.
Hastalığın kötüleşmesi ve akut epizotlar
FORBULİN inhalasyon solüsyonu KOAH’ın akut alevlenmelerinde ve gittikçe kötüleştiği
durumlarda kullanılmamalıdır ve bronkospazmın akut epizotlarının tedavisinde endike değildir.
Akut epizotların tedavisi için kurtarıcı ilaç olarak kullanılmamalı veya böyle durumlarda ilave
dozlar alınmamalıdır. Akut semptomlar kısa etkili inhale beta agonist ile tedavi edilmelidir.
2
FORBULİN inhalasyon solüsyonu ile tedaviye başlandığında, düzenli olarak kısa etkili inhale
beta bronkodilatörler kullanılıyorsa bu ilaçların kullanımı durdurulmalıdır. Bu ilaçlar sadece
2
akut solunum yolu semptomlarının ortaya çıkması halinde semptomatik rahatlama sağlamak
için kullanılabilir. Hekim FORBULİN reçete edeceği zaman, aynı zamanda inhale kısa etkili
beta agonist de reçete etmelidir ve kullanımı konusunda hastayı bilgilendirmelidir.
2
Kısa etkili inhale beta agonist kullanımındaki artış hastalığın kötüleştiğinin belirtisidir, bu
2
durumda tıbbi yardım göz önünde bulundurulmalıdır. Eğer kullanılmakta olan FORBULİN
inhalasyon solüsyonu dozu ile bronkokonstriksiyon semptomları yeterli derecede kontrol
edilemiyorsa ya da hastanın kullanmakta olduğu kısa etkili inhale beta agonist daha az etkili
2
oluyorsa veya hasta kullanmakta olduğu kısa etkili inhale beta agonist dozundan daha fazlasına
2
ihtiyaç duyuyorsa, bu gibi durumlarda hastalığın kötüleşme olasılığı nedeni ile hastanın yeniden
değerlendirilmesi göz önünde bulundurulmalıdır. Böyle durumlarda önerilen günlük
FORBULİN dozunun (günde iki kez 15 mcg) arttırılması önerilmemektedir.
FORBULİN inhalasyon solüsyonunun aşırı kullanımı ve diğer uzun etkili beta agonistler ile
2
eş zamanlı kullanım
İnhale sempatomimetik ilaçların aşırı kullanımı ile ilişkili olarak ölümler bildirilmiştir. Diğer
inhale beta -adrenerjik ilaçlarda olduğu gibi, FORBULİN inhalasyon solüsyonu önerilen dozun
2
üzerinde veya uzun etkili beta -agonist içeren diğer ilaçlar ile birlikte kullanılmamalıdır.
2
Paradoksikal bronkospazm
Diğer inhale beta agonist tedavilerinde olduğu gibi FORBULİN kullanımı sırasında hayatı
2
tehdit edici olabilen paradoksikal bronkospazm gelişme riski vardır. Böyle bir durum gelişirse,
FORBULİN kullanımı derhal sonlandırılmalı ve alternatif tedavi uygulanmalıdır.
Kardiyovasküler etkiler
Diğer inhale beta agonist tedavilerinde olduğu gibi FORBULİN bazı hastalarda klinik olarak
2
anlamlı kardiyovasküler etkilere (nabız atış hızında, sistolik/diyastolik kan basıncında artış
ve/veya semptomlar) neden olabilir. Böyle etkilerin meydana gelmesi durumunda ilaç
kullanımı sonlandırılmalıdır. Beta agonistlerin T dalgasında düzleşme, QTc aralığında uzama
2
ve ST segment depresyonu gibi EKG değişikliklerine neden olduğu bildirilmiştir. Bu bulguların
klinik anlamlılığı bilinmemektedir. Diğer sempatomimetik aminler gibi, FORBULİN
3inhalasyon solüsyonu koroner yetmezliği, kardiyak aritmileri ve hipertansiyonu olan hastalarda
dikkatli kullanılmalıdır.
Eş zamanlı durumlar
Diğer sempatomimetik aminlerde olduğu gibi FORBULİN inhalasyon solüsyonu özellikle
koroner yetmezlik, kardiyak aritmiler ve hipertansiyon gibi kardiyovasküler hastalığı olanlarda,
konvülsif rahatsızlığı veya tirotoksikozu olan hastalarda ve sempatomimetik aminlere aşırıcı
derecede duyarlı hastalarda dikkatli kullanılmalıdır. Arformoterol ile gerçekleştirilen kontrollü
klinik çalışmalarda salmeterol ile karşılaştırıldığında sistolik veya diyastolik kan basıncında,
nabız atış hızında ve EKG’de değişimler gözlenmiştir. Beta -agonist albuterol dozları
2
intravenöz olarak uygulandığında, daha önceden mevcut olan diabetes mellitusu ve ketoasidozu
alevlendirdiği bildirilmiştir.
Hipokalemi ve hiperglisemi
Beta agonist içeren ilaçlar bazı hastalarda, muhtemelen intraselüler şant (geçit) oluşturarak
hipokalemiye neden olabilir. İntraselüler şant oluşumu advers kardiyovasküler etkiler
oluşturma potansiyeline sahiptir. Bu azalma genellikle geçicidir, potasyum ilavesi gerektirmez.
Beta agonist içeren ilaçlar bazı hastalarda geçici olarak hiperglisemiye neden olabilir.
Ani aşırı duyarlılık reaksiyonları
FORBULİN inhalasyon solüsyonu uygulamasından sonra ani aşırı duyarlılık reaksiyonları
meydana gelebilir (ürtiker, anjiyoödem, döküntü, bronkospazm, ve anafilaktik reaksiyonlar)
4.5 Diğer tıbbi ürünler ile etkileşimler ve diğer etkileşim şekilleri
Adrenerjik ilaçlar
Adrenerjik ilaçlar arformoterolün etkisini güçlendirebileceğinden birlikte kullanımları
sırasında dikkatli olunmalıdır.
Ksantin türevleri, steroidler veya diüretikler
Metilksantin (aminofilin, teofilin), steroidler veya diüretikler ile birlikte tedavi, FORBULİN
dahil adrenerjik agonistlerin muhtemel hipokalemik etkisini kuvvetlendirebilir.
Potasyum tutucu olmayan diüretikler
Potasyum tutucu olmayan diüretiklerin (örneğin; loop (kıvrım) ya da tiyazid diüretikler)
uygulanması ile meydana gelebilecek olası EKG değişiklikleri ve hipokalemi eş zamanlı olarak
beta agonist uygulanması ile akut olarak kötüleşebilir (özellikle önerilen beta-agonist dozu
aşıldığında). Potasyum tutucu olmayan diüretikler ile eş zamanlı beta agonist uygulanacağı
zaman dikkatli olunmalıdır.
Monoamin oksidaz inhibitörleri, Trisiklik antidepresanlar ve QTc aralığını uzatan ilaçlar
Monoamin oksidaz inhibitörleri, trisiklik antidepresanlar veya QTc aralığını uzattığı bilinen
ilaçlar ile tedavi edilen hastalarda FORBULİN kullanılırken oldukça dikkatli olunmalıdır.
Çünkü beta -agonistlerin kardiyovasküler sistem üzerindeki etkileri artabilir. QTc aralığını
2
uzattığı bilinen ilaçlar ventriküler aritmi riskini de arttırmaktadır.
4Beta blokörler
Beta adrenerjik reseptör antagonistleri (beta blokörler) ve FORBULİN eş zamanlı
kullanıldığında birbirlerinin etkilerini inhibe edebilirler. Beta blokörler beta agonistlerin
terapötik etkisini bloke etmekle kalmaz aynı zamanda KOAH hastalarında şiddetli
bronkospazma da neden olabilirler. Bununla birlikte KOAH hastalarında belirli durumlarda
(örneğin miyokard enfarktüsü sonrası profilaksi gibi) beta blokörlerin kullanımına alternatif
olarak kabul edilebilecek seçeneklerin olmadığı durumlarda, dikkatli kullanma koşuluyla,
kardiyoselektif beta blokör kullanımı göz önünde bulundurulmalıdır.
Güçlü bir CYP2D6 inhibitörü olan paroksetin, kararlı durumda arformoterol inhalasyon
solüsyonu ile birlikte uygulandığında, her iki ilaca maruz kalma değişmemiştir. İlaç, güçlü
CYP2D6 inhibitörleri ile birlikte verildiğinde, FORBULİN inhalasyon solüsyonu dozunun
ayarlanması gerekli değildir. Arformoterol, terapötik bir dozun ardından beklenen doruk
plazma konsantrasyonlarından >1.000 kat daha yüksek konsantrasyonlarda CYP1A2,
CYP2A6, CYP2C9/10, CYP2C19, CYP2D6, CYP2E1, CYP3A4/5 veya CYP4A9/11
enzimlerini inhibe etmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların tedavi süresince etkin doğum kontrol
(kontrasepsiyon) yöntemleri uygulaması önerilmektedir.
Gebelik dönemi
Gebe kadınlarda, arformoterol ile yapılmış yeterli ve iyi kontrollü çalışma bulunmamaktadır.
Sıçanlar ve tavşanlar ile yapılan çalışmalarda, arformoterolün teratojenik olduğu gösterilmiştir.
Arformoterol aynı zamanda sıçanlarda yenidoğan ölümlerine ve gelişme geriliğine neden
olmuştur.
Diğer beta -adrenerjik uyarıcılar gibi arformoterol, uterus kasılmasına engel olabilir.
2
Hayvanlarda yapılan üreme çalışmaları insanlarda elde edilecek yanıtı her zaman
öngörmediğinden, FORBULİN yararları risklerine göre kabul edilebilir olmadıkça gebelik
döneminde kullanılmamalıdır.
5Laktasyon dönemi
Arformoterolün insan sütüyle atılıp atılmadığı bilinmemektedir. Sıçanlarla gerçekleştirilen
üreme çalışmalarında arformoterolün sütle atıldığı gösterilmiştir. Birçok ilaç anne sütüne
geçtiğinden FORBULİN emziren annelerde dikkatli kullanılmalıdır. Emzirmenin gelişimsel ve
sağlıkla ilgili yararları; annenin arformoterol için klinik ihtiyacı ve anne sütüyle beslenen bebek
üzerinde arformoterolün veya anne ile ilişkili altta yatan durumun olası olumsuz etkileri ile
birlikte düşünülmelidir.
Üreme yeteneği/Fertilite
10 mg/kg dozlarına kadar oral olarak uygulanan arformoterol sıçanlarda fertilite ve üreme
performansı üzerinde herhangi bir etkiye neden olmamıştır (mg/m2 temelinde yetişkinler için
önerilen günlük maksimum dozun yaklaşık 3200 katı).
4.7 Araç ve makine kullanımı üzerindeki etkiler
FORBULİN’in araç ve makine kullanma yeteneğini etkilemesi beklenmemektedir.
FORBULİN kullanımı sırasında baş dönmesi veya buna benzer yan etkiler gelişen hastalara
araç veya makine kullanmamaları önerilmelidir.
4.8 İstenmeyen etkiler
FORBULİN inhalasyon solüsyonu ile ilişkili istenmeyen etkilerin diğer beta -adrenerjik
2
reseptör agonistleri ile meydana gelebilen istenmeyen etkiler ile benzer olacağı beklenmektedir;
anjina, hipertansiyon veya hipotansiyon, taşikardi, aritmiler, sinirlilik, baş ağrısı, titreme, ağız
kuruluğu, palpitasyon, kas krampları, mide bulantısı, baş dönmesi, yorgunluk, kırıklık,
hipokalemi, hiperglisemi, metabolik asidoz ve insomnia.
1456 KOAH hastasının (860 erkek ve 596 kadın, yaşları 34 ile 89 arasında) katıldığı 12 haftalık,
plasebo kontrollü 2 çalışmada, 288 hasta günde iki kez uygulanan 15 mcg arformoterol
inhalasyon solüsyonu ile, 293 hasta ise plasebo ile tedavi edilmiştir. Aynı zamanda günde iki
kez uygulanan 25 mcg, günde bir kez 50 mcg arformoterol ve günde iki kez 42 mcg salmeterol
dozları da değerlendirilmiştir. Bu iki çalışmada ırk/etnik dağılım 1383 Beyaz, 49 Siyah, 10
Asyalı ve 10 Hispanik ve 4 Diğer ırklardan hastayı içermiştir.
Günde iki kez uygulanan 15 mcg arformoterol inhalasyon solüsyonu ile %2 veya daha fazla
sıklıkta gözlenen (plaseboya göre daha sık gözlenen) istenmeyen etkiler aşağıda verilmiştir.
İstenmeyen etkilerin görülme sıklığı aşağıda belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10.000 ila <1/1000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Solunum, göğüs bozuklukları ve mediastinal hastalıklar
Çok yaygın: Göğüs ağrısı, dispne, akciğer rahatsızlıkları (akciğer veya göğüs tıkanıklığı),
sinüzit
6Gastrointestinal hastalıklar
Çok yaygın: Diyare
Deri ve deri altı doku hastalıkları
Çok yaygın: Döküntü
Kas-iskelet bozukluklar, bağ doku ve kemik hastalıkları
Çok yaygın: Sırt ağrısı, bacak krampları
Genel bozukluklar ve uygulama bölgesine ilişkin hastalıklar
Çok yaygın: Ağrı, grip sendromu, periferal ödem
İstenmeyen etki bildiren hasta sayısı ve yüzdesi günde iki kez 15 mcg arformoterol inhalasyon
solüsyonu ile tedavi edilen grupta ve plasebo grubunda sırası ile 202 (%70) ve 219 (%75)
olmuştur. İstenmeyen etkilerden 10’u doz ile ilişkili olmuştur: asteni, ateş, bronşit, KOAH, baş
ağrısı, kusma, hiperkalemi, lökositoz, sinirlilik ve tremor.
Günde iki kez uygulanan 15 mcg arformoterol inhalasyon solüsyonu ile %2 oranından daha
düşük sıklıkta (plaseboya göre daha sık gözlenen) gözlenen istenmeyen etkiler;
Genel bozukluklar ve uygulama bölgesine ilişkin hastalıklar
Çok yaygın/Yaygın: Apse, alerjik reaksiyon, dijitalis intoksikasyonu, ateş, herni, enjeksiyon
bölgesi ağrısı, boyun rijiditesi, neoplazm, pelvik ağrı, retroperitoneal hemoraj
Kardiyak hastalıklar
Çok yaygın/Yaygın: Ateroskleroz, atrial flutter, atriyoventriküler blok, konjestif kalp
yetmezliği, kalp bloğu, miyokard enfarktüs, QT aralığında uzama, supraventriküler taşikardi,
ters T dalgaları
Gastrointestinal hastalıklar
Çok yaygın/Yaygın: Konstipasyon, gastrit, melena, oral moniliyazis , periodontal apse, rektal
hemoraj
Metabolizma ve beslenme hastalıkları
Çok yaygın/Yaygın: Dehidrasyon, ödem, glukoz toleransında azalma, gut, hiperglisemi,
hiperlipidemi, hipoglisemi, hipokalemi
Kas-iskelet bozukluklar, bağ doku ve kemik hastalıkları
Çok yaygın/Yaygın: Artralji, artrit, kemik rahatsızlığı, romatoid artrit, tendon kontraktürü
Sinir sistemi hastalıkları
Çok yaygın/Yaygın: Ajitasyon, serebral enfarktüs, ağız çevresinde uyuşukluk (parestezi
circumoral), hipokinezi, felç, somnolans, tremor
7Solunum, göğüs bozuklukları ve mediastinal hastalıklar
Çok yaygın/Yaygın: Akciğer karsinomu, solunum yolu hastalığı, sesin değişmesi
Deri ve deri altı doku hastalıkları
Çok yaygın/Yaygın: Derinin kuruması, herpes simplex virüsü enfeksiyonu, zona hastalığı,
derinin renginin solması, deri hipertrofisi
Göz hastalıkları
Çok yaygın/Yaygın: Anormal görme, glokom
Böbrek ve idrar yolu hastalıkları
Çok yaygın/Yaygın: Göğüs neoplazmı, kalsiyum kristalüri, sistit, glikozüri, hematüri, böbrek
taşı, noktüri, prostat spesifik antijenlerinin (PSA) yükselmesi, piyüri, idrar yolu hastalıkları,
idrar anormalliği
Bu çalışmalarda arformoterol inhalasyon solüsyonu için gözlenen tüm kardiyovasküler
istenmeyen etkilerin sıklığı günde iki kez 15 mcg arformoterol inhalasyon solüsyonu uygulanan
grupta % 6,9 oranında, plasebo grubunda %13,3 oranında olmuştur. 15 mcg arformoterol
inhalasyon solüsyonu kullanımıyla sık oranda meydana gelen spesifik kardiyovasküler
istenmeyen etkiler gözlenmemiştir (sıklığı ≥%1’in üzerinde ve plasebodan fazla olan). KOAH
alevlenmelerinin oranı günde iki kez 15 mcg arformoterol inhalasyon solüsyonu uygulanan
grup ve plasebo alan grup arasında karşılaştırılabilir olmuştur, sırasıyla %12,2 ve %15,1
oranında.
Arformoterol inhalasyon solüsyonu, orta ila şiddetli KOAH'lı hastalarda yürütülen 52 haftalık,
randomize, çift kör, plasebo kontrollü bir güvenlilik çalışmasında değerlendirilmiştir.
Çalışmanın amacı, arformoterol inhalasyon solüsyonu ile tedavi edilen hastalar için solunum
hastalığı ile ilişkili ölüm riski veya KOAH alevlenmesine bağlı hastaneye yatış riskinin, plasebo
ile tedavi edilen hastaların riskinden %40 daha yüksek olmadığını göstermektir. KOAH'lı
toplam 841 hastadan (479 erkek ve 361 kadın, 41-94 yaşları arasında) 420 hasta günde iki kez
15 mcg arformoterol inhalasyon solüsyonu almak üzere ve 421 hasta plasebo almak üzere
randomize edilmiştir. Randomize edilen hastalardan 255'i (%61) arformoterol inhalasyon
solüsyonu grubundan ve 211'i (%50) plasebo grubundan bir yıllık tedaviyi tamamlamıştır.
Arformoterol inhalasyon solüsyonu ile tedavi edilen KOAH hastalarının plaseboya kıyasla
solunum hastalığı ile ilişkili yüksek ölüm riski veya KOAH alevlenmesi ile ilişkili hastaneye
yatışta yüksek risk taşımadığını gösteren çalışma hedefine ulaşılmıştır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
84.9 Doz aşımı ve tedavisi
FORBULİN inhalasyon solüsyonunun aşırı dozda kullanımına bağlı olarak gözlenen belirti ve
semptomlar, anjina, hipertansiyon veya hipotansiyon, kalp atım hızı 200 atım/dakika’ya kadar
çıkan taşikardi, aritmiler, sinirlilik, baş ağrısı, tremor, ağız kuruluğu, palpitasyon, kas
krampları, mide bulantısı, baş dönmesi, yorgunluk, kırıklık, hipokalemi, hiperglisemi,
metabolik asidoz ve insomnia’dır. Diğer tüm inhale sempatomimetik ilaçlarda olduğu gibi
FORBULİN inhalasyon solüsyonunun aşırı dozda kullanılması kardiyak arreste ve ölüme yol
açabilir.
Doz aşımı durumda FORBULİN kullanımı derhal kesilmeli, destekleyici ve/veya semptomatik
tedavi uygulanmalıdır. Kardiyoselektif beta blokörlerin kullanılması düşünülebilir, fakat beta -
2
adrenerjik blokör kullanımının bronkospazma neden olabileceği göz önünde
bulundurulmalıdır. Diyalizin aşırı doz FORBULİN kullanımındaki yararı konusuyla ilgili bilgi
yoktur. Aşırı dozda kullanım durumunda kardiyak monitörizasyon önerilir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Selektif Beta Adrenoseptör Agonistleri
2
ATC kodu: R03AC
Formoterolün (R, R)-enantiomeri olan arformoterol selektif uzun etkili beta -adrenerjik
2
reseptör agonistidir (beta -agonist) ve rasemik formoterolden [hem (S,S) hem de (R, R)-
2
enantiomerlerini içermektedir] iki kat daha güçlü etkiye sahiptir. (S, S)-enantiomeri bir beta- -
2
agonisti olarak (R, R)-enantiomerinden yaklaşık 1000 kat daha az güçlüdür. Beta -reseptörleri
2
bronşiyal düz kasta ve beta -reseptörleri kalpte en baskın adrenerjik reseptörler olarak
1
tanımlanmasına rağmen, veriler ayrıca beta -reseptörlerin insan kalbinde toplam beta-
2
adrenerjik reseptörlerin %10-%50’sini oluşturduğunu belirtmektedir. Bu reseptörlerin kesin
fonksiyonu belirlenememiştir, fakat bu reseptörler oldukça selektif beta -agonistlerin kardiyak
2
etkilerinin olma olasılığını arttırmaktadır.
Arformoterol de dahil olmak üzere beta -adrenoseptör agonist ilaçlarının farmakolojik etkileri
2
en azından kısmen hücre içi adenil siklazın uyarılmasına bağlanabilir. Hücre içi adenil siklaz
enzimi adenozin trifosfatın (ATP) siklik-3',5'-adenozin monofosfata (siklik AMP) dönüşümünü
katalizler. Hücre içi siklik AMP seviyelerinin artması, bronşiyal düz kasların rahatlamasına ve
hücrelerden özellikle de mast hücrelerinden ani aşırı duyarlılık mediyatörlerinin salınımının
engellenmesine neden olur.
İn vitro testler arformoterolün insan akciğerinden histamin ve lökotrienler gibi mast hücre
mediyatörlerinin salınımının inhibitörü olduğunu göstermektedir. Arformoterol ayrıca anestezi
uygulanmış deneklerde histamin ile indüklenen plazma albümin ekstravazasyonunu ve aşırı
solunum yolu duyarlılığı olan köpeklerde alerjen ile indüklenen eozinofillerin içeri akmasını
engellemektedir. İn vitro ve hayvansal bulguların insanlarla ilgili anlamlılığı bilinmemektedir.
9Klinik çalışmalar
Arformoterol inhalasyon solüsyonu Amerika Birleşik Devletleri’nde yürütülen, çift-kör,
plasebo ve aktif kontrollü, randomize, çok merkezli, 12 haftalık, birbiriyle aynı olan 2 paralel
grup çalışmada (Klinik Çalışma A ve Klinik Çalışma B) değerlendirilmiştir. İki klinik
çalışmaya ortalama FEV ’i 1,3 L (öngörülen değerin %42’si) olan toplam 1456 yetişkin KOAH
1
hastası (yaş aralığı: 34-89; ortalama yaş: 63; cinsiyet: 860 erkek ve 596 kadın) katılmıştır.
KOAH tanısı sigara kullanım öyküsü (yılda 15 paketten fazla), yaş (en az 35), spirometri
sonuçları (başlangıç FEV değeri öngörülen değerin ≤%65’i ve >0,7 L; FEV /FVC oranı ≤%70)
1 1
temel alınarak yapılmıştır. Bu çalışmalardaki hastaların yaklaşık %80’i, 2 aktüasyon
inhalasyonu (ölçülü doz inhaler ile uygulanan 180 mcg rasemik albuterol) sonrasında
FEV ’deki %10’luk artış ile tanımlanılan bronkodilatör reversibiliteye sahip olmuştur. Her iki
1
çalışmada günde iki kez 15 mcg (288 hasta), günde iki kez 25 mcg (292 hasta) ve günde bir kez
50 mcg arformoterol inhalasyon solüsyonu (293 hasta) uygulaması plasebo (293 kişi) ile
karşılaştırılmıştır. Her iki çalışmada da salmeterol inhalasyon aerosolü (günde iki kez 42 mcg)
aktif komparatör olarak yer almıştır (290 hasta).
Her iki 12 haftalık klinik çalışmada da, günde iki kez uygulanan 15 mcg arformoterol
inhalasyon solüsyonu plasebo ile karşılaştırıldığında ortalama FEV ’de yaklaşık %11 oranında,
1
istatistiksel olarak anlamlı değişime yol açmıştır (primer sonlanım noktası).
Günde iki kez uygulanan 25 mcg ve günde bir kez uygulanan 50 mcg arformoterol inhalasyon
solüsyonu, günde iki kez 15 mcg arformoterol inhalasyon solüsyonu uygulaması ile
karşılaştırıldığında FEV dahil diğer sonlanım noktalarında ek bir yarar sağlamamıştır. Günde
1
iki kez 15 mcg arformoterol inhalasyon solüsyonu uygulanan grup ve plasebo grubu için doz
uygulamasından 12 saat sonra elde edilen ortalama FEV ’deki değişimler için Klinik Çalışma
1
A’ya ait Şekil 1 ve 2’ye bakınız. Klinik Çalışma A’dan elde edilen veriler Klinik Çalışma B’den
elde edilen sonuçlar ile benzer olmuştur.
Şekil 1: 0. Haftada (1. Gün) Klinik Çalışma A için zamanla FEV ’deki ortalama değişim
1
10Şekil 2: 12. Haftada Klinik Çalışma A için zamanla FEV ’de ortalama değişim
1
Günde iki kez uygulanan 15 mcg arformoterol inhalasyon solüsyonu plasebo ile
karşılaştırıldığında doz uygulamasından 12 saat sonra (FEV EAA ) bronkodilatasyonu
1 0-12 sa
anlamlı oranda iyileştirmiştir. Bu iyileşme 12 haftalık tedavi boyunca devam etmiştir.
15 mcg arformoterol inhalasyon solüsyonunun ilk dozunun uygulamasını takiben,
bronkodilatasyonun başlaması için geçen ortalama zaman, FEV ’deki %15 artış oranı ile
1
tanımlandığında, 6,7 dakika olmuştur. FEV ’deki %12 ve 200 mL artış olarak tanımlandığında,
1
bronkodilatasyonun başlangıç zamanı, doz uygulamasından 20 dakika sonra olmuştur. Pik
bronkodilatör etki, genel olarak doz uygulamasından sonraki 1-3 saat içerisinde görülmüştür.
Her iki klinik çalışmada da arformoterol inhalasyon solüsyonu plasebo ile karşılaştırıldığında,
arformoterol inhalasyon solüsyonu ile tedavi edilen hastalarda pik ekspiratuvar akış hızında,
ilave ipratropium ve kurtarıcı albuterol kullanımında iyileşmeler meydana gelmiştir.
5.2 Farmakokinetik özellikleri
Genel özellikler:
Arformoterolün farmakokinetiği, önerilen terapötik dozunun ve 96 mcg’a kadar olan dozlarının
nebülizasyonunu takiben sağlıklı kişilerde, yaşlılarda, böbrek ve karaciğer yetmezliği olan
kişilerde ve KOAH hastalarında araştırılmıştır.
Emilim:
14 gün boyunca 12 saatte bir 15 mcg arformoterol uygulanan KOAH hastalarında, ortalama
kararlı durum (R, R)-formoterol pik plazma konsantrasyonu (C ) ve sistemik maruziyet
maks
(EAA ) sırası ile 4,3 pg/ml ve 34,5 pg·sa/ml olmuştur. Ortalama kararlı durum (R, R)-
0-12 sa
formoterol pik plazma konsantrasyon zamanı (t ) ilaç uygulamasından yaklaşık 1,5 saat
maks
sonra gözlenmiştir.
11KOAH hastaları ile gerçekleştirilen bir çapraz geçiş çalışmasında, 15 mcg inhalasyon
solüsyonu, 12 mcg ve 24 mcg formoterol fumarat dihidrat inhalasyon tozu 2 hafta süresince
günde iki kez uygulanmıştır, her üç tedavide de plazma (R, R)-formoterol plazma
konsantrasyonu temelinde birikim indeksi yaklaşık 2,5 olmuştur. 15 mcg arformoterol tartarat
inhalasyon solüsyonu ve 12 mcg formoterol fumarat inhalasyon tozu uygulamasını takiben
kararlı durumda, (R, R)-formoterole sistemik maruziyetin geometrik ortalaması (EAA )
0-12 sa
sırasıyla 39,33 pg·sa/ml ve 33,93 pg·sa/ml iken (oran 1,16; %90 GA 1, 1,35) C ’ın geometrik
maks
ortalaması sırasıyla 4,3 pg/ml ve 4,75 pg/ml olmuştur (oran 0,91; %90 GA 0,76, 1,09).
Astım hastaları ile gerçekleştirilen bir çalışmada tedavi öncesi ve tedavi sonrası aktif kömür
uygulaması ile 50 mcg arformoterol tedavisi, tek başına 50 mcg arformoterol tedavisi ile
karşılaştırıldığında (R, R)-formoterol EAA ‘da %27 oranında ve C ’ta %23 oranında
0-6sa maks
ortalama düşüşe yol açmıştır. Bu veriler sistemik ilaç maruziyetinin önemli bir kısmının
pulmoner absorbsiyon ile olduğunu göstermektedir.
Dağılım:
İn vitro çalışmalarda 0,25, 0,5 ve 1 ng/mL konsantrasyonlarında radyoaktif olarak işaretlenmiş
arformoterol, insan plazma proteinlerine %52-65 oranında bağlanmıştır. Plazma protein
bağlanma oranının değerlendirilmesi için kullanılan arformoterol konsantrasyonları çoklu doz
50 mcg arformoterol inhalasyonunu takiben plazmada elde edilenden daha fazla olmuştur.
Biyotransformasyon:
Hepatositler ve karaciğer mikrozomları ile gerçekleştirilen in vitro çalışmalarda arformoterolün
direkt konjugasyon (glukuronidasyon) ile metabolize olduğu ve bu süreci bir başka yol olan O-
demetilasyonun izlediği gösterilmiştir. İn vitro arformoterol glukuronidasyonunu en az 5 insan
üridin difosfoglukuronoziltransferaz (UGT) izoenzimi katalize etmektedir. İki sitokrom P450
izoenzimi (CYP2D6 ve CYP2C19) arformoterolün O-demetilasyonunu katalize eder.
8 sağlıklı gönüllü ile gerçekleştirilen bir çalışmada radyoaktif olarak işaretlenmiş 35 mcg oral
arformoterol uygulamasını takiben arformoterol tamamen metabolize olmuştur. Glukuronik
asit ile arformoterolün direkt konjugasyonu başlıca metabolik yoldur. Plazma veya idrarda ilaç
ile ilişkili maddenin birçoğu arformoterolün glukuronid veya sülfat konjugatları formunda
saptanmıştır. O-desmetilasyon ve O-desmetil metabolit konjugatları idrarda ve dışkıda dozun
%17’sinden azı olarak atılan minör metabolitler olmuştur.
Eliminasyon:
8 sağlıklı gönüllü birey ile gerçekleştirilen bir çalışmada radyoaktif olarak işaretlenmiş oral
arformoterol uygulamasından sonra, 48 saat içerisinde total radyoaktivitenin %63’ü idrarda,
%11’i dışkıda atılmıştır. Total radyoaktif dozun %89’unun %67’si idrarda, %22’si dışkıda
olacak şekilde 14 günde atılmıştır. Dozun yaklaşık %1’i 14 gün sonunda değişmemiş
arformoterol olarak atılmıştır. Renal klerens değişmemiş arformoterol için 8,9 L/sa olmuştur.
14 gün boyunca günde iki kez 15 mcg inhale arformoterol uygulanan KOAH hastalarında,
arformoterolün terminal yarı ömrü 26 saat olmuştur.
12Doğrusallık/Doğrusal olmayan durum:
KOAH hastalarında 2 hafta süresince günde iki kez 5 mcg, 15 mcg ve 25 mcg dozlarında veya
2 hafta süresince günde bir kez 15 mcg, 25 mcg veya 50 mcg dozlarında arformoterol
uygulamasını takiben (R, R)-formoterole sistemik maruziyet doğrusal artış göstermiştir.
Hastalardaki karakteristik özellikler
Böbrek yetmezliği:
Hafif, orta veya şiddetli böbrek yetmezliği olan 24 gönüllüde böbrek hastalığının arformoterol
farmakokinetiği üzerindeki etkisi değerlendirilmiştir. Sağlıklı gönüllüler ile böbrek yetmezliği
olan gönüllülerde arformoterole sistemik maruziyet (EAA ve C ) benzer bulunmuştur.
maks
Karaciğer yetmezliği:
Hafif, orta ve şiddetli karaciğer yetmezliği olan 24 gönüllüde arformoterolün farmakokinetik
profili değerlendirilmiştir. Demografik olarak eşleştirilen 16 sağlıklı gönüllü ile
karşılaştırıldığında karaciğer yetmezliği olan gönüllülerde arformoterole sistemik maruziyet
(C ve EAA) 1,3’ten 2,4 katına artmıştır. İlaca maruz kalma ve karaciğer yetmezliği şiddeti
maks
arasında net bir ilişki gözlenmemiştir.
Pediyatrik:
Arformoterolün farmakokinetiği pediyatriklerde çalışılmamıştır.
Geriyatrik:
Arformoterolün farmakokinetik profili, 65 yaş ve üzeri 24 kişi ile vücut ağırlığı ve cinsiyet
olarak eşleştirilen 18-45 yaş arası 24 kişi arasında karşılaştırılmıştır. İki grup karşılaştırıldığında
sistemik maruziyette (EAA ve C ) anlamlı farklılıklar gözlenmemiştir.
maks
Cinsiyet:
Popülasyon farmakokinetiği analizi cinsiyetin arformoterol farmakokinetiği üzerinde etkisi
olmadığını göstermiştir.
Irk:
Popülasyon farmakokinetiği analizi ve sağlıklı gönüllü bireylerden elde edilen veriler
kullanılarak ırkın arformoterol farmakokinetiği üzerindeki etkisi değerlendirilmiştir. Irkın
arformoterolün farmakokinetik profili üzerinde klinik olarak anlamlı bir etkiye neden olmadığı
gösterilmiştir.
5.3 Klinik öncesi güvenlilik verileri
Arformoterolün karsinojenik potansiyelini değerlendirmek için farelerde (oral yol ile
uygulama) ve sıçanlarda (inhalasyon yolu ile uygulama) uzun süreli çalışmalar yürütülmüştür.
CD-1 fareleriyle gerçekleştirilen 24 aylık karsinojenite çalışmasında, 1 mg/kg üzerindeki oral
arformoterol dozları dişi farelerde uterin ve servikal endometriyal stromal poliplerin ve stromal
hücre sarkomlarının insidansında doz ile ilişkili artışa neden olmuştur (EAA maruziyeti,
yetişkinler için önerilen günlük maksimum inhalasyon dozunun uygulanmasının ardından
gözlenen maruziyetin yaklaşık 70 katı’dır).
13Sprague-Dawley sıçanları ile gerçekleştirilen 24 aylık karsinojenite çalışmasında 200 mcg/kg
inhale arformoterol dozu dişi sıçanlarda tiroid bezi hücre adenom ve karsinomların insidansında
istatistiksel olarak anlamlı artışa neden olmuştur (EAA maruziyeti, yetişkinler için önerilen
günlük maksimum inhalasyon dozunun yaklaşık 130 katı’dır). 40 mcg/kg inhalasyon dozunda
tümör bulgularına rastlanmamıştır (EAA maruziyeti yetişkinler için önerilen günlük maksimum
inhalasyon dozu uygulanmasının ardından gözlenen maruziyetin yaklaşık 55 katı’dır).
Bakterilerde gerçekleştirilen mutajenite testlerinde, memeli hücrelerinde gerçekleştirilen
kromozom aberasyon analizlerinde ve farelerde gerçekleştirilen mikronükleus testlerinde
arformoterolün mutajenik veya klastojenik olmadığı gösterilmiştir.
6 FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sitrik asit monohidrat
Sodyum sitrat dihidrat
Saflaştırılmış su
6.2 Geçimsizlikler
Bilinen geçimsizliği yoktur.
6.3 Raf ömrü
2° ila 8°C arasında buzdolabında 18 ay
25°C altındaki oda sıcaklığında 6 haftaya kadar.
6.4 Saklamaya yönelik özel tedbirler
2°C ila 8°C arasında buzdolabında, koruyucu folyo poşette saklayınız.
25°C altındaki oda sıcaklığında 6 haftaya kadar saklayınız.
Direkt gün ışığından koruyunuz.
6.5 Ambalajın niteliği ve içeriği
30 ve 60 adet 2 mL’lik düşük yoğunluklu polietilen tek dozluk flakon şeklinde kullanma
talimatı ile beraber ambalajlanır.
FORBULİN 15 mcg/2 mL Nebülizasyon Çözeltisi renksiz olmalıdır. Renksiz değilse
FORBULİN atılmalıdır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
147 RUHSAT SAHİBİ
Neutec İnhaler İlaç San. ve Tic. A.Ş.
Arifiye / Sakarya
Tel: 0850 201 23 23
Fax: 0212 481 61 11
e-mail: info@neutecinhaler.com
8 RUHSAT NUMARASI(LARI)
2023/348
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.09.2023
Ruhsat yenileme tarihi:
10 KÜB’ÜN YENİLENME TARİHİ
15Uygulama Talimatı
1. Nebülizatörü, imalatçısının ya da hekimin talimatları doğrultusunda kullanıma hazırlayınız.
2. Tek dozluk bir flakonu şeritten koparınız.
Şekil 1
3. Tek dozluk flakonu, uç kısmını sertçe bükerek açınız.
Şekil 2
4. Tek dozluk flakonun içeriğini, nebülizatörün rezervuarına (depo kısmına) sıkarak
boşaltınız.
Şekil 3
5. Nebülizatörün parçalarını birleştirip, önerildiği şekilde inhale ediniz
6. Kullandıktan sonra, rezervuarda kalmış olabilecek solüsyonu atınız ve nebülizatörü,
imalatçısının talimatları doğrultusunda temizleyiniz.
Tek dozluk flakonlar koruyucu madde içermediğinden, mikroplarla bulaşmayı önlemek
amacıyla, flakonun açıldıktan hemen sonra kullanılması ve her uygulamada yeni bir flakonun
açılması önem taşımaktadır. Kısmen kullanılmış, açılmış veya hasar görmüş tek dozluk
flakonlar atılmalıdır.
16