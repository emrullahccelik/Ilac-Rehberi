KISA ÜRÜN BİLGİSİ
1. BEŞERİ TIBBİ ÜRÜNÜN ADI
SULCİD® 250 mg/5 ml oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde: 5 ml’de 250 mg sultamisilin içerir.
Yardımcı maddeler:
Şeker (sükroz) 1987,5 mg/5 ml
Sodyum karboksimetil selüloz 15,00 mg/5 ml
Dibazik sodyumfosfat (susuz) 75,00 mg/5 ml
Yardımcı maddeler için 6.1’e bakınız.
3. FARMASÖTİK FORM
Oral süspansiyon için kuru toz
Beyaz veya hemen hemen beyaz renkli, kiraz aromalı, akıcı toz. Sulandırıldığında hemen
hemen beyaz beyaz renkli, karakteristik kokulu, viskoz, homojen süspansiyon.
4. KLİNİK ÖZELLİKLER
4.1. Terapötik endikasyonlar
SULCİD oral süspansiyon, aşağıda belirtilen duyarlı mikroorganizmaların neden olduğu
enfeksiyonlarda endikedir:
Staphyloccus aureus ve epidermidis, Streptococcus pneumoniae; Streptococcus faecalis ve
diğer Streptokok türleri; Haemophilus influenzae ve parainfluenzae (hem beta-laktamaz
pozitif hem de negatif suşlar); Moraxella catarrhalis; Bacteroides fragilis ve buna benzer
mikroorganizma türleri dahil anaeroblar; Escherichia coli, Klebsiella türleri, Proteus türleri
(hem indol pozitif hem indol negatif) Enterobacter türleri, Morganella morganii; Citrobacter
türleri ve Neisseria gonorrhoeae.
SULCİD’in tipik endikasyonları aşağıda sıralanmıştır:
Sinüzit, otitis media, tonsilit dahil olmak üzere üst solunum yolu enfeksiyonları
Bakteriyel pnömoni, bronşit dahil olmak üzere alt solunum yolu enfeksiyonları
Üriner sistem enfeksiyonları ve piyelonefrit
Deri ve yumuşak doku enfeksiyonları
Gonokok enfeksiyonları
SULCİD IM/IV ile başlangıç tedavisinden sonra sulbaktam/ampisilin idame tedavisi
gerektiren hastalarda da sultamisilin kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
1/9Erişkinlerde:
Doktor tarafından başka şekilde tavsiye edilmediği takdirde; erişkinlerde (geriyatrik hastalar
dahil) tavsiye edilen sultamisilin dozu günde iki defa oral olarak alınan 375 - 750 mg’dır.
Erişkinlerde ve çocuklarda tedavi, genellikle ateş düştükten ve diğer anormal belirtiler
kaybolduktan 48 saat sonraya kadar devam ettirilir. Tedavi normal olarak 5 - 14 gün süreyle
uygulanır, fakat gerekirse tedavi süresi uzatılabilir.
Akut eklem romatizması ve glomerulonefriti önlemek amacıyla A grubu beta-hemolitik
streptokoklara bağlı her türlü enfeksiyonun tedavisine en az 10 gün süreyle devam edilmesi
tavsiye olunur.
Çocuklarda:
30 kg’ın altındaki çocuklarda hekimin isteğine bağlı olarak, 2-3 ya da 4 doza bölünmüş
şekilde (her 12-8 veya 6 saatte bir) 50 mg/kg/gün sultamisilin verilmelidir. 30 kg ve üstündeki
çocuklarda günlük erişkin dozu verilmelidir (her 12 saatte 375-750 mg).
Uygulama şekli:
Oral yoldan uygulanır.
Hazırlanışı:
Şişenin yarısına kadar kaynatılmış, soğutulmuş su ilave edip, iyice çalkalayınız. 1-2 dakika
bekledikten sonra çizgi seviyesine kadar su koyup tekrar çalkalayınız. Hazırlanan süspansiyon
buzdolabında saklanmalı ve 14 gün içinde kullanılmalıdır. Her kullanımdan önce şişeyi
çalkalayınız.
Özel popülasyonlara ilişkin ek bilgiler:
Böbrek yetmezliği:
Ciddi renal fonksiyon bozukluğu olan hastalarda (kreatinin klerensi ≤ 30 ml/dak.) sulbaktam
ve ampisilinin eliminasyon kinetiği birbirine benzer şekilde etkilenmekte ve birinin diğerine
plazma oranları değişmeden kalmaktadır. Böbrek yetmezliğinde doz aralığı, genel ampisilin
uygulamasında olduğu gibi, uzatılır.
Pediyatrik popülasyon:
Çocuklarda SULCİD dozu vücut ağırlığına ve enfeksiyonun şiddetine göre belirlenir (bkz;
Pozoloji/uygulama sıklığı ve süresi).
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlaması erişkin dozu ile
aynıdır.
4.3. Kontrendikasyonlar
Herhangi bir penisiline karşı alerjik reaksiyon hikayesi bulunan kişilerde bu ilacın
kullanılması kontrendikedir.
Ampisilin, sulbaktam ve formülasyonda yer alan herhangi bir maddeye karşı alerjisi olanlarda
kontrendikedir.
2/94.4. Özel kullanım uyarıları ve önlemleri
Sultamisilin dahil olmak üzere penisilin tedavisi yapılan hastalarda ciddi, hatta bazen fatal
aşırı duyarlılık (anaflaktik) reaksiyonları bildirilmiştir. Bu reaksiyonlar daha ziyade
geçmişinde penisilin ve/veya multipl allerjenlere aşırı duyarlılığı olan kişilerde meydana gelir.
Penisiline karşı aşırı duyarlılık hikayesi olan kişiler sefalosporinlerle tedavi edildiğinde
şiddetli reaksiyonlar meydana geldiği bildirilmiştir. Bir penisilin tedavisinden önce, geçmişte
penisilin, sefalosporin ve diğer allerjenlere duyarlılık reaksiyonları olup olmadığı dikkatle
soruşturulmalıdır. Eğer allerjik bir reaksiyon meydana gelirse, ilaç kesilmeli ve uygun tedavi
başlatılmalıdır.
Ciddi, anaflaktik reaksiyonlar adrenalin ile hemen acil tedavi gerektirir. Oksijen, intravenöz
steroidler ve entübasyon dahil solunum yollarına müdahale gerekli olduğu şekilde
uygulanmalıdır.
Her antibiyotik preparatında olduğu gibi, mantarlar dahil duyarlı olmayan organizmaların aşırı
üreme belirtileri için devamlı gözlem gereklidir. Süperenfeksiyon olduğunda, ilaç kesilmeli
ve/veya uygun tedavi uygulanmalıdır.
Clostridium difficile ile ilişkili diyare (CDAD), sultamisilin dahil neredeyse tüm
antibakteriyel ajanların kullanımıyla rapor edilmiştir ve hafif dereceli diyareden fatal kolite
kadar değişkenlik gösterebilir. Antibakteriyel ajanlar ile tedavi, kolonun normal florasını
değiştirerek C.difficile’nin çoğalmasını sağlar.
C.difficile, CDAD’ya neden olan A ve B toksinleri üretir. Bu enfeksiyonlar antimikrobiyal
tedaviye refrakter olabileceğinden ve kolektomi gerekebileceğinden, C.difficile’nin
hipertoksin üreten türleri morbidite ve mortalitede artışa neden olur. CDAD, antibiyotik
kullanan tüm diyare hastalarında dikkate alınmalıdır. CDAD’nın antibakteriyel ajanların
verilişinden 2 ay sonra ortaya çıktığı rapor edildiği için medikal hikayeye dikkat edilmelidir.
CDAD’dan şüpheleniliyorsa veya tespit edilmişse C.difficile’ye yönelik olmayan antibiyotik
kullanımı kesilmelidir. Uygun sıvı ve elektrolit yönetimi, protein takviyesi, C.difficile’ye
yönelik antibiyotik tedavisi ve cerrahi değerlendirme başlatılmalıdır.
Enfeksiyöz mononükleoz viral kaynaklı olduğundan, tedavide ampisilin kullanılmamalıdır.
Ampisilin alan mononükleozlu hastaların büyük bir çoğunluğunda deri döküntüsü görülür.
Uzun süreli tedavilerde, renal, hepatik ve hematopoietik sistemler dahil olmak üzere organ
sistem disfonksiyonu yönünden periodik kontroller önerilir.
Sulbaktam ve ampisilinin oral uygulamadan sonra başlıca itrah yolu idrar yoluyladır. Yeni
doğanlarda renal fonksiyon tam oluşmadığı için, sultamisilin kullanılırken bu durum göz
önünde tutulmalıdır.
SULCİD süspansiyon, her 5 ml’lik dozunda 1 mmol’den daha fazla sodyum içermektedir. Bu
durum, kontrollü sodyum diyetinde olan hastalar için gözönünde bulundurulmalıdır.
SULCİD sükroz içermektedir. Nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir. Bu durum diabetes mellitus hastalarında göz önünde
bulundurulmalıdır.
3/94.5. Diğer tıbbi ürünler ile etkileşimler ve diğer etkileşim şekilleri
Allopurinol:
Ampisilin ve allopurinolün birlikte kullanımı, hastalarda deri döküntüsü görülme sıklığını,
yalnız ampisilin alan hastalara göre, önemli derecede artırır.
Antikoagülanlar:
Penisilinler, pıhtılaşma testleri ve trombosit agregasyonu üzerine etki edebilirler. Bu etkiler
antikoagülanlar ile artabilir.
Bakteriostatik ilaçlar (kloramfenikol, eritromisin, sulfonamidler, tetrasiklinler): Bakteriostatik
ilaçlar penisilinlerin bakterisid etkisi ile etkileşebilirler; birlikte tedaviden kaçınmak en
iyisidir.
Östrojen içeren Oral Kontraseptifler:
Ampisilin kullanan kadınlarda, oral kontraseptiflerin etkinliğinin azalmasına dair vakalar
bildirilmiştir. Bunlar beklenmeyen gebelikle sonuçlanmıştır. Aradaki ilişki zayıf olmasına
rağmen, ampisilin kullanımı sırasında hastalara alternatif veya ilave bir kontraseptif yöntem
seçeneği sağlanmalıdır.
Metotreksat:
Penisilinlerle birlikte kullanım, metotreksat klerensinde azalma ve metotreksat toksisitesi ile
sonuçlanmıştır. Hastalar yakından izlenmelidir. Kalsiyum folinat dozunun artırılması veya
daha uzun dönem boyunca uygulanması gerekebilir.
Probenesid:
Birlikte kullanıldığında, probenesid, ampisilin ve sulbaktamın renal tübüler sekresyonunu
azaltır; bu etki serum konsantrasyonlarının artması ve uzaması, eliminasyon yarı ömrünün
uzaması ve toksisite riskinde artış ile sonuçlanır.
Laboratuvar Test Etkileşmeleri:
Benedict, Fehling reaktifleri ve ClinitestTM kullanılarak yapılan idrar analizlerinde yalancı
pozitif glikozüri gözlenebilir. Ampisilinin hamile kadınlara verilmesini takiben, total konjuge
östriol, östriol–glukuronid, konjuge östron ve östradiol plazma konsantrasyonlarında geçici
bir düşüş kaydedilmiştir. Bu etki aynı zamanda sulbaktam sodyum / ampisilin sodyum IM/IV
ile de meydana gelebilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Yapılan hayvan üreme çalışmalarında üreme veya fetüs üzerinde herhangi bir hasar ortaya
çıkmamıştır. Buna rağmen gebelerde yeterli ve kontrollü çalışma bulunmadığından ve hayvan
4/9üreme çalışmaları her zaman insanlardaki cevabın aynı olacağını göstermediğinden
sultamisilin gebelik döneminde kesinlikle gerekli ise ve doktor kontrolünde kullanılmalıdır.
Laktasyon dönemi
Emziren annelere sultamisilin verildiğinde dikkat edilmelidir. Anne sütünde düşük
konsantrasyonlarda sulbaktam ve ampisilin bulunur. Özellikle yenidoğanlarda renal fonksiyon
tamamen gelişmediğinden ve yenidoğan etkilenebileceğinden, bu durum göz önüne
alınmalıdır.
Üreme yeteneği/Fertilite
Yapılan hayvan üreme çalışmalarında üreme veya fetüs üzerinde herhangi bir hasar ortaya
çıkmamıştır.
4.7. Araç ve makine kullanımı üzerindeki etkiler
Sultamisilinin araç ve makine kullanımını etkilediği bilinmemekle birlikte, ilaç kullanımının
ardından sersemlik hissi oluşabileceğinden dikkatli olunması tavsiye edilmektedir.
4.8. İstenmeyen etkiler
Genellikle sultamisilin iyi tolere edilir. Gözlenen yan etkilerin çoğu, hafif ve orta şiddette
olup, tedavinin sonlandırılmasına nadiren ihtiyaç duyulur.
Sinir sistemi hastalıkları
Sersemlik, baş ağrısı
Solunum, göğüs bozuklukları ve mediastinal hastalıklar
Nefes darlığı
Gastrointestinal hastalıklar
En sık görülen yan etki diyare/yumuşak gaitadır. Bulantı, kusma, epigastrik rahatsızlık,
melena, karın ağrıları/krampları nadiren gözlenmiştir. Diğer ampisilin sınıfı antibiyotiklerle
de olduğu gibi, enterokolit ve pseudomembranöz kolit nadiren olarak oluşabilir.
Deri ve deri altı doku hastalıkları
Anjioödem, dermatit ve ürtiker ile birlikte, deri döküntüsü ve kaşıntı seyrek olarak
gözlenmiştir.
Diğer
Ateş, nadiren asteni, azotemi ve kreatinemi değerlerinde artış.
Ampisilinin tek başına kullanımı ile görülen yan etkiler sultamisilin ile gözlenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 2183599).
4.9. Doz aşımı ve tedavisi
5/9Sulbaktam sodyum ve ampisilin sodyumun insanlarda akut toksisitesi üzerine sınırlı bilgi
mevcuttur. İlacın aşırı doz kullanımında, temel olarak ilaç ile ilgili yan etkilerin uzantısı olan
belirtiler meydana getireceği beklenmektedir. β- Laktam antibiyotiklerin BOS’da yüksek
konsantrasyonda bulunmasının, nöbet dahil olmak üzere nörolojik etkilere yol açabileceği
gerçeği göz önünde tutulmalıdır. Sulbaktam ve ampisilinin her ikisi de dolaşımdan
hemodiyaliz ile uzaklaştırıldığından, doz aşımı böbrek fonksiyon bozukluğu olan hastalarda
meydana gelirse, bu prosedürler ilacın vücuttan eliminasyonunu kolaylaştırabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller
ATC kodu: J01CR04
Sultamisilin, içinde ampisilin ve beta-laktamaz inhibitörü sulbaktamın metilen grubu
vasıtasıyla bağlandığı bir çifte esterdir. Kimyasal olarak sultamisilin, ampisilinin
oksimetilpenisilinat sülfon esteridir ve molekül ağırlığı 594,7’dir.
Etki mekanizması:
Hücreden arındırılmış bakteriyel sistemlerle yapılan biyokimyasal çalışmalarda sulbaktamın,
penisiline dirençli organizmalarda oluşan çok önemli beta-laktamazların irreversibl inhibitörü
olduğu gösterilmiştir. Sulbaktam sadece Neisseriaceae, Acinetobacter calcoaceticus,
Bacteroides türleri, Branhamella catarrhalis ve Pseudomonas cepacia’ya karşı antibakteriyel
aktivite gösterir.
Sulbaktam sodyumun dirençli mikroorganizmalar tarafından penisilinlerin ve
sefalosporinlerin parçalanmasını önleyici gücü, dirençli suşlar kullanılarak, bütünlüğünü
koruyan mikroorganizmalardaki çalışmalarla kanıtlanmıştır ki, bu çalışmalarda sulbaktam
sodyum penisilinlerle ve sefalosporinlerle beraber verildiğinde belirgin sinerjik etki
göstermiştir.
Sulbaktam, aynı zamanda bazı penisilin bağlayıcı proteinlere bağlandığından, bazı hassas
suşlar, tek başına beta laktam antibiyotiğe göre kombinasyona daha duyarlı kılınmışlardır.
Bu kombinasyondaki bakterisid etki gösteren ampisilindir. Ampisilin, hücre duvarı
mükopeptidi biyosentezini inhibe ederek aktif çoğalma döneminde bulunan duyarlı
mikroorganizmalara karşı etkili olur.
SULCİD oral süspansiyon, aşağıdakiler dahil olmak üzere geniş bir sınıf gram-pozitif ve
gram-negatif bakterilere etkilidir. Staphylococcus aureus ve epidermidis, Streptococcus
pneumoniae; Streptococcus faecalis ve diğer Streptokok türleri; Haemophilus influenzae ve
parainfluenzae (hem beta-laktamaz pozitif hem de negatif suşlar); Branhamella catarrhalis;
Bacteroides fragilis ve buna benzer türler dahil anaeroblar; Escherichia coli, Klebsiella
türleri, Proteus türleri (hem indol pozitif hem indol negatif) Enterobacter türleri, Morganella
morganii; Citrobacter türleri ve Neisseria gonorrhoeae.
Ampisilin dirençli olduğu bilinen Pseudomonas, Citrobacter ve Enterobacter türlerinin
sulbaktam/ampisiline duyarlı olmadığı dikkate alınmalıdır.
6/95.2. Farmakokinetik özellikler
Genel özellikler
Emilim:
İnsanlarda sultamisilin, oral uygulamadan sonra absorbsiyon sırasında hidrolize olur ve
sistemik dolaşıma 1:1 molar oranda sulbaktam ve ampisilin sağlar. Oral dozun
biyoyararlanımı, sulbaktam ve ampisilinin aynı miktardaki intravenöz dozunun %80’idir.
Gıdalardan sonra alınması sultamisilinin sistemik biyoyararlanımını etkilemez. Sultamisilin
alınmasını müteakip ampisilin doruk serum seviyeleri, eşit dozdaki oral ampisilinin yaklaşık
iki katıdır.
Dağılım:
Sulbaktam plazma proteinlerine %38 oranında, ampisilin ise %15-25 oranında bağlanır.
Vücutta safra, vezikül ve doku sıvılarına dağılır. Ampisilin sadece meninkslerde enflamasyon
olması durumunda beyin-omurilik sıvılarına iyi derecede penetre olur (MİK’i geçen
oranlarda).
Eliminasyon:
Sağlıklı gönüllülerde sulbaktam ve ampisilinin eliminasyon yarı ömürleri, sırayla yaklaşık
0,75 ve 1 saattir. Ampisilin ve sulbaktamın %50 - 75’i idrarla değişmeden atılır.
Doğrusallık/Doğrusal olmayan durum:
Yeterli veri yoktur.
Hastalardaki karakteristik özellikler
Karaciğer/Böbrek yetmezliği:
Renal disfonksiyonlu hastalar ve yaşlılarda ilacın eliminasyon yarı ömrü uzar, renal
fonksiyonu normal olan yaşlılarda doz ayarı erişkin dozu ile aynıdır.
5.3. Klinik öncesi güvenlilik verileri
LD (oral uygulama ile) hem erkek hem de dişilerde olmak üzere farelerde 8 g/kg ve
50
sıçanlarda 4 mg/kg’dan daha yüksektir.
Sıçanlar ve köpeklerde yapılan uzun dönemli çalışmalarda, oral sultamisilin, esas organlar ve
sistemler ile ilgili önemli histopatolojik lezyonlara neden olmamıştır. Benzer şekilde,
sultamisilinin olası fötal toksisitesi, teratojenik etkinliği ve fertilite inihibisyonunu
değerlendirmek için yapılan testler, bu türden bir etkinlik göstermemiştir.
Sulbaktam/ampisilin kombinasyonu herhangi bir mutajenik etkinlik göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Şeker (sükroz)
Ksantan gum
Hidroksipropilmetil selüloz
Sodyum karboksimetil selüloz
Sitrik asit anhidrat
7/9Dibazik sodyum fosfat (susuz)
Kiraz aroması
6.2. Geçimsizlikler
Mevcut değildir.
6.3. Raf ömrü
36 ay
6.4. Saklamaya yönelik özel tedbirler
Kuru toz 25°C altındaki oda sıcaklığında saklanmalıdır. Hazırlanan süspansiyon buzdolabında
saklanmalı ve 14 gün içinde kullanılmalıdır.
6.5. Ambalajın niteliği ve içeriği
40 ml oral süspansiyon; sulandırıldığında 40 ml süspansiyon veren kuru toz içeren, plastik
pilverproof kapaklı, amber renkli Tip III cam şişede, 1,25, 2,5 ve 5 ml işaretli plastik kaşık ve
kullanma talimatı ile birlikte sunulmaktadır.
70 ml oral süspansiyon; sulandırıldığında 70 ml süspansiyon veren kuru toz içeren, plastik
pilverproof kapaklı, amber renkli Tip III cam şişede, 1,25, 2,5 ve 5 ml işaretli plastik kaşık ve
kullanma talimatı ile birlikte sunulmaktadır.
100 ml oral süspansiyon; sulandırıldığında 100 ml süspansiyon veren kuru toz içeren, plastik
pilverproof kapaklı, amber renkli Tip III cam şişede, 1,25, 2,5 ve 5 ml işaretli plastik kaşık ve
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
İ.E. Ulagay İlaç Sanayii TÜRK A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İSTANBUL
Tel.: 0 212 467 11 11
Faks: 0 212 467 12 12
8. RUHSAT NUMARASI
178/6
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.05.1996
8/9Ruhsat yenileme tarihi: 03.05.2006
10. KÜB’ÜN YENİLENME TARİHİ
31.07.2017
9/9