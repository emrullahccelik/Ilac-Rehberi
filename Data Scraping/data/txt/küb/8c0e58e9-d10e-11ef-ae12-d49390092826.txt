KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
MEGALOTECT CP 1000 IU/ 10 mL IV İnfüzyonluk Çözelti
Steril, apirojen
2. KALİTATİF VE KANTİTATİF BİLEŞİM
Etkin madde:
İnsan sitomegalovirüs immünoglobülini (CMVIG)
Her 10 mL'lik flakon; 1.000 U* CMV'ye karşı antikor içeren (en az %96'sı immünoglobülin
G) 500 mg insan plazma proteini içerir.
1 mL çözelti: 100U* CMV’ye karşı antikor içeren (en az %96’sı immünoglobülin G) 50 mg
insan plazma proteini içerir.
IgG alt sınıflarının dağılımı (yaklaşık değerler): IgG1 %65, IgG2 %30, IgG3 %3, IgG4
%2’dir. İmmünoglobülinA (IgA) içeriği ≤ 2.000 mikrogram/mL ile sınırlıdır.
İnsan donörlerin plazmasından üretilmiştir.
* Paul-Ehrlich-Institut referans preparat birimi
Yardımcı maddeler:
Yardımcı maddeler için bölüm 6.1'e bakınız.
3. FARMASÖTİK FORM
İnfüzyonluk çözelti
Berrak veya hafif opalesan ve renksiz veya soluk sarı çözelti.
4. KLİNİK ÖZELLİKLER
4.1. Terapötik endikasyonlar
Özellikle organ nakli alıcılarında, immünosupresif tedaviye maruz kalan hastalarda
sitomegalovirüs enfeksiyonunun klinik belirtilerinin profilaksisi.
CMV-profilaksisi için uygun virostatik ajanların birlikte kullanılması düşünülmelidir.
14.2. Pozoloji ve uygulama şekli
Pozoloji/uygulama sıklığı ve süresi:
Tek doz, vücut ağırlığının kg'ı başına 1 mL'dir.
Transplantasyon gününde uygulamaya başlanılmalıdır. Kemik iliği naklinde, özellikle CMV
sero-pozitif hastalarda, nakil işleminden 10 gün öncesine kadar profilaksi başlatılması da
öngörülebilir. Toplamda 2 ila 3 haftalık aralıklarla en az 6 tek doz verilmelidir.
Uygulama şekli:
İntravenöz kullanım
MEGALOTECT CP, 10 dakika boyunca 0,08 mL/kg vücut ağırlığı/saat başlangıç hızında
intravenöz yoldan verilmelidir. Bkz. bölüm 4.4. Advers reaksiyon görüldüğü takdirde ya
uygulama hızı azaltılmalı, ya da infüzyon durdurulmalıdır. Eğer iyi tolere edilirse, uygulama
hızı kademeli olarak, infüzyonun geri kalan kısmı için maksimum 0,8 ml/kg vücut ağırlığı
/saate yükseltilebilir.
Özel popülasyona ilişkin ek bilgiler:
Pediyatrik popülasyon:
Çocuklarda ve ergenlerde (0-18 yaş) pozoloji, yetişkinlerinkinden farklı değildir çünkü her
endikasyon için pozoloji, vücut ağırlığına göre verilir ve yukarıda belirtilen durumların
klinik sonuçlarına göre ayarlanır.
Karaciğer yetmezliği:
Doz ayarlaması yapılmasını gerektirecek herhangi bir kanıt mevcut değildir.
Böbrek yetmezliği:
Klinik olarak gerekli olmadığı takdirde doz ayarlaması yapılmaz, bkz. bölüm 4.4.
Geriyatrik popülasyon:
Klinik olarak gerekli olmadığı takdirde doz ayarlaması yapılmaz, bkz. bölüm 4.4.
4.3. Kontrendikasyonlar
 Etkin maddeye (insan sitomegalovirüs immünoglobülini) veya bölüm 6.1'de listelenen
yardımcı maddelerden herhangi birine karşı aşırı duyarlılık.
 Selektif IgA eksikliği olan ve IgA’ya karşı antikorlar gelişmiş hastalar; çünkü bu
hastalara IgA içeren bir ürünün uygulanması anafilaksiye yol açabilir.
4.4 Özel kullanım uyarıları ve önlemleri
Kullanım önlemleri
Potansiyel komplikasyonlar genellikle aşağıdakilerin uygulanması ile önlenebilir;
• Başlangıçta ürünü yavaşça enjekte ederek (0,08 mL/kg vücut ağırlığı/saat) hastaların
insan immünoglobülinlerine karşı hassas olmadıklarından emin olmak, ve
• Hastalar infüzyon süresi boyunca semptomlar açısından dikkatle izlenmek suretiyle
önlenebilir. Özellikle, daha önce insan immünoglobülini almamış hastalar, bir intravenöz
2insan immünoglobülini (IVIg) ürününden bu ilaca geçen hastalar veya bir önceki
infüzyonun üzerinden uzun bir süre geçmiş olması durumunda hastalar, olası yan
etkilerin tespit edilmesi amacıyla hastanede ilk infüzyon sırasında ve ilk infüzyondan
sonraki bir saat boyunca izlenmelidir. Diğer tüm hastalar uygulamadan sonra en az 20
dakika boyunca izlenmelidir.
Tüm hastalarda, IVIg uygulaması aşağıdaki adımları gerektirir;
• IVIg infüzyonunun başlamasından önce yeterli hidrasyon,
• İdrar çıkışının izlenmesi,
• Serum kreatinin seviyelerinin izlenmesi,
• Loop diüretiklerin birlikte kullanılmasından kaçınılması (bkz. bölüm 4.5)..
Advers reaksiyon görüldüğü takdirde ya uygulama hızı azaltılmalı, ya da infüzyon
durdurulmalıdır. Gereken tedavi, advers reaksiyonun doğasına ve ciddiyetine bağlıdır.
İnfüzyon reaksiyonu
Belirli advers reaksiyonlar (örn. baş ağrısı, flushing, titreme, miyalji, hırıltı, taşikardi, bel
ağrısı, bulantı ve hipotansiyon) infüzyon hızı ile ilgili olabilir. Bölüm 4.2'de verilen tavsiye
edilen infüzyon hızı yakından izlenmelidir. İnfüzyon süresi boyunca semptomlar açısından
hastalar yakından takip edilmeli ve dikkatle izlenmelidir.
 İlk kez insan immünoglobülini alan hastalarda veya nadir durumlarda, insan
immünoglobülini ürünü değiştirildiğinde veya önceki infüzyondan sonra uzun bir ara
verilmişse,
 Tedavi edilmemiş bir enfeksiyonu veya altta yatan kronik enflamasyonu olan hastalarda
advers reaksiyonlar daha sık meydana gelebilir.
Aşırı duyarlılık
Aşırı duyarlılık reaksiyonları seyrektir.
Aşağıda belirtilen durumlardaki hastalarda anafilaksi gelişebilir:
 Anti-IgA antikorları olan, IgA’nın saptanamadığı hastalar
 Daha önce insan immünoglobulini ile tedaviyi tolere eden hastalar
 Şok durumunda, şok için mevcut standart tıbbi tedavi uygulanmalıdır.
Tromboembolizm
IVIg uygulaması ile miyokard enfarktüsü, serebral vasküler kaza (inme dahil) pulmoner
embolizm ve derin ven trombozu gibi tromboembolik olaylar arasındaki ilişki klinik olarak
kanıtlanmamıştır. Bunun, risk altındaki hastalarda yüksek oranda immünoglobülin akışı
yoluyla kan viskozitesinde göreceli bir artışla ilişkili olduğu varsayılmaktadır. Obez
hastalarda ve önceden trombotik olaylar açısından risk faktörü olan hastalarda (ileri yaş,
hipertansiyon, diabetes mellitus ve vasküler hastalık öyküsü veya trombotik epizotlar,
edinilmiş veya kalıtsal trombofilik öyküsü, uzun süre hareketsiz kalan hastalar, ciddi
hipovolemik hastalar, kan viskozitesini artıran hastalıklar olan hastalar gibi) IVIg reçete
edilirken ve infüzyon yapılırken dikkatli olunmalıdır.
Tromboembolik advers reaksiyon riski taşıyan hastalarda, IVIg ürünleri minimum infüzyon
hızında ve uygulanabilir dozda verilmelidir.
Akut böbrek yetmezliği
IVIg tedavisi alan hastalarda akut böbrek yetmezliği vakaları bildirilmiştir. Çoğu durumda,
önceden var olan böbrek yetmezliği, diabetes mellitus, hipovolemi, aşırı kilo, eşlik eden
3nefrotoksik tıbbi ürünler veya 65 üzeri yaş gibi risk faktörleri tanımlanmıştır.
Özellikle akut böbrek yetmezliğinin gelişmesine dair potansiyel riskin söz konusu olduğu
yönünde hüküm verilmiş olan hastalarda olmak üzere, IVIg infüzyonu öncesinde ve bunun
ardından uygun aralıklarla renal parametreler değerlendirilmelidir. Akut böbrek yetmezliği
riski taşıyan hastalarda, IVIg ürünleri minimum infüzyon hızında ve uygulanabilir dozda
uygulanmalıdır.
Böbrek yetmezliği durumunda IVIg’nin kesilmesi düşünülmelidir.
Böbrek fonksiyon bozukluğu ve akut böbrek yetmezliği raporları sakaroz, glikoz ve maltoz
gibi çeşitli yardımcı maddeleri içeren lisanslı IVIg ürünlerinin birçoğunun kullanımıyla
ilişkilendirilmiş iken, sakaroz içerenler toplam sayının orantısız bir payını oluşturmaktadır.
Risk altındaki hastalarda, sakaroz içermeyen IVIg ürünlerinin kullanımı düşünülebilir.
MEGALOTECT CP sakaroz, glikoz veya maltoz içermez.
Aseptik menenjit sendromu (AMS)
Aseptik menenjit sendromunun IVIg tedavisi ile ilişkili olarak ortaya çıktığı bildirilmiştir.
Sendrom genellikle IVIg tedavisini takip eden birkaç saat ila 2 gün içinde başlar. Beyin-
omurilik sıvısı çalışmaları sıklıkla granülositik serilerden mm3 başına birkaç bin hücreye
kadar ve birkaç yüz mg/dL'ye kadar yüksek protein seviyelerinde pleositozla pozitif sonuç
verir. AMS, yüksek doz (2 g/kg) IVIg tedavisi ile bağlantılı olarak daha sık ortaya çıkabilir.
Bu tür belirti ve semptomlar gösteren hastalarda diğer menenjit nedenlerini ekarte etmek için
BOS çalışmaları dahil olmak üzere kapsamlı bir nörolojik muayene yapılmalıdır.
IVIg tedavisinin kesilmesi, sekeller olmadan birkaç gün içinde AMS'nin gerilemesi ile
sonuçlanmıştır.
Hemolitik anemi
IVIg ürünleri, hemolizinler olarak etki edebilen ve kırmızı kan hücrelerinin immünoglobülin
ile in vivo kaplanmasını uyaran, pozitif bir doğrudan antiglobülin reaksiyonuna (Coombs
testi) ve nadiren de hemolize neden olan kan grubu antikorları içerebilir. Hemolitik anemi,
artmış kırmızı kan hücreleri (RBC) sekestrasyonuna bağlı olarak IVIg tedavisinin ardından
gelişebilir. IVIg alıcıları hemolizin klinik işaretleri ve semptomları açısından izlenmelidir.
(Bakınız Bölüm 4.8.)
Nötropeni/Lökopeni
IVIg ile tedaviden sonra nötrofil sayımında geçici bir azalma ve/veya .bazen şiddetli olan
nötropeni epizotları bildirilmiştir. Bu durum tipik olarak IVIg uygulamasından sonra birkaç
saat veya gün içinde meydana gelmekte ve 7 ila 14 gün içinde kendiliğinden ortadan
kalkmaktadır.
Transfüzyona bağlı akut akciğer hasarı (TRALI)
IVIg alan hastalarda bazı akut nonkandiyojenik pulmoner ödem [Transfüzyona Bağlı Akut
Akciğer Hasarı (TRALI)] raporları alınmıştır. TRALI, şiddetli hipoksi, dispne, taşipne,
siyanoz, ateş ve hipotansiyon ile karakterizedir. TRALI semptomları tipik olarak bir
transfüzyon sırasında veya sonrasındaki 6 saat içinde, sıklıkla 1-2 saat içinde gelişmektedir.
Bu nedenle, IVIg alan kişiler pulmoner advers reaksiyonlar açısından izlenmeli ve bu tür
reaksiyonlar meydana geldiği takdirde IVIg infüzyonu derhal durdurulmalıdır. TRALI
yaşamı tehdit edici olma potansiyeline sahip bir durum olup derhal yoğun bakım ünitesinde
tedavi uygulanmasını gerektirir.
4Serolojik testlere müdahale
İmmünoglobülin uygulamasından sonra hastanın kanında pasif olarak transfer edilen çeşitli
antikorların geçici yükselişi serolojik testlerde yanıltıcı pozitif sonuçlara neden olabilir.
Antikorların eritrosit antijenlerine, örneğin A, B ve D'ye pasif transmisyonu, kırmızı hücreli
antikorlar için bazı serolojik testlere, örneğin direkt antiglobülin testine (DAT, doğrudan
Coombs testi) müdahale edebilir.
Virüs güvenliği
İnsan kanından veya plazmasından hazırlanan tıbbi ürünlerin kullanımından
kaynaklanan enfeksiyonların önlenmesi için standart önlemler arasında donörlerin
seçimi, bireysel bağışların ve spesifik plazma havuzlarının enfeksiyon işaretleri için
taranması ve virüslerin etkisiz hale getirilmesi/uzaklaştırılması için etkili üretim
adımlarının dahil edilmesi yer almaktadır. Bu önlemlere rağmen, insan kanından veya
plazmasından hazırlanan ilaçlar uygulandığında, enfeksiyona yakalanma olasılığı
tamamen göz ardı edilemez. Bu, bilinmeyen veya yeni ortaya çıkan virüsler ve diğer
patojenler için de geçerlidir.
Alınan önlemlerin, insan immün yetmezlik virüsü (HIV), hepatit B virüsü (HBV) ve
hepatit C virüsü (HCV) gibi zarflı virüsler ve zarfsız hepatit A virüsü (HAV) için etkili
olduğu kabul edilir. Alınan önlemlerin parvovirüs B19 virüsü gibi zarfsız virüslere
karşı sınırlı etkisi olabilir.
Hepatit A veya parvovirüs B19'un immünoglobülinlerle bulaşmadığı konusunda güven
verici klinik deneyim mevcuttur ve ayrıca antikor içeriğinin viral güvenliliğe önemli bir
katkı yaptığı varsayılmaktadır.
Pediyatrik popülasyon
Yetişkinler için belirtilen özel uyarı ve önlemler çocuk popülasyonu için de dikkate
alınmalıdır.
Tıbbi ürünlerin izlenebilirliğini arttırmak için, uygulanan ürünün adı ve seri numarası hasta
dosyasına açık bir şekilde kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Canlı zayıflatılmış virüs aşıları
İmmünoglobülin uygulaması, kızamık, kızamıkçık, kabakulak ve suçiçeği gibi canlı
zayıflatılmış virüs aşılarının etkililiğini en az 6 haftadan 3 aya kadar zayıflatabilir.
MEGALOTECT CP uygulamasından sonra, canlı zayıflatılmış virüs aşılarıyla aşılamadan
önce 3 aylık bir zaman geçmelidir. Kızamık durumunda, bu bozulma 1 yıla kadar devam
edebilir. Bu nedenle kızamık aşısı alan hastalar, antikor durumlarını kontrol ettirmelidir.
Loop diüretikleri
Loop diüretiklerin birlikte kullanılmasından kaçınılmalıdır.
5Özel popülasyona ilişkin ek bilgiler:
Pediyatrik popülasyon:
Yetişkinler için belirtilen aynı etkileşimin, pediyatrik popülasyonda da meydana gelmesi
beklenmektedir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
MEGALOTECT CP'nin çocuk doğurma potansiyeli bulunan kadınlarda ve gebe kadınlarda
kullanımına ilişkin yeterli veri mevcut değildir. Bilinen olumsuz bir etkisi bulunmamaktadır.
Gebelik dönemi:
Bu tıbbi ürünün insan hamileliğinde kullanım güvenliliği, kontrollü klinik denemelerde tespit
edilmemiştir ve bu nedenle hamile kadınlara ve emziren annelere verilirken dikkatli
olunmalıdır. IVIg ürünlerinin, üçüncü trimesterde artan bir şekilde olmak üzere, plasentaya
geçtiği gösterilmiştir. CMVIG uygulamasına ilişkin verilerle de doğrulanan
immünoglobülinlerle ilgili klinik deneyim, hamileliğin gidişatı veya fetüs ve yenidoğan
üzerinde zararlı bir etkinin beklenmeyeceğini göstermektedir.
MEGALOTECT CP’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ ve-veya/embriyonal/ fetal gelişim/ ve-veya/
doğum/ ve-veya/ doğum sonrası gelişim üzerindeki etkiler bakımından yetersizdir. (bkz.
Bölüm 5.3). İnsanlara yönelik potansiyel risk bilinmemektedir. Bu nedenle gerekli olmadıkça
gebelik döneminde kullanılmamalıdır.
Laktasyon dönemi:
İmmünoglobülinler anne sütüne geçer. Emzirilen yenidoğanlar/bebekler üzerinde herhangi
bir etkinin meydana gelmesi beklenmez.
Üreme yeteneği/Fertilite:
İmmünoglobülinlerle ilgili klinik deneyim, fertilite üzerinde zararlı bir etkinin
beklenmediğini göstermektedir.
4.7. Araç ve makine kullanımı üzerindeki etkiler
MEGALOTECT CP araç ve makine kullanma yeteneği üzerinde az etki gösterebilir. Tedavi
sırasında yan etkiler yaşayan hastaların, araç veya makine kullanmadan önce bunların
geçmesini beklemesi gerekir.
4.8. İstenmeyen etkiler
Güvenlilik profilinin özeti
İnsan normal immünoglobülinlerinin neden olduğu advers reaksiyonlar (azalan sıklık
6sıralaması ile) aşağıdakileri içermektedir (ayrıca bkz. bölüm 4.4):
 titreme, baş ağrısı, baş dönmesi, ateş, kusma, alerjik reaksiyonlar, bulantı, artralji, düşük
kan basıncı ve orta derecede bel ağrısı
 özellikle kan grubu A, B ve AB olan hastalarda olmak üzere geri dönüşlü hemolitik
reaksiyonlar ve transfüzyon gerektiren hemolitik anemi (seyrek)
 (seyrek) basıncında ani bir düşüş ve izole durumlarda anafilaktik şok (hasta önceki
uygulamaya aşırı duyarlılık göstermediyse bile)
 (seyrek) geçici cilt reaksiyonları (kütanöz lupus eritematozus dahil – sıklığı bilinmiyor)
 (çok seyrek) miyokard enfarktüsü, inme, pulmoner emboli, derin ven trombozları gibi
tromboembolik reaksiyonlar
 geri dönüşlü aseptik menenjit vakaları
 serum kreatinin düzeyinde artış ve/veya akut böbrek yetmezliği vakaları
 Transfüzyona Bağlı Akut Akciğer Hasarı (TRALI) vakaları
Bulaşıcı maddelerle ilgili güvenlilik bilgileri için, bkz. Bölüm 4.4.
Advers reaksiyonların tablosu
Aşağıda sunulan tablo MedDRA sistem organ sınıflandırmasına ve Tercih Edilen Terim
Seviyesine göredir.
Sıklıklar aşağıdaki tanımlamaya göre değerlendirilmiştir: çok yaygın (≥1/10); yaygın
(≥1/100 ila <1/10); yaygın olmayan (≥ 1/1.000 ila <1/100); seyrek (≥1/10.000 ila <1/1.000);
çok seyrek (<1/10.000); bilinmiyor (eldeki verilerden tahmin edilemiyor). Her bir sıklık
gruplaması içerisinde advers reaksiyonlar azalan ciddiyet sıralamasına göre sunulmaktadır.
Klinik çalışmalardan elde edilen advers reaksiyonlar:
Toplam 33 hastanın dahil olduğu, Biotest CMVIG preparasyonları ile yapılan klinik deneme
programında (3 klinik çalışma, tek doz), Biotest CMVIG ürünlerine ilişkin herhangi bir
advers ilaç reaksiyonu belirlenmemiştir.
Pazarlama sonrası deneyimden kaynaklanan advers reaksiyonlar (sıklıkları bilinmemektedir
- eldeki verilerden tahmin edilemez):
MedDRA Sistem Organ Sınıfı Advers reaksiyonlar
Kan ve lenf sistemi hastalıkları Hemolitik anemi
Bağışıklık sistemi hastalıkları Anafilaktik şok, anafilaktik reaksiyon,
anafilaktoid reaksiyon, aşırı duyarlılık
Sinir sistemi hastalıkları Baş ağrısı, baş dönmesi
Gastrointestinal hastalıklar Kusma
Deri ve deri altı doku hastalıkları Döküntü, eritem, ilaç erüpsiyonu, kaşıntı
Kas-iskelet hastalıkları, bağ doku Artralji
ve kemik hastalıkları
Böbrek ve idrar yolu hastalıkları Akut böbrek yetmezliği; Serum kreatinin
düzeyinde artış
Genel bozukluklar ve uygulama Titreme, yüksek ateş, yorgunluk
bölgesine ilişkin hastalıklar
Araştırmalar Kanda kreatinin artışı
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aşırı doz, yaşlı hastalar kalp ya da veya böbrek yetmezliği olan hastalar dahil, özellikle risk
altındaki hastalarda, aşırı sıvı yüklenmesine ve hiperviskoziteye neden olabilir (bkz. bölüm
4.4).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün serumlar ve immünoglobülinler, spesifik immünoglobülinler,
ATC kodu: J06BB09
MEGALOTECT CP, CMV'ye karşı yüksek antikor titresi olan donör plazmasından bir
immünoglobülin preparasyonudur. Yüksek aviditeli anti-CMV antikorlarının tanımlanmış ve
yüksek titresine sahiptir. Ayrıca, ürünün türetildiği plazma havuzlarına katkıda bulunan çok
sayıda normal insanı temsil eden diğer patojenlere karşı IgG antikorları içerir. Doğal insan
plazması ile yakından orantılı bir IgG alt sınıfı dağılımına sahiptir.
Etki mekanizması
MEGALOTECT CP, CMV yüzey antijenlerine bağlanan ve böylece CMV'nin konak
hücrelere girme potansiyelini nötralize eden ve CMV partikülünü fagositoz için sunan
CMV'ye özgü bir poliklonal immünoglobülin preparatıdır. MEGALOTECT CP antikorları
ayrıca, CMV replikasyonunun virostatik inhibisyonuna ek olarak pozitif bir immünolojik
denge uygulayan immün hücreleri (dendritik hücreler, monositler, B ve T hücreleri) de
modüle eder ve etkileşime girer.
Farmakodinamik etkiler
MEGALOTECT CP'nin birincil etki şekli, dolaşımdaki virüsün bağlanmasıdır. Bu CMV'ye
özgü antikorlar, virostatiklere dirençli tüm CMV genotipleri dahil olmak üzere farklı hücre
tiplerinin ve virüs varyantlarının enfeksiyonunu engeller. Ayrıca, MEGALOTECT CP, uzun
süreli CMV'ye özgü immün yanıtları için CMV’ye duyarlı immün hücreleri aktive edebilir.
Ayrıca, organ reddinin azalması ile ilişkilendirilen CMV'den bağımsız ek immünomodülatör
özelliklere sahiptir.
Klinik etkililik ve güvenlilik
CMVIG'in klinik etkililiği, solid organ ve kök hücre nakli yapılan hastalar da dahil olmak
üzere farklı ortamlarda araştırılmıştır. Renal transplantasyonda CMVIG, CMV enfeksiyonu
insidansını %41,7'den (kontrol grubu) %21,1'e (MEGALOTECT CPgrubu) düşürmüştür.
Diğer örnekler CMV hastalığı insidansının %43,3'ten (kontrol grubu) %13,2’ye
(MEGALOTECT CPgrubu) düşürüldüğü akciğer nakli ve interstisyel pnömoni insidansının
%26,1'den %3,8'e düşürüldüğü kemik iliği naklidir.
Böbrek nakli
8Prospektif, randomize kontrollü bir çalışmada, böbrek nakli hastalarında CMV enfeksiyonu
için hiperimmünoglobülin profilaksisinin etkililiği araştırılmıştır. Çalışmaya ilk kez kadavra
böbreği nakledilen 74 hasta dahil edilmiştir. Ortalama takip süresi 45 aydı. Hastalara
metilprednisolon ve siklosporin A'dan oluşan immünosupresif rejim uygulanmıştır. Tedavi
grubunda 38 hasta nakilden hemen önce ve sonra 1, 2, 4, 18, 32, 46, 60, 74 ve 88. Günlerde
i.v. yoldan 2 mL/kg MEGALOTECT CP dozu almıştır. Kontrol grubu MEGALOTECT CP
almayan 36 hastadan oluşmuştur. Tedavi grubunda toplam 8/38 hasta (%21,1) CMV
enfeksiyonu ve 5/38 hasta (%13,2) CMV hastalığı geçirirken, kontrol grubunda toplam 15/36
hastada (%41,7) CMV enfeksiyonu ve 6/36 hastada (%16,7) CMV hastalığı görülmüştür.
Pediyatrik popülasyon
Retrospektif bir çalışma ile yüksek CMV riski taşıyan renal transplant alan pediyatrik
hastalarda asiklovir artı MEGALOTECT CP profilaksisi ve gansiklovir ile erken tedavinin
etkililiğini ve güvenliliğini araştırılmıştır (ortalama yaş 14,1 ± 4,9 yıl, değişim aralığı 2,5 -
20 olan 79 hasta). Minimum takip süresi 12 aydı. İmmünosupresif rejim, canlı donör ile
ilişkili böbrek alan 4 hastada azatioprin ilavesi ile birlikte siklosporin A ve steroidleri
içermiştir. Akut rejeksiyon epizotları i.v. metilprednisolon atımları ile tedavi edilmiştir. 39
R- hastaya transplantasyon sonrasında ameliyattan sonraki ilk gün 150 mg/kg, 15 ve 30.
günde 100 mg/kg ve 45, 60 ve 120. günlerde 50 mg /kg MEGALOTECT CP ve oral
asiklovir verilmiştir. 40 R + hastaya R- hastalarıyla aynı dozda sadece oral asiklovir
verilmiştir. CMV enfeksiyonunun varlığında, günde 10 mg/kg vücut ağırlığı dozajda
intravenöz gansiklovir, en az 2 hafta boyunca veya negatif antijenemi elde edilene kadar
uygulanmıştır. MEGALOTECT CP tedavisi alan R- grubunda, CMV seropozitif donöründen
(D+) greft alan 33 CMV seronegatif alıcıdan (R-), 18’i (%54,5) CMV enfeksiyonu yaşamış,
CMV negatif donörden greft alan 6 CMV seronegatif alıcıda (R-) enfeksiyon meydana
gelmemiştir. Sadece asiklovir alan R + grubunda, bir CMV D+’den greft alan 28 CMV R+
denekten 11’i (%39.3) CMV enfeksiyonu yaşamış ve CMV D- donörden greft alan 12
R+'den bir alıcı CMV enfeksiyonu yaşamıştır (%8.3).
Kalp nakli
Açık etiketli, karşılaştırmalı, retrospektif bir çalışmada, seropozitif donörlerden (D+/R-) bir
allogreft alan 207 erişkin yüksek riskli kalp nakli alıcısında (ortalama yaş 52.2 yıl)
MEGALOTECT CP artı gansiklovirin kombine profilaksisi ve tek başına MEGALOTECT
CP 'nin profilaksisi araştırılmıştır. Tüm hastalara indüksiyon tedavisi olarak poliklonal
tavşan antitimosit globülin verilmiştir. Bakım immünosupresif tedavi olarak siklosporin A,
azatioprin ve prednison kullanılmıştır. Akut allogreft rejeksiyon epizotları ardışık 3 gün
boyunca günlük prednison kapsülü ile tedavi edilmiştir. Grup A'da 96 hastaya sadece
MEGALOTECT CP, grup B'de ise 111 hastaya gansiklovir ile MEGALOTECT CP
uygulanmıştır. 100 mg/kg MEGALOTECT CP, nakil öncesi i.v. ve ameliyat sonrası 1, 7, 14,
21 ve 28. günlerde uygulanmıştır. CMV hastalığı olan hastalar, immünosupresif tedavinin
azalmasıyla birlikte 21 gün boyunca gansiklovir ile tedavi edilmiştir.
Haftalık aralıklarla ilave MEGALOTECT CP uygulanmıştır. Grup A'da %53,1'inde CMV
enfeksiyonu, %32,3'ünde (31/96 hasta) CMV hastalığı vardır. Grup B'de %65,8'inde CMV
enfeksiyonu, %11,7'sinde (13/111 hasta) CMV hastalığı vardır. Grup A'da dört CMV ile
ilişkili ölüm gözlenmiş; 3 hasta ağır CMV sepsisinden, 1 hasta CMV ensefalitten ötürü
kaybedilmiştir. B grubunda CMV ile ilişkili ölüm görülmedi; bu durum, MEGALOTECT CP
ve gansiklovirin birlikte kullanımının sadece MEGALOTECT CP profilaksisine karşı
istatistiksel olarak anlamlı bir yararını göstermektedir (P = 0,0326).
Açık etiketli, tek merkezli bir çalışmada erişkin allogreft alıcılarında CMV'ye karşı pasif
9immünizasyon araştırılmıştır (1984-1991 yılları arasında ortalama yaşı 47 olan, kalp nakli
yapılan 146 hasta). Takip süresi 13 ile 73 ay arasında (ortalama 43 ay) değişmiştir.
İmmünosüpresyon idamesi, siklosporin A ve prednisondan oluşmuştur. Bu rejime, ilk yılda
tekrarlayan reddetme nedeniyle 11 hastada Azatioprin eklenmiştir. Tedavi grubunda 65
CMV (R-) hastası operasyon sırasında 150 mg/kg MEGALOTECT CP’ve transplantasyon
sonrası 2, 7, 14, 28, 42, 56 ve 72. günlerde 100 mg/kg MEGALOTECT CP almış; kontrol
grubu ise CMV profilaksisi almayan 81 CMV (R +) hastadan meydana gelmiştir. Tedavi
grubunda 21/65 (R-) hastada (%32,3) CMV enfeksiyonu, 11/65 (R-) hastada (%16,9) CMV
hastalığı vardı. Kontrol grubunda 40/81 (R+) hastada (%49,4) CMV enfeksiyonu, 10/81 (R+)
hastada (%12,3) CMV hastalığı vardı.
Akciğer nakli
Retrospektif olarak yapılan tek merkezli bir çalışmada, CMV enfeksiyonunun profilaksisi ve
tedavisi için CMV immünoglobülini araştırılmıştır (2007-2011 yılları arasında akciğer nakli
yapılan, yaş ortalaması 52 olan (Aralık 17-67 yaş) 156 yetişkin hasta analiz edilmiştir).
Ortalama takip süresi 19,2 aydı. Tüm hastalara basiliksimab indüksiyonu ve üçlü
immünosüpresyon (takrolimus, mikofenolat mofetil, metilprednisolon ve bunu takiben
prednisolon) uygulanmıştır. Transplant sonrası birinci hafta boyunca tüm risk altındaki
hastalarda (D /R– veya R+) i.v. gansiklovir başlanmıştır. Tedavi grubundaki 23 D +/R– hasta
nakil sonrası 1, 4, 8, 15 ve 30. günlerde ve daha sonra bir yıl boyunca her ay 2 ml/kg
MEGALOTECT CP ve 6 ay boyunca valgansiklovir almıştır. Kontrol grubunda 133 R +
hastaya 3 ay boyunca valgansiklovir verilmiştir. Tedavi grubunda 14/23 (D+/R-) hasta (%61)
CMV enfeksiyonu, 4/23 hasta(D+/R-) hasta (%17,4) CMV hastalığı geçirirken, kontrol
grubunda toplam 46/133 (R+) hastada (%35) CMV enfeksiyonu ve 6/133 (R+) hastada (%4)
CMV hastalığı gözlenmiştir. Mortalite tedavi grubunda 4/23 (D+R-) hasta (%17,4) ve
kontrol grubunda 40/133 (R +) hasta (%30) idi.
Karşılaştırmalı ve retrospektif bir çalışmada, CMV seropozitif allogrefti olan 68 erişkin
akciğer nakli hastasındaki (ortalama yaş tedavi grubunda 55,8 ve kontrol grubunda 49,2 yıl)
akciğer transplantasyonu sonrası kombine CMV profilaksisi araştırılmıştır. Ortalama takip
süresi kontrol grubunda 16,5 ay (5,3 ila 69,5 ay), çalışma grubunda ise 23,8 ay (11,9 ila 35
ay) olmuştur. Kontrol grubunda (1994 ila 2000 arasında nakil yapılan) 30 hastaya cerrahiden
sonra ilk 3 ay boyunca tek başına gansiklovir verilmiş ve tedavi grubunda (2000 ila 2004
arası nakil yapılan) 38 hastaya ise nakil sonrası ilk ay içinde 7 doz halinde 1 ml/kg
MEGALOTECT CP ile ilave tedavi uygulanmıştır.
Tablo 1: Çalışmanın sonuçları
Tedavi grubu Kontrol grubu
(gansiklovir + (sadece gansiklovir)
MEGALOTECT (N = 30)
CP)
(N = 38)
1 yıllık sağkalım %81,6 %63,3
3 yıllık sağkalım %71,5 %40
1 yıl süreyle CMV reaktivasyonu veya de novo enfeksiyon %71,5 %51,1
olmaması
3 yıl süreyle CMV reaktivasyonu veya de novo enfeksiyon %66,4 %30
olmaması
Takip sırasında CMV hastalığının gelişimi %13,2 %43,3
CMV pnömonisinin gelişimi %13,2 %33,3
10CMV sendromunun oluşumu %0 %10
1 yıl Bronşiyolit obliterans sendromu (BOS) görülmemesi %91,0 %69,7
3 yıl Bronşiyolit obliterans sendromu (BOS) görülmemesi %82 %54,3
CMV'ye bağlı ölüm %0 %16,7
Kemik iliği nakli (KİN)
Randomize karşılaştırmalı bir çalışmada HLA (insan lökosit antijenleri) uyumlu kardeşlerden
allojenik KİN alan lösemili 49 erişkin hastada CMV enfeksiyonunun önlenmesinde
intravenöz hiperimmünoglobülin kullanımı araştırıldı. (ortalama yaş 22 (MEGALOTECT
CP) ve 22,5 (kontrol)). Takip süresi 110 gündü. Tüm hastalar siklofosfamid ve total vücut
ışınlaması ile koşullandırılmıştır. Tedavi grubunda 26 hastaya 1 ml/kg MEGALOTECT CP
uygulandı, kontrol grubunda 23 hastaya - 7. günde ve KİN sonrası 13, 33, 73 ve 93. günlerde
2 ml/kg normal immünoglobülin verildi. KİN’den sonraki ilk 110 gün içinde tedavi
grubundaki 1/26 hastada (%4) ve kontrol grubunda 6/23 hastada (%26) CMV ile ilişkili
interstisyel pnömoni gelişti. MEGALOTECT CP ile tedavi edilen gruptaki iki hastada
tedavinin kesilmesinden sonra CMV ile ilişkili interstisyel pnömoni gelişti (143. ve 153.
günler).
Açık etiketli, karşılaştırmasız bir çalışmada, 93 erişkin BMT alıcısında (ortalama yaş 22 yaş,
aralık 1-49 yıl) CMV hastalığının hiperimmünoglobülin ve oral asiklovir ile profilaksi ile
azalması araştırıldı. Akut GVHD, 43 (%48,3) (Grad <II), 18 (%20,2) (Grad II) ve 28 (%34,3)
(Grad III-IV) hastada rapor edildi. Total vücut ışınlaması, -3. ila -1. günlerde fraksiyonlara
ayrılmış şekilde uygulanmıştı. KİN’den önce iki kez ve daha sonra KİN sonrası 100. güne
kadar her üç haftada bir 100 mg/kg MEGALOTECT CP verildi. 11/93 hastada (%11,8)
CMV enfeksiyon kanıtları gözlendi; bu hastaların 6’sında CMV hiperimmünoglobülin ile
profilaksi aldıkları sırada CMV enfeksiyonu gelişti, 5 hastada MEGALOTECT
CPkesildikten sonra virüs yeniden aktive oldu. Şiddetli GVHD şikayeti olan hastalardan
10/38 hastada (%26,2) CMV enfeksiyonu gelişirken, orta GVHD yaşayan hastalarda sadece
1/55 hastada (%1,8) CMV enfeksiyonu gelişmiştir.
Meta analizlerin sonuçları
Klinik etkililikle ilgili literatür verilerinin meta analizleri, yayımlanan tüm verileri çalışma
tasarımlarından bağımsız olarak onaylanmış endikasyon profilaksisinde MEGALOTECT CP
ile analiz etmek için yapılmıştır. CMV enfeksiyon oranı, birincil sonlanım noktası için analiz
edilen parametre olarak belirlendi. Bir meta analiz, transplantasyon tipinden bağımsız olarak
tüm çalışmaları kapsamaktadır ve bir tanesi de sadece katı organ transplantasyonlarını
kapsamaktadır (kemik iliği nakli/lösemi dahil değildir); sonuçlar için tablo 2'ye bakınız.
Tablo 2: Meta analizlerin sonuçları:
MEGALOTECT CP Kontrol grubu
n/N n/N
% %
%95 Clopper-Pearson GA %95 Clopper-Pearson GA
Meta-analiz (tüm 422/1137 286/637
endikasyonlar) %37,1 %44,9
%34,3 - %40,0 %41,0 - %48,9
2 taraflı ki kare testi: p değeri = 0,001
MEGALOTECT CP Kontrol grubu
n/N n/N
% %
%95 Clopper-Pearson GA %95 Clopper-Pearson GA
11Meta-analiz (böbrek, 390/969 283/603
kalp ve akciğer nakli) %40,2 %46,9
%37,1 - %43,4 %42,9 - %51,0
2 taraflı ki kare testi: p değeri = 0,009
Her iki analizde de MEGALOTECT CP ile tedavi edilen hastalarda CMV enfeksiyonunda
önemli bir azalma gözlendi. Tüm endikasyonlar dahil olmak üzere, CMV enfeksiyon oranı
kontrol grubundaki hastaların %44,9'undan MEGALOTECT CP grubundaki hastaların
%37,1'e geriledi (p = 0,001). Sadece böbrek, kalp ve akciğer transplantasyonlarına
bakıldığında, azalma tüm hastaların %46,9'undan %40,2'sine idi (p = 0,009).
5.2. Farmakokinetik özellikler
Genel özellikler
Emilim
İntravenöz uygulama sonrası biyoyararlanım tam ve hızlıdır.
Dağılım
MEGALOTECT CP, intravenöz uygulamadan sonra alıcının dolaşım sisteminde derhal ve
tamamen biyolojik olarak bulunur. Plazma ve ekstravasküler sıvı arasında nispeten hızlı bir
şekilde dağılır; yaklaşık 3-5 gün sonra, intravasküler ve ekstravasküler bölümler arasında bir
dengeye ulaşılır.
Biyotransformasyon
IgG ve IgG kompleksleri, retiküloendotelyal sistemin hücrelerinde parçalanır.
Eliminasyon
MEGALOTECT CP'nin yarılanma ömrü 25 gündür. Bu yarılanma ömrü hastadan hastaya
değişebilir ve ayrıca klinik duruma da bağlıdır.
Doğrusallık/Doğrusal olmayan durum
Veri mevcut değildir.
5.3. Klinik öncesi güvenlilik verileri
İmmünoglobülinler, insan vücudunun normal bileşenleridir. Tekrarlanan doz toksisite testi ve
embriyofetal toksisite çalışmaları, antikorların indüklenmesi ve antikorlarla etkileşimi
nedeniyle uygulanabilir değildir.
Klinik deneyim, immünoglobülinlerin tümörijenik ve mutajenik etkileri için ipucu
vermediğinden, özellikle heterolog türlerde deneysel çalışmalar gerekli görülmemektedir.
6. FARMASÖTİK ÖZELLİKLER
6.1. Yardımcı maddelerin listesi
12Glisin
Enjeksiyonluk su
6.2. Geçimsizlikler
Bu tıbbi ürün, diğer tıbbi ürünlerle ve başka herhangi bir IVIg ürünüyle karıştırılmamalıdır.
6.3. Raf ömrü
36 ay
Çözelti açıldıktan sonra hemen kullanılmalıdır.
6.4. Saklamaya yönelik özel tedbirler
Buzdolabında saklayınız (2°C - 8°C). Işıktan korumak için flakonu dış karton ambalajında
muhafaza ediniz. Dondurmayınız.
6.5. Ambalajın niteliği ve içeriği
Bir tıpa (bromobütil) ve bir kapak (alüminyum) içeren bir flakon (tip II cam) içinde
intravenöz infüzyon için 10 ml kullanıma hazır çözelti.
Bir kutu aşağıdakileri içerir:
10 ml (1.000 U) infüzyon için çözelti içeren 1 flakon
6.6. Beşeri tıbbi üründen arta kalan maddelerin imhası ve diğer özel önlemler
Tıbbi ürün kullanımdan önce oda veya vücut sıcaklığına getirilmelidir.
Ürünler, uygulamadan önce partikül ve renk değişikliği açısından görsel olarak
incelenmelidir. Çözelti, berrak veya hafif opalesan ve renksiz veya soluk sarı olmalıdır.
Bulanık veya çökelti olan çözeltileri kullanmayın.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Kansuk Laboratuarı San Tic. A.Ş.
Yassıören Mahallesi Fırat Sk. No: 14/1 Arnavutköy İstanbul
Tel: 0 212 592 15 76
Faks:0 212 580 37 72
8. RUHSAT NUMARASI(LARI)
2021/395
9. İLK RUHSAT TARİHİ/RUHSAT YENİLEME TARİHİ
1328.10.2021
10. KÜB’ÜN YENİLENME TARİHİ
14