KISA ÜRÜN BİLGİSİ
1.BEŞERİ TIBBİ ÜRÜNÜN ADI
SANTAFER® 100 mg/2ml ampul
Steril, I.M.
2.KALİTATİF VE KANTİTATİF BİLEŞİM
Etkin madde:
Her 2 ml ampulde, 100 mg elementer demir’e eşdeğer 322,58 mg demir III hidroksit polimaltoz
kompleksi içerir.
Yardımcı maddeler:
Enjeksiyonluk su
3.FARMASÖTİK FORM
Enjeksiyonluk çözelti
Koyu kırmızı-kahverengi çözelti.
4. KLİNİK ÖZELLİKLER
4.1. Terapötik endikasyonlar
 Gastrointestinal sistemden demir emiliminin bozulduğu durumlarda gelişen demir eksikliği
anemisinde,
 Aktif gastrointestinal kanaması olan hastalarda gelişen demir eksikliği anemisinde,
 Total veya subtotal gastrektomili hastalarda gelişen demir eksikliği anemisinde,
 Oral demir tedavisini tolere edemeyen demir eksikliği anemisi olgularında,
 Oral demir tedavisine dirençli demir eksikliği anemisinde,
 Hızlı bir şekilde demir sağlanması için klinik ihtiyacın olduğu durumlarda,
 Eritropoetin (EPO) tedavisi alan diyalize bağımlı olan veya olmayan kronik böbrek
yetmezliği hastalarında demir eksikliği varlığında endikedir.
SANTAFER® ilk trimesterde önerilmemelidir. II. ve III. trimesterde ise hekimin zorunlu bulduğu
hallerde kullanılmalıdır.
4.2. Pozoloji ve uygulama şekli
Pozoloji:
Yetişkinler için günlük doz 1 ampuldür (100 mg).
Çocuklarda yaşa ve kiloya göre daha düşük dozlar önerilir.
Tedavi süresi hemoglobin düzeylerinin izlenmesiyle hekim tarafından belirlenir. Hemoglobin
normal sınırlara yükseldikten sonra demir depolarının dolması açısından tedaviye hekim
tarafından gerekli görüldüğü sürece devam edilir.
Yeterli klinik deneyim olmaması nedeniyle 14 yaş altındaki çocuklarda parenteral demir
preparatlarının kullanımı önerilmez.
Uygulama süresince oral demir alımı kesilmelidir.
1Uygulama sıklığı ve süresi:
Yetişkinler için günlük doz 1 ampuldür (100 mg elementer demir).
Yetişkinler için günlük maksimum doz 2 ampuldür (200 mg elementer demir).
Uygulama şekli:
Yalnız kas içine ve derin olarak uygulanır.
Özel popülasyonlara ilişkin ek bilgiler
Böbrek/Karaciğer yetmezliği:
SANTAFER® kronik böbrek yetmezliği nedeniyle hemodiyaliz tedavisi uygulanan eritropoetin
(EPO) kullanan hastalarda Hgb 11,5 g/dL veya ferritin>500 ng/dL oluncaya kadar kullanılır.
Ciddi karaciğer ve böbrek yetmezliğinde kullanılmamalıdır.
Pediyatrik popülasyon:
Günlük maksimum dozlar:
5 kg’a kadar çocuklar: 0.5 ml
(1/4 ampul, 25 mg elementer demir)
5-10 kg arası çocuklar: 1.0 ml
(1/2 ampul, 50 mg elementer demir)
Geriyatrik popülasyon:
Normal dozlar kullanılabilir, doz ayarına gerek yoktur.
4.3. Kontrendikasyonlar
 İçerdiği aktif veya yardımcı maddelerden birine karşı aşırı duyarlılığı olduğu bilinenler
 Demir eksikliği olmayan tüm anemiler (örn: hemolitik anemi)
 Demir yüklenmesi (hemokromatozis, kronik hemolizis),
 Demire karşı aşırı duyarlılık, demir kullanım bozukluğu (kurşun anemisi, sidero-akrestik
anemi)
 Talasemi
 Ciddi karaciğer ve böbrek hastalıkları
 Renal enfeksiyonların akut fazları
 İntravenöz kullanım
 Kontrol edilemeyen hiperparatiroidizm
 Bronşial astma
 Progresif kronik poliartrit
 Alkolizm
4.4. Özel kullanım uyarıları ve önlemleri
Parenteral demir uygulamasında nadiren hastanın aşırı duyarlılığının neden olduğu anaflaktik
tipte reaksiyonlar görülebilir. Bu nedenle, parenteral demir tedavisi ancak oral tedavinin
yetersiz olacağı hastalarda uygulanmalıdır. Uygulama öncesinde duyarlılığın bir test dozu ile
(0,5 ml I.M.) araştırılması yararlıdır.
Oluşabilecek bir reaksiyona karşı epinefrin ve glukokortikoidler hazır bulundurulmalıdır.
Özellikle alerjiye eğilimli hastalarda çok dikkatli olunmalıdır.
Hastalar karaciğer, böbrek yetmezliği ve alerjiye karşı uyarılmalıdır.
Anjiyokardiyopatili hastalarda kardiyovasküler komplikasyon insidansında artış görülebilir.
Özellikle düşük demir bağlama kapasitesi ve/veya folik asit eksikliği olan bronşial astımlı
hastalar, alerjik veya anaflaktik reaksiyon riski taşırlar.
2Parenteral demir kullanımı bakteriyel veya viral enfeksiyonu olumsuz yönde etkileyebileceği
için, SANTAFER®’in artmış ferritin değerleri olan akut veya kronik enfeksiyonlu hastalarda
dikkatli kullanılması gerekir.
Enfeksiyon veya malignensiye bağlı anemide, alınan demir rediküloendotelyal sistemde
depolanır ve primer hastalığın tedavisini takiben mobilize olarak kullanılır.
Çocuklarda demir içeren ürünlerin yanlışlıkla alınması/yutulması fatal (ölümcül)
zehirlenmelere yol açabilir. Çocukların erişemeyeceği yerlerde saklayınız. Aşırı dozda alınması
halinde hastalar doktor ya da Ulusal Zehir Danışma Merkezi (UZEM)’ni aramaları konusunda
uyarılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Tüm parenteral demir preparatlarında olduğu gibi oral demir emilimini azalttığından,
SANTAFER® ampul oral demir preparatlarıyla eşzamanlı olarak kullanılmamalıdır. Bu nedenle
oral demir tedavisi, son enjeksiyondan en az 1 hafta sonra başlamalıdır.
ADE inhibitörleri (örn: Enalapril) ile eş zamanlı kullanımı, parenteral demir preparatlarının
sistemik etkilerini arttırabilir.
Özel popülasyonlara ilişkin ek bilgiler
Geçerli değildir.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Bu gebelik kategorisine rağmen hekim, gebenin ilacı kullanıp kullanmaması konusundaki
nihai kararını; gebelik haftasına, gebenin var olan/tespit edilen hastalığına ve diğer
özelliklerine göre ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İyi yönetilmiş epidemiyolojik çalışmalar SANTAFER®’in gebelik üzerinde ya da fetusun/yeni
doğan çocuğun sağlığı üzerinde advers etkileri olduğunu göstermemektedir.
SANTAFER® gebelik döneminde kullanılabilir.
Gebelik dönemi
Özellikle 2. ve 3. trimesterde, artan demir gereksinimi demir eksikliğine sebep olabileceği için,
demir takviyesi önerilmektedir.
SANTAFER hekime danışıldıktan sonra gebelik döneminde kullanılabilir.
Laktasyon dönemi
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan
demir miktarına göre değişmez. Bu sebeple, emziren anneye demir preparatı verilmesi, bebekte
bir demir intoksikasyonuna veya bebekte var olan demir eksikliğinin ortadan kaldırılmasına
sebep olmaz. Hekime danışılarak kullanılabilir.
Üreme yeteneği/Fertilite
Üreme yeteneği üzerinde etkisi bulunmamaktadır.
34.7. Araç ve makine kullanımı üzerindeki etkiler
Araç ve makine kullanma üzerinde hiçbir etkisi yoktur.
4.8. İstenmeyen etkiler
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Anaflaktik reaksiyon
Solunum, göğüs bozuklukları ve mediastinal hastalıklar
Seyrek: Dispne
Gastrointestinal hastalıklar
Seyrek: Abdominal rahatsızlıklar, bulantı, kusma
Deri ve deri altı doku hastalıkları
Seyrek: Cilt döküntüleri, ürtiker
Kas-iskelet bozukluklar, bağ doku ve kemik hastalıkları
Seyrek: Artralji, miyalji
Genel bozukluklar ve uygulama bölgesine ilişkin hastalıklar
Seyrek: Enjeksiyon yerinde lokal deri reaksiyonları ve bazen steril abseler, enjeksiyon
bölgesinde ağrı, lenf nodlarında şişlik, ateş, baş ağrısı, baş dönmesi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 800 314 00 08; faks: 0 312 218 35 99)
4.9. Doz aşımı ve tedavisi
Bugüne kadar demir III hidroksit polimaltoz kompleksi ile doz aşımı bildirilmemiştir.
Aşırı doz, akut demir aşırı yüklemesi nedeniyle hemosiderosis olarak kendini gösterebilir.
Kronik demir aşırı yüklenmesi, hemokromatozis olarak kendini gösterebilir. Yanlış demir
eksikliği tanısı konulmuş tedaviye cevapsız anemilerde ortaya çıkabilir. Bu durum talasemi gibi
tedavi edilebilir (I.V. deferoksamin uygulaması)
SANTAFER® yüksek doz uygulandığında, yüksek moleküler ağırlığı nedeniyle hemodiyalizle
uzaklaştırılamaz. Erken dönemde demir birikimini tanımak için periyodik serum ferritin
kontrolleri yardımcı olabilir.
Yetişkinlerde akut demir zehirlenmesi sık değildir. Küçük çocuklarda daha sık rastlanır.
Kilogram başına 20 mg’dan fazla doz aşımı, potansiyel bir risk teşkil eder. Küçük çocuklarda
toplam 0.5 g demir alınması, hayatı tehdit eden durumların ortaya çıkmasına, 1-2 g’dan sonra
ise ölümle sonuçlanan durumlara sebep olabilir.
Zehirlenmede dört karakteristik faz görülmesi olasıdır. Alımından sonra ilk 6 saatte bulantı,
kusma, ishal görülür. Yüksek dozlarda (20 mg/kg’ı aşan dozlarda) hipotansiyon, şok, asidoz,
konvülziyon görülebilir. İkinci fazda hafif olgularda bir iyileşme takip eder. Üçüncü fazda (12-
418 saat sonra) karaciğer harabiyeti, tübüler nekroz, kardiyovasküler şok, koagülopati olası
belirtilerdir. Dördüncü fazda (2-6 hafta içinde) özofagus, mide ve duodenum stenozu oluşur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üç Değerlikli Parenteral Demir Preparatları
ATC kodu: B03AC
Etki mekanizması:
SANTAFER®, demir eksikliği tedavi ve profilaksisi için geliştirilmiştir. Demir, enerji
transportundan sorumlu çeşitli enzimlerin kofaktörüdür veoksijen taşınması ile kullanımı için
gerekli olan hemoglobin ve miyoglobin yapısında bulunur.
5.2. Farmakokinetik özellikler
Genel özellikler
Demir III hidroksit polimaltoz kompleksi molekülünde, demir III hidroksit çekirdekleri
yüzeysel olarak nonkovalent bağlanmış polimaltoz molekülleri ile sarılmıştır. Bu şekilde
fizyolojik ortamda iyonik demir salınmaz ve aktif şekilde absorbe olması sağlanır.
Emilim:
Parenteral yoldan uygulanan demir III hidroksit polimaltoz kompleksinin içeriğindeki demir
uygulama bölgesinden kana geçer ve vücut tarafından kullanılır.
Normal yetişkin bir insanın günlük demir ihtiyacı 0,5-1 mg’dır. Bu oran menstrüasyon sırasında
kadınlarda günlük 1-2 mg’a kadar yükselmektedir.
Dağılım:
Demirin normal yetişkinlerdeki dağılımı, toplam vücut demirinin %70’i kırmızı kan hücreleri
içinde hemoglobin şeklinde, % 10-20’si ferritin ve hemosiderin halinde depolanmış olarak, %
10 kadarı da miyoglobin içinde bulunur. %1’den daha az bir kısmı eser miktarlarda sitokromlar
ve diğer demir içeren enzimlerde bulunur.
Biyotransformasyon:
İlgili herhangi bir bilgi bildirilmemiştir.
Eliminasyon:
Demirin emilmeyen kısmı dışkı ile atılır.
Doğrusallık/Doğrusal olmayan durum:
İlgili herhangi bir bilgi bildirilmemiştir.
5.3 Klinik öncesi güvenlilik verileri
LD > 250 mg/kg (Farelerde)
50
LD >100 mg/kg (Ratlarda)
50
56.FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
SANTAFER®’in herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
6.5 Ambalajın niteliği ve içeriği
Ampul, Bal renkli, Tip I cam
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sokak, No: 16 34382 Şişli-İSTANBUL
Tel: (+90 212) 220 64 00
Faks: (+90 212) 222 57 59
8.RUHSAT NUMARASI
206/13
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.08.2005
Ruhsat Yenileme Tarihi: 19.02.2014
10.KÜB’ÜN YENİLENME TARİHİ
-
6