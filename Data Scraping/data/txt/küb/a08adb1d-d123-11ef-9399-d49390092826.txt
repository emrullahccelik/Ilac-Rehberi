KISA ÜRÜN BİLGİSİ
1. BEŞERİ TIBBİ ÜRÜNÜN ADI
TROCMETAM 20 mg enjeksiyonluk liyofilize toz
Steril
2. KALİTATİF VE KANTİTATİF BİLEŞİM
Etkin madde:
Her bir flakonda
Tenoksikam …………………………….. 20 mg
Yardımcı maddeler:
Sodyum hidroksit ………………………. 3,28 mg
Sodyum metabisülfit …………………… 2 mg
Yardımcı maddeler için 6.1’e bakınız.
3. FARMASÖTİK FORM
Enjektabl liyofilize toz içeren flakon.
Sarı liyofilize kek.
4. KLİNİK ÖZELLİKLER
4.1. Terapötik endikasyonlar
TROCMETAM, osteoartrit, romatoid artrit ve ankilozan spondilit belirti ve bulgularının
tedavisi ile akut gut artriti, akut kas iskelet sistemi ağrıları, postoperatif ağrı ve dismenore
tedavisinde etkilidir.
4.2. Pozoloji ve uygulama şekli
Pozoloji/uygulama sıklığı ve süresi:
Semptomların kontrolü için, gereken en kısa sürede en düşük doz kullanılarak istenmeyen
etkiler azaltılabilir (bkz. Bölüm 4.4).
Akut gut ve postoperatif ağrı dışındaki tüm endikasyonlar için günde tek doz 20 mg, her gün
aynı saatte uygulanmalıdır.
Postoperatif ağrı için önerilen doz, 5 gün süreyle günde 40 mg’dır ve akut gut ataklarında
önerilen doz günde tek doz 2 gün 40 mg ve izleyen 5 gün süreyle günde 20 mg’dır.
Kronik hastalıkların tedavisinde, tenoksikamın terapötik etkinliği tedavinin başında
belirgindir ve elde edilen yanıt zaman içinde artar. Kronik bozukluklarda günde 20 mg’lık
dozun üzerine çıkılmamalıdır. Aksi takdirde terapötik etkinlikte anlamlı bir artış olmaksızın
istenmeyen etkilerin sıklık ve şiddeti artacaktır.
1/14Uzun süreli tedavi gerektiren durumlarda, hastalarda idame tedavisi için günlük dozun oral
yolla 10 mg’a indirilmesi denenebilir.
Uygulama şekli:
Flakonda bulunan liyofilize toz, tıbbi ürünün yanında verilen 2 mL enjeksiyonluk steril su ile
çözülmelidir. Hazırlanan çözelti intramüsküler (i.m.) veya intravenöz (i.v.) bolus enjeksiyon
yoluyla hemen uygulanmalıdır.
Gerektiği durumlarda tedaviye bir veya iki gün, günde tek doz i.v. veya i.m. uygulama ile
başlanıp oral veya rektal yolla tenoksikam verilmesine devam edilir.
Enjeksiyonluk liyofilize toz i.m. ve i.v. bolus uygulama için geliştirilmiştir; presipitasyon
olasılığı nedeniyle infüzyon olarak kullanımı önerilmemektedir.
Özel popülasyonlara ilişkin ek bilgiler:
Böbrek yetmezliği:
Böbrek hastalığı olan hastalara yukarıda belirtilen doz önerileri uygulanabilir. Ancak böbrek
yetmezliği olan hastalarda TROCMETAM kullanıldığında böbrek fonksiyonlarının dikkatle
izlenmesi önerilir. Ciddi böbrek yetmezliği olan hastalarda kullanılmamalıdır.
Karaciğer yetmezliği:
Karaciğer hastalığı olan hastalara yukarıda belirtilen doz önerileri uygulanabilir. Ancak
karaciğer yetmezliği olan hastalarda TROCMETAM kullanıldığında karaciğer
fonksiyonlarının dikkatle izlenmesi önerilir. Ciddi karaciğer yetmezliği olan hastalarda
kullanılmamalıdır.
Pediyatrik popülasyon:
Ergenler ve çocuklar için, klinik deneyim eksikliği nedeniyle doz önerisi yapılamamaktadır.
Bu yaş grubunda kullanılmaz.
Geriyatrik popülasyon:
Yaşlı hastalarda gastrointestinal kanama, ülserasyon ya da perforasyon riski daha yüksektir ve
ölümcül sonuçlar doğurabilir. Bu hastalarda tedaviye en düşük doz ile başlanmalı ve
eşzamanlı olarak düşük doz salisilat ya da gastrointestinal riski artıran diğer ilaçlar kullanan
hastalar için koruyucu ilaçlarla (örn. mizoprostol ya da proton pompa inhibitörleri) kombine
tedavi düşünülmelidir (bkz. Bölüm 4.4).
4.3. Kontrendikasyonlar
 Tenoksikama veya TROCMETAM’ın bileşiminde bulunan yardımcı maddelerden
herhangi birine karşı aşırı duyarlılığı olduğu bilinen hastalarda,
 Salisilat veya diğer non-steroidal antiinflamatuvar (NSAİ) ilaçların astım, rinit veya
ürtiker gibi semptomları oluşturduğu bilinen hastalarda,
 Bir önceki NSAİ ilaç tedavisi ile ilişkili gastrointestinal kanaması veya perforasyon
2/14geçirmiş veya bu hastalıkları olan hastalarda (bkz. Bölüm 4.4),
 Rekürrent peptik ülser veya kanaması olan veya geçirmiş hastalarda (kanıtlanmış ülser
veya kanamaya ait iki veya daha fazla farklı atak) (bkz. Bölüm 4.4),
 Diğer NSAİ ilaçlarda olduğu gibi ciddi kalp yetmezliği, böbrek ve karaciğer yetmezliği
olan hastalarda,
 Koroner arter bypass graft (CABG) cerrahisi perioperatif ağrı tedavisinde,
 Gebeliğin son 3 ayında TROCMETAM kontrendikedir.
4.4. Özel kullanım uyarıları ve önlemleri
NSAİ ilaçlar renal prostaglandin sentezini inhibe ederek renal hemodinamik ile tuz/su
dengesinde istenmeyen etkilere yol açabilirler. NSAİ ilaçların uzun süreli kullanımı renal
papiller nekroz ve diğer renal hasarlar ile sonuçlanabilir. NSAİ tedavisinin bırakılması ile
genellikle tedavi öncesi duruma geri dönülür. Böbrek hastalığı öyküsü olan hastalarda, böbrek
bozukluğu olan diyabetlilerde, hepatik siroz, konjestif kalp yetmezliği olan hastalarda,
hipovolemide ya da potansiyel olarak nefrotoksik ilaç, diüretik ve kortikosteroid kullanımı
gibi böbrek yetmezliği gelişme riskini artırabilecek ilaçlarla eşzamanlı kullanıldığında
TROCMETAM tedavisi sırasında kardiyak ve böbrek fonksiyonlarının (kan üre azotu (BUN),
kreatinin, ödem gelişimi, kilo artışı vb.) dikkatle izlenmesi gerekir. Bu hasta grubu ciddi kan
kaybı olasılığı nedeniyle majör cerrahi peri- ve post-operatif evresinde özel riske sahiptir. Bu
nedenle bu hastalar postoperatif ve iyileşme dönemlerinde yakından izlenmelidir.
Tenoksikam yüksek oranda plazma proteinlerine bağlandığından, plazma albümin düzeyinde
belirgin düşme olduğunda dikkatli olunmalı ve önlem alınmalıdır.
Tenoksikamın siklooksijenaz-2 (COX-2) selektif inhibitörler dahil olmak üzere NSAİ
ilaçlarla eşzamanlı olarak kullanımından kaçınılmalıdır.
Semptomların kontrolü için, gereken en kısa süre için en düşük doz kullanılarak istenmeyen
etkiler azaltılabilir (bkz. Bölüm 4.2 ve aşağıda verilen gastrointestinal kanama, ülserasyon ve
perforasyon).
TROCMETAM, kortikosteroidlerin yerine geçemez, kortikosteroid eksikliğinin tedavisi için
kullanılamaz.
Gastrointestinal kanama, ülserasyon ve perforasyon:
TROCMETAM tedavisi dahil olmak üzere tüm NSAİ ilaçlarla tedavinin herhangi bir
zamanında, ölümcül olabilen, uyarı semptomları ya da önceden ciddi gastrointestinal öyküsü
ile ya da olmaksızın gastrointestinal kanama, ülserasyon ya da perforasyon bildirilmiştir.
Bugüne kadar yapılan çalışmalarda peptik ülser ve kanama geliştirme riski olmayan bir hasta
alt grubu saptanmamıştır.
Yaşlılarda özellikle ölümcül olabilen gastrointestinal kanama ve perforasyon olmak üzere
NSAİ ilaçlara karşı advers reaksiyonların görülme sıklığı yüksektir. Güçten düşmüş hastaların
3/14ülserasyon ya da kanamaya karşı toleransları diğer hastalara göre daha düşüktür. NSAİ
ilaçlarla ilişkili ölümcül gastrointestinal olayların çoğu yaşlılarda ve/veya güçten düşmüş
hastalarda ortaya çıkmıştır. Gastrointestinal kanama, ülserasyon ya da perforasyon riski,
yüksek doz NSAİ ilaçlar kullanan ve özellikle hemoraji ya da perforasyon komplikasyonlu
ülser öyküsü olan hastalarda (bkz. Bölüm 4.3) ve yaşlılarda daha yüksektir. Bu hastalarda
tedaviye en düşük doz ile başlanmalı ve eşzamanlı olarak düşük doz salisilat ya da
gastrointestinal riski artıran diğer ilaçlar kullanan hastalar için koruyucu ilaçlarla (örn.,
mizoprostol ya da proton pompa inhibitörleri) kombine tedavi düşünülmelidir (bkz. aşağıya
ve Bölüm 4.5).
NSAİ ilaçlar, inflamatuvar bağırsak hastalığı (ülseratif kolit, Crohn hastalığı) öyküsü olan
hastaların durumlarını şiddetlendirebileceğinden dikkatli kullanılmalıdır. Yaşlı hastalar başta
olmak üzere gastrointestinal toksisite öyküsü olan hastalar özellikle tedavinin başlangıcında
olağandışı abdominal semptomları (özellikle gastrointestinal kanama) bildirmelidir.
Peptik ülser ya da gastrointestinal kanama meydana geldiğinde TROCMETAM tedavisi
derhal kesilmelidir.
Oral kortikosteroid, varfarin gibi antikoagülanlar, selektif serotonin geri alım inhibitörleri ya
da salisilat gibi antitrombositik ilaçlar gibi ülserasyon ya da kanama riskini artırabilecek
ilaçlar ile eşzamanlı olarak TROCMETAM kullanan hastalarda dikkatli olunması
önerilmektedir (bkz. Bölüm 4.5).
Anafilaktoid reaksiyonlar
Diğer NSAİ ilaçlar ile olduğu gibi, daha önceden TROCMETAM ile karşılaşmamış
hastalarda anafilaktoid reaksiyonlar görülebilir. Salisilat triadı olan hastalara verilmemelidir
(bkz.Bölüm 4.3, Bölüm 4.4 – astım varlığı).
Astım varlığı
Salisilat duyarlılığı olan hastalara uygulanmamalıdır ve önceden astımı olan hastalarda
dikkatli kullanılmalıdır.
Deri reaksiyonları
NSAİ ilaçlarla ilişkili olarak çok nadir eksfoliyatif dermatit, Stevens-Johnson sendromu ve
toksik epidermal nekroliz (Lyell’s sendromu) dahil olmak üzere bazıları ölümcül olabilen
ciddi deri reaksiyonları bildirilmiştir (bkz. Bölüm 4.8). Tedavinin başlangıç aşamasında,
hastalar bu reaksiyonlar için yüksek risk altında olabilirler; reaksiyonlar, olguların birçoğunda
tedavinin ilk ayı içinde başlamaktadır. Ciddi deri reaksiyonları ortaya çıktığında
TROCMETAM tedavisi hemen kesilmelidir.
Hepatik etkiler
NSAİ ilaçlar, TROCMETAM de dahil olmak üzere, hastaların % 15 kadarında, karaciğer
testlerinin bir ya da daha fazlasında sınırda yükselme yapabilmektedir. Bu laboratuvar
anormallikleri ilerleyebilir, değişmeyebilir ya da tedavinin devamı sırasında geçici olabilir.
4/14Hematolojik etkiler
Tenoksikam, trombosit kümelenmesini inhibe eder ve hemostazı etkileyebilir.
TROCMETAM’ın pıhtılaşma faktörleri, pıhtılaşma zamanı, protrombin zamanı ve aktive
tromboplastin zamanı üzerinde belirgin bir etkisi bulunmamaktadır. Pıhtılaşma bozukluğu
olan veya hemostaz üzerinde etkisi olan bir ilaç kullanmakta olan hastalar, TROCMETAM
tedavisi sırasında dikkatle takip edilmelidir. NSAİ ilaç kullananlarda, TROCMETAM de
dahil olmak üzere, anemi görülebilir.
Kardiyovasküler ve serebrovasküler etkiler
Hipertansiyon ve/veya hafif-orta derecede konjestif kalp yetmezliği öyküsü olan hastalarda
NSAİ ilaçlar ile ilişkili sıvı retansiyonu ve ödem bildirildiğinden uygun izleme
önerilmektedir.
Klinik çalışmalar ve epidemiyolojik veriler, selektif COX-2 inhibitörlerinin ve bazı NSAİ
ilaçların kullanımının (özellikle yüksek dozda ve uzun süreli tedavide) arteriyel trombotik
olay (örn., miyokart infarktüsü ya da inme) riskinde az miktarda artış ile ilişkili olabileceğini
düşündürmektedir. Potansiyel riski minimize etmek için etkili en düşük doz mümkün olan en
kısa süre kullanılmalıdır.
Kontrolsüz hipertansiyon, konjestif kalp yetmezliği, saptanmış iskemik kalp hastalığı,
periferik arter hastalığı ve/veya serebrovasküler hastalığı olan hastalar sadece dikkatle
değerlendirildikten sonra TROCMETAM ile tedavi edilmelidir. Kardiyovasküler hastalık risk
faktörleri (örn., hipertansiyon, hiperlipidemi, diabetes mellitus, sigara) olan hastalarda uzun
süreli tedaviye başlanmadan önce benzer değerlendirmeler yapılmalıdır.
Oftalmik etkiler
Tenoksikam ve diğer NSAİ ilaçlar ile yapılan tedavi sırasında bazı istenmeyen göz
bulgularıyla karşılaşılmıştır. Bu nedenle, görme bozukluğundan şüphelenilen hastalarda göz
muayenesi yapılması önerilmektedir.
Antipiretik etkiler
Diğer antiinflamatuvar ilaçlarda olduğu gibi TROCMETAM genel enfeksiyon belirtilerini
maskeleyebilir.
Laboratuvar testleri
NSAİ ilaçlar, renal prostaglandin sentezini inhibe ettiklerinden, renal hemodinami ile tuz ve
su dengesi üzerinde istenmeyen etkilere neden olabilirler. Böbrek hastalığı hikayesi
bulunanlarda, böbrek fonksiyon bozukluğu bulunan diyabetlilerde, hepatik siroz, konjestif
kalp yetmezliği hastalarında, hipovolemide ve diüretik, kortikosteroid ve nefrotoksik etki
gösterdiği bilinen ilaçlarla birlikte kullanıldığında, özellikle kalp ve böbrek fonksiyonları
(BUN, kreatinin, ödem gelişmesi, kilo artışı vs.) açısından hasta uygun şekilde izlenmelidir.
Bu hastalar, majör cerrahi girişimlerin ameliyat sırasında ve sonrasında ağır kan kaybı
5/14olasılığı nedeniyle yüksek risk altındadır. Bu nedenle, operasyon sonrasında ve nekahat
döneminde yakından izlenmeleri gerekir.
Tenoksikam plazma proteinlerine yüksek oranda bağlandığından, plazma albümin
düzeylerinin belirgin şekilde azaldığı durumlarda önlem alınmalıdır.
Bu tıbbi ürün her ml’sinde 1 mmol (23 mg)’dan daha az sodyum ihtiva eder. Yani aslında
‘sodyum içermez.’
Bu tıbbi ürünün içeriğinde sodyum metabisülfit bulunur. Bu yardımcı madde nadir olarak
şiddetli aşırı duyarlılık reaksiyonları ve bronkospazma neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Asetilsalisilat ve salisilatlar
Salisilatlar, plazma proteinlerine bağlandıkları yerden ayırarak tenoksikam dahil NSAİ
ilaçların klerensini ve dağılım hacmini artırırlar. TROCMETAM’ın, istenmeyen etkilerdeki
risk artışı nedeniyle diğer NSAİ ilaçlar veya salisilatlar ile eşzamanlı kullanımı
önerilmemektedir.
Gastrointestinal etkileşimler
Oral kortikosteroid ile eşzamanlı olarak TROCMETAM kullanan hastalarda dikkatli olunması
önerilmektedir. Antitrombositik ilaçlar ve selektif serotonin geri alım inhibitörleri ile NSAİ
ilaçların birlikte kullanımında gastrointestinal kanama riskinde artış olmaktadır (bkz. Bölüm
4.4).
Metotreksat
Bazı NSAİ ilaçlarla metotreksatın eşzamanlı kullanımı, metotreksatın renal tübüler
sekresyonunda azalma, plazma konsantrasyonunda artış ve ciddi metotreksat toksisitesi ile
ilişkili bulunmuştur. Bu nedenle, TROCMETAM metotreksat ile eşzamanlı uygulandığında
dikkatli olunmalıdır.
Zidovudin
AİDS tedavisinde kullanılan zidovudin ile NSAİ ilaçların eşzamanlı kullanımında, tedaviye
başladıktan bir hafta sonra ağır aneminin eşlik ettiği retikülositler üzerinden artmış eritrosit
toksisitesi görülür. NSAİ ilaçlarla tedaviye başladıktan iki hafta sonra kan değerleri takip
edilmelidir.
Mifepriston
NSAİ ilaçlar, mifepristonun etkisini azaltabileceğinden, mifepriston uygulanmasından sonraki
8-12 gün boyunca TROCMETAM kullanılmamalıdır.
Lityum
6/14Tenoksikamın lityumun böbrek klerensini azaltması nedeniyle, TROCMETAM ve lityumun
eşzamanlı kullanımı lityum plazma düzeylerinin ve toksisitesinin artmasına yol açabilir. Bu
nedenle, lityum plazma düzeyi yakından izlenmelidir.
Siklosporin ve Takrolimus
Nefrotoksisite riskini artırması nedeniyle, siklosporin ile NSAİ ilaçlar eş zamanlı
kullanıldığında dikkatli olunmalıdır.
Kinolonlar
Kinolon kullanan hastalarda konvülsiyon gelişiminde risk artışı olabilmektedir.
Diüretikler ve antihipertansifler
Genel olarak tüm NSAİ ilaçlarda olduğu gibi, TROCMETAM potasyum tutucu diüretiklerle
eşzamanlı uygulanmamalıdır. İki ilaç sınıfı arasında bilinen bir etkileşim vardır ve
hiperkalemiye ve böbrek yetmezliğine neden olabilmektedir.
Tenoksikam ve furosemid arasında klinik olarak anlamlı bir etkileşim saptanmamıştır. Ancak
TROCMETAM, hidroklorotiyazidin kan basıncını düşürücü etkisini azaltır. Diğer NSAİ
ilaçlarda olduğu gibi, TROCMETAM da alfa adrenerjik blokör ve ADE inhibitörlerinin ve
ARB’nin antihipertansif etkisini azaltabilir.
Tenoksikam ve santral etkili alfa agonisti ya da kalsiyum kanal blokörü arasında etkileşim
bildirilmemiştir.
Tenoksikam ile atenolol eşzamanlı kullanıldığında klinik olarak anlamlı etkileşim olmamıştır.
Klinik çalışmalar sırasında eşzamanlı olarak dijital ürünleri kullanan hastalarda etkileşim
bildirilmemiştir. Bu nedenle TROCMETAM ve digoksinin eşzamanlı uygulanmasında büyük
bir risk görülmemektedir.
Antasid ve H -reseptör blokörleri
2
Önerilen dozlarda eşzamanlı antasid ve simetidin uygulanmasında klinik olarak anlamlı bir
etkileşim bulunmamıştır.
Probenesid
Probenesid ve tenoksikamın eşzamanlı tedavisi tenoksikamın plazma konsantrasyonunu
artırabilir. Ancak bu gözlemin klinik önemi saptanmamıştır.
Antikoagülanlar
Önerilen dozlarda eşzamanlı varfarin ve fenprokumon ve düşük moleküler ağırlıklı heparin ile
klinik olarak anlamlı bir etkileşim saptanmamıştır. Bununla birlikte diğer NSAİ ilaçlarda
olduğu gibi eşzamanlı antikoagülan kullanan hastalar da dikkatli izlenmelidir.
7/14Oral antidiyabetikler
Oral antidiyabetik glibornürid, glibenklamid ve tolbutamidin klinik etkileri tenoksikam ile
değişmemiştir. Bununla birlikte diğer NSAİ ilaçlarla olduğu gibi, eşzamanlı oral antidiyabetik
ilaç kullanan hastalar dikkatli izlenmelidir.
Alkol
Alkol, tenoksikam ile beraber alındığında gastrik mukoza hasarı daha fazla olur.
Tenoksikamın altın veya penisilamin ile birlikte kullanıldığı az sayıda hastada klinik olarak
anlamlı bir etkileşimle karşılaşılmamıştır.
4.6. Gebelik ve laktasyon
Genel tavsiye
Gebelik kategorisi: C/D (3. trimester)
Çocuk doğurma potansiyeli bulunan kadınlar / Doğum kontrolü (Kontrasepsiyon)
TROCMETAM’ın doğum kontrolü (kontrasepsiyon) üzerine etkileriyle ilgili bilgi yoktur.
Siklooksijenaz/prostaglandin sentezini inhibe ettiği bilinen diğer ilaçlarda olduğu gibi,
tenoksikam kullanımı fertiliteyi bozabilir ve bu nedenle tenoksikamın gebe kalmaya çalışan
kadınlarda kullanılması önerilmez. TROCMETAM’ın gebe kalmaya çalışan kadınlar
tarafından kullanımında, doz mümkün olduğunca düşük tutulmalıdır ve tedavi süresi mümkün
olduğunca kısa olmalıdır. TROCMETAM gebeliğin 3. trimesterinde kontrendikedir.
Gebelik dönemi
Tenoksikam için, gebeliklerde maruz kalmaya ilişkin klinik veri mevcut değildir (bkz. Bölüm
5.3).
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
TROCMETAM, gebe kadınlara verilirken tedbirli olunmalıdır.
NSAİ ilaçlar, prostaglandin sentezi üzerinde inhibitör etki gösterir ve bu etki, ilaç hamileliğin
son döneminde verildiğinde fetal ductus arteriosus’un kapanmasına ve doğumu uzatarak
partürisyonu geciktirmeye neden olabilir. Gebeliğin üçüncü trimestrinde TROCMETAM ile
tedaviden kaçınılmalıdır.
Laktasyon dönemi
Tek doz uygulama sonuçları, çok düşük miktarda tenoksikamın (ortalama değer dozun
%0,3’ünden az) anne sütüne geçtiğini göstermiştir (bkz. Bölüm 5.2).
Bugüne kadar, tenoksikam kullanmakta olan emziren annelerin çocuklarında hiçbir yan etki
bildirilmemiştir; ancak olası bir yan etki göz ardı edilmemeli ve şüphelenilen durumda ya
bebek sütten kesilmeli ya da ilaç kesilmelidir.
8/14Üreme yeteneği / Fertilite
Siklooksijenaz/prostaglandin sentezini inhibe ettiği bilinen diğer ilaçlarda olduğu gibi,
tenoksikam kullanımı fertiliteyi bozabilir ve bu nedenle tenoksikamın gebe kalmaya çalışan
kadınlarda kullanılması önerilmez. Gebe kalma güçlüğü olan ya da infertilite araştırması
yapılan kadınlarda tenoksikam tedavisinin kesilmesi düşünülmelidir (bkz. Bölüm 5.3).
4.7. Araç ve makine kullanımı üzerindeki etkiler
Vertigo, sersemlik ya da görme bozukluğu gibi araç ve makine kullanımını etkileyebilecek
istenmeyen etkilerin görüldüğü hastalar araç ve makine kullanmaktan kaçınmalıdır.
4.8. İstenmeyen etkiler
Çok sayıda hasta içeren klinik çalışmalara göre, tenoksikam önerilen dozlarda iyi tolere
edilmiştir. Bildirilen istenmeyen etkiler genellikle hafif ve geçici olmuştur. Az sayıda hastada
istenmeyen etkiler nedeniyle tedavinin kesilmesi gerekmiştir. Tenoksikam’ın parenteral
uygulamasının lokal toleransı iyi bulunmuştur.
TROCMETAM’ın kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Anemi, agranülositoz, lökopeni, trombositopeni
Bağışıklık sistemi hastalıkları
Bilinmiyor: Dispne, astım, anaflaksi, anjiyoödem gibi aşırı duyarlılık reaksiyonları
Metabolizma ve beslenme hastalıkları
Yaygın olmayan: İştah kaybı
Psikiyatrik hastalıklar
Yaygın olmayan: Uyku bozuklukları
Sinir sistemi hastalıkları
Yaygın: Sersemlik, baş ağrısı
Göz hastalıkları
Bilinmiyor: Görme bozuklukları
Kulak ve iç kulak hastalıkları
Yaygın olmayan: Vertigo
9/14Kardiyak hastalıklar
Yaygın olmayan: Palpitasyon
Bilinmiyor: Kalp yetmezliği
Vasküler hastalıklar
Bilinmiyor: Vaskülit. Klinik çalışmalar ve epidemiyolojik veriler seçici siklooksijenaz 2
inhibitörleri (COX2 inhibitörleri) ve bazı NSAİ ilaçların kullanımının (özellikle yüksek dozda
ve uzun süreli tedavide) arteriyel trombotik olay (örneğin miyokard enfarktüsü ya da inme)
riskinde az miktarda artış ile ilişkili olabileceğini ileri sürmektedir.
Tenoksikamın miyokard enfarktüsü gibi trombotik olayları artırdığı gösterilmemiş olmakla
birlikte, tenoksikamın bu riskini dışlamak için yeterli veri bulunmamaktadır.
Gastrointestinal hastalıklar
Yaygın: Gastrik, epigastrik ve abdominal rahatsızlık, dispepsi, bulantı, yanma, gastrointestinal
perforasyon
Yaygın olmayan: Hematemez ve melena dahil gastrointestinal kanama, ülser, konstipasyon,
diyare, stomatit, gastrit, kusma, ağız kuruluğu
Bilinmiyor: Uygulama ardından kolit ve Crohn hastalığı alevlenmesi bildirilmiştir.
Hepato-bilier hastalıklar
Bilinmiyor: Hepatit
Deri ve deri altı doku hastalıkları
Yaygın olmayan: Kaşıntı (rektal uygulama sonrası anal bölgede), eritem, ekzantem, döküntü,
ürtiker
Çok seyrek: Stevens-Johnson sendromu, toksik epidermal nekroliz (Lyell’s sendromu),
fotosensitivite reaksiyonları
Gebelik, pueperiyum durumları ve perinatal hastalıkları
Bilinmiyor: Tenoksikam dahil siklooksijenaz/prostaglandin sentezini baskıladığı bilinen
ilaçlarla kadın infertilitesine ilişkin izole olgular bildirilmiştir.
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, ödem
Araştırmalar
Yaygın olmayan: Karaciğer enzimleri, kan üre azotu (BUN) ya da kreatininde artış
Bilinmiyor: Özellikle kardiyovasküler ilaçlarla tedavi edilen hastalarda kan basıncında artış
Pazarlama sonrası veriler
Pazarlama sonrası deneyimdeki güvenilirlik profili klinik çalışmalardaki deneyim ile
uyumludur.
10/14Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Semptomlar
Tenoksikam ile akut doz aşımına ilişkin deneyim bulunmamakla birlikte, Bölüm 4.8’de
verilen istenmeyen etkilerin daha belirgin olarak ortaya çıkması beklenebilir.
Gastrointestinal kanama ortaya çıkabilir. NSAİ ilaçların alınmasının ardından seyrek olarak
hipertansiyon, akut böbrek yetmezliği, solunum depresyonu ve koma ortaya çıkabilir. NSAİ
ilaçların terapötik kullanımında anafilaktik reaksiyonlar bildirilmiştir ve doz aşımı ardından
da bu reaksiyonlar ortaya çıkabilir.
Tedavi
TROCMETAM için bilinen özgün bir antidot bulunmamaktadır. Ancak, NSAİ ilaçların doz
aşımında hastalara semptomatik tedavi ve emilimi azaltıcı (örn., mide yıkanması veya aktif
kömür) ve atılımı hızlandırıcı (örn., kolestiramin) gibi destekleyici tedaviler uygulanmalıdır.
Diyaliz kan dolaşımından NSAİ ilaçları anlamlı düzeyde temizlemez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroidal antiinflamatuvarlar ve antiromatik ürünler
(Oksikamlar)
ATC kodu: M01AC02
TROCMETAM'ın etken maddesi olan tenoksikam, antienflamatuar, analjezik ve
antiromatizmal özellikleri olan ve trombosit kümelenmesini inhibe eden bir non-steroid
antienflamatuar (NSAİ) ilaçtır. Tenoksikam, prostaglandin biyosentezini hem in vitro hem de
in vivo olarak inhibe eder. İnsan COS-7 hücrelerinden hazırlanan siklo-oksijenaz (COX)
izoenzimleri üzerinde yapılan in vitro araştırmalarda, tenoksikamın COX-1 ve COX-2
izoenzimlerini, COX-2/COX-1 oranı 1.34’e eşit olmak üzere, yaklaşık olarak aynı derecede
inhibe ettiği gösterilmiştir.
İn vitro lökosit peroksidaz testleri, tenoksikamın enflamasyon bölgesindeki aktif oksijeni yok
edici etki gösterebileceğini düşündürmektedir.
Tenoksikam, kıkırdak yıkımını uyaran insan metaloproteinaz (stromelisin ve kollajenaz)
enzimleri üzerinde güçlü bir inhibitör etki gösterir. Bu farmakolojik etkiler, tenoksikam 'ın
11/14iskelet-kas sisteminin ağrılı enflamatuar ve dejeneratif hastalıklardaki etkinliğini
açıklamaktadır.
5.2 Farmakokinetik özellikler
Genel özellikler
Emilim:
İntramüsküler uygulama ardından biyoyararlanım tamdır ve oral uygulama ile arasında fark
yoktur. İntramüsküler enjeksiyon sonrasında en yüksek plazma konsantrasyonuna ya da en az
%90’ına oral uygulamaya kıyasla 15 dakika kadar daha erken ulaşılır.
Günde tek doz 20 mg olarak önerilen doz ile 10-15 günde birikim olması beklenmeksizin
kararlı durum plazma konsantrasyonuna ulaşılır. Günde tek doz 20 mg ile kararlı durumdaki
ortalama plazma konsantrasyonu 11 mg/L olup bu düzey 4 yıl kadar süren tedavilerde dahi
değişmemiştir.
Tek doz kinetiğinden öngörülebileceği gibi, kararlı durumda plazma konsantrasyonları tek
doza göre 6 kat yüksektir.
Dağılım:
İntravenöz uygulamanın ardından ilk 2 saat süresince tenoksikam plazma düzeyleri hızla
düşer. Bu kısa dönemden sonra, plazma konsantrasyonları açısından intravenöz ve oral
uygulamalar arasında fark görülmez. Kararlı durumda ortalama dağılım hacmi 10-12 L’dir.
Kanda ilacın en az %99’u albümine bağlanır. Tenoksikam sinoviyal sıvıya iyi penetre olur.
Ancak doruk plazma konsantrasyonuna plazmadan daha geç ulaşır.
Tek doz uygulama bilgilerine göre, çok az miktarda tenoksikam (ortalama değer dozun
%0,3’ünden az) anne sütüne geçmektedir (bkz. Bölüm 4.6).
Biyotransformasyon:
Tenoksikam karaciğerde farmakolojik olarak tamamen inaktif metabolitlerine dönüştükten
sonra atılır.
Eliminasyon:
Oral dozun üçte ikisi idrar (esas olarak inaktif 5’-hidroksi tenoksikam) ve kalanı safra (önemli
kısmı glukuronidli bileşik olarak) ile atılır. Uygulanan dozun en fazla %1’i idrarla
değişmeden atılır. Tenoksikamın eliminasyon yarı ömrü 72 saattir (59-74 saat). Toplam
plazma klerensi 2 mL/dak’dır.
Doğrusallık/Doğrusal olmayan durum:
Tenoksikamın farmakokinetiği araştırılan 10-100 mg doz aralığında doğrusaldır.
Hastalardaki karakteristik özellikler
12/14Böbrek yetmezliği:
Böbrek yetmezliği olan hastalarda yapılan çalışmalarda, sağlıklı kişilerde ulaşılan plazma
konsantrasyonlarına ulaşılması için doz ayarlaması gerekmediği bildirilmektedir.
Karaciğer yetmezliği:
Karaciğer yetmezliği olan hastalarda yapılan çalışmalarda, sağlıklı kişilerde ulaşılan plazma
konsantrasyonlarına ulaşılması için doz ayarlaması gerekmediği bildirilmektedir.
Geriyatrik popülasyon:
Yaşlılarda yapılan çalışmalarda, sağlıklı kişilerde ulaşılan plazma konsantrasyonlarına
ulaşılması için doz ayarlaması gerekmediği bildirilmektedir. Yaşlılarda, sağlıklı kişilere
benzer kinetik profil gözlenmektedir.
Diğer:
Romatoid rahatsızlıkları olan hastalarda sağlıklı kişilere benzer kinetik profil gözlenmektedir.
Tenoksikamın plazma proteinlerine yüksek oranda bağlanması nedeniyle, plazma albümin
düzeylerinde belirgin düşme olduğu durumlarda dikkatli olunmalıdır (bkz. Bölüm 4.4).
5.3. Klinik öncesi güvenlilik verileri
Karsinojenisite:
Tenoksikam hayvanlar üzerinde karsinojenik etki göstermemiştir.
Mutajenisite:
Tenoksikam hayvanlar üzerinde mutajenik etki göstermemiştir.
Fertilite bozukluğu:
Siklooksijenaz/prostaglandin sentezini inhibe ettiği bilinen diğer ilaçlarda olduğu gibi,
tenoksikam kullanımı fertiliteyi bozabilir ve bu nedenle tenoksikamın gebe kalmaya çalışan
kadınlarda kullanılması önerilmez. Gebe kalma güçlüğü olan ya da infertilite araştırması
yapılan kadınlarda tenoksikam tedavisinin kesilmesi düşünülmelidir.
Teratojenisite:
Tenoksikam hayvanlar üzerinde teratojenik etki göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Sodyum hidroksit
Trometamol
Sodyum metabisülfit
Disodyum EDTA
Enjeksiyonluk su
pH ayarı için; Sodyum hidroksit ve/veya Hidroklorik asit
13/146.2. Geçimsizlikler
TROCMETAM enjeksiyonluk çözelti liyofilizatını presipitasyon görülme olasılığı nedeniyle
infüzyonlarla kullanmayınız.
6.3. Raf ömrü
24 ay.
6.4. Saklamaya yönelik özel tedbirler
Çocukların ulaşamayacağı yerlerde, 25ºC’nin altındaki oda sıcaklığında ve ambalajında
saklanmalıdır. Sulandırıldıktan sonra bekletilmeden kullanılmalıdır.
6.5. Ambalajın niteliği ve içeriği
Her ambalaj 1 flakon ve 1 ampul içerir.
Flakon: Brotomutil kauçuk tıpa ve flip off koruyucu kapak ile kapatılmış renksiz Tip I cam
flakon
Ampul: Renksiz, tip I cam ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Rekonstitüsyon süresince ürün tamamen çözününceye kadar çalkalayınız/döndürünüz.
7. RUHSAT SAHİBİ
POLİFARMA İLAÇ SAN. VE TİC. A.Ş
Vakıflar OSB Mahallesi, Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
8. RUHSAT NUMARASI
2018/371
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.07.2018
Ruhsat yenileme tarihi:
10. KÜB’ÜN YENİLENME TARİHİ
14/14