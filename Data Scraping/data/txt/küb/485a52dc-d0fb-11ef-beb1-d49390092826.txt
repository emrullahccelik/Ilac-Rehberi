KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ELREXFIO 44 mg/1,1 mL enjeksiyonluk çözelti
Steril
Apirojen
2. KALİTATİF VE KANTİTATİF BİLEŞİM
Etkin madde:
Her flakon 1,1 ml içerisinde 44 mg elranatamab içermektedir (40 mg/ml).
Elranatamab, iki monoklonal antikordan (mAb'lar) üretilmiş bir IgG2 kappa bispesifik
antikordur. Elranatamab, rekombinant DNA teknolojisi ile iki rekombinant Çin Hamster Over
(CHO) hücre dizisi kullanılarak üretilmektedir.
Yardımcı madde(ler):
Yardımcı maddelerin tam listesi için bölüm 6.1'e bakınız.
3. FARMASÖTİK FORM
Enjeksiyonluk çözelti (enjeksiyon).
Çözelti berrak ila hafif opalesan, renksiz ile soluk kahverengimsi bir çözelti olup, pH değeri
5,8 ve ozmolaritesi yaklaşık 301 mOsm/L şeklindedir.
4. KLİNİK ÖZELLİKLER
4.1 Terapötik Endikasyonlar
ELREXFIO, bir immünomodülatör ajan, bir proteazom inhibitörü ve bir anti-CD38 antikoru
dahil olmak üzere daha önce en az dört sıra tedavi almış ve son tedavisi sırasında progresyon
görülmüş olan, relaps veya refrakter multipl miyelomu bulunan erişkin hastaların tedavisinde
monoterapi olarak endikedir.
4.2 Pozoloji ve uygulama şekli
Tedavi, multipl miyelom tedavisinde deneyimli hekimler tarafından başlatılmalı ve
izlenmelidir.
ELREXFIO, sitokin salıverme sendromu (CRS) ve immün efektör hücre ilişkili nörotoksisite
sendromu (ICANS) dahil olmak üzere şiddetli reaksiyonların yönetimi için yeterli düzeyde
eğitim almış olan tıbbi personeli ve uygun tıbbi ekipmanı bulunan bir sağlık hizmeti
sağlayıcısı tarafından uygulanmalıdır (bkz. bölüm 4.4).
Hastaların CRS riski nedeni ile 1. arttırma dozundan sonra en az 48 saat ve 2. arttırma
dozundan sonra en az 24 saat hospitalize edilmesi gerekmektedir.
1Tedaviye başlanmadan önce tam kan sayımı yapılmalıdır. Herhangi bir aktif enfeksiyon
olasılığı ve/veya çocuk doğurma potansiyeli bulunan kadınlarda gebelik olasılığı
dışlanmalıdır (bkz. Bölüm 4.4 ve 4.6).
Pozoloji/uygulama sıklığı ve süresi
Önerilen doz uygulama şeması
Önerilen dozlar, 1. günde 12 mg ve 4. günde 32 mg'dan oluşan arttırma dozları ve ardından 2.
haftadan 24. haftaya kadar haftada bir kez 76 mg şeklinde olan tam tedavi dozudur (bkz.
Tablo 1).
En az 24 hafta boyunca tedavi almış ve yanıt (en az kısmi yanıt =PR) elde edilen hastalarda,
iki haftada bir uygulama şemasına geçilmelidir.
ELREXFIO, CRS ve ICANS insidansını ve şiddetini azaltmak için Tablo 1'deki kademeli doz
arttırma şemasına göre uygulanmalıdır. Hastalar CRS ve ICANS riski nedeniyle 1. arttırma
dozundan sonra en az 48 saat ve 2. arttırma dozundan sonra en az 24 saat hospitalize edilmeli,
belirti ve semptomlar açısından izlenmelidir. (bkz. bölüm 4.4).
Tablo 1. ELREXFIO doz uygulama şeması
Doz uygulama şeması Hafta/Gün Doz
1. Hafta: 1. Gün 1. arttırma dozu 12 mg
Kademeli doz arttırmaa,b
1. Hafta: 4. Gün 2. arttırma dozu 32 mg
Haftalık doz 76 mg, haftada bir
2.-24. Hafta: 1. Gün Tam tedavi dozu
uygulamasıa,c,d kez
2 haftada bir doz 25. Haftadan itibaren: 1. 76 mg, iki haftada
Tam tedavi dozu
uygulamasıd,e Gün bir kez
a. ELREXFIO'nun ilk üç dozundan önce tedavi öncesi tıbbi ürünler uygulanmalıdır.
b. 1. arttırma dozu (12 mg) ve 2. arttırma dozu (32 mg) arasında en az 2 gün olmalıdır.
c. 2. arttırma dozu (32 mg) ve ilk tam tedavi dozu (76 mg) arasında en az 3 gün olmalıdır.
d. Dozlar arasında en az 6 gün olmalıdır.
e. Yanıt elde edilen hastalar için.
Not: Doz ertelemelerinden sonra ELREXFIO'ya yeniden başlanmasına yönelik öneriler için Tablo 5'e bakınız.
Önerilen tedavi öncesi tıbbi ürünler
CRS riskini azaltmak amacıyla ELREXFIO'nun Tablo 1'de açıklanan doz uygulama
şemasındaki 1. arttırma dozu, 2. arttırma dozu ve ilk tam tedavi dozundan oluşan ilk üç
dozundan yaklaşık 1 saat önce aşağıdaki tedavi öncesi tıbbi ürünler uygulanmalıdır (bkz.
bölüm 4.4).
• parasetamol 500 mg, oral (veya eşdeğeri)
• deksametazon 20 mg, oral veya intravenöz (veya eşdeğeri)
• difenhidramin 25 mg, oral (veya eşdeğeri)
Profilaktik antimikrobiyaller ve antiviraller yerel kurumsal kılavuzlara göre
değerlendirilmelidir (bkz. bölüm 4.4).
Toksisiteye dayalı doz değişiklikleri
ELREXFIO dozunun azaltılması önerilmemektedir. Toksisiteleri yönetmek için doz
ertelemeleri gerekebilir (bkz. bölüm 4.4).
2CRS ve ICANS advers reaksiyonlarında önerilen aksiyonlar için sırasıyla Tablo 2 ve 3'e
bakınız.
Diğer advers reaksiyonlara yönelik önerilen aksiyonlar için Tablo 4'e bakınız.
Sitokin salıverme sendromu (CRS)
CRS klinik tabloya göre tanımlanmalıdır (bkz. bölüm 4.4). Hastalar ateş, hipoksi ve
hipotansiyonun diğer nedenleri açısından değerlendirilmeli ve tedavi edilmelidir. Gerekli
durumlarda CRS'ye yönelik destekleyici tedavi (anti-piretik ajanlar, intravenöz sıvı desteği,
vazopressörler, IL-6 veya IL-6 reseptör inhibitörleri, oksijen takviyesi vs. dahil ancak
bunlarla sınırlı olmamak üzere) uygulanmalıdır. Dissemine intravasküler koagülasyon (DIC),
hematoloji parametreleri ve akciğer, kalp, böbrek ve karaciğer fonksiyonunun izlenmesi için
laboratuvar testleri değerlendirilmelidir.
Tablo 2. CRS Yönetimine Yönelik Öneriler
Derecea Ortaya çıkan belirtiler İşlemler
Derece 1 Vücut sıcaklığı ≥38 °Cb • CRS düzelene kadar tedaviye ara
verilmelidir.c
• Destekleyici tedavi sağlanmalıdır.
Derece 2 Vücut sıcaklığının ≥38 °C • CRS düzelene kadar tedaviye ara
olmasıyla birlikte verilmelidir.c
aşağıdakilerden biri: • Destekleyici tedavi sağlanmalıdır.
• Sıvıya yanıt veren ve • ELREXFIO'nun sonraki dozunu takiben 48
vazopressör gerektirmeyen saat süreyle hastalar günlük olarak
hipotansiyon ve/veya izlenmelidir. Hastalara sağlık tesislerinin
• Düşük akımlı nazal kanülled yakınında bulunmaları talimatı verilmelidir.
ya da üfleme yöntemiyle
oksijen gereksinimi
Derece 3 (İlk Vücut sıcaklığının ≥38 °C • CRS düzelene kadar tedaviye ara
ortaya çıkış) olmasıyla birlikte verilmelidir.c
aşağıdakilerden biri: • Yoğun bakımı da içerebilen destekleyici
• Vazopressin ile birlikte ya da tedavi uygulanmalıdır.
vazopressin olmadan bir • Bir sonraki ELREXFIO dozundan önce
vazopressörün gerekli olduğu tedavi öncesi tıbbi ürünler uygulanmalıdır.
hipotansiyon ve/veya • ELREXFIO'nun sonraki dozunu takiben 48
• Yüksek akımlı nazal kanüld, saat süreyle hastalar günlük olarak
yüz maskesi, geri solumasız izlenmelidir. Hastalara sağlık tesislerinin
maske veya Venturi yakınında bulunmaları talimatı verilmelidir.
maskesiyle oksijen
gereksinimi
Derece 3 Vücut sıcaklığının ≥38 °C • Tedavi kalıcı olarak kesilmelidir.
(Tekrarlayan) olmasıyla birlikte • Yoğun bakımı da içerebilen destekleyici
aşağıdakilerden biri: tedavi uygulanmalıdır.
• Vazopressin ile birlikte ya da
vazopressin olmadan bir
vazopressörün gerekli olduğu
hipotansiyon ve/veya
• Yüksek akımlı nazal kanüld,
yüz maskesi, geri solumasız
3maske veya Venturi
maskesiyle oksijen
gereksinimi
Derece 4 Vücut sıcaklığının ≥38 °C • Tedavi kalıcı olarak kesilmelidir.
olmasıyla birlikte • Yoğun bakımı da içerebilen destekleyici
aşağıdakilerden biri: tedavi uygulanmalıdır.
• Birden fazla vazopressör
(vazopressin hariç) gerektiren
hipotansiyon) ve/veya
• Pozitif basınçlı (örneğin,
sürekli pozitif hava yolu
basıncı [CPAP], iki seviye
pozitif hava yolu basıncı
[BiPAP], entübasyon ve
mekanik ventilasyon) oksijen
gereksinimi
a. Amerikan Transplantasyon ve Hücresel Tedavi Derneği (ASTCT) 2019 CRS derecelendirmesine göre.
b. CRS'yle ilişkilendirilen. Antipiretik veya anti-sitokin tedavisi gibi müdahalelerle maskelenebileceği için ateş her
zaman hipotansiyon veya hipoksiyle eş zamanlı olarak görülmeyebilir.
c. Doz ertelemeleri sonrasında ELREXFIO'ya yeniden başlanmasına yönelik öneriler için Tablo 5'e bakınız.
d. Düşük akımlı nazal kanül ≤6 L/dk ve yüksek akımlı nazal kanül >6 L/dk'dır.
ICANS dahil nörolojik toksisiteler
Nörolojik semptomların diğer nedenleri ekarte edilmelidir. Hastalar derhal değerlendirilmeli
ve şiddetine göre tedavi edilmelidir. Şiddetli veya yaşamı tehdit edici nörolojik toksisiteler
için yoğun bakımı da içerebilen destekleyici tedavi uygulanmalıdır. Daha önceki ELREXFIO
dozuyla Derece 2 veya daha yüksek ICANS yaşayan hastalara, sonraki dozu takip eden 48
saat boyunca bir sağlık tesisinin yakınında kalması talimatı verilmeli ve bu hastalar belirti ve
semptomlar açısından günlük olarak izlenmelidir.
Tablo 3. ICANS yönetimine yönelik öneriler
Derecea Ortaya çıkan semptomlarb İşlemler
Derece 1 ICE skoru 7-9c • ICANS düzelene kadar tedaviye ara
verilmelidir.e
Veya bilinç düzeyinde azalmad: • Nörolojik semptomlar izlenmeli ve ileri
spontan şekilde uyanıyor. değerlendirme ve yönetim için nöroloğa
konsültasyon düşünülmelidir.
• Nöbet profilaksisi için sedatif olmayan, anti-
nöbet tıbbi ürünleri (örneğin, levetirasetam)
düşünülmelidir.
4Derece 2 ICE skoru 3-6c • ICANS düzelene kadar tedaviye ara
verilmelidir.e
Veya bilinç düzeyinde azalmad: • Altı saatte bir intravenöz yoldan deksametazonf
sesle uyanıyor. 10 mg uygulanmalıdır. Deksametazon
kullanımına derece 1 veya daha altına düzelme
görülene kadar devam edilmeli, sonrasında
azaltılarak kesilmelidir.
• Nörolojik semptomlar izlenmeli ve ileri
değerlendirme ve yönetim için nörolog ve diğer
uzmanlara konsültasyon düşünülmelidir.
• Nöbet profilaksisi için sedatif olmayan, anti-
nöbet tıbbi ürünleri (örneğin, levetirasetam)
düşünülmelidir.
• ELREXFIO'nun sonraki dozunu takiben 48
saat süreyle hastalar günlük olarak
izlenmelidir. Hastalara sağlık tesislerinin
yakınında bulunmaları talimatı verilmelidir.
Derece 3 (İlk ICE skoru 0-2c • ICANS düzelene kadar tedaviye ara
ortaya çıkış) verilmelidir.e
ya da bilinç düzeyinde azalmad: • Altı saatte bir intravenöz yoldan deksametazonf
yalnızca taktil uyaranla 10 mg uygulanmalıdır. Deksametazon
uyanıyor, kullanımına derece 1 veya daha altına düzelme
görülene kadar devam edilmeli, sonrasında
ya da aşağıdakilerden biri azaltılarak kesilmelidir.
şeklinde nöbetlerd: • Nörolojik semptomlar izlenmeli ve ileri
• hızla düzelen herhangi bir değerlendirme ve yönetim için nörolog ve diğer
fokal veya jeneralize klinik uzmanlara konsültasyon düşünülmelidir.
nöbet veya • Nöbet profilaksisi için sedatif olmayan, anti-
• elektroensefalografide nöbet tıbbi ürünleri (örneğin, levetirasetam)
(EEG) müdahale ile düzelen düşünülmelidir.
konvülsif olmayan nöbetler, • Yoğun bakımı da içerebilen destekleyici tedavi
uygulanmalıdır.
ya da kafa içi basınç artışı: • ELREXFIO'nun sonraki dozunu takiben 48
nörolojik görüntülemede saat süreyle hastalar günlük olarak
fokal/lokal ödemd izlenmelidir. Hastalara sağlık tesislerinin
yakınında bulunmaları talimatı verilmelidir.
Derece 3 ICE skoru 0-2c • Tedavi kalıcı olarak kesilmelidir.
(Tekrarlayan) • Altı saatte bir intravenöz yoldan deksametazonf
ya da bilinç düzeyinde azalmad: 10 mg uygulanmalıdır. Deksametazon
yalnızca taktil uyaranla kullanımına derece 1 veya daha altına düzelme
uyanıyor, görülene kadar devam edilmeli, sonrasında
azaltılarak kesilmelidir.
ya da aşağıdakilerden biri • Nörolojik semptomlar izlenmeli ve ileri
şeklinde nöbetlerd: değerlendirme ve yönetim için nörolog ve diğer
• hızla düzelen herhangi bir uzmanlara konsültasyon düşünülmelidir.
fokal veya jeneralize klinik • Nöbet profilaksisi için sedatif olmayan, anti-
nöbet veya nöbet tıbbi ürünleri (örneğin, levetirasetam)
• elektroensefalografide düşünülmelidir.
(EEG) müdahale ile düzelen • Yoğun bakımı da içerebilen destekleyici tedavi
konvülsif olmayan nöbetler, uygulanmalıdır.
ya da kafa içi basınç artışı:
nörolojik görüntülemede
fokal/lokal ödemd
5Derece 4 ICE skoru 0c • Tedavi kalıcı olarak kesilmelidir.
• Altı saatte bir intravenöz yoldan deksametazonf
Veya aşağıda belirtildiği şekilde 10 mg uygulanmalıdır. Deksametazon
bilinç düzeyinde azalmad: kullanımına derece 1 veya daha altına düzelme
• hasta uyarılabilir değil ya da görülene kadar devam edilmeli, sonrasında
uyarılması için şiddetli veya azaltılarak kesilmelidir.
tekrarlayan taktil uyaran • Alternatif olarak 3 gün boyunca intravenöz
gerekiyor ya da yoldan günlük 1000 mg metilprednizolon
• stupor veya koma, uygulanması düşünülmelidir.
• Nörolojik semptomlar izlenmeli ve ileri
ya da aşağıdakilerden biri değerlendirme ve yönetim için nörolog ve
şeklinde nöbetlerd: diğer uzmanlara konsültasyon düşünülmelidir.
• yaşamı tehdit edici uzamış • Nöbet profilaksisi için sedatif olmayan, anti-
nöbet (> 5 dakika) veya nöbet tıbbi ürünleri (örneğin, levetirasetam)
• aralarda başlangıca dönüş düşünülmelidir.
olmadan tekrarlayıcı klinik • Yoğun bakımı da içerebilen destekleyici tedavi
veya elektriksel nöbetler, uygulanmalıdır.
veya motor bulgulard:
• hemiparezi veya paraparezi
gibi derin fokal motor
güçsüzlük
veya kafa içi basınç artışı /
serebral ödemd ile birlikte
aşağıdakiler gibi
belirtiler/semptomlar:
• nörolojik görüntülemede
diffüz serebral ödem veya
• deserebre veya dekortike
postür veya
• VI. kraniyal sinir felci veya
• papilödem veya
• Cushing triadı
Kısaltmalar: İmmün efektör hücre ilişkili ensefalopati (ICE).
a. Amerikan Transplantasyon ve Hücresel Tedavi Derneği (ASTCT) 2019 ICANS derecelendirmesine göre.
b. Yönetim, başka herhangi bir nedenle ilişkilendirilebilir olmayan en şiddetli olaya göre belirlenmelidir.
c. Hasta uyarılabilir durumdaysa ve ICE Değerlendirmesi gerçekleştirebiliyorsa şunlar değerlendirilmelidir:
Oryantasyon (yıl, ay, şehir, hastane oryantasyonu=4 puan); İsimlendirme (örneğin, saate, kaleme, düğmeye işaret
edilerek 3 nesne isimlendirilir=3 puan); Talimatlara Uyma (örneğin, “2 parmağını göster” veya “gözlerini kapat ve
dilini çıkar”=1 puan); Yazım (standart bir cümle yazabilme kabiliyeti=1 puan) ve Dikkat (100'den geriye onar
onar saydırılır=1 puan). Hasta uyarılabilir değilse ve ICE Değerlendirmesi gerçekleştiremiyorsa (Derece 4
ICANS)=0 puan.
d. Başka herhangi bir nedenle ilişkilendirilebilir olmayan.
e. Doz ertelemeleri sonrasında ELREXFIO'ya yeniden başlanmasına yönelik öneriler için Tablo 5’e bakınız.
f. Deksametazon uygulamasına yönelik tüm atıflar, deksametazon veya eşdeğeri ilaçlardır.
6Tablo 4. Diğer advers reaksiyonlar için önerilen aksiyonlar
Advers reaksiyonlar Şiddet Aksiyonlar
Hematolojik Advers Mutlak nötrofil sayısı < • Mutlak nötrofil sayısı 0,5 x
Reaksiyonlar 0,5 x 109/L 109/L'ye veya üzerine çıkana
(bkz. bölüm 4.8) kadar tedaviye ara verilmelidir.b
Febril nötropeni • Mutlak nötrofil sayısı 1 x 109/L
olana veya üzerine çıkana ve
ateş düzelene kadar tedaviye ara
verilmelidir.b
Hemoglobin < 8 g/dL • Hemoglobin düzeyi 8 g/dL'ye
veya üzerine çıkana kadar
tedaviye ara verilmelidir.b
Trombosit sayısı < • Trombosit sayısı 25.000/mcL'ye
25.000/mcL veya üzerine çıkana ve kanama
kanıtı kalmayana kadar tedaviye
Trombosit sayısının ara verilmelidir.b
25.000/mcL ve
50.000/mcL arasında
olmasıyla birlikte kanama
Diğer* Hematolojik Derece 3 ya da 4 • Derece 1 veya daha düşük ya da
Olmayan Advers başlangıç değerlerine kadar
Reaksiyonlara iyileşme görülene kadar tedaviye
(bkz. bölüm 4.8) ara verilmelidir.b
• İyileşme görülmemesi
durumunda kalıcı olarak
kesilmelidir.
a. Ulusal Kanser Enstitüsü Advers Olaylar İçin Ortak Terminoloji Kriterleri (NCI-CTCAE), Versiyon 5.0'a göre.
b. Doz ertelemeleri sonrasında ELREXFIO'ya yeniden başlanmasına yönelik öneriler için Tablo 5'e bakınız (bkz.
bölüm 4.2).
* CRS ve ICANS dışında.
Doz ertelemesi sonrasında ELREXFIO'ya yeniden başlanması
Bir dozun ertelenmesi durumunda tedaviye, Tablo 5'te sıralanan önerilere göre yeniden
başlanmalı ve tedaviye doz uygulama şemasına göre devam edilmelidir (bkz. Tablo 1).
Tedavi öncesi tıbbi ürünler, Tablo 5'te belirtildiği şekilde uygulanmalıdır.
Tablo 5. Doz ertelenmesi sonrasında ELREXFIO tedavisine yeniden başlanmasına
yönelik öneriler
Uygulanan son doz Uygulanan son dozdan İşlem
itibaren erteleme süresi
1. arttırma dozu (12 mg) 2 hafta veya daha az (≤ 14 2. arttırma dozunda (32 mg)
gün) yeniden başlanmalıdır.a
Tolere edilmesi halinde 4 gün
sonra 76 mg'a
yükseltilmelidir.
2 haftadan uzun (> 14 gün) Arttırma dozu şemasına 1.
arttırma dozunda yeniden
başlanmalıdır (12 mg).a
2. arttırma dozu (32 mg) 2 hafta veya daha az (≤ 14 76 mg ile yeniden
gün) başlanmalıdır.a
2 haftadan uzun ila 4 haftaya 2. arttırma dozunda (32 mg)
eşit veya daha az (15 gün ve yeniden başlanmalıdır.a
≤ 28 gün) Tolere edilmesi halinde 1
hafta sonra 76 mg'a
7yükseltilmelidir.
4 haftadan uzun (> 28 gün) Arttırma dozu şemasına 1.
arttırma dozunda yeniden
başlanmalıdır (12 mg).a
Herhangi bir tam tedavi dozu 6 hafta veya daha az (≤ 42 76 mg ile yeniden
(76 mg) gün) başlanmalıdır.
6 haftadan uzun ila 12 2. arttırma dozunda (32 mg)
haftaya eşit veya daha az (43 yeniden başlanmalıdır.a
gün ila ≤ 84 gün)b Tolere edilmesi halinde 1
hafta sonra 76 mg'a
yükseltilmelidir
12 haftadan uzun (> 84 gün)b Arttırma dozu şemasına 1.
arttırma dozunda yeniden
başlanmalıdır (12 mg).a
a. ELREXFIO dozundan önce tedavi öncesi tıbbi ürünler uygulanmalıdır.
b. Advers reaksiyon nedeniyle 42 günden fazla doz ertelemesi gereken hastalarda ELREXFIO'ya yeniden başlamanın
yarar-riski değerlendirmelidir.
Tedavi süresi
Tedaviye hastalık ilerleyene veya kabul edilemez toksisite gözlemlenene kadar devam
edilmelidir.
Atlanan dozlar
Bir dozun atlanması durumunda doz, mümkün olan en kısa zamanda uygulanmalı ve doz
uygulama şeması belirtilen aralığın korunması için gerektiği şekilde ayarlanmalıdır (bkz.
Tablo 1).
Uygulama şekli:
ELREXFIO, yalnızca subkutan enjeksiyon olarak ve bir sağlık mesleği mensubu tarafından
uygulanmalıdır.
Gerekli doz, karnın deri altı dokusuna (tercih edilen enjeksiyon bölgesi) enjekte edilmelidir.
Alternatif olarak uyluğun deri altı dokusuna da enjekte edilebilir.
ELREXFIO deride kızarık, morarmış, hassas, sert veya yara izlerinin olduğu bölgelere
enjekte edilmemelidir.
Uygulamadan önce tıbbi ürünün kullanımına ilişkin talimatlar için bölüm 6.6'ya bakınız.
Özel popülasyonlara ilişkin ek bilgiler:
Karaciğer yetmezliği:
Hafif karaciğer yetmezliğinde doz ayarlaması gerekli değildir (toplam bilirubin > 1 ila 1,5 ×
NÜS ve herhangi bir AST veya toplam bilirubin ≤ NÜS ve AST > NÜS bkz. bölüm 5.2).
Böbrek yetmezliği:
Hafif veya orta dereceli böbrek fonksiyon bozukluğu olan hastalarda doz ayarlaması
önerilmemektedir (tahmini glomerüler filtrasyon hızı [eGFR] > 30 mL/dak/1,73 m2). Şiddetli
böbrek yetmezliği olan hastalarda sınırlı veri mevcuttur (bkz. bölüm 5.2).
8Pediyatrik popülasyon:
ELREXFIO'nun pediyatrik popülasyonda multipl miyelom tedavisinde geçerli bir kullanımı
yoktur.
Geriyatrik popülasyon:
Yaşlı hastalarda doz ayarlaması gerekmez (bkz. bölüm 5.1 ve 5.2).
4.3 Kontrendikasyonlar
Etkin maddeye veya Bölüm 6.1'de sıralanan yardımcı maddelerden herhangi birine karşı aşırı
duyarlılık.
4.4 Özel kullanım uyarıları ve önlemleri
UYARILAR : SİTOKİN SALIVERME SENDROMU ve İMMÜN EFEKTÖR HÜCRE
İLİŞKİLİ NÖROTOKSİSİTE SENDROMU dahil NÖROLOJİK TOKSİSİTE
• ELREXFIO kullanan hastalarda yaşamı tehdit edici veya ölümcül reaksiyonlar
da dahil olmak üzere Sitokin Salıverme Sendromu (CRS) ortaya çıkabilir. CRS
riskini azaltmak için tedavi, ELREXFIO kademeli doz arttırma şemasına göre
başlatılmalıdır. CRS düzelene kadar ELREXFIO’ya ara verilmeli veya
şiddetine göre kalıcı olarak kesilmelidir (bkz. bölüm 4.2 ve bölüm 4.4)
• ELREXFIO kullanan hastalarda İmmün Efektör Hücre İlişkili Nörotoksisite
Sendromu (ICANS) dahil olmak üzere ciddi ve yaşamı tehdit edici nörolojik
toksisite ortaya çıkabilir. Hastalar tedavi sırasında ICANS dahil nörolojik
toksisitenin belirti ve semptomları açısından izlenmelidir. Nörolojik toksisite
düzelene kadar ELREXFIO’ya ara verilmeli veya şiddetine göre kalıcı olarak
kesilmelidir (bkz. bölüm 4.2 ve bölüm 4.4)
Sitokin salıverme sendromu (CRS)
ELREXFIO alan hastalarda yaşamı tehdit edici veya ölümcül reaksiyonlar dahil olmak üzere
CRS görülebilir. CRS'nin klinik belirtileri ve semptomları arasında ateş, hipoksi, üşüme-
titreme, hipotansiyon, taşikardi, baş ağrısı ve karaciğer enzimlerinde artış yer almaktadır
ancak bunlarla sınırlı değildir (bkz. bölüm 4.8).
CRS riskini azaltmak için tedavi, ELREXFIO kademeli doz arttırma şemasına göre
başlatılmalı ve hastalar, ELREXFIO uygulamasından sonra uygun şekilde izlenmelidir. CRS
riskini azaltmak için ELREXFIO'nun doz uygulama şemasındaki ilk üç dozundan önce tedavi
öncesi tıbbi ürünler uygulanmalıdır (bkz. bölüm 4.2).
Hastalara, CRS belirti veya semptomları görülmesi durumunda acil tıbbi yardıma
başvurmaları konusunda danışmanlık verilmelidir.
İlk CRS belirtisinde ELREXFIO'ya ara verilmeli ve hastalar derhal hastaneye yatış açısından
değerlendirilmelidir. CRS, bölüm 4.2'deki önerilere göre yönetilmeli ve yerel kurumsal
kılavuzlara göre ileri yönetim düşünülmelidir. Gerekli durumlarda CRS'ye yönelik
destekleyici tedavi (anti-piretik ajanlar, intravenöz sıvı desteği, vazopressörler, IL-6 veya IL-
6 reseptör inhibitörleri, oksijen takviyesi vs. dahil ancak bunlarla sınırlı olmamak üzere)
uygulanmalıdır. Dissemine intravasküler koagülasyon (DIC), hematoloji parametreleri ve
9akciğer, kalp, böbrek ve karaciğer fonksiyonunun izlenmesi için laboratuvar testleri
değerlendirilmelidir.
ICANS dahil nörolojik toksisiteler
ELREXFIO tedavisini takiben ICANS dahil ciddi veya yaşamı tehdit edici nörolojik
toksisiteler görülebilir (bkz. bölüm 4.8). Hastalar tedavi sırasında nörolojik toksisitelerin
belirti ve semptomları (örn. bilinç düzeyinde azalma, nöbetler ve/veya motor güçsüzlük)
açısından izlenmelidir.
Hastalara, nörolojik toksisite belirti veya semptomları görülmesi durumunda acil tıbbi
yardıma başvurması konusunda danışmanlık verilmelidir.
ICANS dahil nörolojik toksisitenin ilk belirtisinde ELREXFIO’ya ara verilmeli ve nöroloji
değerlendirmesi düşünülmelidir. Nörolojik toksisitenin (örneğin, ICANS) genel yönetimi
Tablo 3'te özetlenmiştir (bkz. bölüm 4.2).
ICANS potansiyeli nedeniyle hastalara kademeli doz arttırma şeması sırasında ve 2 arttırma
dozunun her birinin tamamlanmasından sonraki 48 saat boyunca ve herhangi bir yeni
nörolojik semptom başlangıcı durumunda araç ya da ağır veya potansiyel olarak tehlikeli
makine kullanmamaları tavsiye edilmelidir (bkz. bölüm 4.2 ve 4.7).
Enfeksiyonlar
ELREXFIO alan hastalarda şiddetli, yaşamı tehdit edici veya ölümcül enfeksiyonlar
bildirilmiştir (bkz. bölüm 4.8). ELREXFIO ile tedavi sırasında yeni veya yeniden aktifleşen
viral enfeksiyonlar meydana gelmiştir. ELREXFIO ile tedavi sırasında progresif multifokal
lökoensefalopati (PML) de meydana gelmiştir.
Aktif enfeksiyonları olan hastalarda tedaviye başlanmamalıdır. Hastalar ELREXFIO tedavisi
öncesinde ve sırasında enfeksiyon belirti ve semptomları açısından izlenmeli ve uygun
şekilde tedavi edilmelidir. Hematolojik olmayan diğer advers reaksiyonlar için Tablo 4'te
belirtilen şekilde enfeksiyonun şiddetine göre ELREXFIO'ya ara verilmelidir (bkz. bölüm
4.2).
Yerel kurumsal kılavuzlara göre profilaktik antimikrobiyaller (örn. pneumocystis jirovecii
pnömonisinin önlenmesi) ve anti-viraller (örn. herpes zoster reaktivasyonunun önlenmesi)
uygulanmalıdır.
Nötropeni
ELREXFIO alan hastalarda nötropeni ve febril nötropeni bildirilmiştir (bkz. bölüm 4.8).
Tam kan hücre sayıları başlangıçta ve tedavi sırasında periyodik olarak izlenmelidir.
ELREXFIO tedavisine Tablo 4'te belirtildiği şekilde ara verilmelidir (bkz. bölüm 4.2).
Nötropeni gelişen hastalar enfeksiyon belirtileri açısından izlenmelidir. Yerel kurumsal
kılavuzlara göre destekleyici tedavi uygulanmalıdır.
Hipogamaglobulinemi
ELREXFIO alan hastalarda hipogamaglobulinemi bildirilmiştir (bkz. bölüm 4.8).
10Tedavi sırasında immünoglobulin düzeyleri izlenmelidir. IgG düzeylerinin 400 mg/dl'nin
altına düşmesi durumunda, subkutan veya intravenöz immünoglobulin (IVIG) tedavisinin
uygulanması düşünülmeli ve hastalar, enfeksiyon önlemleri ve antimikrobiyal profilaksisi
dahil olmak üzere yerel kurumsal kılavuzlara göre tedavi edilmelidir.
Aşılamalar
ELREXFIO tedavisi sırasında veya sonrasında canlı viral aşılarla immünizasyonun
güvenliliği araştırılmamıştır. İlk dozdan önceki 4 hafta içinde, tedavi sırasında ve tedaviden
en az 4 hafta sonra canlı virüs aşılarıyla aşılama önerilmemektedir.
Yardımcı maddeler
Bu tıbbi ürün her dozunda 1 mmol (23 mg)’dan daha az sodyum ihtiva eder; yani aslında
“sodyum içermez”.
İzlenebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşim ve diğer etkileşim şekilleri
ELREXFIO ile herhangi bir etkileşim çalışması yapılmamıştır.
ELREXFIO tedavisine başlanmasıyla ilişkili olan ilk sitokin salıverilmesi, sitokrom P450
(CYP) enzimlerini baskılayabilir. En yüksek etkileşim riskinin doz arttırma sırasında ve 14
gün sonrasına kadar; ve CRS sırasında ve 14 gün sonrasına kadar görülmesi beklenmektedir.
Bu süreçte eş zamanlı olarak terapötik indeksi dar olan duyarlı CYP substratları (örneğin,
siklosporin, fenitoin, sirolimus ve varfarin) alan hastalarda tıbbi ürün konsantrasyonları takip
edilmeli veya hastalar toksisite açısından izlenmelidir. Eş zamanlı tıbbi ürünün dozu gereken
şekilde ayarlanmalıdır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Erkek ve kadınlarda doğum kontrolü
(Kontrasepsiyon)
ELREXFIO tedavisine başlanmadan önce çocuk doğurma potansiyeli olan kadınların gebelik
durumu kontrol edilmelidir.
Çocuk doğurma potansiyeli olan kadınlar ELREXFIO tedavisi sırasında ve son dozdan sonra
6 ay boyunca etkili bir doğum kontrol yöntemi kullanmalıdır.
11Gebelik dönemi
Gebelik döneminde elranatamab kullanımı riskini değerlendirmeye yönelik herhangi bir insan
veya hayvan verisi bulunmamaktadır. İnsan immünoglobulininin (IgG) gebeliğin ilk üç
ayından sonra plasentaya geçtiği bilinmektedir. Etki mekanizmasına göre, elranatamab gebe
kadınlara uygulandığında fetal hasara yol açabilir ve bu nedenle ELREXFIO'nun gebelik
döneminde kullanılması önerilmemektedir.
ELREXFIO, hipogamaglobulinemiyle ilişkilidir, bu nedenle ELREXFIO ile tedavi edilen
annelerin bebeklerinde immünoglobulin düzeylerinin değerlendirilmesi düşünülmelidir.
Laktasyon dönemi
Elranatamabın insan veya hayvan sütüne geçip geçmediği, annelerini emen yenidoğanları
veya süt üretimini etkileyip etkilemediği bilinmemektedir. İnsan IgG'lerinin anne sütüne
geçtiği bilinmektedir. Emzirilen çocuğa yönelik risk göz ardı edilmemelidir ve bu nedenle
ELREXFIO tedavisi sırasında ve son dozdan sonraki 6 ay boyunca emzirme
önerilmemektedir.
Üreme yeteneği/Fertilite
Elranatamabın insan fertilitesi üzerindeki etkisine ilişkin herhangi bir veri bulunmamaktadır.
Elranatamabın erkek ve dişi fertilitesi üzerindeki etkileri hayvanlar üzerinde yapılan
çalışmalarda değerlendirilmemiştir.
4.7 Araç ve makine kullanımı üzerindeki etkiler
ELREXFIO'nun araç ve makine kullanımı üzerinde majör bir etkisi bulunmaktadır.
ICANS potansiyeli nedeniyle ELREXFIO kullanan hastalar, bilinç düzeyinde azalma
açısından risk altındadır (bkz. bölüm 4.8). Hastalara 2 arttırma dozunun her biri sırasında ve
tamamlanmasından sonraki 48 saat boyunca ve yeni başlangıçlı nörolojik toksisite
durumunda nörolojik semptomlara düzelene kadar araç ya da ağır veya potansiyel olarak
tehlikeli makine kullanmaktan kaçınmaları talimatı verilmelidir (bkz. bölümler 4.2 ve 4.4).
4.8 İstenmeyen etkiler
Güvenlilik profilinin özeti
En sık görülen advers reaksiyonlar CRS (%57,9), anemi (%54,1), nötropeni (%44,8),
yorgunluk (%44,3), üst solunum yolu enfeksiyonu (%38,8), enjeksiyon bölgesi reaksiyonu
(%38,3) diyare (%37,7), pnömoni (%37,2), trombositopeni (%36,1), lenfopeni (%30,1),
iştahta azalma (%26,8), pireksi (%27,3), döküntü (%26,2), artralji (%25,1), hipokalemi
(%23), mide bulantısı (%21,3) ve deride kuruluk (%21,3) olmuştur.
Ciddi advers reaksiyonlar pnömoni (%30,6), sepsis (%15,3), CRS (%12,6), anemi (%5,5), üst
solunum yolu enfeksiyonu (%4,9), idrar yolu enfeksiyonu (%3,3), febril nötropeni (%2,7)
dispne (%2,2) ve pireksiyi (%2,2) içermektedir.
Advers reaksiyonların listesi
Aşağıda önerilen doz uygulama rejimine göre ELREXFIO almış olan hastalarda bildirilen
advers reaksiyonlar özetlenmektedir (önceden BCMA'ya yönelik antikor ilaç konjugatı
[ADC] veya kimerik antijen reseptörü [CAR] T hücre tedavisi [destekleyici Kohort B] alan
64 hasta dahil N=183). Medyan tedavi süresi 4,1 (aralık: 0,03 ila 20,3) ay olmuştur.
12ELREXFIO'nun güvenlilik verileri tedavi alan tüm popülasyonda da (N=265)
değerlendirilmiş ve ek bir advers reaksiyon tanımlanmamıştır.
İstenmeyen etkiler MedDRA sistemi organ sınıflandırması baz alınarak aşağıdaki kategorilere
göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor) Her sıklık grubunda istenmeyen etkiler azalan ciddiyet sıralaması ile
sunulmaktadır.
MagnetisMM-3'te önerilen dozda ELREXFIO tedavisi alan multipl miyelomlu
hastalarda görülen advers reaksiyonlar
Enfeksiyonlar ve enfestasyonlar
Çok yaygın : Pnömonia, Sepsisb, Üst solunum yolu enfeksiyonu, İdrar yolu enfeksiyonu
Kan ve lenf sistemi hastalıkları
Çok yaygın : Nötropeni, Anemi, Trombositopeni, Lenfopeni, Lökopeni
Yaygın : Febril nötropeni
Bağışıklık sistemi hastalıkları
Çok yaygın : Sitokin salıverme sendromu, Hipogamaglobulinemi
Metabolizma ve beslenme hastalıkları
Çok yaygın : İştahta azalma, Hipokalemi
Yaygın : Hipofosfatemi
Sinir sistemi hastalıkları
Çok yaygın : Periferik nöropatic, Baş ağrısı
Yaygın : İmmün efektör hücre ilişkili nörotoksisite sendromu (ICANS)
Solunum, göğüs bozuklukları ve mediastinal hastalıklar
Çok yaygın : Dispne
Gastrointestinal hastalıklar
Çok yaygın : Diyare, Bulantı
Deri ve deri altı doku hastalıkları
Çok yaygın : Döküntüd, Deride kuruluk
Kas-iskelet bozuklukları, bağ doku ve kemik hastalıkları
Çok yaygın : Artralji
Genel bozukluklar ve uygulama bölgesine ilişkin rahatsızlıklar
Çok yaygın : Enjeksiyon bölgesi reaksiyonu, Pireksi, Yorgunluk
Araştırmalar
Çok yaygın : Transaminazlarda artış
a. Pnömoni terimi pnömoni, COVİD-19 pnömonisi, bronkopulmoner aspergilloz, bakteriyel alt solunum yolu
enfeksiyonu, viral alt solunum yolu enfeksiyonu, pneumocystis jirovecii pnömonisi, adenoviral pnömoni,
bakteriyel pnömoni, sitomegaloviral pnömoni, fungal pnömoni, influenzal pnömoni, psödomonal pnömoni, viral
pnömoni, atipik pnömoni, koronavirüs pnömonisi, hemofilus pnömonisi, pnömokok pnömonisi, respiratuvar
13sinsityal virüs pnömonisini içermektedir.
b. Sepsis terimi sepsis, bakteremi, cihazla ilişkili bakteremi, cihazla ilişkili sepsis, escherichia bakteremisi,
escherichia sepsisi, klebsiella sepsisi, psödomonal sepsis, septik şok, stafilokoksik bakteremi, stafilokoksik sepsis,
streptokoksik sepsis, ürosepsis ve campylobacter bakteremisini içermektedir.
c. Periferik nöropati terimi periferik duyusal nöropati, parestezi, periferik sensörimotor nöropati, dizestezi, periferik
nöropati, periferik motor nöropati, Guillain-Barre sendromu, hipoestezi, nevralji ve polinöropatiyi içermektedir.
d. Döküntü terimi eksfolyatif dermatit, eksfolyatif jeneralize dermatit, eritem, palmar-plantar eritrodizestezi
sendromu, döküntü, eritematöz döküntü, maküler döküntü, makülo-papüler döküntü, püstüler döküntü, simetrik
ilaçla ilişkili intertrijinöz ve fleksural ekzantem ve epidermolizi içermektedir.
Seçilmiş advers reaksiyonların tanımı
Sitokin salıverme sendromu (CRS)
Önerilen dozda ELREXFIO alan hastaların %57,9'unda CRS görülmüş ve hastaların
%43,7'sinde Derece 1 CRS, %13,7'sinde Derece 2 CRS ve hastaların %0,5'inde Derece 3
CRS görülmüştür. Çoğu hastada CRS, birinci arttırma dozundan (%43,2) veya ikinci arttırma
dozundan (%19,1) sonra görülmüş, hastaların %7,1'inde ise ilk tam tedavi dozundan ve
%1,6'sında ise sonraki bir dozdan sonra CRS görülmüştür. Tekrarlayan CRS, hastaların
%13,1'inde görülmüştür. CRS başlangıcına kadar geçen medyan süre en son dozdan 2 (aralık:
1 ila 9) gün sonra olup, medyan süresi 2 (aralık: 1 ila 19) gündür.
CRS gelişen hastalarda görülen ilişkili semptomlar ateş (%99), hipotansiyon (%21) ve
hipoksi (%11,4) içermiştir ve hastaların %33’üne CRS tedavisi için tosilizumab (veya
siltuksimab) ve %15,1’ine kortikosteroid uygulanmıştır.
İmmün efektör hücre ilişkili nörotoksisite sendromu (ICANS)
Önerilen doz uygulama şemasına göre uygulanan ELREXFIO tedavisini takiben hastaların
%3,3'ünde ICANS meydana gelmiştir ve hastaların %0,5'inde Derece 1 ICANS, %1,6'sında
Derece 2 ve %1,1'inde Derece 3 ICANS görülmüştür. ICANS, hastaların çoğunda birinci
arttırma dozundan sonra (%2,7), 1 (%0,5) hastada ikinci arttırma dozundan sonra ve 1 (%0,5)
hastada sonraki bir dozdan sonra görülmüştür. Tekrarlayan ICANS, hastaların %1,1'inde
görülmüştür. Başlangıca kadar geçen medyan süre en son dozdan 3 (aralık: 1 ila 4) gün sonra
olup, medyan süresi 2 (aralık: 1 ila 18) gündür.
ICANS, CRS'yle eş zamanlı olarak, CRS'nin düzelmesi sonrasında ya da CRS olmadan
başlayabilir. ICANS'ın en sık semptomları bilinç düzeyinde azalma ve Derece 1 veya Derece
2 İmmün Efektör Hücre İlişkili Ensefalopati (ICE) skorlarını içermiştir (bkz. tablo 3). ICANS
gelişen hastaların %66,7’sine ICANS tedavisi için kortikosteroid, %33,3’üne tosilizumab
(veya siltuksimab), %33,3’üne levetirasetam ve %16,7’sine anakinra uygulanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz Aşımı ve tedavisi
Semptomlar ve belirtiler
Klinik çalışmalarda doz aşımı deneyimi bulunmamaktadır. Elranatamabın tolere edilebilen
maksimum dozu belirlenmemiştir.
Klinik çalışmalarda haftada bir kez 76 mg’a kadar dozlar uygulanmıştır.
14Tedavi
Doz aşımı durumunda hasta, advers reaksiyonların belirti ve semptomları açısından izlenmeli
ve uygun destekleyici tedavi derhal başlatılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer monoklonal antikorlar ve antikor ilaç konjugatları
ATC kodu: L01FX
Etki mekanizması
Elranatamab, T hücreleri üzerindeki CD3-epsilonu ve plazma hücreleri, plazmablastlar ve
multipl miyelom hücreleri üzerindeki B hücresi olgunlaşma antijenini (BCMA) bağlayan, bi-
spesifik bir T hücresi bağlayıcı antikordur. Elranatamab'ın tümör hücreleri üzerindeki
BCMA'ya ve T hücreleri üzerindeki CD3'e bağlanması, doğal T hücresi reseptörü (TCR)
spesifikliğinden veya majör doku uyumluluğu (MHC) Sınıf 1 moleküllerinden bağımsızdır.
Elranatamab, T hücrelerini aktive etmiş, proenflamatuvar sitokin salımına neden olmuş ve
multipl miyelom hücre lizisine yol açmıştır.
Farmakodinamik etkiler
İmmünojenisite
Önerilen dozda elranatamab tedavisi sırasında katılımcıların %8,3'ünde anti-ilaç antikorları
(ADA) tespit edilmiştir. ADA'nın farmakokinetik, etkililik veya güvenlilik üzerinde etkisine
dair hiçbir kanıt gözlenmemiştir; ancak veriler hâlâ sınırlıdır.
Klinik etkililik ve güvenlilik
Relaps veya refrakter multipl miyelom
ELREXFIO monoterapisinin etkililiği, açık etiketli, randomize olmayan, çok merkezli bir Faz
2 çalışmada (MagnetisMM-3) relaps veya refrakter multipl miyelom hastalarında
değerlendirilmiştir. Çalışmaya en az bir proteazom inhibitörüne (PI), bir immünomodülatör
ajana (IMiD) ve bir anti-CD38 monoklonal antikora refrakter olan hastalar dahil edilmiştir.
MagnetisMM-3'e daha önce BCMA'ya yönelik tedavi almamış 123 hasta (pivot Kohort A)
dahil edilmiştir. Hastaların kayıt sırasında Uluslararası Miyelom Çalışma Grubu (IMWG)
kriterlerine göre ölçülebilir hastalığı vardır. Çalışmaya ECOG skoru ≤ 2, başlangıçtaki kemik
iliği (mutlak nötrofil sayısı ≥ 1 x 109/L, trombosit sayısı ≥ 25 x 109/L, hemoglobin düzeyi ≥ 8
g/dl), böbrek (CrCL ≥ 30 ml/dk) ve karaciğer [aspartat aminotransferaz(AST) ve [alanin
transaminaz (ALT) ≤ 2,5 x normalin üst sınırı (NÜS)], total bilirubin ≤ 2 x NÜS] fonksiyonu
yeterli ve sol ventrikül ejeksiyon fraksiyonu ≥ %40 olan hastalar dahil edilmiştir. Smoldering
multipl miyelom, aktif plazma hücreli lösemi, amiloidoz, POEMS (polinöropati,
organomegali, endokrinopati, monoklonal plazma hücre bozukluğu, cilt değişiklikleri)
sendromu olan, kayıttan önceki 12 hafta içinde kök hücre nakli yapılmış olan, aktif
enfeksiyonları bulunan ve klinik olarak önemli nöropatisi ve kardiyovasküler hastalığı olan
hastalar çalışmaya dahil edilmemiştir.
Hastalara tedavinin 1. gününde 12 mg ve 4. gününde 32 mg şeklinde kademeli bir şekilde
arttırılan ELREXFIO dozları ve takiben tedavinin 8. gününde ELREXFIO'nun ilk tam tedavi
dozu (76 mg) subkutan yoldan uygulanmıştır. Sonrasında hastalara haftada bir kez 76 mg
15uygulanmıştır. 24 hafta sonra yanıtların en az 2 ay sebat ettiği kısmi yanıt veya daha iyi yanıtı
içeren IMWG yanıt kategorisi elde edilen hastalarda doz uygulama aralığı haftada bir yerine
2 haftada bir olarak değiştirilmiştir (bkz. bölüm 4.2).
Pivot Kohort A'da tedavi uygulanan 123 hastanın medyan yaşı 68 (aralık: 36 ila 89) olup
hastaların %19,5'i ≥75 yaşındadır. %44,7'si kadın; %58,5'i Beyaz Irktan, %13’ü Asyalı,
%8,9'u Hispanik/Latin ve %7,3'ü Siyah Irktandır. Çalışmaya girişteki hastalık evresi (R-ISS)
%22,8'inde Evre I, %55,3'ünde Evre II ve %15,4'ünde Evre III olmuştur. İlk multipl miyelom
tanısından kayıt zamanına kadar geçen medyan süre 72,9 (aralık: 16 ila 228) ay olmuştur.
Hastalara daha önce medyan 5 tedavi basamağı (aralık: 2 ila 22) uygulanmış ve %96’sı daha
önce ≥3 basamak tedavi almıştır. %96,7'si üç sınıfa refrakter ve %95,9'u son tedavi
basamaklarına refrakter olmuştur. %68,3'üne daha önce otolog kök hücre nakli ve %5,7'sine
daha önce allojenik kök hücre nakli uygulanmıştır. Hastaların %25,2'sinde yüksek riskli
sitogenetik [t(4;14), t(14;16) veya del(17p)] bulunmuştur. Hastaların %31,7'sinde başlangıçta
kör bağımsız merkezi incelemeye (BICR) göre ekstramedüller hastalık (herhangi bir
plazmasitom varlığı (ekstramedüller ve/veya paramedüller) ile yumuşak doku bileşeni)
bulunmuştur.
Etkililik bulguları IMWG kriterlerine göre BICR tarafından değerlendirilen yanıt oranı ve
yanıt süresine (DOR) dayandırılmıştır. Pivot Kohort A'daki etkililik bulguları Tablo 6’da
gösterilmiştir. Yanıt verenler için ilk dozdan itibaren medyan (aralık) takip süresi 15,2 (2,4 -
24,2) ay olmuştur.
Tablo 6. MagnetisMM-3'te pivot Kohort A'dan elde edilen etkililik bulguları
Daha önce BCMA'ya
yönelik tedavi almamış
olan hastalar
(pivot Kohort A)
Tedavi alanların tümü (N
= 123)
Objektif Yanıt Oranı (ORR: sCR+CR+VGPR+PR), n (%) 75 (%61)
(%95 GA)
(51,8 - 69,6)
Mükemmel tam yanıt (sCR) 19 (%15,4)
Tam yanıt (CR) 25 (%20,3)
Çok iyi kısmi yanıt (VGPR) 25 (%20,3)
Kısmi yanıt (PR) 6 (%4,9)
Tam Yanıt Oranı (sCR+CR), n (%) 44 (%35,8)
(%95 GA)
(27,3 - 44,9)
İlk Yanıta Kadar Geçen Süre (ay)
Tedaviye yanıt verenlerin sayısı 75
Medyan 1,22
Aralık (0,9 - 7,4)
Yanıt Süresi (DOR) (ay)
Tedaviye yanıt verenlerin sayısı 75
Medyan (%95 GA) NE (NE, NE)
6. aydaki oran (%95 GA) 89,1 (79,5 - 94,4)
9. aydaki oran (%95 GA) 80,7 (69,5 - 88.1)
12. aydaki oran (%95 GA) 74,3 (62,3 - 83)
15. aydaki oran (%95 GA) 70,8 (58,2 - 80,2)
16CR veya sCR elde edilen ve MRD açısından değerlendirilebilir
olan hastalarda MRD negatifliği oranıa CR/CR'lere ulaşan 44
hastanın 29'u MRD açısından değerlendirilebilir durumda olmuştur.
n (%) 26 (%89,7)
%95 GA (%) (72,7 - 97,8)
Kısaltmalar: GA = Güven aralığı; NE = Hesaplanabilir değildir; MRD = Minimal rezidüel
hastalık.
a. Yeni Nesil Dizileme clonoSEQ analiziyle (Adaptive Biotechnologies) 10-5 eşiğine göre.
5.2 Farmakokinetik özellikler
Genel Özellikler
Farmakokinetik parametreler, aksi belirtilmediği sürece bağlanmamış elranatamab için
geometrik ortalama (varyasyon katsayısı [CV]%) olarak sunulmuştur. Elranatamabın ilk
subkutan dozundan sonra C ve EAA değerleri, subkutan uygulama yoluyla
maks tau
değerlendirilen doz aralığında (~ 6 ila 76 mg) dozla orantılı bir şekilde artış göstermiştir. 24
haftalık doz uygulamasından sonra ilk subkutan elranatamab 76 mg dozuna kıyasla ortalama
birikim oranı C ve EAA için sırasıyla 6,6 kat ve 11,2 kat olmuştur. Elranatamabın
maks tau
öngörülen C , C veC değerleri Tablo 7’de sunulmuştur.
ort maks çukur
Tablo 7. Önerilen dozun ardından elranatamabın öngörülen farmakokinetik
parametreleri
Zaman Parametreler
noktası
C C C
ort maks çukur
(mcg/mL) (mcg/mL) (mcg/mL)
Haftalık dozun 32.7 (%49) 33.6 (%48) 31.2 (%50)
sonu (24.
Hafta)
Kararlı durum 18.4 (%57) 20.1 (%55) 15,9 (%64)
(iki haftada bir
dozlama)a,b
a. Yanıt elde eden hastalarda.
b. İki haftada bir elranatamab uygulamasıyla kararlı durum maruziyetine yaklaşık 48 haftada ulaşılmıştır.
Emilim
Subkutan yoldan uygulanan elranatamabın ortalama biyoyararlanımı %56,2 olmuştur. Tüm
doz düzeyleri genelinde SC elranatamab uygulamasından sonraki medyan T değeri 3 ila 7
maks
gün olmuştur.
Dağılım
Popülasyon farmakokinetik modeline dayanarak, bağlanmamış elranatamabın tahmin edilen
ortalama santral dağılım hacmi, 4,78 L, merkezi kompartman için %69 (CV) ve periferik
kompartman için 2,83 L olmuştur.
Eliminasyon
Elranatamab'ın tahmin edilen geometrik ortalama yarı ömrü, haftalık 76 mg'lık dozlardan
sonra 24. haftada 22, %64 (CV) gündür. Popülasyon farmakokinetik modeline göre tahmin
edilen ortalama elranatamab klerensi 0,324 L/gün, %69 (CV) idi.
17Doğrusallık / doğrusal olmayan durum
Elranatamabın ilk subkutan dozundan sonra C ve EAA değerleri, subkutan uygulama
maks tau
yoluyla değerlendirilen doz aralığında (~ 6 ila 76 mg) dozla orantılı bir şekilde artış
göstermiştir.
Özel popülasyonlar
Elranatamab farmakokinetiğinde yaş (36 ila 89 yaş), cinsiyet (167 erkek, 154 kadın), ırk (193
Beyaz Irk, 49 Asyalı, 29 Siyah Irk) ve vücut ağırlığına (37 ila 160 kg) göre klinik açıdan
önemli bir fark gözlenmemiştir.
Böbrek yetmezliği
Böbrek yetmezliği olan hastalarda elranatamab ile ilgili herhangi bir çalışma
yürütülmemiştir. Popülasyon farmakokinetiği analizlerinin bulguları hafif böbrek
yetmezliğinin (60 ml/dk/1,73 m2 ≤ eGFR < 90 ml/dk/1,73 m2) veya orta dereceli böbrek
yetmezliğinin (30 ml/dk/1,73 m2 ≤ eGFR < 60 ml/dk/1,73 m2) elranatamab farmakokinetiğini
anlamlı düzeyde etkilemediğine işaret etmektedir. Şiddetli böbrek yetmezliği olan hastalarda
mevcut veriler sınırlıdır (eGFR < 30 ml/dk/1,73 m2).
Karaciğer yetmezliği
Karaciğer yetmezliği olan hastalarda elranatamab ile ilgili herhangi bir çalışma
yürütülmemiştir. Popülasyon farmakokinetiği analizlerinden elde edilen bulgular hafif
karaciğer yetmezliğinin (total bilirubin > 1 ila 1,5 x NÜS ve herhangi bir AST düzeyi ya da
total bilirubin ≤ NÜS ve AST > NÜS) elranatamab farmakokinetiğini anlamlı düzeyde
etkilemediğine işaret etmektedir. Orta dereceli (total bilirubin > 1,5 ila 3 x NÜS ve herhangi
bir AST) veya şiddetli (total bilirubin > 3 x NÜS ve herhangi bir AST) karaciğer yetmezliği
olan hastalarda veri mevcut değildir.
5.3 Klinik öncesi güvenlilik verileri
Karsinojenisite ve mutajenisite
Elranatamabın karsinojenik veya genotoksik potansiyelinin değerlendirilmesi için hayvanlar
üzerinde herhangi bir çalışma yapılmamıştır.
Üreme toksikolojisi ve fertilite
Elranatamabın fertilite ya da üreme ve fetal gelişim üzerindeki etkilerini değerlendirmek için
hayvanlar üzerinde herhangi bir çalışma gerçekleştirilmemiştir.
Cinsel açıdan olgun sinomolgus maymunlarında yapılan 13 haftalık tekrarlayan doz
toksisitesi çalışmasında, 6 mg/kg/hafta düzeyine kadar subkutan dozların (EAA maruziyetine
göre önerilen maksimum insan dozunun yaklaşık 6,5 katı) uygulanmasını takiben erkek ve
dişi üreme organları üzerinde kayda değer bir etki görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Edetat disodyum dihidrat
L-histidin
L-histidin hidroklorür monohidrat
Polisorbat 80
Sukroz
Enjeksiyonluk su
186.2 Geçimsizlikler
Geçimlilik çalışmaları bulunmadığından bu tıbbi ürün başka tıbbi ürünlerle
karıştırılmamalıdır.
6.3 Raf ömrü
Açılmamış flakon
18 ay
Hazırlanmış enjektör
Hazırlanmış enjektör derhal uygulanmalıdır. Hazırlanan doz uygulama enjektörünün hemen
kullanılmaması durumunda enjektör, en fazla 24 saat süreyle 2°C ila 30°C'de saklanmalıdır.
Mikrobiyolojik açıdan bakıldığında, açma yöntemi mikrobiyal kontaminasyon riskini ortadan
kaldırmıyorsa ürün hemen kullanılmalıdır. Hemen kullanılmazsa, kullanım öncesi saklama
süreleri ve koşulları kullanıcının sorumluluğundadır.
6.4 Saklamaya yönelik özel önlemler
Buzdolabında (2°C – 8°C) saklayınız.
Dondurmayınız. Çalkalanmamalıdır.
Işıktan korumak için orijinal kartonunda saklayınız.
Tıbbi ürünün ilk açılmasından sonraki saklama koşulları için bölüm 6.3'e bakınız.
6.5 Ambalajın niteliği ve içeriği
1,1 ml çözeltide 44 mg elranatamab içeren, klorobutil kauçuk tıpalı ve alüminyum geçme
kapaklı tek kullanımlık 1 adet Tip 1 cam flakon
6.6 Beşeri Tıbbi üründen arta kalan maddelerin imhası ve diğer özel önlemler
ELREXFIO 44 mg/1,1 ml (40 mg/ml) ve ELREXFIO 76 mg/1,9 ml (40 mg/ml)
enjeksiyonluk çözelti uygulama öncesinde seyreltmeye gerek olmayan kullanıma hazır çözelti
şeklinde tedarik edilmektedir. Çalkalamayınız.
ELREXFIO berrak ila hafif opalesan ve renksiz ila soluk kahverengi bir çözeltidir. Renk
değişikliği veya parçacıklı madde görülmesi durumunda çözelti uygulanmamalıdır.
ELREXFIO'nun hazırlanması ve uygulanması için aseptik teknik kullanılmalıdır.
Hazırlama talimatları
ELREXFIO flakonları tek kullanımlıktır.
ELREXFIO, gerekli olan doza istinaden değişen şekilde aşağıdaki talimatlara göre (bkz.
Tablo 8 hazırlanmalıdır. Arttırma dozlarının her biri için 44 mg/1,1 ml (40 mg/ml) tek dozluk
flakon kullanılması önerilir.
19Tablo 8. ELREXFIO hazırlama talimatları
Gerekli doz Doz hacmi
12 mg (1. Arttırma
0,3 mL
dozu)
32 mg (2. arttırma
0,8 mL
dozu)
76 mg (Tam tedavi
1,9 mL
dozu)
Ponksiyon yapıldığında flakon ve doz uygulama enjektörü hemen kullanılmalıdır. Hazırlanan
doz uygulama enjektörünün hemen kullanılmaması durumunda enjektör, en fazla 24 saat
süreyle 2°C ila 30°C'de saklanmalıdır.
İmha
Tek kullanımdan sonra flakon ve kalan tüm içerik atılmalıdır. Kullanılmamış olan tıbbi
ürünler ya da atık materyaller, ‘Tıbbi Atıkların Kontrolü Yönetmeliği’ ve ‘Ambalaj
Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
2024/303
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.08.2024
Ruhsat yenileme tarihi:
10. KÜB’ÜN YENİLENME TARİHİ
20