KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENJEKSİYONLUK POTASYUM FOSFAT, 20 ml
2. KALİTATİF VE KANTİTATİF BİLEŞİM
Etkin madde:
Bir ampul (20 ml):
Dipotasyum fosfat 1.394 g
Potasyum dihidrojen fosfat 0.544 g içerir.
1 ml çözelti 1 mmol potasyum ve 0.6 mmol fosfat içerir.
Teorik osmolarite 1600 mOsm/l
pH 6.9-7.2
Yardımcı maddeler:
Yardımcı maddeler için, 6.1’e bakınız.
3. FARMASÖTİK FORM
İnfüzyonluk çözelti konsantresi
Berrak, renksiz sulu çözelti
4. KLİNİK ÖZELLİKLER
4.1. Terapötik endikasyonlar
Yoğun bakım hastalarında eş zamanlı potasyum ve fosfat eksikliği durumlarında, serum
potasyum ve fosfat konsantrasyonlarının dikkatli kontrolü altında fosfat gereksiniminin
sağlanmasında kullanılır.
4.2 Pozoloji ve uygulama şekli
Pozoloji/ uygulama sıklığı ve süresi:
Doz, mevcut serum elektrolit seviyelerine göre, temel veya düzeltilecek ihtiyaçlara göre
ayarlanır.
Günlük doz
Parenteral beslenmede temel fosfat ihtiyacı, yetişkinlerde, 0.3-0.8 ml/kg vücut ağırlığı/güne
karşılık gelen 0.2 – 0.5 mmol/kg vücut ağırlığı/gündür.
Şiddetli hipofosfatemi tedavisinde, doz, serum fosfat konsantrasyonuna göre ayarlanır.
Yukarıda belirtilen dozdan daha yüksek dozlara ihtiyaç duyulabilir.
Her 0.6 mmol fosfat ile 1 mmol potasyum verilir. Günlük maksimum potasyum dozu 2-3
mmol/kg vücut ağırlığıdır.
Maksimum infüzyon hızı
İnfüzyon hızı çözeltinin fosfat içeriğine bağlı olarak sınırlıdır. Maksimum infüzyon hızı 0.3
mmol potasyum/kg vücut ağırlığı/saate tekabül eden saatte 20 mmol potasyum/saattir.
Uygulama şekli:
Intravenöz infüzyon, sadece infüzyon çözeltisine bir ek olarak dilüe edildiğinde
uygulanmalıdır. İnfüzyon çözeltisindeki fosfat konsantrasyonu 24 mmol/l’yi geçmemelidir.
1/7ENJEKSİYONLUK POTASYUM FOSFAT taşıyıcı çözeltiye infüzyondan hemen önce
tamamen steril şartlarda ilave edilmelidir. Daha sonra infüzyon şişesi hafifçe çalkalanmalıdır.
Taşıyıcı çözeltiler kalsiyum ve magnezyum içermemelidir. Uygun çözeltiler örn. %5’lik
dekstroz veya izotonik sodyum klorür çözeltileridir. Eğer sodyum verilişi sınırlandırılmak
zorunda ise yalnızca sodyum içermeyen çözeltiler taşıyıcı çözelti olarak kullanılmalıdır.
Infüzyon devamlı olarak yapılmalıdır. İnfüzyon pompalarının kullanılması tavsiye edilir.
İnfüzyonun kesinlikle intravenöz olduğundan emin olunmalıdır, çünkü, paravenöz infüzyonlar
doku nekrozuna, subkütan dokuda sertleşmeye ve tebeşirimsi çökeltilere neden olabilir.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek yetmezliği olan hastalar bu çözeltiyi kullanmamalıdır (Lütfen bölüm 4.3.’e bakınız).
Pediyatrik popülasyon:
Doz, tam olarak hakim olan serum potasyum ve fosfat konsantrasyonlarına göre
ayarlanmalıdır.
Parenteral beslenme sırasında çocuklarda potasyum alımının 1-3 mmol/kg vücut
ağırlığı/günü geçmemesi önerilir.
Çocuklardaki parenteral fosfat ihtiyacı 0.2 mmol/kg vücut ağırlığı/gün ile yeterince
karşılanır.
Geriyatrik popülasyon:
Özel gereklilikleri yoktur.
4.3. Kontrendikasyonlar
ENJEKSİYONLUK POTASYUM FOSFAT aşağıdaki durumlarda kullanılmamalıdır:
• Hiperfosfatemi
• Hiperkalemi
• Hipokalsemi
• Böbrek fonksiyon bozuklukları
• Sıklıkla hiperkalemi ile ilişkili olan bozukluklarda, örneğin:
- Dehidrasyon,
- Sınırlı renal atılım
- ADDİSON hastalığı,
- Epizodik kalıtımsal adinami (GAMSTORP sendromu),
- Orak hücreli anemi
• Potasyum koruyucu diüretikler ile tedavi
ENJEKSİYONLUK POTASYUM FOSFAT asit-baz dengesizliklerinin tedavisine uygun
değildir.
4.4. Özel kullanım uyarıları ve önlemleri
ENJEKSİYONLUK POTASYUM FOSFAT kardiyak yetmezlik durumunda özel bir dikkatle
verilmelidir.
2/7Böbrek yetmezliği belirtileri görülürse infüzyon derhal durdurulmalıdır.
Potasyum dengesindeki bozukluklar, örn. hiper- veya hipokalemi, EKG’de tipik değişikliklere
neden olur. Bununla birlikte, EKG’deki değişiklikler ve serum potasyum konsantrasyonu
arasında doğrusal bir ilişki yoktur.
Günlük fosfat desteğinin 50 mmol’ü geçtiği durumlarda, yüksek miktarlardaki fosfat verilişi
hipokalsemi ve metastatik kalsifikasyonlara neden olabildiği için iyonize kalsiyum ve fosfat
düzenli olarak kontrol edilmelidir.
Serum elektrolitleri kontrol edilmelidir.
Fosfat desteğinin uzun periyotlarda uygulanması (birkaç hafta) halinde, plazma fosfat
konsantrasyonu ve idrardan 24 saatte atılan fosfat miktarı haftalık olarak kontrol edilmelidir.
Yüksek dozlarda fosfat verildiği takdirde, eş zamanlı olarak kalsiyum verilmesi gerekebilir.
Kalsiyum ayrı bir yoldan verilmelidir.
Her 0.6 mol fosfat çözeltisi 1 mol potasyum içerdiğinden elektrolit dengesi hesaplanırken
potasyum konsantrasyonu da dikkate alınmalıdır.
Parenteral beslenmenin bir parçası olarak fosfat desteği uygulanırken, parenteral nutrisyonda
kullanılan çeşitli çözetilerin (lipid emülsiyonları dahil) fosfat içerdiği unutulmamalıdır.
4.5. Diğer tıbbi ürünler ile etkileşimler ve diğer etkileşim şekilleri
İntrasellüler potasyum konsantrasyonundaki artış kardiyak glikozitlerin etkisini zayıflatır,
intraselüler potasyum konsantrasyonundaki azalma kardiyak glikozitlerin aritmojenik etkisini
arttırır.
Potasyum koruyucu diüretikler, aldosteron antagonistleri, ADE inhibitörleri, non-steroid
antienflamatuar ilaçlar, periferal analjezikler renal potasyum atılımını azaltır. Bu ilaçlarla eş
zamanlı potasyum infüzyonu şiddetli hiperkalemiye neden olabilir.
Kalp ritmini etkileyebilen belirgin hiperkalemi, potasyum ve süksametonyumun eş zamanlı
verilmesinin bir sonucu olabilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
Veri yoktur.
Gebelik
Gebelik sırasında kullanımın güvenliği açısından veriler yetersizdir.ENJEKSİYONLUK
POTASYUM FOSFAT’ın gebelik sırasında kullanımı ile ilgili hiçbir preklinik veya klinik
çalışma yürütülmemiştir.
ENJEKSİYONLUK POTASYUM FOSFAT yarar risk değerlendirmesi dikkatle yapıldıktan
sonra gebe kadınlara uygulanmalıdır.
Laktasyon
3/7Laktasyon sırasında kullanımın güvenliği açısından veriler yetersizdir.ENJEKSİYONLUK
POTASYUM FOSFAT’ın laktasyon sırasında kullanımı ile ilgili hiçbir preklinik veya klinik
çalışma yürütülmemiştir.
ENJEKSİYONLUK POTASYUM FOSFAT yarar risk değerlendirmesi dikkatle yapıldıktan
sonra emziren kadınlara uygulanmalıdır.
Üreme yeteneği (Fertilite)
Veri yoktur.
4.7. Araç ve makine kullanımı üzerindeki etkiler
Araç ve makine kullanmaya etkisi yoktur.
4.8. İstenmeyen etkiler
Yan etkiler aşağıdaki şekilde sınıflandırılır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (≤1/10.000), bilinmiyor (eldeki verilerden tahmin
edilemiyor).
ENJEKSİYONLUK POTASYUM FOSFAT’ın istenmeyen etkileri esas olarak aşırı doz ya da
yüksek infüzyon hızlarını takiben görülebilir. Doz önerileri, kontrendikasyonlar, uyarılar ve
önlemler gözlendiği sürece, istenmeyen etkiler sadece seyrek görülür.
Metabolizma ve beslenme hastalıkları
Seyrek : İlaç etkileşiminin neden olduğu ani hiperkalemi (Bölüm 4.5’e bakınız), ani görülen
asidoz, akut böbrek bozukluğu veya diğer patolojik koşullar. Hiperkalemi ile ilişkili
bozukluklar için bölüm 4.9’a bakınız.
Kardiyak hastalıklar
Seyrek : Çok hızlı infüzyon sırasında kardiyak aritmi
Gastrointestinal hastalıklar
Seyrek : Bulantı
Böbrek ve idrar yolu hastalıkları
Seyrek : Akut böbrek bozukluğu
4.9. Doz aşımı ve tedavisi
Doz aşımı hiperkalemi ve hiperfosfatemiye neden olabilir.
Hiperkalemi genel olarak kardiyovasküler bozukluklar ile karakterize olur; örn. bradikardi,
AV bloku, ventriküler fibrilasyon ve diastolik kardiyak durması. EKG’de, sivri yüksek
simetrik t-dalgaları ve eğer serum potasyum seviyeleri çok yüksekse QRS genişlemesi
görülebilir. Dolaşım bozuklukları hipotansiyon ve santralizasyondur.
Nöromüsküler semptomlar arasında yorgunluk, konfüzyon, kol ve bacaklarda ağırlık, kas
seyirmesi, parestezi ve asendan çıkan paralizi yer alır.
6.5 mmol/l veya daha yüksek plazma potasyum konsantrasyonları tehlikelidir, 8 mmol/l’nin
üzerindeki konsantrasyonlar genelde öldürücüdür.
4/7Hiperfosfatemi, kalsiyum fosfatın presipitasyonu (nefrokalsinoz), kalsiyum fosfatın diğer
dokularda (örn. deri, kornea, akciğerler) presipitasyonu sonucunda böbrek hasarına ve
hipokalsemiye neden olabilir.
Hiperkaleminin tedavisi:
İnfüzyon derhal durdurulur, intravenöz yoldan yavaşça %10 a/h kalsiyum glukonat, insülinle
birlikte glukoz infüzyonu, diürez artışı veya oral ya da rektal yoldan iyon değiştiriciler
uygulanır. Asidoz varsa düzeltilir.
Yüksek oranlardaki doz aşımlarında hemodiyaliz gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Elektrolit çözeltileri
ATC Kodu: B05XA06
Yetişkinlerdeki total inorganik fosfat miktarı yaklaşık 0.7 kg’dır. Bunun büyük bir kısmı
inorganik fosfat bileşikleri halindedir. İyonize inorganik fosfat plazmada NaH PO şeklinde
2 4
bulunmaktadır. İyonize fosfat intraselüler boşlukta, kanda ve idrarda tampon olarak davranır.
Potasyum intraselüler boşluğun en önemli katyonudur, organizmadaki total potasyumun
yaklaşık %98’i burada bulunur. İntrasellüler potasyum konsantrasyonu yaklaşık 140 –150
mmol/l’dir. Plazmadaki normal potasyum konsantrasyonu 3.5 – 5 mmol/l’dir.
Plazma potasyum konsantrasyonu asit-baz dengesi ile yakından ilgilidir. Alkaloz genellikle
hipokalemiyle, asidoz ise hiperkalemiyle birliktedir. Asidozda normal plazma potasyum
konsantrasyonları potasyum eksikliğine işarettir.
Glikojen ve protein sentezi esnasında potasyum hücreler tarafından alınır ve bu maddelerin
degredasyonu esnasında potasyum serbest bırakılır (yaklaşık 0.4-1 mmol potasyum/g glikojen
ve yaklaşık 2-3 mmol potasyum her g başına kaybedilen azot).
Hipokalemi beraberinde kas güçsüzlüğü, gastro-intestinal yumuşak kaslarda atoni (paralitik
ileusa kadar konstipasyon), böbreklerin idrar yapabilme kapasitesinde kayıp, EKG
değişiklikleri ve kardiyak aritmiler görülür.
Hipokalemi varlığında digitalis toksisitesi artar.
Eğer parenteral beslenme sırasında fosfat yetersiz uygulanırsa, fosfat bozukluğu sendromu
görülebilir. Özellikle büyük miktarda karbohidrat uygulandığında, fosfatın büyük miktarı
hücreler tarafından alınır bu da kan fosfat konsantrasyonunun azalmasına neden olur.
5.2. Farmakokinetik özellikler
Genel özellikler
Günlük potasyum ihtiyacı yaklaşık 1 – 1.5 mmol/kg vücut ağırlığıdır.
Emilim:
Çözelti intravenöz olarak kullanılacağı için biyoyararlanımı %100’dür.
Dağılım:
5/7Fosfat, fosforun insan vücudundaki uygun formudur. Toplam vücut fosforunun yaklaşık
yüzde 85’i kemiklerde depolanır. Kalanın yüzde 14’ü yumuşak dokularda görülür ve yüzde
1’i kanda bulunur.
Potasyum, hücre içi boşluğun en önemli katyonudur, organizmanın toplam potasyumunun
yaklaşık yüzde 98’si burada yer alır. Hücre içi potasyum konsantrasyonu yaklaşık 140-150
mmol/l’dir. Plazmadaki normal potasyum konsantrasyonu 3.5-5 mmol/l arasındadır.
Biyotransformasyon:
Fosfat ve Potasyum tam anlamıyla hiçbir metabolizmanın temelini oluşturmaz.
Eliminasyon:
Potasyum başlıca idrar yoluyla atılır (yaklaşık %90’ı) ve yaklaşık %10’u gastro-intestinal
yoldan atılır. Potasyum eksikliği durumunda bile günde 10-50 mmol potasyum böbrekler
yoluyla atılır. Böbrekle atılımda artış, gastro-intestinal kayıplarda artış, (örneğin kusma veya
diyare veya fistüller), intraselüler geri alımda artış (örneğin asidoz tedavisi veya glukoz ve
insülinle tedavi) veya yetersiz potasyum alımı, potasyum eksikliğine neden olabilir.
Fosfat öncelikle böbrekler üzerinden atılır. Parathormon, kalsiyum verilmesi, östrojen,
tiroksin ve asidoz fosfatın renal atılımını arttırır, kolekalsiferol, büyüme hormonu, insülin ve
kortizol, fosfatın böbrekle atılımını azaltır. Fosfat ve kalsiyum dengesi birbiriyle yakından
ilişkilidir.
Plazmadaki fosfat konsantrasyonu primer olarak böbrekler tarafından düzenlenir. Fizyolojik
durumlarda, plazma konsantrasyonu ve böbrekle atılım günlük dalgalanmalarla seyreder.
Plazma konsantrasyonu yaşa bağlıdır ve yetişkinlerde 0.7-1.55 mmol/l’dir.
Günlük potasyum ihtiyacı yaklaşık 1-1.5 mmol/kg vücut ağırlığıdır.
Doğrusallık/ doğrusal olmayan durum:
Çözelti infüzyon için çözelti olduğundan farmakokinetiği doğrusaldır.
5.3. Klinik öncesi güvenlilik verileri
Bu KÜB’ün diğer bölümlerinde bulunanlara ilave edilecek veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
ENJEKSİYONLUK POTASYUM FOSFAT kalsiyum ve magnezyum içeren çözeltilerle
geçimsizdir.
6.3. Raf ömrü
• Açılmamış:
36 aydır.
• Ambalajın ilk açılışından sonra:
Uygulanabilir değil. Ampul içeriği açıldıktan hemen sonra kullanılmalıdır. Kullanılmayan
kısım atılmalıdır.
• Seyreltildikten sonra:
6/7Mikrobiyolojik açıdan bakıldığında, ürün açılır açılmaz hemen kullanılmalıdır. Eğer
hemen kullanılmıyorsa, kullanım süresi ve kullanmadan önceki koşullar kullanıcının
sorumluluğundadır ve seyreltme, kontrol edilmiş ve valide edilmiş aseptik koşullarda
yapılmadıkça normalde 2-8 °C’de 24 saatten fazla olmamalıdır.
6.4. Saklamaya yönelik özel uyarılar
25°C’ın altındaki oda sıcaklığında saklanmalıdır.
6.5. Ambalajın niteliği ve içeriği
Düşük yoğunluklu polietilen ampul, içeriği: 20 ml
20 x 20 ml’lik veya 5 x 20 ml’lik ambalajda
Tüm ambalaj şekilleri pazara sunulmayabilir.
6.6. Beşeri tıbbi üründen arta kalan maddelerin imhası ve diğer özel önlemler
İmhası için özel gereklilikleri yoktur.
Ürün tek kullanımlık ambalajlarda sunulmaktadır.
Ampuller açıldıktan sonra kullanılmayan kısım ve ambalajı atılmalıdır.
Zarar görmüş veya berrak olmayan çözeltiler kullanılmamalıdır.
Seyreltme ve uygun taşıyıcı çözelti için bölüm 4.2’ye bakınız.
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmeliklerine” uygun olarak imha edilmelidir.
7. RUHSAT SAHİBİ
B. Braun Medikal Dış Ticaret A.Ş.
Tekstilkent, Koza Plaza, B-Blok, Kat: 13
No: 46 – 47 Esenler, 34235 İstanbul
Tel : 0 212 438 15 58
Faks : 0 212 438 15 59
8. RUHSAT NUMARASI(LARI)
114/97
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.11.2003
Ruhsat yenileme tarihi:
10. KÜB’ÜN YENİLENME TARİHİ
7/7