KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ULTAN 5 mg IV infüzyonluk çözelti hazırlamak için liyofilize toz
Steril
2. KALİTATİF VE KANTİTATİF BİLEŞİM
Etkin madde:
Her flakonda;
5 mg remifentanil’e eşdeğer 5,48 mg remifentanil hidroklorür (1 mg/ml)
Yardımcı maddeler:
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti için toz
Steril, beyaz beyazımsı liyofilize toz
4. KLİNİK ÖZELLİKLER
4.1. Terapötik Endikasyonlar
ULTAN, genel anestezinin indüksiyonu ve/veya devamı sırasında yakın gözetim altında,
analjezik ajan olarak kullanılır.
Mekanik ventilasyonlu 18 yaş ve üzeri yoğun bakım hastalarında analjezi ve sedasyonu
sağlamada endikedir.
4.2. Pozoloji ve uygulama şekli
Pozoloji/uygulama sıklığı ve süresi:
ULTAN sadece, solunum ve kalp fonksiyonlarını izlemek ve desteklemek için yeterli
donanıma sahip yerlerde ve anestezik ilaçların kullanımı, solunum ve kalbin canlandırılması
dahil potent opioidlerin beklenen yan etkilerini tanıyıp müdahale etme konusunda özel olarak
eğitilmiş kişiler tarafından uygulanmalıdır. Böyle bir eğitim hastanın solunum yollarının
açılması ve solunum yollarının açıklığının sürdürülmesini de içermelidir.
ULTAN’ın devamlı infüzyonu hızlı akan i.v. kanüle kalibre edilmiş infüzyon cihazı ile ya da
özel şekilde ayarlanmış i.v. hat yoluyla uygulanmalıdır. Bu infüzyon hattı potansiyel ölü
boşlukları en aza indirmek için venöz kanüle ya da yakınına bağlanmalıdır. (Bkz. Bölüm 6.6,
Hastanın anestezik ihtiyacına göre ULTAN dozunu ayarlamaya yardımcı, vücut ağırlığı ile
infüzyon hızları örneklerini içeren tabloların bulunduğu uygulama talimatları).
Kullanımdan sonra kalan ULTAN’ın uzaklaştırılması için hattın yeterli derecede
temizlenmesinde infüzyon hattının ayrılması veya tıkanmasının önlenmesine dikkat
edilmelidir (Bkz. Bölüm 4.4).
ULTAN sadece intravenöz olarak kullanılmalıdır, epidural veya intratekal enjeksiyon ile
kullanılmamalıdır.
ULTAN aynı zamanda yaş ve yağsız vücut kitlesi eş değişkenli Minto farmakokinetik
modeliyle birleşik onaylı bir infüzyon cihazıyla hedef kontrollü infüzyon (TCI) yoluyla da
verilebilir.
1ULTAN enjeksiyonluk çözelti haline getirildiğinde ve daha sonra aşağıdaki i.v. sıvılardan
birisi ile karıştırılarak 20-250 mikrogram/ml’ye (yetişkinler için önerilen seyreltme 50
mikrogram/ml, 1 yaş ve üstü çocuklar için ise 20-25 mikrogram/ml’dir) seyreltildiğinde oda
sıcaklığında (25ºC) 24 saat stabildir.
TCl için önerilen seyreltme 20 ila 50 mikrogram/ml’dir.
Seyreltmede kullanılabilecek çözeltiler
- Sterilize Enjeksiyonluk Su
- %5 Dekstroz
- %5 Dekstroz ve %0,9 Sodyum Klorür
- % 0,9 Sodyum Klorür
- %0,45 Sodyum Klorür
(ULTAN’ı hastanın anestezik ihtiyaçlarına göre ayarlamada yardımcı tablolar dahil uygulama
talimatlarına bakınız)
Genel anestezi
ULTAN uygulaması hastanın cevabına göre bireyselleştirilmelidir. ULTAN’ın genel
anestezide tek ajan olarak kullanımı önerilmemektedir.
Yetişkinler:
Aşağıdaki tablo başlangıç infüzyon hızlarını ve doz aralığını göstermektedir.
Tablo: Yetişkinler için doz bilgileri
Endikasyon Bolus enjeksiyon Sürekli infüzyon
(mikrogram/kg) (mikrogram/kg/dak)
Başlangıç hızı Aralık
Ventilasyonlu hastalarda 1 (en az 30 saniyelik 0,5-1 -
anestezi indüksiyonu bir sürede uygulayın)
Ventilasyonlu hastalarda
anestezinin sürdürülmesi
- Nitroz oksid 0,5-1 0,4 0,1-2
(%66)
- İzofluran 0,5-1 0,25 0,05-2
(Başlangıç dozu 0,5 MAC)
- Propofol 0,5-1 0,25 0,05-2
(Başlangıç dozu 100
mikrogram/kg/dak)
ULTAN indüksiyonda yavaş bolus enjeksiyon olarak verildiğinde 30 saniyeden az bir sürede
uygulanmalıdır. Yukarıda önerilen dozlarda remifentanil anesteziyi devam ettirmek için
gerekli olan hipnotik madde miktarını önemli oranda azaltır. Bu nedenle, hipotansiyon ve
bradikardi gibi hemodinamik etkilerin artmasını önlemek için, izofluran ve propofol yukarıda
tavsiye edildiği şekilde uygulanmalıdır (Bkz. Bir arada uygulanan ilaçlar). Remifentanil ile
birlikte kullanılan hipnotiklerin önerilen dozları için geçerli bir veri bulunmamaktadır.
Anestezi indüksiyonu
2ULTAN anestezi indüksiyonunda propofol, tiyopenton ya da izofluran gibi hipnotik bir
maddenin standart dozu ile uygulanmalıdır. Hipnotik bir ilacın ardından ULTAN uygulaması
kas rijiditesi olasılığını azaltır. ULTAN, en az 30 saniyelik bir süre içinde, 1
mikrogram/kg’lık başlangıç yavaş bolus enjeksiyonu yapılarak ya da başlangıç enjeksiyonu
yapılmadan, 0,5-1 mikrogram/kg/dakikalık infüzyon hızıyla uygulanabilir. ULTAN
infüzyonunun başlangıcından 8-10 dakikadan daha fazla bir süre sonra endotrakeal
entübasyon uygulanacaksa bolus enjeksiyon gerekli değildir.
Anestezinin idamesinde
Endotrakeal entübasyondan sonra ULTAN’ın enfüzyon hızı, anestezi tekniğine göre,
yukarıdaki tabloda açıklandığı şekilde azaltılmalıdır. ULTAN’ın etkisinin hızla başlaması ve
kısa süre devam etmesi nedeniyle, anestezi sırasında uygulama hızı, istenilen mü-opioid
cevaba ulaşmak için her 2-5 dakikada bir %25-50’lik aralıklarla aşağı ya da %25-100’lük
aralıklarla yukarı ayarlanabilir. Hafif anesteziye cevap olarak her 2-5 dakikada ilave bolus
enjeksiyonlar uygulanabilir.
Güvenli hava yolu olan spontan ventilasyonlu hastalarda anestezi (örneğin, laringeal maske
(LMA) uygulaması)
Spontan ventilasyonlu anestezide solunum depresyonu oluşumu muhtemeldir. Hastanın
ihtiyacına göre dozun ayarlanmasında özel dikkat gösterilmelidir ve solunumun desteklenmesi
gerekli olabilir. Anestezinin indüksiyonu ve devam ettirilmesi için tavsiye edilen başlangıç
infüzyon hızı etki elde edilene kadar artırılmak üzere 0,04 mikrogram/kg/dak.’dır. 0,025-0,1
mikrogram/kg/dak.’lık infüzyon hızlarında çalışılmıştır. Spontan ventilasyonlu anestezide
bolus enjeksiyon önerilmez.
ULTAN hastanın uygulama sırasında hiçbir hava yolu desteği alamadığı ya da bilincinin açık
olduğu durumlarda analjezik olarak kullanılmamalıdır.
İlacın kesilmesiyle ilgili yol gösterici bilgiler
ULTAN’ın etkisinin hızla ortadan kalkması nedeniyle ilacın kesilmesinden sonraki 5-10
dakika içinde hiçbir opioid etki kalmayacaktır. Postoperatif ağrı beklenilen cerrahi operasyona
alınacak hastalarda analjezikler, ULTAN’ın kesilmesinden önce uygulanmalıdır. Etki süresi
daha uzun olan analjeziğin maksimum etkiye ulaşması için yeterince süre geçmesi
sağlanmalıdır. Analjeziklerin seçimi cerrahi operasyona ve hastanın postoperatif bakım
seviyesine uygun olmalıdır.
IV kanalında ve kanüllerde kalan ULTAN’ın yanlışlıkla verilmesini önlemeye dikkat
edilmelidir (Bkz. Bölüm 4.4).
Ameliyatın bitmesinden önce daha uzun etkili bir analjezinin oluşturulmamış olması
durumunda, hemen ameliyat sonrası dönemde uzun etkili analjezi maksimum etkisine
ulaşıncaya kadar analjeziyi idame ettirmek için ULTAN'a devam edilmesi gerekebilir.
Mekanik ventilasyonlu yoğun bakım hastalarında analjezi ve sedasyon sağlanması ile ilgili
bilgi aşağıdaki “Yoğun Bakımda Kullanım” başlıklı bölümde verilmiştir.
Spontan olarak nefes alan hastalarda ULTAN’ın infüzyon hızı başlangıçta 0,1
mikrogram/kg/dk'lık bir hıza düşürülmelidir. Hastanın analjezi seviyesi ve solunum durumunu
dengelemek amacıyla infüzyon oranı sonrasındaki her beş dakikada bir 0,025
mikrogram/kg/dk.'dan fazla olmamak kaydıyla artırılabilir veya azaltılabilir. ULTAN yalnızca
solunum ve kardiyovasküler fonksiyonların izlenebildiği ve desteklenebildiği tam donanımlı
3bir ortamda, güçlü opioidlerin solunum etkilerini tanıma ve yönetme konusunda özel eğitim
almış kişilerin yakın gözetimi altında kullanılmalıdır.
ULTAN’ın bolus enjeksiyonlarının spontan nefes alabilen hastalarda post-operatif dönemdeki
ağrı tedavisi için kullanılması önerilmemektedir.
Bir arada uygulanan ilaçlar
Remifentanil, anestezi için gereken inhalasyon anestezikleri, hipnotik ve benzodiazepinlerin
miktarlarını veya dozlarını azaltır (Bkz. Bölüm 4.4 ve Bölüm 4.5). Anestezide kullanılan
izofluran, tiyopenton, propofol ve temazepam gibi ajanların dozları remifentanil ile
kullanıldıklarında %75 oranına kadar azaltılmaktadır.
Hedef Kontrollü İnfüzyon (TCI) ile Uygulama
Ventilasyon desteğindeki hastalarda anestezi indüksiyonu ve idamesi: ULTAN TCI,
ventilasyon desteğindeki erişkin hastalarda anestezi indüksiyonu ve idamesi sırasında
intravenöz ya da inhalasyon yoluyla uygulanan hipnotik bir ajan ile birlikte kullanılmalıdır
(Bkz. tablo: genel anestezi, yetişkinler için doz bilgileri). Bu ajanlarla birlikte, anestezi ve
cerrahi indüksiyonu için uygun analjezi genellikle, remifentanil için hedef kan
konsantrasyonunu 3 ila 8 ng/ml aralığında tutmakla sağlanabilir. ULTAN, hastanın bireysel
yanıtına göre titre edilmelidir. Özellikle cerrahi prosedürlerin stimülasyonu için 15 ng/ml’ye
kadar hedef kan konsantrasyonları gerekebilir.
Yukarıda tavsiye edilen dozlarda remifentanil, anestezinin idamesi için gerekli olan hipnotik
ajan miktarını anlamlı derecede azaltmaktadır. Dolayısıyla, hipotansiyon ve bradikardi gibi
hemodinamik etkilerin artmasını önlemek için, izofluran ve propofol yukarıda tavsiye edildiği
şekilde uygulanmalıdır (Bkz. tablo: genel anestezi, yetişkinler için doz bilgileri ve bkz. bir
arada kullanılan ilaçlar).
Manuel kontrollü infüzyon ile sağlanan remifentanil kan konsantrasyonları hakkında bilgi için
bkz. Bölüm 6.6, Tablo 6.
Veriler yetersiz olduğundan, ULTAN’ın spontan ventilasyon anestezisi için TCI yoluyla
uygulanması tavsiye edilmemektedir.
Sonlandırma/erken postoperatif dönemde devam ettirme kılavuzları
Ameliyatın sonunda TCI infüzyonu bittiğinde veya hedef konsantrasyon azaltıldığında,
kendiliğinden solunuma 1 ila 2 nanogram/ml bölgesinde hesaplanmış remifentanil
konsantrasyonlarında dönülmesi olasıdır. Manuel kontrol edilen infüzyonda olduğu gibi,
ameliyat bitmeden uzun etkili analjeziklerle ameliyat sonrası analjezinin oluşturulması
gerekir.
Veriler yetersiz olduğundan ameliyat sonrası analjezi yönetiminde TCI ile ULTAN verilmesi
önerilmemektedir.
Pediyatrik popülasyon:
1-12 yaş arası çocuklar için;
Genel anestezi:
Anestezi indüksiyonu
4Doz önerisinde bulunmak için yeterli veri mevcut değildir.
1-12 yaş arası çocuklar için anestezi başlatma amacıyla ULTAN verilmesi konusunda veri
bulunmamaktadır, bu nedenle önerilmemektedir.
ULTAN TCI pediyatri hastalarında çalışılmamıştır, bu nedenle ULTAN'ın TCI ile bu
hastalarda uygulanması önerilmez.
Anestezinin idamesi
Tablo: Çocuk hastalarda (1-12 yaş) anestezinin sürdürülmesi için doz bilgileri:
*Birlikte kullanılan anestezik ajan ULTAN bolus ULTAN devamlı
enjeksiyon İnfüzyon mikrogram/kg/dak
mikrogram/kg Başlangıç hızı Sürdürme
hızı
Halotan (başlangıç dozu 0,3 MAC) 1 0,25 0,05-1,3
Sevofluran (başlangıç dozu 0,3 MAC) 1 0,25 0,05-0,9
İzofluran (başlangıç dozu 0,5 MAC) 1 0,25 0,06-0,9
* nitröz oksit/oksijen ile birlikte uygulama (2:1)
Bolus infüzyon şeklinde verildiğinde ULTAN en az 30 saniyede uygulanmalıdır. Eğer
simültane bolus doz verilmemişse, ULTAN infüzyonundan en az 5 dakika sonraya kadar
cerrahi işlem başlatılmamalıdır. ULTAN ile birlikte tek başına nitröz oksit (%70) uygulaması
için tipik idame infüzyon hızları 0,4 ila 3 mikrogram/kg/dakika arasında olmalıdır ve spesifik
olarak çalışılmamış olsa da, erişkinlerde elde edilen veriler 0,4 mikrogram/kg/dakika’nın
uygun bir başlangıç hızı olduğunu düşündürmektedir. Cerrahi prosedürün uygunluğuna göre
çocuk hastalar monitör edilmeli ve analjezinin derinliği için de doz titrasyonu yapılmalıdır.
Bir arada kullanılan ilaçlar
Yukarıdaki tabloda önerilen dozlara göre, remifentanil, anestezinin sürdürülmesi için gereken
hipnotik ajan doz miktarını önemli ölçüde azaltır. Bu nedenle izofluran, halotan ve sevofluran,
fazla derin anesteziden kaçınmak için yukarıda önerildiği gibi uygulanmalıdır. Remifentanilin
diğer hipnotiklerle birlikte kullanımında doz önerisi için geçerli bir veri bulunmamaktadır
(Bkz: Yetişkinler ve birlikte kullanılan ilaçlar).
Erken post-operatif dönemde hasta yönetimiyle ilgili talimatlar/ULTAN'ın kesilmesinden önce
alternatif analjezi oluşturulması
ULTAN'ın etkisinin sonlanması çok hızlı olduğundan ilaç kesildikten sonraki 5-10 dakika
içerisinde rezidüel etki kalmayacaktır. Ameliyat sonrası ağrı beklenen cerrahi işlemler
uygulanan hastalarda ULTAN'ın kesilmesinden önce analjezik uygulanması gerekir. Uzun
etki süreli analjeziğin terapötik etkisine ulaşmasına yetecek zaman verilmelidir. Ajanların
seçimi, doz ve uygulama zamanı önceden planlanmalı ve hastanın gireceği cerrahi işleme ve
ameliyattan sonra beklenen tedavi düzeyine uygun bir şekilde kişiye göre ayarlanmalıdır
(Bkz. Bölüm 4.4).
İlacın kesilmesiyle ilgili yol gösterici bilgiler
5İnfüzyon kesilmesini takiben, ULTAN’ın analjezik etkisi yetişkinlerde görülene benzer
şekilde hızlı bir biçimde tamamen ortadan kaybolur. Post-operatif dönemde uygun bir
analjezik uygulanmalıdır.
Yeni doğanlar (1 yaşından küçük hastalar)
Remifentanilin yeni doğanlardaki (1 yaşından küçük) farmakokinetiği vücut ağırlığına göre
gerekli düzeltmeler yapıldıktan sonra yetişkinlerdekine benzerdir. Fakat bu yaş grubunda
yeterli klinik veri bulunmadığından önerilmemektedir.
Total İntravenöz anestezi (TIVA) için kullanım
Remifentanilin infantlarda TIVA için kullanımına dair sınırlı düzeyde klinik çalışma
deneyimi bulunmaktadır (Bkz. Bölüm 5.1). Ancak doz tavsiyesinde bulunabilmek için yeterli
klinik veri mevcut değildir
Kardiyak anestezi
Yetişkinler:
Tablo: Kardiyak anestezi için doz bilgileri:
Endikasyon ULTAN bolus ULTAN devamlı
enjeksiyon infüzyon mikrogram/kg/dak
mikrogram/kg Başlangıç hızı İnfüzyon hızı
Anestezinin indüksiyonu Önerilmez 1 -
Anestezinin devamı
0,5-1 1 0,003-4
• İzofluran (başlangıç doz 0,4
MAC)
0,5-1 1 0,01-4,3
• Propofol (başlangıç doz 50
mikrogram/kg/dak)
Önerilmez 1 0-1
• Ekstübasyon öncesi, post-
operatif analjezinin
sürdürülmesi
Anestezi indüksiyonu
Bilinç kaybı oluşturmak amacıyla hipnotik ajan uygulamasının ardından, ULTAN başlangıç
infüzyon hızı 1 mikrogram kg/dak olarak verilmelidir. Kalp cerrahisinde indüksiyon sırasında
ULTAN’ın bolus infüzyon şeklinde uygulanması önerilmemektedir. Endotrakeal entübasyon
infüzyonun başlamasından en az 5 dakika sonrasına kadar yapılmamalıdır.
Anestezinin sürdürülmesi
Endotrakeal intübasyondan sonra, ULTAN'ın infüzyon hızı, hastanın ihtiyacına göre her 2 ila
5 dakikada bir %25 ila %100'lük artışlarla veya %25 ila %50'lik düşüşlerle yukarı doğru titre
edilebilir. Gerekli olduğu takdirde, en az 30 saniyede uygulanan ilave bolus dozları, her 2-5
dakikada bir verilebilir. Ventriküler fonksiyon bozukluğu olan veya kalp kapak operasyonu
geçirenler gibi yüksek riskli kalp hastalarına, maksimum 0,5 mikrogram / kg bolus dozu
uygulanmalıdır. Bu önerilen dozlar, hipotermik kardiyopulmoner by-pass sırasında da
uygulanabilir (Bkz. Bölüm 5.2, Kalp cerrahisi).
Bir arada kullanılan ilaçlar
Yukarıdaki tabloda önerilen dozlara göre, remifentanil, anestezinin sürdürülmesi için gereken
hipnotik ajan doz miktarını önemli ölçüde azaltır. Bu nedenle izofluran ve propofol, fazla
derin anesteziden kaçınmak için yukarıda önerildiği gibi uygulanmalıdır. Remifentanilin diğer
6hipnotiklerle birlikte kullanımında doz önerisi için geçerli bir veri bulunmamaktadır. (Bkz.
Yetişkinler ve birlikte kullanılan ilaçlar).
Ameliyat sonrası hasta yönetimi talimatları
Ekstübasyon için ayırmadan önce analjezi sağlamak amacıyla ULTAN’a ameliyat sonrasında
devam edilmesi
Hastaların ameliyat sonrası bakım alanına transferi sırasında ULTAN’ın infüzyonunun
ameliyat sırasındaki son hızında korunması önerilir. Bu alana gelinmesinden sonra hastanın
analjezi ve sedasyon seviyesi yakından izlenmeli ve ULTAN'ın infüzyon hızı hastanın
gereksinimlerini karşılayacak şekilde ayarlanmalıdır.
ULTAN’ın kesilmesinden önce alternatif analjezinin oluşturulması
ULTAN’ın etkisinin sonlanması çok hızlı olduğundan infüzyon süresinden bağımsız olarak
ilaç kesildikten sonraki 5-10 dakika içerisinde rezidüel opioid etki kalmayacaktır. ULTAN'ı
kesmeden önce hastalara terapötik etkilerinin oluşmasına olanak sağlamak amacıyla yeterli
bir zaman içinde önceden alternatif analjezik ve sedatif ajanlar verilmesi gerekir. Bu yüzden
hastayı mekanik ventilasyondan ayırmadan önce ajanların seçimi, doz ve uygulama zamanının
planlanması önerilir.
İlacın kesilmesiyle ilgili yol gösterici bilgiler
ULTAN kesilmeden önce hastalara alternatif analjezik verilerek, analjeziğin maksimum
etkiye ulaşması için yeterince süre geçmesi sağlanmalıdır. Analjeziklerin seçimi cerrahi
operasyona ve hastanın post-operatif bakım seviyesine uygun olmalıdır (Bkz.Yetişkinler
İlacın kesilmesiyle ilgili yol gösterici bilgiler). ULTAN infüzyonu infüzyon kesilene kadar en
az 10 dakikalık aralarla % 25’lik azaltmalarla kesilmelidir. Ventilasyondan çıkarılma
sırasında ULTAN infüzyonu sadece düşük titrasyonda tutulmalıdır ve yükseltilmemelidir.
Alternatif analjeziklerle eksik tamamlanmalıdır. Taşikardi ve hipertansiyon gibi hemodinamik
değişiklikler uygun alternatif ajanlarla tedavi edilmelidir.
Hedef Kontrollü İnfüzyon (TCI) ile Uygulanması
Ventilasyon desteğindeki hastalarda anestezi indüksiyonu ve idamesi: ULTAN TCI,
ventilasyon desteğindeki erişkin hastalarda anestezi indüksiyonu ve idamesi sırasında
intravenöz ya da inhalasyon yoluyla uygulanan hipnotik bir ajan ile birlikte kullanılmalıdır
(Bkz. tablo: genel anestezi, yetişkinler için doz bilgileri). Bu ajanlarla birlikte, genel cerrahi
prosedürler için kullanılan hedef kan remifentanil konsantrasyonlarının daha yüksek ucunda
genellikle kalp cerrahisi için yeterli analjezi sağlanır. Bireysel hasta yanıtına remifentanil
titrasyonunu takiben, klinik çalışmalarda 20 nanogram / ml'ye kadar kan konsantrasyonları
kullanılmıştır. Yukarıda önerilen dozlarda, remifentanil, anestezinin idamesi için gereken
hipnotik ajan miktarını önemli ölçüde azaltır. Bu nedenle hipotansiyon ve bradikardi gibi
hemodinamik etkilerin artmasını önlemek için isofluran ve propofol yukarıda tavsiye edildiği
gibi uygulanmalıdır (Bkz. Tablo: Kardiyak anestezi için doz bilgileri ve Bir arada kullanılan
ilaçlar).
Manuel kontrollü infüzyon ile sağlanan remifentanil kan konsantrasyonları hakkında bilgi için
bkz. Bölüm 6.6, Tablo 6.
Sonlandırma/erken postoperatif dönemde devam ettirme kılavuzları
7Ameliyatın sonunda TCI infüzyonu bittiğinde veya hedef konsantrasyon azaltıldığında,
kendiliğinden solunuma 1 ila 2 nanogram/ml bölgesinde hesaplanmış remifentanil
konsantrasyonlarında dönülmesi olasıdır. Manuel kontrol edilen infüzyonda olduğu gibi,
ameliyat bitmeden uzun etkili analjeziklerle ameliyat sonrası analjezinin oluşturulması gerekir
(Bkz. Bir arada kullanılan ilaçlar).
Veriler yetersiz olduğundan ameliyat sonrası analjezi yönetiminde TCI ile ULTAN verilmesi
önerilmemektedir.
Alternatif analjeziye geçiş için tedavi programının parçası olarak başka opioid ajanlar
uygulandığında hastanın dikkatli bir şekilde izlenmesi gerekir. Yeterli analjezi
sağlamanın faydası mutlaka olası solunum depresyonu riskine göre değerlendirilmelidir.
Yoğun bakımda kullanım
ULTAN mekanik ventilasyon desteğindeki yoğun bakım hastalarında analjezi sağlanmasında
kullanılabilir. Sedatif ajanlar gerektiğinde eklenmelidir.
ULTAN üç güne varan iyi kontrollü klinik çalışmalarda mekanik ventilasyon desteğindeki
yoğun bakım hastalarında çalışılmıştır. Hastalarla üç günden fazla çalışma yapılmadığından,
daha uzun süreli kullanımının güvenliliği ve etkinliğine dair herhangi bir bulgu
oluşturulmamıştır. Bu nedenle, 3 günü aşan bir kullanım süresinde ULTAN kullanılması
önerilmez.
ULTAN TCI yoğun bakım hastalarında çalışılmamıştır, bu nedenle ULTAN’ın bu hastalarda
TCI ile uygulanması önerilmez.
Erişkinlerde ULTAN’ın 0,1 mikrogram/kg/dk (6 mikrogram/kg/saat) ila 0,15
mikrogram/kg/dk (9 mikrogram/kg/saat) arasında bir infüzyon hızında başlatılması
önerilmektedir. İnfüzyon hızı istenilen sedasyon ve analjezi seviyesine ulaşmak için 0,025
mikrogram/kg/dk'lık (1,5 mikrogram/kg/saat) artışlarla titre edilmelidir. Doz ayarları arasında
en az 5 dakikalık bir ara bırakılmalıdır. Sedasyon ve analjezi seviyesi dikkatli bir şekilde
izlenmeli, düzenli olarak yeniden değerlendirilmeli ve ULTAN’ın infüzyon hızı buna göre
ayarlanmalıdır. 0,2 mikrogram/kg/dk'lık (12 mikrogram/kg/saat) infüzyon hızına ulaşıldığında
ve istenen yatıştırma seviyesine ulaşılmadığında, uygun bir sedatif ajan ile dozlamaya
başlanması önerilmektedir. Sedatif ajanın dozu istenen yatıştırma seviyesini elde edecek
şekilde titre edilmelidir. Ek analjezi gerektiği takdirde ULTAN'ın infüzyon oranında 0,025
mikrogram/kg/dk'lık (1,5 mikrogram/kg/saat) artışlar yapılabilir.
Aşağıdaki tabloda her bir hastada analjezi ve sedasyon sağlanması için gereken başlangıç
infüzyon hızları ve tipik doz aralığı özetlenmektedir:
YOĞUN BAKIM ORTAMINDA ULTAN KULLANIMINA YÖNELİK DOZLAMA
TALİMATLARI
SÜREKLİ İNFÜZYON mikrogram/kg/dak (mikrogram/kg/saat)
Başlama Oranı Aralık
0,1 (6) - 0,15 (9) 0,006 (0,36) - 0,74 (44,4)
Yoğun bakım ortamında bolus ULTAN dozlarının kullanımı önerilmez.
ULTAN kullanımı herhangi bir eşzamanlı sedatif ajanın dozaj gereksinimi azaltacaktır.
Gerektiğinde, sedatif ajanlarda tipik başlama dozları aşağıda verilmiştir:
8GEREKTİĞİNDE SEDATİF AJANLAR İÇİN ÖNERİLEN BAŞLANGIÇ DOZU
Sedatif Ajan Bolus (mg/kg) İnfüzyon (mg/kg/saat)
Propofol ≤ 0,5 0,5
Midazol ≤ 0,03 0,03
İlgili ajanların ayrı titrasyonunu sağlamak için sedatif ajanlar aynı infüzyon torbası içerisinde
tek bir karışım olarak uygulanmamalıdır.
Stimülasyon prosedürü uygulanan ventilasyon desteğindeki hastalarda ek analjezi
Stimülasyon ve/veya endotrakeal aspirasyon, yara pansumanı ve fizyoterapi gibi ağrılı
prosedürler uygulanan ventilasyon desteğindeki hastalarda ek analjezi sağlamak için mevcut
ULTAN infüzyon hızında artış yapılması gerekebilir. Stimulasyon prosedürüne başlamadan
en az 5 dakika önce en az 0,1 mikrogram/kg/dk'lık (6 mikrogram/kg/saat) bir ULTAN
infüzyon hızının oluşturulmuş olması önerilir. Ek analjezi gerekebileceği düşüncesiyle veya
bu tür bir gereğe yanıt olarak %25-50'lik artırımlarla her 2-5 dakikada bir doz ayarı
yapılabilir. Stimülasyon prosedürlerinde ek analjezi sağlamak için ortalama 0,25
mikrogram/kg/dk (15 mikrogram/kg/saat), maksimum 0,75 mikrogram/kg/dk'lık (45
mikrogram/kg/saat) bir infüzyon uygulanmıştır.
ULTAN’ı kesmeden önce alternatif analjezinin oluşturulması
ULTAN'ın etkisinin sonlanması çok hızlı olduğundan infüzyon süresinden bağımsız olarak
ilaç kesildikten sonraki 5-10 dakika içerisinde rezidüel opioid etki kalmayacaktır. ULTAN
uygulamasından sonra tolerans ve hiperaljezi olasılığının göz önünde bulundurulması gerekir.
Bu nedenle, ULTAN'ı kesmeden önce hastalara hiperaljezi ve ona bağlı hemodinamik
değişikliklerin önüne geçmek için alternatif analjezik ve sedatif ajanlar verilmesi gerekir. Bu
ajanlar terapötik etkilerinin oluşmasına olanak sağlamak amacıyla yeterli bir zaman içinde
önceden verilmek zorundadır. Analjezi seçenekleri arasında hemşire veya hasta tarafından
kontrol edilen uzun süre etkili oral, intravenöz veya bölgesel analjezikler yer alır. Bu teknikler
ULTAN infüzyonu azaltılırken mutlaka hastanın gereksinimine göre titre edilmelidir.
Ajanların seçimi, doz ve uygulama zamanının ULTAN kesilmeden önce planlanması önerilir.
μ-opioid agonistlerinin kullanımının uzaması durumunda zaman içerisinde tolerans gelişmesi
olasılığı vardır.
ULTAN'ın ekstubasyonu ve kesilmesiyle ilgili talimatlar
ULTAN-bazlı bir tedavi programından sorunsuz çıkış yapılmasını sağlayabilmek için
ULTAN'ın infüzyon hızının ekstubasyon öncesinde 1 saati bulan bir sürede aşamalı olarak 0,1
mikrogram/kg/dk'ya (6 mikrogram/kg/saat) titre edilmesi önerilir.
Ekstubasyon sonrasında infüzyon hızı infüzyon sonlandırılana kadar en az 10 dakikalık
aralıklarda %25'lik azaltımlarla azaltılmalıdır. Ventilatörden çıkarırken ULTAN infüzyonu
artırılmamalı, alternatif analjeziklerle gerektiği gibi desteklenerek sadece aşağıya doğru
titrasyon yapılmalıdır.
ULTAN sonlandırılmasının ardından sonradan yanlışlıkla uygulama yapılmasının önüne
geçmek için IV kanülün bağlantısının kesilmesi veya çıkarılması gerekir.
Alternatif analjeziye geçiş için tedavi programının parçası olarak başka opioid ajanlar
uygulandığında hastanın dikkatli bir şekilde izlenmesi gerekir. Yeterli analjezi
sağlamanın faydası mutlaka olası solunum depresyonu riskine göre değerlendirilmelidir.
9Uygulama şekli:
ULTAN sadece intravenöz kullanım içindir ve epidural veya intratekal enjeksiyonla
uygulanmamalıdır (Bkz. Bölüm 4.3).
Kullanılmadan önce sulandırılması gerekir. Tarif edildiği şekilde hazırlandığında ULTAN
çözeltisi berrak ve renksizdir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği bulunan hastalarda remifentanilin farmakokinetik profili değişmediğinden,
sağlıklı yetişkinlere kıyasla doz ayarlaması gerekmez fakat böbrek yetmezliği olan hastalarda
karboksilik asit metabolitinin klerensi azalır (Bkz. Bölüm 5.2).
Karaciğer yetmezliği:
Çalışmalar, karaciğer fonksiyon bozukluğu olan sınırlı hasta grubunda yapılmış olduğundan
özel bir dozaj önerisi yapılamamaktadır. Bununla birlikte, ileri derecede karaciğer yetmezliği
bulunan hastalar remifentanilin solunumu deprese edici etkisine karşı biraz daha duyarlı
olabilirler. Bu hastalar dikkatle izlenmeli ve ULTAN dozu hastanın bireysel ihtiyacına göre
belirlenip ayarlanmalıdır.
Pediyatrik popülasyon:
1-12 yaş arası çocuklar için;
Kalp cerrahisinde doz önerilmesi için yeterli veri bulunmamaktadır.
Yoğun bakım:
18 yaşının altındaki yoğun bakım hastalarında veri bulunmadığından remifentanilin bu hasta
popülasyonunda kullanımı önerilmez.
Geriyatrik popülasyon:
Genel anestezi: 65 yaşın üzerindeki hastalarda remifentanilin başlangıç dozu yetişkinler için
önerilen dozun yarısı kadar olmalı ve bu hasta popülasyonunda remifentanilin farmakolojik
etkisine karşı duyarlılık arttığı için, doz hastanın bireysel ihtiyacına göre ayarlanmalıdır.
Yaşlı hastaların ULTAN'a duyarlılıklarındaki artış nedeniyle bu popülasyonda ULTAN'ı TCI
ile uygularken ilk hedef konsantrasyon 1,5 - 4 nanogram/ml arasında olmalı, ardından yanıta
göre titrasyon yapılmalıdır.
Yoğun bakım: Başlangıç dozunun azaltılmasına gerek yoktur.
Diğer:
Obez hastalar:
Obez hastalarda ULTAN dozu azaltılmalıdır. Bu popülasyonda remifentanilin dağılım hacmi
ve klerensi gerçek vücut ağırlığına göre ideal vücut ağırlığı ile daha iyi korelasyon
gösterdiğinden, doz ideal vücut ağırlığına dayandırılmalıdır.
Minto modelinde kullanılan yağsız vücut kitlesinin hesaplanmasıyla yağsız vücut kitlesinin
vücut kitle indeksi 35 kg/m2'nin üzerinde olan kadın hastalarda ve 40 kg/m2'nin üzerinde olan
erkek hastalarda dikkate alınmaması olasıdır. Bu hastalarda yetersiz dozlamadan kaçınmak
için remifentanil TCI'nin kişisel yanıtlara göre dikkatli bir şekilde titre edilmesi gerekir.
10Nöroşirürji:
Nörolojik cerrahiye alınacak hastalar üzerinde yapılmış olan sınırlı sayıdaki klinik araştırma
özel bir doz önerisinin gerekli olmadığını göstermiştir.
ASA III/IV hastaları:
Genel anestezi; potent opioidlerin hemodinamik etkileri bu hastalarda daha fazla
bildirildiğinden bu kişilerde ULTAN uygulamasında dikkat edilmelidir. Bu nedenle, dozda
başlangıçta azaltma, daha sonra etkiye göre ayarlama önerilir. Pediyatrik hastalarda doz
ayarlama için gereken bilgi yetersizdir.
TCI için, ASA III ya da IV hastalarda 1,5 ila 4 ng/ml başlangıç alt hedefi kullanılmalı ve daha
sonra yanıta göre titre edilmelidir.
Kardiyak anestezi; başlangıç doz kısıtlaması gerekmemektedir (Bkz. kardiyak anestezi).
Böbrek yetersizliği bulunan yoğun bakım hastaları
Renal replasman terapi uygulananlar dahil böbrek yetmezliği bulunan hastalarda yukarıda
önerilen dozlara ayar yapılması gerekmez; ancak, böbrek yetmezliği bulunan hastalarda
karbosiklik asit metabolitinin klirensi azalır (Bkz. Bölüm 5.2).
4.3. Kontrendikasyonlar
• Formülasyonunda glisin bulunduğu için ULTAN’ın epidural ve intratekal kullanımı
kontrendikedir.
• ULTAN preparatın bileşiminde bulunan maddelerden herhangi birine ve diğer fentanil
analoglarına aşırı duyarlı olduğu bilinen kişilerde kontrendikedir.
• Anestezinin başlatılmasında tek ajan olarak kullanılması kontrendikedir.
4.4. Özel kullanım uyarıları ve önlemleri
ULTAN, sadece solunum ve kalp fonksiyonlarının izlenmesi ve desteklenmesi için yeterli
donanım bulunduğunda ve anestezik ilaçların kullanımı, solunum ve kalbin canlandırılması
dahil potent opioidlerin beklenen advers etkilerini tanıyıp müdahale etme konusunda özel
olarak eğitilmiş kişiler tarafından uygulanmalıdır. Böyle bir eğitim, hastanın solunum
yollarının açılması, solunum yollarının açıklığının ve yardımlı ventilasyonun sürdürülmesini
de içine almalıdır. Bütün opioidlerde olduğu gibi, ULTAN’ın genel anestezide tek ajan olarak
kullanımı önerilmez. Mekanik ventilasyonlu yoğun bakım hastalarında 3 günden fazla
kullanımı önerilmez.
Farklı sınıflardaki opioidlere karşı hipersensitivitesi olduğu bilinen hastalarda remifentanil
uygulamasını takiben hipersensitivite reaksiyonu gelişebilir. Bu hastalarda remifentanil
kullanmadan önce dikkatli olunmalıdır.
Kas sertliğinin önlenmesi ve tedavisi
ULTAN’ın tavsiye edilen dozlarda kullanımıyla kas sertliği (rijidite) meydana gelebilir. Diğer
opioidlerde olduğu gibi, kas sertliği oluşma sıklığı doz ve uygulama hızına bağlıdır. Bu
nedenle, yavaş bolus infüzyon, en az 30 saniyelik bir sürede uygulanmalıdır. Remifentanil
tarafından meydana gelen kas sertliği hastanın klinik durumu göz önüne alınarak uygun
destekleyici önlemlerle tedavi edilmelidir. Anestezi indüksiyonu sırasında meydana gelen
aşırı kas sertliği nöromüsküler bloke edici bir ajanın ve/veya ek olarak hipnotik ajanların
uygulanmasıyla tedavi edilmelidir. Analjezik olarak remifentanil uygulaması sırasında
görülen kas sertliği remifentanil uygulamasının durdurulması ya da uygulama hızının
11azaltılması ile tedavi edilebilir. Remifentanil infüzyonunun kesilmesini takiben kas
sertliğindeki çözülme bir kaç dakika içinde gerçekleşir. Alternatif olarak bir opioid
antagonisti kullanılabilir, fakat bu, remifentanilin analjezik etkisini azaltabilir ya da ortadan
kaldırabilir.
Solunum depresyonunun tedavisi
Bütün potent opioidlerde olduğu gibi, ani analjezi belirgin bir solunum depresyonuna eşlik
eder. Bu nedenle, remifentanil yalnız solunum depresyonunu izleme ve bunun üstesinden
gelme imkanların bulunduğu yerlerde kullanılmalıdır. Solunum depresyonuna dikkat
edilmelidir. Solunum depresyonu, infüzyon hızının %50 azaltılması ya da infüzyonun geçici
olarak durdurulmasını içine almak üzere uygun şekilde kontrol altına alınmalıdır. Diğer
fentanil analoglarından farklı olarak, remifentanilin uzun süre uygulamayı takiben bile
yinelenen solunum yolu depresyonuna neden olduğu gösterilmemiştir. Bununla birlikte,
operasyon sonrası anesteziden çıkışa pek çok faktör etkili olabileceğinden, hastanın kendine
gelip taburcu edilmesinden önce bilincinin yerinde olduğundan ve yeterli spontan
ventilasyona ulaşıldığından emin olmak önem taşır.
Kardiyovasküler etkiler
Hipotansiyon ve bradikardi (Bkz. Bölüm 4.8) ULTAN infüzyon hızının ya da aynı zamanda
uygulanan anestezik dozunun azaltılmasıyla ya da uygun antikolinerjik, vazopresör ajanlar, i.v
sıvıların kullanımıyla kontrol altına alınabilir. Kuvvetten düşmüş, hipovolemik ve yaşlı
hastalar remifentanilin kardiyovasküler etkilerine karşı daha duyarlı olabilirler.
Etkinin çabuk ortadan kalkması
ULTAN’ın etkisinin hızla ortadan kalkması nedeniyle uygulamanın kesilmesinden sonraki 5-
10 dakika içinde hiçbir opioid aktivite kalmayacaktır. Post-operatif ağrı beklenen cerrahi
operasyona alınan hastalarda ULTAN’ın kesilmesinden önce veya kesilmesinden hemen
sonra analjezikler uygulanabilir. Daha uzun süre etkili analjeziğin maksimum etkisine
ulaşmak için yeterli süre bulunması sağlanmalıdır. Analjezik seçimi hastanın geçirdiği cerrahi
operasyona ve ameliyat sonrası bakım seviyesine uygun olmalıdır.
Hızlı etki sonlanması / Alternatif analjeziye geçiş
ULTAN'ın etkisinin sonlanması çok hızlı olduğundan ilaç kesildikten sonraki 5-10 dakika
içerisinde rezidüel opioid etkisi kalmayacaktır. Ameliyat sonrası ağrı beklenen cerrahi
işlemler uygulanan hastalarda ULTAN'ın kesilmesinden önce analjezik uygulanması gerekir.
Yoğun bakım ünitesinde kullanıldığında tolerans, hiperaljezi ve buna bağlı hemodinamik
değişiklik olasılığının göz önünde bulundurulması gerekir. ULTAN sonlandırılmadan önce
hastalara alternatif analjezik ve sedatif ajan verilmesi şarttır. Uzun süreli etkili analjeziğin
terapötik etkisine ulaşması için yeterli zaman verilmelidir. Ajan seçimi, doz ve uygulama
zamanı önceden planlanmalı ve hastanın gireceği cerrahi işleme ve ameliyattan sonra
beklenen tedavi düzeyine uygun bir şekilde kişiye göre ayarlanmalıdır. Alternatif analjeziye
geçişte tedavi programının bir parçası olarak başka opioid ajanlar uygulandığında, bu
ajanlarla ameliyat sonrası yeterli analjezi sağlamanın faydası, olası solunum depresyonu
riskine göre değerlendirilmelidir.
Benzodiazepinler veya benzeri sedatif ilaçlar ile birlikte kullanılması riski
ULTAN ve benzodiazepinlerin veya benzeri sedatif ilaçların birlikte kullanılması sedasyon,
solunum depresyonu, koma ve ölüme neden olabilir. Bu riskler nedeniyle, alternatif tedavi
seçeneklerinin mümkün olmadığı hastalar için, bu sedatif ilaçlar ile birlikte reçete edilmesinde
12ihtiyatlı olunmalıdır. Sedatif ilaçlarla birlikte ULTAN'ın reçete edilmesine karar verilirse, en
düşük etkili doz kullanılmalı ve tedavi süresi mümkün olduğunca kısa olmalıdır.
Solunum depresyonu ve sedasyon belirtileri ve semptomları açısından hastalar yakından
izlenmelidir. Bu bakımdan, hastaların ve bakıcılarının bu semptomların farkında olmaları
konusunda bilgilendirilmesi şiddetle tavsiye edilir (bkz. Bölüm 4.5).
Tedavi kesilmesi
Özellikle remifentanilin 3 günden fazla kullanımı sonrası, tedavinin aniden kesilmesini
takiben taşikardi, hipertansiyon ve ajitasyonu içeren belirtiler bildirilmiştir. Bu belirtilerin
bildirildiği hastalarda, infüzyonun tekrar başlatılması ve yavaş yavaş kesilmesi faydalı
olmuştur. Mekanik ventilasyonlu yoğun bakım hastalarında 3 günden fazla kullanımı
önerilmez.
Yanlış uygulama
İntravenöz hat i.v sıvı ya da diğer ilaçlarla boşalırsa i.v hat ve/veya kanülün ölü boşluğunda
solunum depresyonu, apne ve/veya kas sertliğine neden olabilecek miktarda ULTAN
bulunabilir. Bu durumu önlemek için, ULTAN hızlı akışlı i.v hatta uygulanmalı; ya da kalan
ilacın yeterli şekilde temizlendiği veya ULTAN uygulanmasını takiben uzaklaştırılan, sadece
ULTAN’a ayrılmış bir i.v hat kullanılmalıdır.
İlaç alışkanlığı
Diğer opioidlerde olduğu gibi, remifentanil bağımlılık meydana getirebilir.
4.5. Diğer tıbbi ürünler ile etkileşim ve diğer etkileşim şekilleri
Remifentanil, plazmakolinesteraz tarafından metabolize edilmez; bu nedenle, bu enzimle
metabolize olan ilaçlarla etkileşimi beklenmez.
Diğer opioidlerde olduğu gibi, remifentanil, inhalasyon ve i.v anesteziklerinin ve
benzodiazepinlerin anestezi için gereken miktarlarını ve dozlarını azaltır (Bkz. Bölüm 4.2).
Bir arada kullanılan SSS depresanı ilaçların dozu azaltılmazsa, hastalarda bu ilaçlarla ilgili
yan etki insidansında artış görülebilir.
Benzodiazepinler veya benzeri sedatif ilaçlar: Opioidlerin benzodiazepinlerle veya benzeri
sedatif ilaçlarla birlikte kullanılması, aditif SSS deprese edici etkisi nedeniyle, sedasyon,
solunum depresyonu, koma ve ölüm riskini artırır. Birlikte kullanımın dozu ve süresi sınırlı
olmalıdır (bkz. Bölüm 4.4).
Birlikte beta-blokörler ya da kalsiyum kanal blokör ajanlar gibi kardiyak depresan ilaçlar
kullanan hastalarda ULTAN’ın kardiyovasküler etkileri (hipotansiyon ve bradikardi) daha
şiddetli olarak gözlenebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
134.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve/veya doğum kontrolü (kontrasepsiyon)
üzerinde ULTAN’ın etkilerine dair veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-veya
/doğum /ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebelerde yeterli ve iyi kontrol edilmiş araştırmalar yapılmamıştır. Bu nedenle, ULTAN’ın
gebelikte kullanımı ancak olası faydaların fetüse olası risklerden daha fazla olduğuna karar
verilen durumlarda uygundur.
Doğum ağrıları ve doğum
Remifentanilin doğum ağrıları ve doğum sırasındaki güvenilirliği kanıtlanmamıştır.
Remifentanilin sezaryan ya da normal doğum sırasında kullanımı için yeterli veri
bulunmamaktadır. Remifentanil plasentayı geçer ve fentanil analogları bebekte solunum
depresyonuna neden olabilir.
Laktasyon dönemi
Remifentanilin anne sütüne geçip geçmediği bilinmemektedir. Bununla birlikte, fentanil
analogları anne sütüne geçtiğinden ve sıçan sütünde remifentanil ile ilgili maddeler
bulunduğundan süt veren anneler remifentanil kullanımından sonra emzirmeye 24 saat ara
vermelidir. İnsanlar üzerinde yapılan klinik çalışmalarda fötal kandaki remifentanil
konsantrasyonu, maternal kanın yaklaşık %50’si olarak görülmüştür. Remifentanil
konsantrasyonunun fötal arteriyövenöz oranı, yenidoğanlarda remifentanilin metabolize
edildiği varsayımı ile yaklaşık %30 olarak görülmüştür.
Üreme yeteneği/Fertilite
ULTAN’ın üreme yeteneği ve fertilite üzerindeki etkisi bilinmemektedir. Remifentanil, erkek
sıçanlarda en az 70 gün boyunca günlük enjeksiyonu takiben fertiliteyi azaltmıştır (Bkz.
Bölüm 5.3).
4.7. Araç ve makine kullanımı üzerindeki etkiler
ULTAN kullanıldıktan sonra hastanın erken taburcu edilmesi düşünülüyorsa, hastaya araba
kullanmaması ve makine çalıştırmaması önerilmelidir. Bu tip aktivitelerin ne kadar zaman
sonra yapılabileceğine hekim karar vermelidir. ULTAN kullandıktan sonra ilaç etkisi geçene
kadar hastanın tek başına evine dönmemesi ve alkollü içkilerden kaçınması tavsiye edilir.
4.8. İstenmeyen etkiler
Remifentanil ile ilgili olarak en yaygın görülen advers etkiler mü-opioid agonist
farmakolojisinin direkt uzantısıdır. Kontrollü anestezi çalışmalarının tüm fazlarından
yararlanılarak tespit edilmiş, remifentanilin tavsiye edilen dozlarda verilmesiyle görülen yan
etkiler ve insidansları şöyledir:
14Rapor edilen istenmeyen etkiler aşağıdaki sıklık derecesine göre listelenmiştir:
Çok yaygın (≥ 1/10); yaygın (≥ 1/100 - < 1/10); yaygın olmayan (≥ 1/1000 - <1/100); seyrek
(≥ 1/10.000 - < 1/1.000); çok seyrek (<1/10.000); bilinmiyor. (eldeki verilerden hareketle
tahmin edilemiyor.)
Bağışıklık sistemi hastalıkları
Seyrek: Bir ya da daha fazla anestezik ilaç ile birlikte remifentanil kullanılan
hastalarda anafilaksi dahil olmak üzere alerjik reaksiyonlar.
Psikiyatrik hastalıklar
Bilinmiyor: İlaç bağımlılığı
Sinir sistemi hastalıkları
Çok yaygın: İskelet kası rijiditesi
Seyrek: Sedasyon (genel anesteziden uyanma sırasında)
Bilinmiyor: Konvülzyon
Kardiyak hastalıklar
Yaygın: Bradikardi
Seyrek: Bir ya da daha fazla anestezik ilaç ile birlikte remifentanil kullanılan
hastalarda genellikle bradikardi ardından asistol/kardiyak arrest
bildirilmiştir.
Bilinmiyor: Atrioventriküler blok
Vasküler hastalıklar
Çok yaygın: Hipotansiyon
Yaygın: Postoperatif hipertansiyon
Solunum, göğüs bozuklukları ve mediastinal hastalıklar
Yaygın: Akut solunum depresyonu, apne
Yaygın olmayan: Hipoksi
Gastrointestinal hastalıklar
Çok yaygın: Bulantı, kusma
Yaygın olmayan: Konstipasyon
Deri ve deri altı dokusu hastalıkları
Yaygın: Kaşıntı
Genel bozukluklar ve uygulama bölgesine ilişkin hastalıklar
Yaygın: Postoperatif titreme
Yaygın olmayan: Postoperatif acılar
Bilinmiyor: Tolerans gelişmesi
Tedavinin kesilmesi
Özellikle 3 günden fazla olacak şekilde uzun süre kullanımı takiben remifentanilin aniden
kesilmesi sonrasında, taşikardi, hipertansiyon ve ajitasyon dahil yoksunluk semptomları
nadiren bildirilmiştir (Bkz. Bölüm 4.4).
15Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bütün potent opioid analjeziklerde olduğu gibi, doz aşımı remifentanilin bilinen farmakolojik
etkilerinin uzantısı olarak görülür. ULTAN’in etki süresinin çok kısa olması nedeniyle, ilacın
uygulanmasını takip eden kısa süre içinde doz aşımı ile meydana gelen toksik etki potansiyeli
sınırlıdır. İlacın bırakılmasından sonra cevap hızla geri döner ve on dakika içinde başlangıç
durumuna dönülür.
İlacın aşırı dozda alındığını düşündüren bulgular varsa ya da böyle bir durumdan
şüpheleniliyorsa, ULTAN uygulaması kesilmeli, hastanın solunum yollarının açıklığı devam
ettirilmeli, oksijen ile kontrollü ya da yardımlı ventilasyona başlanmalı ve kardiyovasküler
fonksiyonlar yeterli derecede sürdürülmelidir. Kas sertliği nedeniyle ortaya çıkan solunum
depresyonu durumunda yardımlı ya da kontrollü solunumu kolaylaştırmak için nöromüsküler
bloke edici bir ajan kullanımı gerekebilir. Hipotansiyonun tedavisi için, intravenöz sıvılar ve
vazopressörler kullanılabilir ve diğer destekleyici önlemler alınabilir. Şiddetli solunum
depresyonu ve kas sertliğini kontrol altına almak için, spesifik antidot olarak nalokson gibi bir
opioid antagonisti intravenöz yoldan uygulanabilir. ULTAN aşırı dozajını takiben gelişen
solunum depresyonunun süresinin opioid antagonistinin etki süresini aşması olası değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Opioid anestezikler
ATC kodu: N01AH06
Remifentanil, etkisi hızla başlayan ve çok kısa süren selektif bir mü-opioid agonistidir.
Remifentanilin mü-opioid aktivitesi nalokson gibi narkotik antagonistlerle antagonize edilir.
Sağlıklı gönüllüler ve hastalar üzerinde yapılmış olan histamin testleri remifentanilin 30
mikrogram/kg doza kadar bolus uygulamasından sonra histamin seviyelerinde yükselme
olmadığını göstermiştir.
Yenidoğanlar/bebekler (1 yaşından küçük):
Piloromiyotomi uygulanan ASA fiziksel durumu I-II olan ≤8 haftalık (ortalama 5,5 haftalık)
60 küçük bebek ve yenidoğanla yapılan randomize (2:1 oranında remifentanil:halotan)
açıketiketli, paralel gruplu çok merkezli bir çalışmada remifentanilin (başlangıçta sürekli
infüzyon olarak 0,4 mikrogram/kg/dk + ek dozlar veya gerektiğinde infüzyon hızında
değişiklikler şeklinde verilmiştir) güvenlik ve etkinliği halotan (%0,4 dozunda, gerektiğinde
ek artışlarla verilmiştir) ile karşılaştırılmıştır. Anestezi idamesi ek %70 nitröz oksit (N O) +
2
%30 oksijen ile sağlanmıştır. Toparlanma süreleri remifentanil grubunda halotan
grubundakinden üstün görülmüştür.
Toplam İntravenöz Anestezide (TIVA) kullanım- Üç ayrı randomize, açık-etiketli çalışmada 6
aylık ile 16 yaşları arasındaki çocuklarda pediyatrik cerrahide remifenanil ile TIVA
16inhalasyonlu anesteziyle karşılaştırılmıştır. Elde edilen bulgular aşağıdaki tabloda
özetlenmiştir.
Cerrahi girişim Yaş (yıl) Çalışma koşulu (idame) Ekstübasyon (dk)
(N) (ortalama (SS))
Alt 0,5-16 TIVA: propofol (5 - 10 mg/kg/saat) 11,8 (4,2)
abdominal/ürolojik (120) + remifentanil (0,125 – 1,0
ameliyat mikrogram/kg/dk)
İnhalasyon anestezisi: sevoflurane 15,0 (5,6)
(1,0 – 1,5 MAC) ve remifentanil (p<0,05)
(0,125 – 1,0 mikrogram/kg/dk)
ENT-cerrahisi 4-11 TIVA: propofol (3 mg/kg/saat) + 11(3,7)
(50) remifentanil (0,5 mikrogram/kg/dk)
İnhalasyon anestezisi: desfluran 9,4 (2,9)
(1,3 MAC) ve N O karışımı Anlamlı değil
2
Genel veya ENT 2-12
cerrahisi (153) TIVA: remifentanil (0,2 – 0,5 Benzer ekstübasyon
mikrogram/kg/dk) + propofol (100 süreleri (sınırlı veriye
- 200 mikrogram/kg/dk) dayanarak)
İnhalasyon anestezisi: sevofluran (1
– 1,5 MAC) + N O karışımı
2
Remifentanil/propofolu alt abdominal/üroloji cerrahisinde remifentanil/sevofluranla
karşılaştıran çalışmada remifentanil/sevofluranla anlamlı oranda daha sık hipotansiyon
görülürken remifentanil/propofol ile anlamlı oranda daha sık bradikardi görülmüştür.
Remifentanil/propofolu desfluran/nitröz oksit ile karşılaştıran ENT cerrahisi çalışmasında
defluran/nitröz oksit alan olgularda remifentanil/propofol alanlara ve başlangıç değerlerine
göre anlamlı oranda daha yüksek kalp atım hızı gözlenmiştir.
5.2 Farmakokinetik özellikler
Genel Özellikler
Dağılım:
Santral dağılım hacmi 100 ml/kg ve kararlı durum dağılım hacmi 350 ml/kg’dır.
Remifentanilin kan konsantrasyonları tavsiye edilen doz aralığında uygulanan doz ile
orantılıdır. İnfüzyon hızındaki her 0,1 mikrogram/kg/dak.’lık artış için remifentanilin kan
konsantrasyonlarında 2,5 nanogram/ml artış meydana gelir. Remifentanil plazma proteinlerine
yaklaşık %70 oranında bağlanır.
Biyotransformasyon:
Remifentanilin tavsiye edilen dozlarda uygulamasını takiben etkili biyolojik yarılanma ömrü
3-10 dakikadır.
Remifentanil, spesifik olmayan kan ve doku esterazları tarafından metabolize olmaya duyarlı
bir “esteraz ile metabolize olan opioid”dir. Remifentanilin metabolizması sonucu inaktif
karboksilik asit metaboliti oluşur (remifentanilin 1/4600’ü kadar potenttir). Sağlıklı
17yetişkinlerde metabolitin yarılanma ömrü 2 saattir. Remifentanilin yaklaşık %95'i idrardan
karbosiklik asit metaboliti olarak geri kazanılır. Remifentanil bir plazma kolinesteraz substratı
değildir.
Eliminasyon:
Genç, sağlıklı yetişkinlerde remifentanilin ortalama klerensi 40 ml/dak/kg’dır. Normal böbrek
fonksiyonuna sahip hastalarda remifentanilin primer metabolitinin yaklaşık %95’inin böbrek
yoluyla eliminasyonu için geçen zaman yaklaşık 7-10 saattir.
Hastalardaki karakteristik özellikler
Böbrek yetmezliği:
Remifentanil bazlı sedasyonun geri dönüşü renal fonksiyonun bozukluğundan etkilenmez.
Değişen derecelerde renal yetmezliği olan hastalarda, yoğun bakımda 3 güne kadar olan
uygulamalardan sonra bile remifentanilin farmakokinetiğinde önemli bir değişiklik
görülmemiştir. Renal yetmezliği olan hastalarda karboksilik asit metabolitinin klerensi azalır.
Orta ve şiddetli böbrek yetmezliği bulunan yoğun bakım hastalarının bazılarında karboksilik
asit metabolitinin konsantrasyonu remifentanil kararlı durum düzeyinin 250 katını aşabilir. Bu
hastalarda remifentanilin 3 güne kadar infüzyon olarak uygulamalarından sonra bile bu
metabolitin birikmesinin klinik açıdan önemli bir μ-opoid etki ile sonuçlanmadığını klinik
veriler göstermiştir. Renal replasman tedavisinde remifentanilin atıldığına dair bir kanıt
yoktur. Karboksilik asit metaboliti ise hemodiyaliz sırasında en az %25-35 civarında atılır.
Karaciğer yetmezliği:
Karaciğer transplantı yapılması düşünülen şiddetli karaciğer yetmezliği bulunan ya da
karaciğer transplant cerrahisinin anhepatik fazı süresince remifentanilin farmakokinetiği
değişmez. Şiddetli karaciğer yetmezliği bulunan hastalar, remifentanilin solunumu depreşe
edici etkisine karşı biraz daha duyarlı olabilirler. Bu hastalar yakından izlenmeli ve
remifentanil dozu hastanın bireysel ihtiyacına göre ayarlanmalıdır.
Çocuklar:
Ortalama klerens ve kararlı durum dağılım hacmi genç çocuklarda yüksektir ve 17 yaşından
itibaren sağlıklı genç yetişkinlerde düşmeye başlar. Remifentanilin yarı ömrü yeni doğanlarda
önemli değişiklik göstermez. Bu da remifentanilin infüzyonundaki değişim sonrası analjezik
etki değişiminin genç, sağlıklı yetişkinlerdekine benzer şekilde hızlı olduğunu gösterir. 2-17
yaş arasındaki çocuk hastalarda karboksilik asit metabolitinin farmakokinetiği vücut
ağırlığındaki farklılıkların düzeltilmesinden sonra yetişkinlerdeki ile aynıdır.
Yaşlılar:
Genç hastalarla karşılaştırıldığında remifentanilin klerensi yaşlı hastalarda (>65) biraz düşer.
Remifentanilin farmakodinamik aktivitesi artan yaş ile artar. Yaşlı hastalarda
elektroensefalogramda (EEG) delta dalgalarının oluşumu için remifentanil EC50 genç
hastalardakilerden %50 daha düşüktür. Bu nedenle, yaşlı hastalarda remifentanil başlangıç
dozu %50 oranında azaltılmalı ve sonra hastanın bireysel ihtiyacına göre ayarlanmalıdır.
Plasenta ve süte geçiş:
Maternal kandaki remifentanil konsantrasyonunun %50’si kadarı fetal kanda gözlenmiştir.
İnsanlarla yapılan bir klinik çalışmada ortalama maternal arteryal-umbilikal venöz
konsantrasyonu oranı yenidoğanın fötal kanda maruz kaldığı remifentanil konsantrasyonunun
annedeki konsantrasyonun yaklaşık %50'si olduğunu göstermiştir. Remifetanil
18konsantrasyonlarının ortalama umbilikal arteriyo-venöz oranı yaklaşık %30'dur, bu da
yenidoğanda remifentanil metabolizmasına işaret etmektedir.
Kardiyak anestezi:
Hipotermik (28°C) kardiyopulmoner by-pass sırasında remifentanil klirensi yaklaşık %20
oranında azalır. Vücut sıcaklığındaki azalma eliminasyon klirensini santigrad derecesi başına
%3 oranında düşürür.
5.3. Klinik öncesi güvenlilik verileri
Remifentanil, diğer fentanil analogları ile olduğu gibi, köpeklerden izole edilmiş Purkinje
liflerinde aksiyon potansiyeli süresinde (APD) artışlara yol açmıştır. 0,1 mikromolar
konsantrasyonda (38 nanogram/ml) bir etki gözlenmemiştir. Etkiler 1 mikromolar (377
nanogram/ml) konsantrasyonda görülmüş olup, 10 mikromolar konsantrasyonda (3770
nanogram/ml) istatistiksel olarak anlamlıdır. Bu konsantrasyonlar maksimum önerilen
terapötik dozu takiben en yüksek olası serbest konsantrasyonların sırasıyla 12 ve 119 katıdır
(veya en yüksek olası tam kan konsantrasyonlarının sırasıyla 3 ve 36 katı).
Akut toksisite
Ventilasyona bağlı olmayan fareler, sıçanlar ve köpeklerde remifentanilden büyük tekli bolus
intravenöz dozları takiben μ-opioid intoksikasyonunun beklenen belirtileri gözlenmiştir. Bu
çalışmalarda en duyarlı tür olan erkek sıçanlar 5 mg/kg’lık uygulamayı takiben sağ kalmıştır.
Köpeklerde gözlenen, hipoksi ile indüklenen beyin mikrohemorajileri, doz uygulaması
tamamlandıktan sonra 14 gün içinde düzelmiştir.
Tekrarlanan doz toksisitesi
Ventilasyona bağlı olmayan sıçanlar ve köpeklere uygulanan remifentanil bolus dozları tüm
doz gruplarında solunum depresyonu ve köpeklerde geri dönüşümlü beyin mikrohemorajileri
ile sonuçlanmıştır. Ardışık tetkikler mikrohemorajilerin hipoksiden kaynaklandığını ve
remifentanile özgü olmadığını göstermiştir. Beyin mikrohemorajileri ventilasyona bağlı
olmayan sıçanlarda ve köpeklerde yürütülen infüzyon çalışmalarında gözlenmemiştir, çünkü
bu çalışmalar şiddetli solunum depresyonuna neden olmayan dozlarda yürütülmüştür.
Klinik öncesi çalışmalardan solunum depresyonu ve ilişkili sekellerin insanlarda potansiyel
olarak ciddi advers olayların en olası nedeni olduğu sonucuna varılmaktadır.
Köpeklere tek başına glisin formülasyonunun intratekal olarak uygulanması (yani,
remifentanil içermeden) ajitasyon, ağrı ve arka uzuv fonksiyon bozukluğu ve koordinasyon
bozukluğuna neden olmuştur. Bu etkilerin glisin yardımcı maddesine bağlı olduğu
düşünülmektedir. ULTAN formülasyonunun düşük glisin konsantrasyonu, daha hızlı
seyreltme ve kanın daha iyi tamponlama özelliklerinden dolayı bu bulgu intravenöz ULTAN
uygulaması açısından klinik olarak ilişkili değildir.
Üreme toksisitesi çalışmaları
Remifentanil erkek sıçanlarda en az 70 gün boyunca günlük 0,5 mg/kg (insanlarda önerilen 2
mikrogram/kg bolus dozun yaklaşık 250 katı) enjeksiyonu takiben fertiliteyi azaltmıştır.
Çiftleşmeden önce en az 15 gün 1 mg/kg’a kadar dozlarda uygulandığında dişi sıçanların
fertilitesi etkilenmemiştir. Tavşanlarda 0,8 mg/kg’a veya sıçanlarda 5 mg/kg’a kadar dozlarda
uygulandığında teratojenik etkiler görülmemiştir. Geç gestasyon ve laktasyon boyunca
sıçanlara 5 mg/kg’a kadar dozlarda remifentanilin IV olarak uygulanması F
1
neslinin
sağkalımı, gelişimi veya üreme performansını etkilememiştir.
19Genotoksisite
Remifentanil bir dizi in vitro ve in vivo genotoksisite testinde pozitif bulgular vermemiş olup,
buna bir istisna metabolik aktivasyon ile pozitif bulgu veren in vitro fare lenfoma tk
analizidir. Fare lenfoma bulguları diğer in vitro ve in vivo testlerde doğrulanmadığından,
remifentanil ile tedavinin hastalar için genotoksik bir tehlike arz ettiği düşünülmemektedir.
Karsinojenisite
Uzun süreli karsinojenisite çalışmaları yürütülmemiştir.
6. FARMASÖTİK ÖZELLİKLERİ
6.1. Yardımcı Maddelerin Listesi
Glisin
pH ayarı için %1’lik hidroklorik asit çözeltisi
Enjeksiyonluk su
6.2. Geçimsizlikler
ULTAN sadece tavsiye edilen infüzyon çözeltileri ile sulandırılmalı veya seyreltilmelidir
(Bkz. Bölüm 6.6).
ULTAN Ringer Laktat Enjeksiyonu ve Ringer Laktat ve %5 Dekstroz solüsyonu ile
sulandırılmamalı, seyreltilmemeli veya karıştırılmamalıdır.
ULTAN propofol ile uygulama öncesi aynı infüzyon torbası içinde karıştırılmamalıdır.
ULTAN kan/serum/plazma ile aynı intravenöz hat içinde uygulanmamalıdır. Kanda bulunan
non-spesifik esterazlar remifentanilin inaktif metabolitlere hidrolizine neden olabilirler.
ULTAN uygulanmadan önce diğer terapötik ajanlarla karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır. Talimatlara uygun şekilde hazırlanmış olan
çözelti oda sıcaklığında fiziksel ve kimyasal olarak 24 saat stabildir. Bununla birlikte,
ULTAN antimikrobiyal koruyucu içermediğinden hazırlanan çözeltinin sterilitesinin
sağlanmasına dikkat edilmelidir. Hazırlanan enjeksiyonluk çözeltiler derhal kullanılmalı ve
kullanılmayanlar atılmalıdır.
6.5. Ambalajın niteliği ve içeriği
Şeffaf Tip I cam flakonlar bromobütil tıpa ve plastik başlıklı alüminyum flip-off kapak ile
kapatılmıştır.
İçerisinde 10 ml’lik 5 adet flakon bulunan, baskılı karton kutularda, hasta kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmayan tüm ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
20Uygulama talimatı
ULTAN, çözelti haline getirildikten ve aşağıdaki i.v sıvılardan biriyle 20-250
mikrogram/ml’ye seyreltildikten (yetişkinler için önerilen seyreltme 50 mikrogram/ml, 1 yaş
ve üstü çocuklar için ise 25 mikrogram/ml’dir) sonra oda sıcaklığında (25°C) 24 saat stabildir.
TCl için önerilen seyreltme 20 ila 50 mikrogram/ml’dir.
Sterilize Enjeksiyonluk Su
%5 Dekstroz
%5 Dekstroz ve %0,9 Sodyum Klorür
%0,9 Sodyum Klorür
%0,45 Sodyum Klorür
ULTAN’ın ‘running i.v kateter’ içine uygulandığında aşağıdaki intravenöz sıvılarla geçimli
olduğu gösterilmiştir.
Ringer Laktat
Ringer Laktat ve %5 Dekstroz
ULTAN’ın ‘running kateter’ içine uygulandığında propofol ile geçimli olduğu gösterilmiştir.
Aşağıdaki tablo ULTAN infüzyon hızları için bilgi vermektedir.
Tablo 1: ULTAN enjeksiyon için infüzyon hızları (ml/kg/sa)
İlaç dağılım hızı Çözelti konsantrasyonu için infüzyon dağılım hızı (ml/kg/sa)
(mikrogram/kg/ 20 25 50 250
dak) mikrogram/ml mikrogram/ml mikrogram/ml mikrogram/ml
1 mg/50 ml 1 mg/40 ml 1 mg/20 ml 10 mg/40 ml
0,0125 0,038 0,03 0,015 önerilmez
0,025 0,075 0,06 0,03 önerilmez
0,05 0,15 0,12 0,06 0,012
0,075 0,23 0,18 0,09 0,018
0,1 0,3 0,24 0,12 0,024
0,15 0,45 0,36 0,18 0,036
0,2 0,6 0,48 0,24 0,048
0,25 0,75 0,6 0,3 0,06
0,5 1,5 1,2 0,6 0,12
0,75 2,25 1,8 0,9 0,18
1,0 3,0 2,4 1,2 0,24
1,25 3,75 3,0 1,5 0,3
1,5 4,5 3,6 1,8 0,36
1,75 5,25 4,2 2,1 0,42
2,0 6,0 4,8 2,4 0,48
Tablo 2: 20 mikrogram/ml çözelti için ULTAN’ın infüzyon hızları (ml/sa)
İlaç dağılım hızı Hasta ağırlığı (kg)
(mikrogram/kg/dak) 5 10 20 30 40 50 60
0,0125 0,188 0,375 0,75 1,125 1,5 1,875 2,25
0,025 0,375 0,75 1,5 2,25 3,0 3,75 4,5
0,05 0,75 1,5 3,0 4,5 6,0 7,5 9,0
0,075 1,125 2,25 4,5 6,75 9,0 11,25 13,5
0,1 1,5 3,0 6,0 9,0 12,0 15,0 18,0
210,15 2,25 4,5 9,0 13,5 18,0 22,5 27,0
0,2 3,0 6,0 12,0 18,0 24,0 30,0 36,0
0,25 3,75 7,5 15,0 22,5 30,0 37,5 45,0
0,3 4,5 9,0 18,0 27,0 36,0 45,0 54,0
0,35 5,25 10,5 21,0 31,5 42,0 52,5 63,0
0,4 6,0 12,0 24,0 36,0 48,0 60,0 72,0
Tablo 3: 25 mikrogram/ml çözelti için ULTAN’ın infüzyon hızları (ml/sa)
İlaç dağılım hızı Hasta ağırlığı (kg)
(mikrogram/kg/dak) 10 20 30 40 50 60 70 80 90 100
0,0125 0,3 0,6 0,9 1,2 1,5 1,8 2,1 2,4 2,7 3,0
0,025 0,6 1,2 1,8 2,4 3,0 3,6 4,2 4,8 5,4 6,0
0,05 1,2 2,4 3,6 4,8 6,0 7,2 8,4 9,6 10,8 12,0
0,075 1,8 3,6 5,4 7,2 9,0 10,8 12,6 14,4 16,2 18,0
0,1 2,4 4,8 7,2 9,6 12,0 14,4 16,8 19,2 21,6 24,0
0,15 3,6 7,2 10,8 14,4 18,0 21,6 25,2 28,8 32,4 36,0
0,2 4,8 9,6 14,4 19,2 24,0 28,8 33,6 38,4 43,2 48,0
Tablo 4: 50 mikrogram/ml çözelti için ULTAN’ın infüzyon hızları (ml/sa)
İnfüzyon hızı Hasta ağırlığı (kg)
(mikrogram/kg/dak) 30 40 50 60 70 80 90 100
0,025 0,9 1,2 1,5 1,8 2,1 2,4 2,7 3,0
0,05 1,8 2,4 3,0 3,6 4,2 4,8 5,4 6,0
0,075 2,7 3,6 4,5 5,4 6,3 7,2 8,1 9,0
0,1 3,6 4,8 6,0 7,2 8,4 9,6 10,8 12,0
0,15 5,4 7,2 9,0 10,8 12,6 14,4 16,2 18,0
0,2 7,2 9,6 12,0 14,4 16,8 19,2 21,6 24,0
0,25 9,0 12,0 15,0 18,0 21,0 24,0 27,0 30,0
0,5 18,0 24,0 30,0 36,0 42,0 48,0 54,0 60,0
0,75 27,0 36,0 45,0 54,0 63,0 72,0 81,0 90,0
1,0 36,0 48,0 60,0 72,0 84,0 96,0 108,0 120,0
1,25 45,0 60,0 75,0 90,0 105,0 120,0 135,0 150,0
1,5 54,0 72,0 90,0 108,0 126,0 144,0 162,0 180,0
1,75 63,0 84,0 105,0 126,0 147,0 168,0 189,0 210,0
2,0 72,0 96,0 120,0 144,0 168,0 192,0 216,0 240,0
Tablo 5: 250 mikrogram/ml çözelti için ULTAN’ın infüzyon hızları (ml/sa)
İnfüzyon hızı Hasta Ağırlığı (kg)
Hasta Ağırlığı (kg) 30 40 50 60 70 80 90 100
(mikrogram/kg/dak.)
0,1 0,72 0,96 1,20 1,44 1,68 1,92 2,16 2,40
0,15 1,08 1,44 1,80 2,16 2,52 2,88 3,24 3,60
0,2 1,44 1,92 2,40 2,88 3,36 3,84 4,32 4,80
0,25 1,80 2,40 3,00 3,60 4,20 4,80 5,40 6,00
0,5 3,60 4,80 6,00 7,20 8,40 9,60 10,80 12,00
0,75 5,40 7,20 9,00 10,80 12,60 14,40 16,20 18,00
1,0 7,20 9,60 12,00 14,40 16,80 19,20 21,60 24,00
1,25 9,00 12,00 15,00 18,00 21,00 24,00 27,00 30,00
1,5 10,80 14,40 18,00 21,60 25,20 28,80 32,40 36,00
221,75 12,60 16,80 21,00 25,20 29,40 33,60 37,80 42,00
2,0 14,40 19,20 24,00 28,80 33,60 38,40 43,20 48,00
Tablo 6: Kararlı Durumda Elle Kontrol Edilen Çeşitli İnfüzyon Hızlarında (mikrogram/kg/dk)
70 kg ağırlığında, 170 cm boyunda, 40 yaşındaki bir erkek hastada Minto (1997)
Farmakokinetik Model kullanılarak ulaşılan Remifentanil Kan Konsantrasyonları
(nanogram/ml).
ULTAN İnfüzyon Oranı Remifentanil Kan Konsantrasyonu
(mikrogram/kg/dk) (nanogram/ml)
0,05 1,3
0,10 2,6
0,25 6,3
0,40 10,4
0,5 12,6
1,0 25,2
2,0 50,5
7. RUHSAT SAHİBİ
Centurion İlaç San. ve Tic. A.Ş.
Beşiktaş/İstanbul
8. RUHSAT NUMARASI
2021/381
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.10.2021
Ruhsat yenileme tarihi:
10. KÜB’ÜN YENİLENME TARİHİ
23