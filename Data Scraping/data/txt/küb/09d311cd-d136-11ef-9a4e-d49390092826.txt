KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENAPRESS® 20 mg tablet
2. KALİTATİF VE KANTİTATİF BİLEŞİM
Etkin madde:
Enalapril maleat 20 mg
Yardımcı maddeler:
Laktoz 80 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz renkli, yuvarlak, düz, çentikli tablet.
4. KLİNİK ÖZELLİKLER
4.1. Terapötik endikasyonlar
ENAPRESS,
 Esansiyel hipertansiyonun tüm derecelerinin tedavisinde,
 Renovasküler hipertansiyon (bilateral renal arter stenozu hariç) tedavisinde,
 Kalp yetmezliği tedavisinde,
 Semptomları hafifletmek ve morbidite ve mortaliteyi azaltmak amacıyla
semptomatik kalp yetmezliğinin bütün derecelerinin tedavisinde,
 Asemptomatik sol ventrikül disfonksiyonu (ejeksiyon fraksiyonu ≤ %35) olan
hastalarda semptomatik kalp yetmezliğinin önlenmesinde endikedir.
4.2. Pozoloji ve uygulama şekli
Pozoloji:
ENAPRESS tabletlerin emilimi gıdalardan etkilenmez.
Doz hastanın profiline (bkz. bölüm 4.4) ve kan basıncı yanıtına göre belirlenmelidir.
1Uygulama sıklığı ve süresi:
Hipertansiyon
Hastanın durumuna ve hipertansiyon derecesine bağlı olarak başlangıç dozu 5-20 mg
arasındadır (aşağıya bakınız). ENAPRESS günde bir kez alınır. Hafif hipertansiyonda
önerilen başlangıç dozu 5-10 mg'dır. Renin-anjiyotensin-aldosteron sistemi güçlü
şekilde aktive edilmiş hastalar (örn., renovasküler hipertansiyon, tuz ve/veya hacim
azlığı, kardiyak dekompansasyon veya ciddi hipertansiyon) başlangıç dozunun
ardından kan basıncında aşırı düşüş yaşayabilirler. Bu tip hastalarda 5 mg veya daha
düşük başlangıç dozu önerilir ve tedaviye tıbbi gözetim altında başlanmalıdır.
Enalapril tedavisine başlanırken, daha önce yüksek doz diüretikler ile tedavi yapılmış
olunması volüm azalmasına ve hipotansiyon riskine yol açabilir. Bu tip hastalarda 5
mg veya daha düşük başlangıç dozu önerilir. Eğer mümkünse, diüretik tedavisi
ENAPRESS tedavisine başlamadan önce 2-3 gün süreyle kesilmelidir. Böbrek
fonksiyonu ve serum potasyum düzeyi izlenmelidir.
Klasik idame dozu günde 20 mg'dır. Maksimum idame dozu günde 40 mg'dır.
Kalp yetmezliği/asemptomatik sol ventrikül disfonksiyonu
Semptomatik kalp yetmezliği tedavisinde ENAPRESS diüretiklere ve uygun
olduğunda digital veya beta-blokerlere ilave olarak kullanılır. Semptomatik kalp
yetmezliği veya asemptomatik sol ventrikül disfonksiyonu olan hastalarda
ENAPRESS’in başlangıç dozu 2.5 mg'dır ve kan basıncı üzerindeki başlangıç etkisinin
belirlenmesi için dikkatli tıbbi gözetim altında uygulanmalıdır. Kalp yetmezliğinde
ENAPRESS tedavisine başlandıktan sonra, semptomatik hipotansiyon yokluğunda
veya semptomatik hipotansiyonun etkin tedavisinin ardından doz aşamalı olarak klasik
idame dozu olan 20 mg’a çıkarılmalıdır; bu doz hastanın toleransına bağlı olarak tekli
doz veya bölünmüş iki doz şeklinde uygulanmalıdır. Bu doz titrasyonunun 2-4 haftalık
sürede yapılması önerilir. Maksimum doz bölünmüş iki doz şeklinde verilen günde 40
mg'dır.
Kalp yetmezliği/asemptomatik sol ventrikül disfonksiyonu olan hastalarda
ENAPRESS’in önerilen dozaj titrasyonu
Hafta Doz
mg/gün
1. Hafta 1-3. günler: tekli doz ile 2.5 mg/gün*
4-7. günler: bölünmüş iki doz ile 5 mg/gün
2. Hafta Tekli doz veya bölünmüş iki doz ile 10 mg/gün
3. ve 4. Haftalar Tekli doz veya bölünmüş iki doz ile 20 mg/gün
*Böbrek fonksiyon bozukluğu olan veya diüretik alan hastalarda özel önlemler
alınmalıdır (bkz.bölüm 4.4).
2ENAPRESS tedavisine başlamadan önce ve başladıktan sonra hem kan basıncı hem de
böbrek fonksiyonu yakından izlenmelidir (bkz. bölüm 4.4). Çünkü hipotansiyon ve
bunun sonucu olarak (daha nadir) böbrek yetmezliği bildirilmiştir. Diüretiklerle tedavi
edilen hastalarda, mümkünse ENAPRESS tedavisine başlamadan önce doz
azaltılmalıdır. ENAPRESS’in başlangıç dozundan sonra hipotansiyon görülmesi
ENAPRESS ile kronik tedavi sırasında hipotansiyonun tekrar görüleceği anlamına
gelmez ve ilacın devamlı kullanımı açısından engel teşkil etmez. Serum potasyum
düzeyi ve böbrek fonksiyonu yakından izlenmelidir.
Uygulama şekli:
ENAPRESS çiğnenmeden, yeterli miktarda sıvı ile alınmalıdır.
ENAPRESS aç ya da tok karnına alınabilir.
Oral yoldan uygulanır.
Özel popülasyonlara ilişkin ek bilgiler:
Böbrek yetmezliği:
Genel olarak, enalapril uygulama aralıkları uzatılmalı ve/veya dozaj azaltılmalıdır.
Kreatinin klerensi (CrCl) Başlangıç dozu
ml/dak mg/gün
30 < CrCl < 80 ml/dak 5-10 mg
10 < CrCl ≤ 30 ml/dak 2.5 mg
CrCl ≤ 10 ml/dak Diyalize girilen günlerde 2.5 mg*
*Bkz. bölüm 4.4
Enalaprilat diyalizle uzaklaştırılabilir. Diyalize girilmeyen günlerdeki dozaj kan
basıncı yanıtına göre ayarlanmalıdır.
Pediyatrik popülasyon:
ENAPRESS’in hipertansif pediyatrik hastalarda kullanımıyla ilgili klinik çalışma
deneyimi sınırlıdır (bkz. bölüm 4.4, bölüm 5.1 ve bölüm 5.2).
Tabletleri yutabilen hastalarda doz hastanın profiline ve kan basıncı yanıtına göre
belirlenmelidir. Önerilen başlangıç dozu 20 kg’dan 50 kg’a kadar hastalarda 2.5 mg ve
50 kg ve üzeri hastalarda 5 mg'dır. ENAPRESS günde bir kez alınır. Dozaj hastanın
gereksinimlerine bağlı olarak 20 kg’dan 50 kg’a kadar hastalarda günde maksimum 20
mg’a ve 50 kg ve üzeri hastalarda 40 mg’a çıkarılmalıdır (bkz. bölüm 4.4).
Veri bulunmadığından, ENAPRESS glomerüler filtrasyon hızı <30 ml/min/1.73 m2
olan yenidoğanlarda ve pediyatrik hastalarda önerilmez.
Geriyatrik popülasyon:
Doz, yaşlı hastanın böbrek fonksiyonuna uygun olmalıdır (bkz. bölüm 4.4).
4.3. Kontrendikasyonlar
3ENAPRESS, aşağıdaki durumlarda kontrendikedir:
 Enalaprile, yardımcı maddelerden herhangi birine veya başka bir ADE inhibitörüne
karşı aşırı duyarlılığı olduğu bilinen hastalarda,
 Daha önce bir ADE inhibitörü tedavisi ile ilişkili anjioödem öyküsü bulunan
hastalarda,
 Kalıtsal veya idyopatik anjiyoödem,
 Gebelikte kontrendikedir.
4.4. Özel kullanım uyarıları ve önlemleri
Semptomatik hipotansiyon:
Komplikasyonsuz hipertansif hastalarda semptomatik hipotansiyon ender olarak
görülmüştür. ENAPRESS tedavisi gören hipertansif hastalarda hipotansiyon olasılığı;
diüretik tedavisi, diyetle tuz kısıtlaması, diyaliz, diyare ya da kusma gibi nedenlerle
volüm azalması olanlarda daha yüksektir (bkz. bölüm 4.5 ve bölüm 4.8). Aynı
zamanda böbrek yetersizliği olan ya da olmayan konjestif kalp yetmezliği bulunan
hastalarda semptomatik hipotansiyon gözlenmiştir. Bu olasılık, yüksek dozlarda loop
diüretikleri kullanılması, hiponatremi veya fonksiyonel böbrek bozukluğunun da
yansıttığı gibi, kalp yetmezliği daha şiddetli olan hastalarda daha yüksektir. Bu
hastalarda tedavi tıbbi gözetim altında başlatılmalı ve ENAPRESS ve/veya diüretik
dozu her ayarlandığında hastalar yakından izlenmelidir. Kan basıncındaki aşırı bir
düşmenin miyokard infarktüsüne ya da serebrovasküler kazaya yol açabileceği
iskemik kalp hastalığı ya da serebrovasküler hastalığı olan hastalara da aynı yaklaşım
uygulanabilir.
Eğer hipotansiyon ortaya çıkarsa hasta sırtüstü yatmalı ve eğer gerekliyse intravenöz
yolla fizyolojik serum infüzyonu yapılmalıdır. Geçici hipotansif bir yanıt daha sonraki
dozlar için kontrendikasyon değildir. Volüm genişlemesiyle birlikte kan basıncı
yükseldikten sonra, bu dozlar genellikle zorluk çıkmadan uygulanabilir.
Kan basıncı normal ya da düşük olan konjestif kalp yetmezliği bulunan bazı hastalarda
ENAPRESS tedavisi ile sistemik kan basıncı daha da düşebilir. Bu etki öngörülür ve
genellikle tedaviyi kesmek için bir neden değildir. Eğer hipotansiyon semptomatik
hale gelirse, ENAPRESS ve/veya diüretik tedavilerinin dozunda bir azaltma yapmak
ve/veya kesmek gerekebilir.
Aort veya mitral kapak stenozu/hipertrofik kardiyomiyopati:
Tüm vazodilatatörlerde olduğu gibi, sol ventrikülde kapak ve çıkış yolunda
obstrüksiyon olan hastalara ADE inhibitörleri dikkatle verilmeli ve kardiyojenik şok
ve hemodinamik yönden belirgin obstrüksiyon durumlarında verilmemelidir.
Böbrek fonksiyon bozukluğu:
Böbrek fonksiyon bozukluğu olan kişilerde (kreatinin klerensi <80 ml/dak)
başlangıçtaki enalapril dozajı hastanın kreatinin klerensine (bkz. bölüm 4.2) ve daha
4sonra da hastanın tedaviye verdiği yanıta göre ayarlanmalıdır. Bu hastalarda potasyum
ve kreatinin düzeylerinin rutin takibi normal tıbbi uygulamanın bir parçasıdır.
Ciddi kalp yetmezliği veya altta yatan böbrek yetmezlği (renal arter stenozu dahil)
olan hastalar başta olmak üzere, enalapril ile ilişkili böbrek yetmezliği bildirilmiştir.
Derhal fark edilip uygun şekilde tedavi edilirse, enalapril tedavisiyle ilişkili olan
böbrek yetmezliği genellikle geri dönüşlüdür.
Daha önceden belirgin böbrek hastalığı olmayan bazı hipertansif hastalar, enalapril ile
birlikte bir diüretik verildiğinde kan üre ve kreatinin düzeylerinde artışlar yaşamıştır.
Enalapril dozunda azaltım ve/veya diüretiğin kesilmesi gerekebilir. Bu durum altta
yatan renal arter stenozu olasılığını akla getirmelidir (aşağıdaki başlığa bakınız).
Renovasküler hipertansiyon:
Bilateral renal arter stenozu veya çalışan tek böbrekte arter stenozu olan hastalar ADE
inhibitörleriyle tedavi edildiklerinde hipotansiyon ve böbrek yetmezliği riski artar.
Böbrek fonksiyon kaybı serum kreatininde hafif değişiklikler ile birlikte oluşabilir. Bu
hastalarda tedavi yakın tıbbi gözetim altında, düşük dozlarla, dikkatli titrasyonla ve
böbrek fonksiyonu izlenerek başlanmalıdır.
Böbrek nakli:
ENAPRESS’in yakın tarihte böbrek nakli yapılmış hastalara uygulanmasına ilişkin
deneyim yoktur. Bu nedenle ENAPRESS tedavisi önerilmez.
Karaciğer yetmezliği:
Nadir olarak, ADE inhibitörleri kolestatik sarılık veya hepatitle başlayan ve fulminant
karaciğer nekrozuna ve (bazen) ölüme kadar ilerleyen bir sendromla ilişkili olmuştur.
Bu sendromun mekanizması bilinmemektedir. ADE inhibitörleri alan ve sarılık gelişen
ya da karaciğer enzimlerinde belirgin yükselme olan hastalar ADE inhibitörünü
kullanmayı bırakmalı ve uygun tıbbi takibe alınmalıdır.
Nötropeni/Agranülositoz:
ADE inhibitörleri alan hastalarda nötropeni/agranülositoz, trombositopeni ve anemi
bildirilmiştir. Böbrek fonksiyonu normal olan ve komplikasyona yol açacak başka
hiçbir faktör olmayan hastalarda nötropeni ender görülür. Kolajen damar hastalığı
olan, immün supresif tedavi alan, allopurinol veya prokainamid tedavisi alan veya bu
faktörlerin kombinasyonu bulunan hastalarda, eğer mevcut böbrek fonksiyon
bozukluğu varsa, enalapril son derece dikkatle kullanılmalıdır. Bu hastalardan bazıları
ciddi enfeksiyonlar yaşamış ve bazen yoğun antibiyotik tedavisine yanıt vermedikleri
zamanlar olmuştur. Bu tip hastalarda enalapril kullanılırsa, akyuvar sayısının
periyodik olarak izlenmesi önerilir ve hastalara herhangi bir enfeksiyon belirtisini
bildirmeleri öğütlenmelidir.
Aşırı duyarlılık/Anjiyonörotik ödem:
5Anjiyotensin dönüştürücü enzim inhibitörleri (ENAPRESS) ile tedavi edilen
hastalarda yüz, ekstremiteler, dudaklar, dil, glottis ve/veya larenkste anjiyonörotik
ödem bildirilmiştir. Bu durum tedavi sırasında herhangi bir zamanda ortaya çıkabilir.
Bu tip durumlarda ENAPRESS derhal kesilmeli ve hasta bırakılmadan önce
semptomların tam iyileştiğinden emin olmak için uygun takip yapılmalıdır. Sadece
dilin şiştiği ve solunum güçlüğünün olmadığı durumlarda bile, hastaların uzun süre
gözlem altında tutulması gerekebilir, çünkü antihistaminikler ve kortikosteroidlerle
tedavi yeterli olmayabilir.
Çok nadir olarak, larenks ödemi veya dil ödemine bağlı anjiyoödem ile ilişkili ölümler
bildirilmiştir. Dil, glottis veya larenkste ödem olan hastalar (özellikle solunum yolu
cerrahisi geçirmiş olanlar) solunum yolunda tıkanma yaşayabilirler. Dil, glottis veya
larenksteki ödem solunum yolunda obstrüksiyona neden olduğunda subkutan adrenalin
solüsyonu 1:1000 (0.3 ml - 0.5 ml) ve/veya hava yolunu açık tutma girişimlerini içeren
uygun tedavi derhal uygulanmalıdır.
ADE inhibitörleri alan siyah hastaların siyah ırk dışındaki hastalara göre daha yüksek
anjiyoödem insidansına sahip oldukları bildirilmiştir.
ADE inhibitörü tedavisine bağlı olmayan anjiyoödem öyküsü olan hastalar bir ADE
inhibitörü kullanırken artmış anjiyoödem riski taşıyabilirler (bkz. bölüm 4.3).
Hymenoptera desensitizasyonu sırasında anaflaktoid reaksiyonlar:
ADE inhibitörleri alan hastalar hymenoptera zehiri ile desensitizasyon sırasında nadir
olarak yaşamı tehdit eden anaflaktoid reaksiyonlar yaşamışlardır. Bu reaksiyonlar her
desensitizasyondan önce ADE inhibitörü tedavisine geçici olarak ara verilerek
önlenmiştir.
LDL aferezi sırasında anaflaktoid reaksiyonlar:
ADE inhibitörleri alan hastalar dekstran sülfat ile düşük dansiteli lipoprotein (LDL)-
aferezi sırasında nadir olarak yaşamı tehdit eden anaflaktoid reaksiyonlar
yaşamışlardır. Bu reaksiyonlar her aferezden önce ADE inhibitörü tedavisine geçici
olarak ara verilerek önlenmiştir.
Hemodiyaliz hastaları:
High-flux membranları (örn. AN 69®) ile diyalize edilirken birlikte ADE inhibitörü
kullanan hastalarda anafilaktoid reaksiyonlar bildirilmiştir. Bu nedenle, bu hastalarda
başka sınıf bir membran veya antihipertansif ajanın kullanılması tavsiye edilir.
Hipoglisemi:
Oral antidiyabetik ajanlar veya insülin ile tedavi edilen ve bir ADE inhibitörüne
başlayan diyabetik hastalara özellikle kombine kullanımın ilk ayında hipoglisemiyi
yakından izlemeleri söylenmelidir (bkz. bölüm 4.5).
Öksürük:
6ADE inhibitörleri kullanımı ile öksürük bildirimleri vardır. Bu öksürük karakteristik
olarak nonproduktif ve inatçıdır, ancak tedavinin sonlandırılmasıyla kaybolur.
Öksürüğün ayırıcı tanısında ADE inhibitörüne bağlı öksürük de göz önünde
tutulmalıdır.
Cerrahi/Anestezi:
Büyük ameliyatlar sırasında ya da hipotansiyona yol açan ilaçlarla anestezi alan
hastalarda enalapril, kompensatuvar renin salınımına bağlı sekonder anjiyotensin II
oluşumunu engeller. Eğer hipotansiyon ortaya çıkarsa ve bu mekanizmayla olduğu
düşünülürse, volüm genişletilerek düzeltilebilir.
Hiperkalemi:
Enalapril dahil olmak üzere ADE inhibitörleriyle tedavi edilen bazı hastaların serum
potasyum düzeyinde yükselmeler gözlenmiştir. Hiperkalemi gelişimi için risk
faktörleri böbrek yetmezliği, böbrek fonksiyonunda kötüleşme, yaş (>70), diabetes
mellitus, araya giren olaylar (özellikle dehidratasyon), akut kardiyak dekompansasyon,
metabolik asidoz ve potasyum tutucu diüretikler (örn., spironolakton, eplerenon,
triamteren veya amilorid), potasyum katkıları veya potasyumlu tuzların eş zamanlı
kullanımı veya serum potasyumunda artışlarla ilişkili (örn., heparin) başka ilaçların
kullanımıdır. Özellikle böbrek fonksiyon bozukluğu olan hastalarda potasyum
katkıları, potasyum tutucu diüretikler veya potasyumlu tuzların kullanımı serum
potasyumunda anlamlı artışa yol açabilir. Hiperkalemi ciddi ve bazen de ölüme neden
olan aritmiler oluşturabilir. Enalapril ve yukarıda belirtilen ajanlardan herhangi birinin
eş zamanlı kullanımının uygun olduğuna karar verilirse, bunlar çok dikkatli
kullanılmalı ve serum potasyum düzeyleri periyodik olarak ölçülmelidir (bkz. bölüm
4.5).
Lityum:
Lityum ve enalapril kombinasyonu genel olarak önerilmez (bkz bölüm 4.5).
Laktoz:
Her tablet 80 mg laktoz içerir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Özel popülasyonlara ilişkin ek bilgiler:
Çocuklarda kullanım:
Altı yaşından büyük hipertansif çocuklarda etkililik ve güvenlilik deneyimi sınırlıdır
ancak diğer endikasyonlarda hiçbir deneyim yoktur. İki yaşın üzerindeki çocuklarda
farmakokinetik veriler sınırlıdır (bkz. bölüm 4.2, bölüm 5.1 ve bölüm 5.2).
ENAPRESS çocuklarda hipertansiyon dışı endikasyonlar için önerilmez.
Veri bulunmadığından, ENAPRESS glomerüler filtrasyon hızı <30 ml/min/1.73 m2
olan yenidoğanlarda ve pediyatrik hastalarda önerilmez (bkz. bölüm 4.2).
7Etnik farklar:
Diğer anjiyotensin dönüştürücü enzim inhibitörlerinde olduğu gibi, enalapril siyah
kişilerde siyah ırktan olmayan kişilere göre kan basıncı düşürümü yönünden belirgin
biçimde daha az etkindir; bunun muhtemel nedeni siyah hipertansif popülasyonda
düşük renin düzeyinin daha yüksek prevalansta olmasıdır.
4.5. Diğer tıbbi ürünler ile etkileşimler ve diğer etkileşim şekilleri
Potasyum tutucu diüretikler veya potasyum katkıları:
ADE inhibitörleri diüretik ile oluşan potasyum kaybını azaltır. Potasyum tutucu
diüretikler (örn. spironolakton, eplerenon, triamteren veya amilorid), potasyum
katkıları veya potasyumlu tuzlar serum potasyum düzeylerinde anlamlı artışlara yol
açabilir. Kanıtlanmış hipokalemi nedeniyle eş zamanlı kullanım endikeyse, bunlar
dikkatli kullanılmalı ve serum potasyum düzeyi sık sık ölçülmelidir (bkz. bölüm 4.4).
Diüretikler (tiazid veya loop diüretikleri):
Enalapril tedavisine başlanırken, daha önce yüksek doz diüretikler ile tedavi volüm
azalmasına ve hipotansiyon riskine yol açabilir (bkz. bölüm 4.4). Hipotansif etkiler
diüretik kesilerek, volüm veya tuz alımı arttırılarak ya da enalaprilin düşük bir dozuyla
tedaviye başlanarak azaltılabilir.
Diğer antihipertansif ajanlar:
Bu ajanların eş zamanlı kullanımı enalaprilin hipotansif etkilerini arttırabilir.
Nitrogliserin ve diğer nitratlar ya da diğer vazodilatatörlerle birlikte kullanımı kan
basıncını daha da düşürebilir.
Lityum:
Lityum ile ADE inhibitörlerinin eş zamanlı uygulanması sırasında serum lityum
konsantrasyonlarında geçici yükselmeler ve toksisite bildirilmiştir. Eş zamanlı olarak
tiazid diüretiklerin kullanımı lityum düzeylerini daha da arttırabilir ve ADE
inhibitörlerine bağlı lityum toksisitesi riskini arttırabilir. Enalaprilin lityum ile birlikte
kullanımı önerilmez ancak birlikte kullanımı gerekliyse serum lityum düzeyleri
dikkatle izlenmelidir (bkz. bölüm 4.4).
Trisiklik antidepresanlar/Antipsikotikler/Anestetikler/Narkotikler:
Belirli anestetik tıbbi ürünler, trisklik antidepresanlar ve antipsikotiklerin ADE
inhibitörleri ile birlikte kullanımı kan basıncını daha da düşürebilir (bkz. bölüm 4.4).
Non-steroidal anti-enflamatuvar ilaçlar (NSAİ’ler):
NSAİ’lerin kronik uygulanması bir ADE inhibitörünün antihipertansif etkisini
azaltabilir.
NSAİ’ler ve ADE inhibitörleri serum potasyumunda artış üzerinde aditif etki gösterir
ve böbrek fonksiyonunun kötüleşmesine yol açabilirler. Bu etkiler genellikle geri
8dönüşlüdür. Özellikle yaşlılar veya dehidrate kişiler gibi böbrek fonksiyonu bozulmuş
hastalarda nadiren akut böbrek yetmezliği ortaya çıkabilir.
Altın:
Nitritoid reaksiyonlar (semptomlar yüzde kızarıklık, bulantı, kusma ve hipotansiyonu
içerir) enjektabl altın (sodyum aurotiomalat) tedavisiyle birlikte enalapril gibi bir ADE
inhibitörüyle tedavi alan hastalarda nadiren bildirilmiştir.
Sempatomimetikler:
Sempatomimetikler ADE inhibitörlerinin antihipertansif etkilerini azaltabilir.
Antidiyabetikler:
Epidemiyolojik çalışmalar ADE inhibitörleriyle birlikte antidiyabetik ilaçların
(insülinler, oral hipoglisemik ajanlar) kullanımının kan glukozunu düşürme etkisinde
artışla beraber hipoglisemi riskine yol açabildiğini ortaya koymuştur. Bu durum
kombine tedavinin ilk haftalarında ve böbrek fonksiyon bozukluğu olan hastalarda
daha sık görülmektedir (bkz. bölüm 4.4 ve bölüm 4.8).
Alkol:
Alkol ADE inhibitörlerinin hipotansif etkisini arttırır.
Asetil salisilik asit, trombolitikler ve β-blokerler:
Enalapril asetil salisilik asit (kardiyolojik dozlarda), trombolitikler ve beta-blokerler
ile birlikte güvenle uygulanabilir.
Özel popülasyonlara ilişkin ek bilgiler:
Özel popülasyonlarda etkileşim çalışmaları yapılmamıştır.
4.6. Gebelik ve laktasyon
Genel tavsiye:
Gebelik kategorisi gebeliğin ilk trimesteri için C, ikinci ve üçüncü trimesteri için D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kalmayı planlayan kadınlar enalapril dahil ADE inhibitörlerini kullanmamalıdır.
Çocuk doğurma yaşındaki kadınlar enalapril dahil ADE inhibitörleri kullanımının
potansiyel riskleri hakkında ve ancak bireysel risklerin ve faydaların dikkatli bir
şekilde değerlendirilmesi ile kullanılabileceği konusunda uyarılmalıdır.
Gebelik dönemi:
Enalapril gebelikte kontrendikedir (bkz. bölüm 4.3). ADE inhibitörleri gebe kadınlarda
fetal ve neonatal morbidite ve hatta ölüme neden olabilirler. Dünya literatüründe bir
çok vaka rapor edilmiştir.
9Gebeliğin ikinci ve üçüncü trimesterlerinde uzun süreli enelaprile maruz kalımın
insanda fetotoksisite (böbrek fonksiyonlarında azalma, oligohidramniyoz, kafatası
kemikleşmesinde gecikme) ve neonatal toksisite (böbrek yetmezliği, hipotansiyon,
hiperkalemi) görülür. Ayrıca gebeliğin ilk trimesterinde ADE inhibitörlerinin
kullanımı doğum defektlerinde potansiyel artışla ilişkilendirilmiştir.
Gebelik teşhis edildiğinde en kısa sürede ADE inhibitörlerinin kullanımına son
verilmeli ve fetal gelişim düzenli aralıklarla izlenmelidir.
Laktasyon dönemi:
Enalapril ve enalaprilat anne sütüne geçer ancak emzirilen bebekteki etkileri
belirlenmemiştir. Bu nedenle emzirme döneminde enalapril kullanımı önerilmez.
Üreme yeteneği / Fertilite:
Üreme toksisitesi çalışmaları enalaprilin sıçanlarda fertilite ve üreme performansı
üzerinde hiçbir etkisi olmadığını ve teratojenik olmadığını göstermektedir.
4.7. Araç ve makine kullanımı üzerindeki etkiler
Araç veya makine kullanılırken, ENAPRESS'in zaman zaman baş dönmesi veya
yorgunluk etkisi oluşturabildiği göz önünde bulundurulmalıdır.
4.8. İstenmeyen etkiler
Sıklıklar şu şekilde tanımlanır: çok yaygın (≥1/10); yaygın (≥1/100 ila <1/10); yaygın
olmayan (≥1/1,000 ila <1/100); seyrek (≥1/10,000 ila <1/1000); çok seyrek
(≤1/10,000), bilinmiyor (eldeki verilerden hareketle tahmin edilemiyor)
Kan ve lenf sistemi bozuklukları:
Yaygın olmayan: Anemi (aplastik ve hemolitik anemi dahil).
Seyrek: Nötropeni, hemoglobin azalması, hematokrit azalması, trombositopeni,
agranülositoz, kemik iliği depresyonu, pansitopeni, lenfadenopati, otoimmün
hastalıklar.
Metabolizma ve beslenme bozuklukları:
Yaygın olmayan: Hipoglisemi (bkz. bölüm 4.4).
Sinir sistemi ve psikiyatrik bozukluklar:
Yaygın: Baş ağrısı, depresyon.
Yaygın olmayan: Konfüzyon, uyku hali, uykusuzluk, sinirlilik, parestezi, vertigo.
Seyrek: Anormal rüyalar, uyku bozukluğu.
Göz bozuklukları:
Çok yaygın: Bulanık görme.
Kardiyak bozukluklar:
10Çok yaygın: Baş dönmesi.
Yaygın: Hipotansiyon (ortostatik hipotansiyon dahil), bayılma, göğüs ağrısı, ritim
bozuklukları, angina pektoris, taşikardi.
Yaygın olmayan: Ortostatik hipotansiyon, çarpıntı, miyokard enfarktüsü veya
serebrovasküler kaza*, yüksek riskli hastalarda muhtemelen aşırı hipotansiyona
sekonder olarak (bkz. bölüm 4.4).
Seyrek: Raynaud fenomeni.
Solunum, göğüs bozuklukları ve mediastinal bozukluklar:
Çok yaygın: Öksürük.
Yaygın: Dispne.
Yaygın olmayan: Rinore, boğaz ağrısı ve ses kısıklığı, bronkospazm/astım.
Seyrek: Pulmoner infiltratlar, rinit, alerjik alveolit/eozinofilik pnömoni.
Gastrointestinal hastalıklar:
Çok yaygın: Bulantı.
Yaygın: Diyare, abdominal ağrı, tat duyumunda değişiklik.
Yaygın olmayan: İleus, pankreatit, kusma, dispepsi, konstipasyon, anoreksi, gastrik
iritasyon, ağız kuruluğu, peptik ülser.
Seyrek: Stomatit/aftöz ülserlesme, glossit.
Çok seyrek: Barsakta anjiyoödem.
Hepatobilier bozukluklar:
Seyrek: Karaciğer yetmezliği, hepatit – hepatoselüler veya kolestatik, nekrozu içeren
hepatit, kolestaz (sarılık dahil).
Deri ve deri altı doku bozuklukları:
Yaygın: Döküntü, aşırı duyarlılık/anjiyonörotik ödem: yüz, ekstremite, dudak, dil,
glottis ve/veya larenkste anjiyonörotik ödem (bkz. bölüm 4.4).
Yaygın olmayan: Diaforez, prurit, ürtiker, alopesi.
Seyrek: Multiform eritem, Stevens-Johnson sendromu, eksfoliyatif dermatit, toksik
epidermal nekroliz, pemfigus, eritoderma.
Aşağıdakilerin bazılarını veya tümünü içeren bir semptom kompleksi bildirilmiştir:
Ateş, serozit, vaskülit, miyalji/miyozit, artralji/artrit, pozitif ANA, yükselmiş ESR,
eozinofili ve lökositoz. Döküntü, ışığa duyarlılık ve başka dermatolojik bulgular
oluşabilir.
Böbrek ve idrar yolu bozuklukları:
Yaygın olmayan: Böbrek fonksiyon bozukluğu, böbrek yetmezliği, proteinüri.
Seyrek: Oligüri.
Üreme sistemi ve meme bozuklukları:
Yaygın olmayan: Empotans.
Seyrek: Jinekomasti.
11Genel hastalıklar:
Çok yaygın: Asteni.
Yaygın: Yorgunluk.
Yaygın olmayan: Kas krampları, sıcak basması, kulak çınlaması, kırıklık, ateş.
Araştırmalar:
Yaygın: Hiperkalemi, serum kreatinin düzeyinde artışlar.
Yaygın olmayan: Kan üre düzeyinde artışlar, hiponatremi.
Seyrek: Karaciğer enzimlerinde yükselme, serum bilirübin düzeyinde yükselme.
* Tüm klinik çalışmalarda insidans oranları plasebo ve aktif kontrol gruplarındakilerle
benzerdi.
4.9. Doz Aşımı ve tedavisi
İnsanlarda doz aşımı verileri sınırlıdır. Bugüne kadar bildirilen doz aşımının en fazla
öne çıkan özellikleri tabletlerin alınmasından 6 saat sonra başlayan belirgin
hipotansiyon ile birlikte renin-anjiyotensin sisteminde blokaj ve stupordur. ADE
inhibitörleriyle doz aşımının semptomları dolaşım soku, elektrolit düzensizlikleri,
böbrek yetmezliği, hiperventilasyon, taşikardi, çarpıntı, bradikardi, baş dönmesi,
anksiyete ve öksürüktür. Terapötik dozlardan sonra görülenden 100 ve 200 kat daha
yüksek serum enalaprilat düzeyleri sırasıyla 300 mg ve 440 mg enalapril alındıktan
sonra bildirilmiştir.
Doz aşımının önerilen tedavisi normal salin solüsyonunun intravenöz infüzyonudur.
Hipotansiyon oluşursa hasta şok pozisyonuna getirilmelidir. Varsa, Anjiyotensin II
infüzyonu ve/veya intravenöz katekolaminler ile tedavi de düşünülebilir. Tablet yakın
zaman önce alınmışsa, enalapril maleatı uzaklaştırmak için önlem alınmalıdır (örn.,
emesis, gastrik lavaj, absorbanların uygulanması ve sodyum sülfat). Enalaprilat genel
dolaşımdan hemodiyalizle uzaklaştırılabilir (bkz. bölüm 4.4). Tedaviye dirençli
bradikardide pacemaker tedavisi endikedir. Yaşamsal bulgular, serum elektrolitleri ve
kreatinin konsantrasyonları sürekli olarak izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Anjiyotensin dönüştürücü enzim inhibitörleri
ATC kodu: C09A A02
Etki mekanizması:
ENAPRESS (enalapril maleat) L-alanin ve L-prolin adı verilen iki aminoasidin bir
türevi olan enalaprilin maleat tuzudur. Anjiyotensin dönüştürücü enzim (ADE)
12Anjiyotensin I’in presör madde Anjiyotensin II’ye dönüşümünü katalizleyen bir
peptidil dipeptidazdır. Emildikten sonra enalapril enalaprilata hidrolize olur ve
enalaprilat ADE’yi inhibe eder. ADE inhibisyonu plazmadaki Anjiyotensin II’nin
azalmasına yol açar ve bu, plazma renin aktivitesinde artışa (renin salınımında negatif
döngünün ortadan kalkmasına bağlı) ve aldosteron sekresyonunda azalmaya neden
olur.
ADE, kinaz II ile özdeştir. Dolayısıyla ENAPRESS güçlü bir vazodepresör peptid olan
bradikininin degradasyonunu da bloke edebilir. Ancak bunun ENAPRESS’in terapötik
etkilerinde oynadığı rolün açıklığa kavuşturulması gerekmektedir.
ENAPRESS’in kan basıncını düşürme mekanizmasının esas olarak renin-anjiyotensin-
aldosteron sisteminin baskılanması olduğu düşünülse de, ENAPRESS düşük renin
hipertansiyonlu hastalarda bile antihipertansiftir.
ENAPRESS’in hipertansif hastalara uygulanması kalp hızında anlamlı artış
olmaksızın, hem sırt üstü pozisyonda hem de ayakta ölçülen kan basıncında azalma
sağlar.
Semptomatik postüral hipotansiyon sık görülmez. Bazı hastalarda kan basıncının
optimal olarak düşmesini sağlanması için birkaç hafta tedavi gerekebilir.
ENAPRESS’in aniden bırakılması kan basıncında hızlı artışla ilişkili olmamıştır.
ADE aktivitesinde etkin inhibisyon genellikle tek bir enalapril dozunun oral yolla
uygulanmasından 2-4 saat sonra meydana gelir. Antihipertansif aktivite genellikle 1.
saatte başlar ve kan basıncında maksimum düşüş uygulamadan 4-6 saat sonra
gerçekleşir. Etki süresi doza bağlıdır. Ancak önerilen dozlarda antihipertansif ve
hemodinamik etkilerin en az 24 saat devam ettiği gösterilmiştir.
Esansiyel hipertansiyonlu hastalarda yapılan hemodinami çalışmalarında kan basıncı
azaltımına periferik arter direncinde azalma ve kardiyak verimde artış eşlik etmiş, kalp
hızında ya çok az değişim olmuş veya hiç olmamıştır. ENAPRESS’in
uygulanmasından sonra böbrek kan akısında artış olmuş, glomerüler filtrasyon hızı
değişmemiştir. Sodyum veya su retansiyonuyla ilgili bulgu gözlenmemiştir. Ancak
tedaviden önce glomerüler filtrasyon hızları düşük olan hastalarda hızlar genellikle
artmıştır.
Böbrek hastalığı olan diyabetik ve diyabetik olmayan hastalarda yapılan kısa süreli
klinik çalışmalarda enalapril uygulandıktan sonra albüminüride ve idrarla IgG
atılımında ve total idrar proteininde azalmalar görülmüştür.
Tiazid tipi diüretiklerle birlikte verildiğinde ENAPRESS’in kan basıncını düşürücü
etkileri en azından aditiftir. ENAPRESS tiazide bağlı hipokalemi gelişimini azaltabilir
veya önleyebilir.
13Kalp yetmezliği olan ve digitalis ve diüretikler ile tedavi edilen hastalarda oral veya
enjeksiyon yoluyla ENAPRESS tedavisi periferik direnç ve kan basıncında azalmalara
yol açmıştır. Kardiyak verim artmış ancak kalp hızı (kalp yetmezliği olan hastalarda
genellikle yüksektir) yavaşlamıştır. Pulmoner kapiler kama basıncı da azalmıştır.
Egzersiz toleransı ve New York Kalp Birliği kriterleriyle ölçülen kalp yetmezliği
şiddeti iyileşmiştir. Bu etkiler kronik tedavi sırasında devam etmiştir.
Hafif-orta derecede kalp yetmezliği olan hastalarda enalapril progresif kalp
dilatasyonunu/büyümesini ve yetmezliği geciktirmiştir; bu durum sol ventrikülde
diyastol sonu ve sistol sonu volümlerinde azalma ve ejeksiyon fraksiyonunda iyileşme
ile gösterilmiştir.
Çok-merkezli, randomize, çift-kör, plasebo-kontrollü bir çalışma (SOLVD Önleme
çalışması) asemptomatik sol ventrikül disfonksiyonu olan bir popülasyon incelenmiştir
(LVEF <%35). 4228 hasta plasebo (n=2117) veya enalapril (n=2111) almak üzere
randomize edildi. Plasebo grubunda 818 hastada kalp yetmezliği vardı veya ölüm
gerçekleşti (%38.6); buna karşılık bu rakam enalapril grubunda 630’du (%29.8) (risk
azaltımı: %29; %95 GA; %21 - 36; p<0.001). Plasebo grubunda 518 hasta (%24.5) ve
enalapril grubunda 434 hasta (%20.6) yeni ya da kötüleşen kalp yetmezliği nedeniyle
öldü veya hastaneye yatırıldı (risk azaltımı %20; %95 GA; %9 - 30; p<0.001).
Çok-merkezli, randomize, çift-kör, plasebo-kontrollü bir çalışmada (SOLVD Tedavi
çalışması) sistolik disfonksiyona bağlı semptomatik konjestif kalp yetmezliği olan bir
popülasyon incelenmiştir (ejeksiyon fraksiyonu <%35). Kalp yetmezliği için klasik
tedavi alan 2569 hasta plasebo (n=1284) veya enalapril (n=1285) almak üzere
randomize edildi. Plasebo grubunda 510 ölüm (%39.7), enalapril grubunda ise 452
ölüm gerçekleşti (%35.2) (risk azaltımı, %16; %95 GA, %5-26; p=0.0036). Plasebo
grubunda 461, enalapril grubunda ise 399 kardiyovasküler ölüm görüldü (risk
azaltımı: %18, %95 GA, %6 - 28, p<0.002); bu azalma esas olarak progresif kalp
yetmezliğine bağlı ölümlerde azalmaya bağlıydı (plasebo grubunda 251, enalapril
grubunda 209; risk azaltımı: %22, %95 GA, %6 - 35). Daha az hasta kötüleşen kalp
yetmezliği nedeniyle öldü veya hastaneye yatırıldı (plasebo grubunda 736, enalapril
grubunda 613; risk azaltımı, %26; %95 GA, %18- 34; p<0.0001). Genel olarak, sol
ventrikül disfonksiyonlu hastalardaki SOLVD çalışmasında ENAPRESS miyokard
enfarktüsü riskini %23 oranında azalttı (%95 GA, %11 – 34; p<0.001) ve kararsız
anjina pektorise bağlı hospitalizasyon riskini %20 azalttı (%95 GA, %9 – 29;
p<0.001).
Altı yaşın üzerindeki hipertansif pediyatrik hastalarda kullanım deneyimi sınırlıdır.
Vücut ağırlığı ≥20 kg ve glomerüler filtrasyon hızı >30 ml/dak/1.73 m2 olan 6-16 yaş
arası hipertansif 110 pediyatrik hastada yapılan bir klinik çalışmada, 50 kg’ın altındaki
hastalar günde 0.625, 2.5 veya 20 mg enalapril almıştır ve 50 kg ve üzeri hastalar
günde 1.25, 5 veya 40 mg enalapril almıştır. Günde bir kez uygulanan enalapril dip
kan basıncını doza bağlı olarak düşürmüştür. Enalaprilin doza bağlı antihipertansif
etkinliği tüm alt gruplarda tutarlıdır (yaş, Tanner evresi, cinsiyet, ırk). Ancak
14incelenen en düşük dozlar (günde bir kez ortalama 0.02 mg/kg’ye karşılık gelen 0.625
mg ve 1.25 mg) tutarlı antihipertansif etkinlik sağlamamıştır. İncelenen en yüksek doz
günde bir kez 0.58 mg/kg’dır (40 mg’a kadar). Pediyatrik hastalardaki istenmeyen
olay profili erişkin hastalarda görülenden farklı değildir.
5.2. Farmakokinetik özellikler
Emilim:
Oral enalapril hızla emilir; enalaprilin pik serum konsantrasyonlarına 1 saat içinde
ulaşılır. İdrardaki miktara dayanarak, oral enalapril tabletinden emilim derecesi
yaklaşık %60’dır. Oral ENAPRESS’in emilimi gastrointestinal kanalda gıda
varlığından etkilenmez.
Emildikten sonra, oral enalapril hızla ve kapsamlı olarak enalaprilata (güçlü bir
Anjiyotensin dönüştürücü enzim inhibitörü) hidrolize olur. Enalaprilat pik serum
konsantrasyonlarına enalapril tabletin oral bir dozundan yaklaşık 4 saat sonra ulaşır.
Oral enalaprilin çoklu dozlarından sonra enalaprilat birikimi için etkin yarılanma ömrü
11 saattir. Böbrek fonksiyonu normal olan kişilerde enelaprilatın kararlı durum
konsantrasyonlarına tedavinin 4. gününden sonra ulaşılmıştır.
Dağılım:
Terapötik konsantrasyon aralığında enalaprilatın insan plazma proteinlerine bağlanma
oranı %60’ı geçmez.
Biyotransformasyon:
Enalaprilata dönüşümü dışında, enalaprilin biyotransformasyonu ile ilgili hiçbir kanıt
yoktur.
Eliminasyon:
Enalaprilat esas olarak böbrekler yoluyla atılır. İdrardaki ana bileşen enalaprilat
(dozun yaklaşık % 40’ını oluşturur) ve değişmemiş enalaprildir (yaklaşık % 20).
Hastalardaki karakteristik özellikler
Böbrek fonksiyon bozukluğu:
Böbrek yetmezliği olan hastalarda enalapril ve enalaprilata maruz kalım artar. Hafif-
orta derecede böbrek yetmezliği olan hastalarda (kreatinin klerensi 40-60 ml/dak)
günde bir kez 5 mg uygulandıktan sonra enalaprilatın kararlı durum EAA’sı böbrek
fonksiyonu normal olan hastalara göre yaklaşık 2 kat daha yüksektir. Ciddi böbrek
yetmezliğinde (kreatinin klerensi ≤ 30 ml/dak), EAA yaklaşık 8 kat artmıştır. Bu
düzeydeki böbrek yetmezliğinde, enalapril maleatın çoklu dozlarından sonra
enalaprilatın etkin yarılanma ömrü uzar ve kararlı duruma daha geç ulaşılır (bkz.
bölüm 4.2). Enalaprilat genel dolaşımdan hemodiyalizle uzaklaştırılabilir. Diyaliz
klerensi 62 ml/dak’dır.
Çocuklar ve adolesanlar:
15Yaşları 2 ay ile 16 arasında değişen 40 hipertansif erkek ve kız pediyatrik hastada
0.07- 0.14 mg/kg enalapril maleat oral yolla günde bir kez uygulandıktan sonra bir
çoklu doz farmakokinetik çalışması gerçekleştirilmiştir. Çocuklarda enalaprilatın
farmakokinetikleri ile erişkinlerin geçmişteki verileri arasında önemli farklar yoktur.
Veriler ilerleyen yaşla birlikte EAA’da artış olduğunu göstermektedir (vücut ağırlığına
göre dozla normalize edildi); ancak veriler vücut yüzey alanına göre normalize
edildiğinde EAA artışı gözlenmez. Kararlı durumda enalaprilatın birikimi için
ortalama etkin yarılanma ömrü 14 saattir.
5.3. Klinik öncesi güvenlilik verileri
Klinik öncesi veriler güvenlilik farmakolojisi, tekrarlı doz toksisitesi, genotoksisite ve
karsinojenik potansiyele ilişkin klasik çalışmalara dayanarak insanlar için özel
tehlikeleri ortaya koymamıştır. Üreme toksisitesi çalışmaları enalaprilin sıçanlarda
fertilite ve üreme performansı üzerinde hiçbir etkisi olmadığını ve teratojenik
olmadığını göstermektedir. Dişi sıçanların çiftleşmeden gestasyona kadar doz aldığı
bir çalışmada emzirme döneminde sıçan yavrusu ölümlerinin insidansında artış
görülmüştür. Bileşiğin plasentayı geçtiği ve anne sütüne geçtiği gösterilmiştir. Sınıf
olarak anjiyotensin dönüştürücü enzim inhibitörlerinin ikinci ve üçüncü trimesterde
verildiğinde fetal toksisiteye yol açtığı (fetusta hasar ve/veya ölüme neden olur)
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz
Mısır nişastası
Povidon
Kolloidal silikon dioksit
Talk
Magnezyum stearat
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
30°C’nin altında oda sıcaklığında saklanmalıdır. Nemden korunmalıdır.
166.5. Ambalajın niteliği ve içeriği
20 tabletlik blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj ve Ambalaj Atıkları Kontrolü Yönetmeliği"'ne uygun olarak
imha edilmelidir.
7. RUHSAT SAHİBİ
İ.E. Ulagay İlaç Sanayii TÜRK A.Ş.
Davutpaşa cad. No: 12 (34010)
Topkapı - İSTANBUL
Tel.: (212) 467 11 11
Fax: (212) 467 12 12
8. RUHSAT NUMARASI
Ruhsat no: 168/47
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.04.1994
Ruhsat yenileme tarihi: 06.04.2004 / 06.04.2009
10. KÜB’ÜN YENİLENME TARİHİ
04.10.2013
17