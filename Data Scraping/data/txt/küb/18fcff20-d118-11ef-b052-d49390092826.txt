KISA ÜRÜN BİLGİSİ
1. BEŞERİTIBBİÜRÜNÜNADI
R-X 1 g/ml süspansiyon
2. KALİTATİF VE KANTİTATİF BİLEŞİM
Etkin madde:
Her 240 ml’lik süspansiyon 240 g baryum sülfat içerir.
Yardımcı madde(ler):
Karboksimetil selüloz sodyum……………1,4000 g
Sakarin sodyum…………………………...0,2500 g
Sodyum Dioktil Sülfosüksinat………….....0,0048 g
Sodyum metil paraben……………........….0,7500 g
Sodyum sitrat dihidrat…………………….3,6000 g
Disodyum hidrojen fosfat dodekahidrat…..1,0580 g
Diğer yardımcı maddeler için 6. 1’e bakınız.
3. FARMASÖTİK FORM
Beyaz renkli süspansiyon
4. KLİNİK ÖZELLİKLER
4.1. Terapötik endikasyonlar
R-X, gastrointestinal kanalın tek veya çift kontrast teknik ya da bilgisayarlı tomografi ile
radyolojik incelenmesinde kullanılır.
4.2. Pozoloji ve uygulama şekli
R-X dozu, kullanılacağı gastrointestinal kanalın bölümüne ve tetkik şekline göre farklılık
gösterir. Kullanılmadan önce mutlaka çalkalanmalıdır.
Özofagus ’da; R-X süspansiyon sulandırılmaz, yalnız kuvvetlice çalkalandıktan sonraki
kıvamda kullanılır.
Mide duedonumda normal tetkik; R-X kapağını açılmaksızın 30 saniye çalkalanmalıdır.
Gerekiyorsa 60 ml su ilavesiyle tekrar bir dakika süre ile çalkalanmalıdır. Hazırlanan
süspansiyon 5 dakika bekletildikten sonra hastaya verilmelidir.
Rölief saptamasında; İlk etapta 50 ml R-X sulandırılmaksızın verilir. İkinci etapta dolu
mide ve mideden atılışı tetkik için 60 ml su ilave edilmiş R- X süspansiyon kullanılır.
Yalnız ince bağırsak incelenecekse; 60 ml su ilavesi ile hazırlanan R-X’den bir buçuk bardak
verilip 1/2, 1, 1 1/2 saatlik aralarla grafiler alınır.
1/9Lavmanlı kolon; 3 tane R-X, 280 ml su ilavesi ile bir litreye tamamlandıktan sonra lavman
yolu ile verilerek kullanılır. Mega kolonda 4 tane R-X verilebilir.
Özel popülasyonlara ilişkin ek bilgiler:
Böbrek ve karaciğer yetmezliği:
Böbrek ve karaciğer yetmezliği olan hastalarda etkililiği ve güvenliliği incelenmemiştir.
Pediyatrik popülasyon:
R-X’in çocuklarda ve adolesanlarda yapılmış çalışmaları bulunmamaktadır. Dozu, çocuğun
yaşına, kilosuna, sağlık durumuna ve görüntülenecek anatomik bölgeye göre değişir.
Radyolog tarafından kişiye özgü değerlendirme yapılmalıdır.
Geriyatrik Popülasyon:
Yaşlılarda etkililiği ve güvenliliği incelenmemiştir.
4.3. Kontrendikasyonlar
Aşağıdaki durumlarda kullanılmamalıdır.
Baryum sülfat ya da ürünün içerdiği yardımcı maddelere karşı duyarlılık olduğu durumlarda
- Gastrointestinal kanalda bilinen ya da şüphelenilen fistül, perforasyon ya da obstrüksiyon
olması
- Gastrointestinal hemoraji
- Megakolon ya da toksik megakolon
- Gastrointestinal iskemi
- Şiddetli konstipasyon
- Gastrointestinal boşalma süresinde bozukluk
- Nekrotizan enterokolit
- Bağırsak tıkanması
- Gastrointestinal cerrahiden hemen önce ya da sonra
- Gastrointestinal kanalda yara veya kimyasal yanık varsa
4.4. Özel kullanım uyarıları ve önlemleri
- Hekim gözetiminde uygulanmalıdır.
- Şişe açılmadan önce 30 saniye kuvvetlice çalkalanmalıdır.
- Aspirasyon olasılığı nedeni ile infantlarda dikkatli kullanılmalıdır.
- Baryumun eliminasyonu uzun zaman aldığı için tetkiki takip eden günlerdeki diğer
batın incelemelerinin (üriner sistem veya tomodansitometrik) sağlıklı yapılmasını
engelleyebilir.
- Obstrüksiyona predispozisyon oluşturan pylorik stenozis ve lezyonları olan kişilerde
kullanımında dikkatli olunmalıdır.
- Rektum ve/veya prostat radyoterapisi esnasında ve radyoterapiyi takip eden 4 hafta
içinde kullanılmamalıdır.
Hipersensitivite ( aşırı du ya rlı lık )
Kişide bronşiyal astım, atopi öyküsü, saman nezlesi, egzema, ailede alerji geçmişi varsa
veya önceden herhangi bir kontrast maddeye karşı reaksiyon gelişimi olmuşsa özel dikkat
gerekmektedir.
2/9Bölüm 4.8’de belirtildiği üzere, baryum sülfat içeren formülasyonların uygulanmasının
ölüm dahil ciddi advers reaksiyonlara neden olduğu raporlanmıştır. Bu yan tesirler
genellikle uygulama tekniği, altta yatan patolojik durum ve/veya hastanın aşırı duyarlılığı
ile ilişkilidir. Anaflaktik ve alerjik reaksiyonlar, glukagonun kullanıldığı çift kontrast
denemeleri sırasında rapor edilmiştir. Hızlı tanı, değerlendirme ve teşhis, tedavinin etkin
bir şekilde uygulanması açısından büyük önem taşımaktadır. Görüntüleme tesislerinde aşırı
duyarlılık reaksiyonlarının tanı ve tedavisi konusunda iyi eğitilmiş personeller
bulunmalıdır. Radyoopak madde olarak kullanılan baryum sülfat preparatları, etkinlik ve
tadının iyileştirilmesi için çeşitli katkı maddeleri içermektedir. Baryum sülfat kullanımı
sonrasında oluşan alerjik reaksiyonlar raporlanmıştır. Baryum sülfat süspansiyonunun
bebek ve küçük çocukların ciltlerine dökülmesinin ardından ciltte tahriş, kızarıklık, iltihap
ve ürtiker (kurdeşen) oluşumu rapor edilmiştir.
Perforasyon (delinme) gastrointestinal kanalın alt bölümlerinde ciddi stenozu olan
hastalarda, bilinen gastrointestinal fistül ve karsinom gibi perforasyon riskini artırabilecek
koşul ve hastalıkların varlığında, inflamatuar bağırsak hastalığı, divertiküliti,
divertikülozisi ve amebiazisi olan hastalarda baryum sülfat süspansiyonun
uygulanmasındaki risk ve faydalar dikkatli şekilde ele alınmalıdır.
Özellikle yeni doğanlara, yaşlılara, rektosigmoidal daralma, iltihaplı bağırsak
hastalığıve/veya rektal neoplazmı olan ya da radyasyon tedavisi alan hastalara lavman
ucunun yerleştirilmesi ve retansiyon balonu kullanılması esnasında dikkatli olunmalıdır.
Güçlü lavman ucu, ucun çok derine sokulması, balonunun fazla şişirilmesi rektumda
yırtılma ya da perforasyona neden olabilir.
Lavman ucunun yerleştirilmesi yalnızca kalifiye sağlık personeli tarafından dijital
inceleme sonrasında yapılmalıdır. Balon retansiyon uçları kullanıldığında, fazla veya
asimetrik dolum ucun yer değiştirmesine neden olabileceğinden, balonun fazla şişmesini
önlemek için dikkatli olunmalıdır. Bu tarz yer değiştirme rektal perforasyon ya da baryum
sülfat granülomlara neden olabilir.
Balonun şişirilmesi kalifiye bir sağlık personeli tarafından floroskopi kontrolünde
yapılmalıdır. Yerleştirilmiş lavman ucu gereksiz yere hareket ettirilmemelidir. Kolostomi
hastalarına baryum sülfat süspansiyonu uygulanması için özel olarak tasarlanmış bir
lavman ucu gereklidir. Enteroklizis kateterinin entübasyonu kalifiye bir tıp personeli
tarafından yapılmalıdır.
Aşırı sıvı y ükl e nm esi
Baryum sülfat süspansiyonlarının su absorpsiyonuna bağlı olarak aşırı sıvı yüklenmesine
neden olduğu raporlanmıştır.
Çocuklar ve böbrek fonksiyon bozukluğu olan hastalar, Hirschsprung’s hastalığı olan
çocuklarda olduğu gibi su entoksikasyonunda en duyarlı olan kişilerdir.
Hirschsprung’s hastalığı olan çocuklarda kolonun tamamının doldurulmaması, sadece tanı
için gerekli olacak miktarda sıvı kullanılması önerilmektedir.
Hirschsprung’s hastalığı olanlara hazırlık lavmanının yapılmasından kaçınılmalıdır.
İntravazasyon
Baryum sülfat, kalın bağırsağın venöz drenajı içine intravaze olabilir ve baryum embolisi
olarak dolaşıma girebilir. Bu komplikasyon nadiren ortaya çıkmakla birlikte sistemik ve
pulmoner emboli, yaygın damar içi pıhtılaşma, septisemi ve uzun süreli şiddetli
hipotansiyonu gibi potansiyel olarak ölümcül komplikasyonlara yol açabilir. Bu
komplikasyonun görülme olasılığı, yaşla birlikte rektal duvarda incelme ve vajinal
3/9incelme olması nedeniyle yaşlı hastalarda ve kolorektal hastalığı olanlarda ortaya çıkması
daha yüksektir. Bu durum rektal kataterin yanlışlıkla vajinal olarak yerleştirilmesi ile
ilişkili bulunmuştur. Baryum lavmanı uygulanması sırasında ya da kısa bir süre sonra
kollaps olması, prosedür uygulandıktan sonraki saatlerde hastanın aniden fenalaşması bu
tanıyı düşündürmelidir. Tanı, basit radyografi ile teyit edilebilir, CT taraması da baryum
sülfat yayılımını tespit etmek için faydalı olabilir. Bu komplikasyon rektal kataterin doğru
yerleştirilmesi ve balon kataterin kullanımının azaltılması ile önlenebilir.
Rektal kataterin vajinaya yanlış yerleştirilmesi intravazasyona yol açabilir: kataterin
doğru yerleştirildiği, lavman uygulanmasından önce teyit edilmelidir.
Kabızlık
Hasta dehidrate (su kaybetmiş) ise, kabızlığa neden olan herhangi bir koşuldan muzdarip
ise, kabızlığa neden olan başka bir tedavi görüyorsa ya da hastada kabızlık öyküsü varsa
R-X dikkatli kullanılmalıdır. Bu durumda, X-ray uygulaması tamamlandıktan sonra
hafif bir kitle oluşturan laksatif uygulanmalıdır. Baryum sülfatın oral ya da rektal
olarak uygulanmasından sonra, ciddi kabızlık ve peklik riskini önlemek amacıyla sıvı
alımının arttırılması tavsiye edilir.
Diğer ol ası komplikasyonlar
Baryum enema uygulaması sırasında vazovagal reaksiyonlar, senkop atakları, kalpte ritm
bozukluğu ve diğer kardiyovasküler yan etkiler oluşabileceğinden lavman süresince
dikkatli olunmalıdır. Tüm plastik/kauçuk aksesuarlar tek kullanımlık olmalı, tek
kullanımlık cihazlar tekrar kullanılmamalı ve vücut boşluğunda uzun süre
bırakılmamalıdır.
Endişeli hastalarda herhangi bir teşhis ajanı uygulamasından sonra halsizlik, solukluk,
kulak çınlaması, terleme ve bradikardi gelişebilir. Bu tür reaksiyonlar genellikle
öngörülemez ve en iyi tedavi şekli hastanın 10 ila 30 dakika sırtüstü yatırılarak gözlem
altında tutulmasıdır.
Hastaların tanısal gastrointestinal sistem incelemesi için hazırlanması sırasında sıklıkla
katartikler ve sıvı diyet uygulaması gerekir. Çeşitli preparatlar hastada su kaybına neden
olabilir. Baryum sülfat süspansiyonu uygulaması ile gastrointestinal sistem incelenmesi
yapılan hastalar prosedürü takiben rehidrate edilmelidir. Kolon motilitesi azalan
hastalarda baryum sülfat enema uygulanmasından sonra tuzlu katartik uygulaması gerekli
olabilir. Klinik olarak kontrendike olmadığı sürece kabızlık öyküsü olan hastalara rutin
olarak tuzlu katartikler önerilmektedir.
Barolitler
Barolitler genellikle asemptomatiktir, ancak karın ağrısı, apandisit, bağırsak tıkanıklığı
veya perforasyon ile ilişkilendirilebilirler. Bozulmuş gastrointestinal motilite, kolon
tıkanıklığı, elektrolit dengesizliği, dehidratasyonu veya düşük katı diyeti olan yaşlı
hastalar risk altında olabilir. Bu riski azaltmak için, baryum sülfat uygulanması prosedürü
sırasında ve takip eden günlerde yeterli hidrasyon sağlanmalıdır. Özellikle kabızlık
durumunda laksatiflerin kullanımı düşünülmelidir.
Çoc ukl a r, y aşlılar ve z a y ıf bü ny eli hastalar
R-X’in çocuklara, yaşlılara veya bünyesi zayıf olanlara uygulanması sırasında
dikkatli olunmalıdır. Önceden var olan kalp rahatsızlığına sahip hastalarda
4/9dikkatli kullanılmalıdır. Baryum enema uygulanması sırasında bakteriyemi meydana
gelebileceği için, protez kalp kapağı olan hastalar için i.v. antibiyotik uygulanması tavsiye
edilir.
Bu tıbbi ürün her 240 ml’lik dozunda 1,2 g sodyum ihtiva eder; bu durum,
kontrollü sodyum diyetinde olan hastalar için göz önünde bulundurulmalıdır.
Ayrıca bu tıbbi ürün her 240 ml’lik dozunda 0,750 g sodyum metil paraben ihtiva eder.
Alerjik reaksiyonlara (muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçlarla etkileşime girmez. Ancak baryum sülfat birlikte alınan diğer ilaçların
absorpsiyonunu değiştirebilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
R-X’in çocuk doğurma potansiyeli olan kadınlarda kullanımına ve doğum kontrol
yöntemlerine ilişkin bir öneri bulunmamaktadır.
Gebelik dönemi: R-X, gebelikte ışın nedeniyle kullanılmaz.
Laktasyon dönemi: Baryum sülfatın insan sütüyle atılıp atılmadığı bilinmemektedir.
Baryum sülfatın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da R-X tedavisinin durdurulup durdurulmayacağına/
tedaviden kaçınılıp kaçınılmayacağına ilişkin karar verilirken, emzirmenin çocuk
açısından faydası ve R-X tedavisinin emziren anne açısından faydası dikkate alınmalıdır.
Üreme yeteneği/Fertilite: R-X ile hayvan üreme çalışmaları yapılmamıştır. Üreme,
embriyo veya fetüsün gelişimi, hamileliğin seyri ve aynı zamanda doğum öncesi ve
sonrası gelişim açısından ürünün güvenliliğini değerlendirecek yeterlilikte deneysel
çalışmalar bulunmamaktadır.
4.7. Araç ve makine kullanımı üzerindeki etkiler
Araç ve makine kullanma yeteneği üzerine hiçbir etkisi bulunmamaktadır.
4.8. İstenmeyen etkiler
Baryumun eliminasyonu uzun zaman aldığı için tetkiki takip eden günlerdeki diğer batın
incelemelerinin (üriner sistem veya tomodonsitometrik) sağlıklı yapılmasını
engelleyebilir.
Baryum sülfat’ın oral veya rektal yolla hastaya verilmesinden sonra konstipasyon meydana
gelebilir. Ayrıca, obstrüksiyon veapandisit vakaları da oluşabilmektedir. Bazı durumlarda
fekalitlerin (dışkının sertleşmesi sonucu oluşan dışkı taşı) cerrahi müdahale ile ortadan
kaldırılması gerekebilir.
5/9Bulantı, kusma, abdominal kramplar veya ishal görülebilir. Baryum sülfat’ın uygulanma
prosedürüne bağlı olarak kazara akciğerlere gitmesi aspirasyon pnömonisine, granulom
oluşumuna ve intravazasyona neden olabilir.
İmmün sistem hastalıkları ile birlikte seyreden ürtiker, eritem, döküntü gibi deri ve deri altı
hastalıkları en sık bildirilen istenmeyen etkiler arasındadır. Bu durum baryum sülfat veya
ürünün içeriğindeki yardımcı maddelere karşı gelişen alerjik reaksiyonu göstermektedir.
Diyare, bulantı, karın ağrısı/distansiyon, kabızlık gibi gastrointestinal bozukluklar da en sık
bildirilen istenmeyen etkilerdendir. Baryum sülfat preparatlarının kullanımı ile ortaya çıkan
klinik açıdan önemli istenmeyen etkiler aşağıda listelenmiştir. Bu istenmeyen etkilerin
büyük kısmının sıklıkları bilinmemektedir.
Görülen yan etkiler aşağıdaki sıklıklara göre sınıflandırılmıştır:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Seyrek: Bağırsak apsesi, karaciğer apsesi, periton enfeksiyonu ve pnömoni
Bilinmiyor: Apandisit, bakteriyemi.
Kan ve lenf sistemi hastalıkları
Lenfadenopati
Bağışıklık sistemi hastalıkları
Çok seyrek: Anaflaktik reaksiyon ve anaflaktik şok
Bilinmiyor: Ürtiker, kaşıntı, döküntü, eritem, yüzde şişme gibi cilt ve derialtı reaksiyonlarını
içeren çeşitli belirti ve bulgularla kendini gösteren aşırı duyarlılık reaksiyonları. Dispne,
yutak ödemi ve boğazda gerginliği kapsayan solunum belirti ve bulguları ile ilişkili
potansiyel aşırı duyarlılık rapor edilmiştir.
Metabolizma ve beslenme hastalıkları
Seyrek: Diyabetik hastalarda hiperglisemi vakaları bildirilmiştir.
Psikiyatrik hastalıklar
Bilinmiyor: Ajitasyon, konfüzyonel durum, sinirlilik.
Sinir sistemi hastalıkları
Bilinmiyor: Baş dönmesi, baş ağrısı, bilinç kaybı, senkop, hipotoni, dizartri (konuşma
bozukluğu) vazovagal senkop, baş dönmesi, yanma hissi.
Göz hastalıkları
Bilinmiyor: Alerjik reaksiyonla ilişkili göz şişmesi.
Kulak ve iç kulak hastalıkları
Bilinmiyor: Kulak çınlaması.
Kardiyak hastalıkları
Bilinmiyor: Bradikardi, taşikardi, siyanoz
6/9Vasküler hastalıkları
Bilinmiyor: Hipotansiyon, vazodilatasyon, solgunluk
Solunum, göğüs bozuklukları ve mediastinal hastalıkları
Bilinmiyor: Bronkospazm, dispne, larenks ödemi, faringeal ödem ve ağrı, boğaz tahrişi,
öksürük. Oral uygulandığında, aspirasyon pnömonisi ve aspirasyon.
Gastrointestinal hastalıkları
Gastrointestinal bulgu ve belirtiler yaygın olarak bildirilmektedir.
Bilinmiyor: Kabızlık ve ciddi vakalarda gastrointestinal tıkanma, ishal, gastrointestinal
inflamasyon, ülserasyon veya perforasyon, karın ağrısı ve şişkinlik, ülseratif kolit, bulantı,
kusma, öğürme, midede şişkinlik dil şişmesi, tıkanma, abdominal kramplar.
Deri ve deri altı doku hastalıkları
Bilinmiyor: Eritem, kontakt dermatit, ürtiker, artmış granülasyon dokusu, periorbital ödem,
döküntü, kaşıntı, yüzde şişme.
Böbrek ve idrar hastalıkları
Bilinmiyor: Dizüri.
Genel bozukluklar ve uygulama bölgesine ilişkin hastalıkları
Bilinmiyor: Halsizlik, ağrı, şişlik, asteni, yüksek ateş, yüzde ödem.
Araştırmalar
Bilinmiyor: Anormal Elektrokardiyogram
Yaralanma ve zehirlenme
Seyrek: Uygulama yoluna (oral veya rektal) bağlı olarak aşağıdaki komplikasyonlar
bildirilmiştir:
Mevcut ya da yeni gastrointestinal perforasyon sonrası enfeksiyonlar (örn. peritonit).
Adezyon ve granülomu kapsayan komplikasyonlar.
Mevcut ya da prosedüre bağlı gastrointestinal travmayı takiben vakaların yaklaşık %50’sinde
ölümcül olabilen, nadiren pulmoner, vena kava ve portal ven embolisini içeren venöz
emboli oluşumu ile birlikte gelişen baryum sülfat intravazasyonu.
Önceden var olan bağırsak hastalığı ya da diverkülit ile ilişkili baryum sülfat intravazasyonu.
Çok seyrek: Baryum sülfat uygulaması ile ilişkili ölüm vakaları bildirilmiştir. Ölümlerin
çoğu genellikle kabul görmüş radyolojik uygulamaya uyulmamasından kaynaklanan
prosedüre bağlı komplikasyonlar ile ilişkilidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Baryum sülfat hemen hemen hiç çözünmediği için baryum iyonları zehirli etki göstermez.
Aynı zamanda baryum inert bir maddedir. Ancak formülasyonda kullanılan yardımcı
maddelerden reaksiyon oluşma potansiyeli vardır. Baryum sülfatın sistemik olarak
emilimi ihmal edilebilir düzeydedir. İlacın kısa süreli periyotlarda tekrarlı kullanımı karın
7/9krampları, mide bulantısı, kusma, ishal ve kabızlığa yola açar. Bu semptomlar geçicidir
ve tıbbi müdahale gerektirmeden çözülebilir veya gerekirse kabul görmüş güncel tedavi
standartlarına uygun bir tedavi uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: İyotsuz X-Işınına Kontrast Maddeler
ATC kodu: V08BA01
Baryum sülfat’ ın küçük partiküllü süspansiyonları mide-bağırsak kanalı için röntgen
kontrast madde olarak kullanılır. Röntgen kontrast bileşikleri, diğer fonksiyon teşhis
bileşiklerinin aksine organ veya dokuda çok büyük miktarlarda bulunur ve röntgen
ışınını aşırı absorblamak suretiyle elde edilen filmde belirgin bir kontrasta neden olurlar.
Ayrıca gönderilen ışını absorbe ederek vücudun diğer dokularından farklı şekilde ışının
geçişini azaltması ile; elde edilen filmde oluşan kontrast pozitif kontrast’dır. Baryum
sülfat pozitif kontrast ajanıdır.
5.2. Farmakokinetik özellikler
Genel özellikler
Emilim:
Mide-bağırsak kanalı için röntgen kontrast madde olarak Baryum sülfat’ın küçük
partiküllü süspansiyonları kullanılır. Fizyolojik koşullarda gastrointestinal kanaldan
değişikliğe uğramadan geçer. Absorbsiyonu farmakolojik olarak anlamsız miktarda
olduğundan sistemik etkisi söz konusu olmayıp baryum iyon toksisitesi görülmez.
Dağılım:
Veri bulunmamaktadır.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık/Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Klinik öncesi güvenlilik verileri ile ilgili veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum metil paraben,
Karboksimetil selüloz sodyum,
Sakarin sodyum,
Sodyum dioktil sülfosüksinat,
Sodyum sitrat dihidrat,
8/9Disodyum hidrojen fosfat dodekahidrat,
Sitrik asit monohidrat,
Hidroklorik asit,
Şeftali esansı,
Kayısı esansı,
Saf su
6.2. Geçimsizlik
Bildirilmemiştir.
6.3. Raf Ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında ve ambalajında saklanır.
Soğutmayınız / dondurmayınız.
6.5. Ambalajın niteliği ve içeriği
Her bir ambalaj HDPE/PP kapak ile kapatılmış bir dozluk HDPE şişelerde kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve "Ambalaj ve Ambalaj Atıklarının Kontrolü Yönetmelik"lerine uygun
olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel: (0212) 429 03 33/34
Faks: (0212) 429 03328
8. RUHSAT NUMARASI(LARI)
2022/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:19.01.2022
Ruhsat yenileme tarihi:
10. KÜB'ÜN YENİLENME TARİHİ
9/9