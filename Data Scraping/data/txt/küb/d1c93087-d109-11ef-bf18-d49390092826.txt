KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
PASSEAR 45,52 mg+11,38 mg/ml kulak damlası, çözelti
2. KALİTATİF VE KANTİTATİF BİLEŞİM
Etkin maddeler:
Her 1 ml’de;
Fenazon 45,52 mg
Lidokain hidroklorür 11,38 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kulak damlası, çözelti.
Renksiz ya da hafif kahverengi-sarı çözelti.
4. KLİNİK ÖZELLİKLER
4.1. Terapötik endikasyonlar
PASSEAR, intakt kulak zarı olan hastalarda otitis medianın neden olduğu bazı ağrılı durumların
lokal semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
PASSEAR, günde 2-3 defa olmak üzere ağrıyan kulağın kulak yoluna 4 damla olarak uygulanır.
Tedavi süresi 7 gün ile sınırlandırılmalıdır. Tedavi süresinin ardından herhangi bir iyileşme
gözlenmezse, tedavi yeniden değerlendirilmelidir.
Uygulama şekli:
Kulağa damlatılarak uygulanır.
Soğuk çözeltinin kulağı rahatsız eder şekilde temas etmesini engellemek için uygulama öncesi
şişeyi ellerinizin arasında ısıtınız.
1Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda PASSEAR kullanımı ile ilgili bilgi bulunmamaktadır.
Karaciğer yetmezliği:
Karaciğer yetmezliği olan hastalarda PASSEAR kullanımı ile ilgili bilgi bulunmamaktadır.
Pediyatrik popülasyon:
Pediyatrik popülasyonda PASSEAR kullanımı ile ilgili özel bir kullanım uyarısı
bulunmamaktadır.
Geriyatrik popülasyon:
Geriyatrik popülasyonda PASSEAR kullanımı ile ilgili özel bir kullanım uyarısı
bulunmamaktadır.
4.3. Kontrendikasyonlar
PASSEAR aşağıdaki durumlarda kontrendikedir:
• Fenazona, lidokain hidroklorüre veya yardımcı maddelerden herhangi birine karşı bilinen
aşırı duyarlılığı olan hastalarda,
• Enfeksiyon ya da travma kökenli kulak zarı delinmesi bulunan hastalarda,
• Kulak zarı perforasyonları, kulak zarının inceldiği ve adezyona uğradığı haller.
4.4. Özel kullanım uyarıları ve önlemleri
Uyarılar:
PASSEAR uygulamasından önce kulak zarında herhangi bir zedelenme olmadığından emin
olunmalıdır. Kulak zarında bir zedelenme olması durumunda PASSEAR iç kulağa kadar ulaşır,
orta kulak yapılarıyla temasa geçer ve istenmeyen sonuçlar meydana gelebilir.
Ürün, miringotomi varlığını içerecek şekilde perfore kulak zarı varlığında, etkin maddelerin
orta kulağa penetre olması ve ototoksisite riski taşıması durumunda kullanılmamalıdır. Tedavi
sırasında perforasyona işaret edebilecek kulak akıntısı gelişirse, hastaya tedavinin durdurulması
ve tıbbi yardım alınması gerektiği söylenmelidir.
Lokal anesteziklerin topikal kullanımını takiben methemoglobinemi bildirilmiştir. 3 aylıktan
küçük bebekler ve hemoglobinopatisi veya Glukoz-6-fosfat dehidrogenaz (G6PD) eksikliği
olan hastalar dahil olmak üzere methemoglobinemiye duyarlı hastalarda dikkatli olu nmalıdır.
2Sporcuların dikkatine: PASSEAR, anti-doping kontrolleri sırasında test sonuçlarının pozitif
çıkmasına neden olacak bir tepkimeye yol açabilir.
Önlemler:
Tedavi süresi 7 gün ile sınırlandırılmalıdır. Tedavi süresinin ardından herhangi bir iyileşme
gözlenmezse, tedavi yeniden değerlendirilmelidir.
4.5. Diğer tıbbi ürünler ile etkileşimler ve diğer etkileşim şekilleri
PASSEAR ile bilinen bir ilaç etkileşimi bulunmamaktadır. Uygulama yolu nedeniyle herhangi
bir ilaç etkileşimi rapor edilmemiştir. Eğer, hastanın kulak zarında delinme varsa PASSEAR’in
içeriğindeki fenazon ve lidokain hidroklorür sistemik dolaşıma karışabilir ve diğer ilaçlar ile
etkileşim olasılığı ortaya çıkabilir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon:
Pediyatrik popülasyonda herhangi bir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda PASSEAR’in içeriğindeki fenazon ve lidokain
hidroklorürün kullanımı ile ilgili veri bulunmamaktadır.
Gebelik dönemi
PASSEAR için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (bkz.
kısım 5.3).
Gebe kadınlara verilirken tedbirli olunmalıdır.
Hastanın kulak zarında delinme olmadığı sürece PASSEAR’in sistemik dolaşıma geçme
olasılığı çok düşüktür.
3Laktasyon dönemi
Hastanın kulak zarında delinme olmadığı sürece PASSEAR’in sistemik dolaşıma geçme
olasılığı çok düşüktür. Sonuç olarak, ihtiyaç halinde PASSEAR emzirme döneminde
kullanılabilir ancak, yine de emzirme dönemindeki kadınlara verilirken tedbirli olunmalıdır.
Üreme yeteneği / fertilite
PASSEAR’in içeriğindeki fenazon ve lidokain hidroklorürün üreme yeteneği / fertilite üzerine
etkisi ile ilgili veri bulunmamaktadır.
4.7. Araç ve makine kullanımı üzerindeki etkiler
PASSEAR’in içeriğindeki fenazon ve lidokain hidroklorürün araç ve makine kullanımı üzerine
etkisi bulunmamaktadır.
4.8. İstenmeyen etkiler
Aşağıda yer alan istenmeyen etkiler klinik çalışmalar sırasında ve/veya pazarlama sonrasında
rapor edilmiştir. İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kulak ve iç kulak hastalıklar
Seyrek: Lokal alerjik reaksiyonlar (kaşıntı, makülopapüler döküntü), kulak kanalında hiperemi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Fenazon ve lidokain hidroklorür kombinasyonunun doz aşımı ile ilgili herhangi bir istenmeyen
etki bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Analjezik ve Anestezik Kombinasyonları
ATC Kodu: S02DA30
4PASSEAR, fenazon ve lidokain içeren kombine bir tıbbi üründür.
Fenazon, analjezik ve antiinflamatuar özelliklere sahip bir pirazol türevidir.
Lidokain, amid grubundan lokal bir anesteziktir.
5.2. Farmakokinetik özellikler
Genel özellikler
Etkin maddelerin düşük dozlarda dışarıdan uygulanması nedeniyle sağlam kulak zarı
durumunda sistemik absorpsiyon olası değildir ve bu nedenle hiçbir farmakokinetik çalışma
yapılmamıştır.
Emilim:
Kulak zarı delinmesi durumu dışında sistemik dolaşıma karışmaz.
Dağılım:
Veri bulunmamaktadır.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık / doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum tiyosülfat
Etanol (%96)
Saf su
Sodyum hidroksit
Gliserol
6.2. Geçimsizlikler
Bilinen geçimsizliği yoktur.
56.3. Raf ömrü
60 ay
Şişenin ilk açılmasından sonra: 28 gün
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
PASSEAR kulak damlası, HDPE koruyucu halka ve vidalı kapak ile kapatılan 15 ml’lik beyaz
LDPE damlalıklı beyaz opak LDPE şişelerde kullanma talimatıyla beraber karton kutuda
ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2017/947
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 21.12.2017
Ruhsat yenileme tarihi:
10. KÜB’ÜN YENİLENME TARİHİ
6