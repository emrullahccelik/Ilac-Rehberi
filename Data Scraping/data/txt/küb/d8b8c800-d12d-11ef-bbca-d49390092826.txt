KISA ÜRÜN BİLGİSİ
1. BEŞERİ TIBBİ ÜRÜNÜN ADI
TUGENS 750 mg IM/IV enjeksiyon için toz içeren flakon
2. KALİTATİF VE KANTİTATİF BİLEŞİM
Etkin madde:
Bir flakonda;
Sefuroksim sodyum.................................788,81 mg
(Sefuroksim eşdeğeri................................750 mg)
Yardımcı madde:
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk toz ve çözücüsü
Enjeksiyonluk toz; Sefuroksim, beyaz veya hemen hemen beyaz tozdur.
Çözücü (enjeksiyonluk su); renksiz, kokusuz, berrak sıvı.
4. KLİNİK ÖZELLİKLER
4.1. Terapötik endikasyonlar
TUGENS belirli mikroorganizmaların duyarlı suşlarının sebep olduğu aşağıdaki
enfeksiyonların tedavisinde endikedir;
1. Alt solunum yolu enfeksiyonları: Streptococcus pneumoniae, Haemophilus influenza
(ampisiline dirençli suşlar dahil), Klebsiella spp., Staphylococcus aureus (penisilinaz
üreten ve üretmeyen suşlar), Streptococcus pyogenes ve Escherichia coli kökenlerinin
etken olduğu pnömoni dahil olmak üzere,
Üst solunum yolu enfeksiyonları: Streptococcus pneumoniae, Moraxella catarrhalis ve
Haemophilus influenzae kaynaklı otitis media, Staphylococcus aureus kaynaklı sinüzit,
2. İdrar yolu enfeksiyonları: Escherichia coli ve Klebsiella spp.,
3. Deri ve yumuşak doku enfeksiyonları: Metisiline duyarlı Staphylococcus aureus
(penisilinaz üreten ve üretmeyen suşlar), Streptococcus pyogenes, Escherichia coli,
Klebsiella spp. ve Enterobacter spp.,
4. Septisemi: İntramüsküler uygulamalar hariç (sadece IV olarak kullanıldığında),
Staphylococcus aureus (penisilinaz üreten ve üretmeyen suşlar), Streptococcus
pneumonia, Escherichia coli, Haemophilus influenza (ampisiline dirençli suşlar dahil) ve
Klebsiella spp,
5. Menenjit: İntramüsküler uygulamalar hariç (sadece IV olarak kullanıldığında),
Streptococcus pneumonia, Haemophilus influenza (ampisiline dirençli suşlar dahil),
Neisseria meningitidis ve metisiline duyarlı Staphylococcus aureus (penisilinaz üreten ve
üretmeyen suşlar)
1/126. Gonore: Kadınlarda ve erkeklerde Neisseria gonorrhoeae’nin yol açtığı komplikasyon
yapmamış ve dissemine gonokokal enfeksiyonları,
7. Kemik ve eklem enfeksiyonları: Staphylococcus aureus (penisilinaz üreten ve üretmeyen
suşlar)
Profilaksi: TUGENS’in operasyon öncesi profilaktik kullanımı, temiz-kontamine veya
potansiyel kontamine olarak sınıflandırılan, cerrahi prosedür uygulanmış hastalarda (örn.
vajinal histerektomi) patojenik duyarlı bakterilerin büyümesi önleyerek bazı operasyon
sonrası enfeksiyonların insidansını azaltır. Cerrahi prosedürlerde antibiyotiklerin etkin
profilaktik kullanımı, ilacın zamanlamasına bağlıdır. Cerrahi prosedür boyunca yara
dokusunda etkin bir konsantrasyon elde etmek için, TUGENS ameliyattan 1 ila 1,5 saat önce
uygulanmalıdır. Cerrahi prosedürün daha uzun sürmesi bekleniyorsa, prosedür sırasında doz
tekrarlanabilir.
Normalde cerrahi prosedürden sonra ilacın profilaktik olarak uygulanması gerekmemektedir.
Ancak, profilaktik uygulama cerrahi prosedürden sonra 24 saat içerisinde durdurulmalıdır.
Açık kalp ameliyatında, TUGENS’in perioperatif kullanımı, ameliyat bölgesinde ciddi
enfeksiyon riski taşıyan hastalarda etkindir. Bu hastalarda TUGENS tedavisinin ameliyat
sonrasında 48 saate kadar uzatılması tavsiye edilmektedir. Enfeksiyon durumunda, ilgili
mikroorganizmanın tanımlanması ve uygun antibiyotik tedavisine başlanması için kültivasyon
amaçlı numune alınmalıdır.
4.2. Pozoloji ve uygulama şekli
Sefuroksim sodyum enjektabl, intravenöz (IV) ve/veya intramüsküler (IM) uygulamalar için
kullanılır.
Aynı intramüsküler alan üzerine 750 mg’dan fazlası enjekte edilmemelidir
Pozoloji/uygulama sıklığı ve süresi:
Yetişkinlerde:
Genel Kullanım: Birçok enfeksiyon günde üç kez IM ya da IV yol ile 750 mg enjeksiyona
cevap verecektir. Daha ağır enfeksiyonlarda bu doz günde 3 kez IV yol ile 1.5 g’a kadar
artırılmalıdır; IM ya da IV enjeksiyonlar eğer gerekirse günlük 3 ila 6 g total doz verilerek 6
saatlik aralarda yapılabilir. Klinik olarak endike olduğunda bazı enfeksiyonlar günde iki kez
1.5 g ya da 750 mg (IM ya da IV) parenteral uygulamanın ardından oral tedaviye cevap verir.
Gonore: Gonorede 1.5 g tek doz olarak verilmelidir. Bu, farklı yerlerden örneğin her bir
kalçadan 2 x 750 mg şeklinde yapılabilir.
Menenjit: TUGENS, duyarlı türlerin sebep olduğu bakteriyel menenjitin tedavisi için
uygundur. Erişkinler için tavsiye edilen doz her sekiz saatte bir IV olarak 3 g.
Profilaksi: Genellikle abdominal, pelvik ve ortopedik operasyonlar için doz, anestezinin
indüksiyon safhasında IV olarak 1.5 g’dır. Buna, 8 ve 16 saat sonra IM olarak iki kez daha
750 mg’lık dozlar ilave edilebilir. Kardiyak, pulmoner, özofajiyel ve vasküler operasyonlarda
genel doz anestezinin indüksiyon safhasında IV olarak 1.5 g ve daha sonraki 24 ila 48 saat
içinde günde üç kez 750 mg IM olarak devam ettirilir.
Artroplasti (Total eklem replasmanı) ameliyatlarında: Likit monomer ilavesinden önce kuru
metilmetakrilat alçısının her paketine total 1.5 g sefuroksim toz ilave edilebilir.
Ardışık tedavi:
Pnömoni: 48-72 saat, günde iki kez 1.5 g (IM ya da IV) enjeksiyonu takiben tedaviye 7-10
gün, günde iki kez 500 mg sefuroksim aksetil ile oral yoldan devam edilir.
2/12Kronik bronşitin akut alevlenmeleri: 48-72 saat, günde iki kez 750 mg (IM ya da IV)
enjeksiyonu takiben tedaviye 5-10 gün, günde iki kez 500 mg sefuroksim aksetil ile oral
yoldan devam edilir. Parenteral ve oral tedavinin süresi enfeksiyonun şiddeti ve hastanın
klinik durumu tarafından belirlenir.
Çocuklarda:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük IV dozlar üçe ya da dörde
bölünerek verilir. Yeni doğan bebeklerde günlük doz 100 mg/kg IV olmalıdır.
Uygulama şekli:
İntramüsküler: 250 mg sefuroksim sodyuma 1 ml enjeksiyonluk su veya 750 mg sefuroksim
sodyuma 3 ml enjeksiyonluk su eklenir ve hafif opak bir süspansiyon oluşuncaya kadar
çalkalanır.
İntravenöz: “TUGENS 750 mg IM/IV” flakon içeriği en az 6 ml enjeksiyonluk su ile
sulandırılır ve çalkalanır. Enjeksiyonluk çözeltinin tümü enjektöre çekilerek direkt intravenöz
yoldan ya da parenteral set içine zerkedilerek uygulanır. Enjeksiyon 3-5 dakika içinde
yapılmalıdır. Hazırlanan enjeksiyonluk çözelti, berrak ve renksizdir.
İntravenöz infüzyon: 1.5 g sefuroksim sodyum, 15 ml enjeksiyonluk suda çözündürülür.
Sulandırılan sefuroksim sodyum, 50 veya 100 ml geçimli bir infüzyon sıvısına eklenir. Bu
çözeltiler doğrudan damara uygulanabilir veya hastaya parenteral sıvılar veriliyorsa takılan set
içine zerkedilerek hastaya verilebilir.
Özel popülasyonlara ilişkin ek bilgiler
Böbrek yetmezliği:
Renal fonksiyon bozukluğunda dozaj: Sefuroksim böbrekler ile itrah edilir. Bundan dolayı
tüm böyle antibiyotiklerde olduğu gibi renal fonksiyon bozukluğu olan hastalarda TUGENS
dozajı onun yavaşlayan itrahını dengeleyecek şekilde azaltılarak tavsiye edilmelidir. Fakat
kreatinin klerensi 20 ml/dak. veya altına düşünceye kadar, standart dozu (750 mg-1.5 g 3x1)
düşürmek gerekli değildir. Belirgin yetersizliği olan erişkinlerde (kreatinin klerens 10 ila 20
ml/dak.) günde 2 kez 750 mg tavsiye edilir. Şiddetli yetmezlikte (kreatinin klerensi <10
ml/dak.) günde bir kez 750 mg yeterlidir. Hemodiyalizdeki hastalar için her diyaliz sonunda
ilave 750 mg’lık doz IV veya IM olarak verilmelidir. Parenteral kullanıma ilaveten
sefuroksim peritonal diyaliz sıvısına katılabilir (Genellikle her iki litre diyaliz sıvısına 250
mg). Böbrek bozukluğu olan, yoğun tedavi ünitesinde devamlı arteriyovenöz hemodiyaliz ya
da yüksek akışlı hemofiltrasyondaki hastalar için uygun olan doz günde iki kez 750 mg’dır.
Düşük akışlı hemofiltrasyon için böbrek fonksiyon bozukluğu altında önerilen dozaj takip
edilmelidir.
Karaciğer yetmezliği:
Veri yoktur.
Pediyatrik popülasyon:
Genel Kullanım: Bebek ve çocuklarda 30 ila 100 mg/kg/günlük dozlar üçe ya da dörde
bölünerek verilir. Çoğu enfeksiyonlar için 60 mg/kg/günlük doz yeterli olacaktır. Yeni
doğanlarda 30 ila 100 mg/kg/günlük dozlar iki ya da üçe bölünerek verilir.
Menenjit: Bebek ve çocuklarda 150 ila 250 mg/kg/günlük IV dozlar üçe ya da dörde
bölünerek verilir. Yeni doğan bebeklerde günlük doz 100 mg/kg IV olmalıdır
3/12Geriyatrik popülasyon:
Veri yoktur.
4.3. Kontrendikasyonlar
Sefalosporin antibiyotiklerine veya ürünün herhangi bir bileşenine karşı aşırı duyarlılığı
bilinen hastalarda kontrendikedir.
Herhangi bir çeşit beta-laktam antibakteriyel ajanlara (penisilin, monobaktamlar ve
karbapenemler) karşı şiddetli hipersensitivite (örn. anaflaktik şok) geçmişi olan durumlarda
kontrendikedir.
4.4. Özel kullanım uyarıları ve önlemleri
Penisilin veya diğer beta-laktam antibiyotiklere karşı allerjik reaksiyon geçirmiş
hastalarda tedaviye başlamadan önce dikkatli bir değerlendirme yapılmalıdır. Beta
laktam antibiyotiklere karşı çapraz aşırı duyarlılık reaksiyonu gelişebileceğinden
penisilin alerjisi olan hastalara verildiğinde, bu hastaların % 10 kadarında çapraz aşırı
duyarlılık reaksiyonu gelişebileceği bildirilmiştir. Klinik olarak anlamlı düzeyde alerjik
reaksiyon gelişirse ilaç kullanımı kesilmeli ve uygun bir tedaviye başlanmalıdır. Ciddi ve
akut hipersensitivite reaksiyonları geliştiğinde epinefrin tedavisi ve klinik olarak gerekli
diğer acil uygulamaların (Oksijen, intravenöz sıvılar, intravenöz antihistaminler,
kortikosteroidler, presör aminler, hava yollarına uygulanacak işlemler gibi
uygulamalar) yapılması gerekli olabilir.
Yüksek dozda sefalosporinlerle eş zamanlı olarak furosemid veya aminoglikozitler gibi güçlü
diüretik tedavisi gören hastalarda böbrek yetmezliği bildirildiğinden dolayı, bu
kombinasyonun kullanımında dikkatli olunmalıdır. Bu hastalarda, yaşlılarda ve daha önceden
böbrek yetmezliği olan hastalarda renal fonksiyon kontrol edilmelidir (Bkz: Kullanım Şekli ve
Dozu).
Menenjit tedavisinde kullanılan diğer terapötik rejimlerde olduğu gibi sefuroksim sodyum ile
tedavi edilen az sayıda hastada hafif veya orta derecede işitme kaybı bildirilmiştir.
Diğer antibiyotik tedavilerinde olduğu gibi, sefuroksim sodyum enjeksiyonu ile 18 ve 36 ıncı
saatlerde yapılan serebrospinal sıvı kültürlerinde Haemophilus influenzae’nın pozitif olmaya
devam ettiği görülmüştür, bununla beraber bu olayın klinik önemi bilinmemektedir.
Ardışık tedavi protokolunda oral tedaviye geçisin zamanı enfeksiyonun ciddiyetine, hastanın
klinik durumuna ve şüphelenilen patojenlere göre değişiklik gösterir. Eğer 72 saat içinde
klinik düzelme görülmezse tedavi parenteral olarak devam ettirilmelidir.
TUGENS, glikozüri için yapılan enzimatik esasa dayanan testleri bozmaz. Bakırın
indirgenmesine dayanan (Benedict, Fehling, Clinitest) metodları hafifçe etkileyebilir. Bununla
birlikte bu diğer bazı sefalosporinlerde olduğu gibi hatalı pozitif sonuçlara neden olmaz.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Diğer antibiyotikler ile de olabildiği gibi sefuroksimin kullanılması Candida’nın aşırı üremesi
ile sonuçlanabilir. Uzun süreli kullanım ise aynı zamanda duyarlı-olmayan
mikroorganizmaların (örn, enterokoklar ve Clostridium difficile) aşırı çoğalmasına neden
olabilir, bu durum tedavinin kesilmesini gerektirebilir.
Antibiyotik kullanımı ile psödomembranöz kolit bildirilmiştir ve şiddeti hafiften, hayatı tehdit
edici seviyeye kadar değişebilir. Bu nedenle, antibiyotik kullanımı sırasında veya sonrasında
diyare gelişen hastalarda bu tanının dikkate alınması önemlidir. Psödomembranöz kolit
4/12tanısını takiben uygun bir tedaviye başlanmalıdır. Hafif psödomembranöz kolit vakaları
genellikle sadece ilaç kullanımının kesilmesine yanıt verirler. Ancak orta dereceli ve şiddetli
vakalarda sıvı ve elektrolit uygulamaları, protein takviyesi, Clostridium difficile’ye karşı etkili
antibiyotik kullanımı gibi yöntemlerin kullanılması gerekli olabilir. Uzun süreli veya şiddetli
ishal olması veya hastada karın krampları görülmesi durumunda tedavi derhal kesilmeli ve
hasta ileri düzeyde araştırılmalıdır.
Bir gram TUGENS 2,24 mmol sodyum içerir. Bu durum kontrollü sodyum diyetinde olan
hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
TUGENS, glikozüri için yapılan enzimatik esasa dayanan testleri bozmaz. Bakırın
indirgenmesine dayanan (Benedict, Fehling, Clinitest) metotları hafifçe etkileyebilir Bununla
birlikte bu diğer bazı sefalosporinlerde olduğu gibi hatalı pozitif sonuçlara neden olmaz.
Sefuroksim glomerüler filtrasyon ve tübüler sekresyon ile atılır. Eşzamanlı probenesid
kullanımı önerilmemektedir. Eşzamanlı probenesid kullanımı, sefuroksimin atılımını uzatır ve
yüksek pik serum seviyesi verir.
Eşzamanlı oral antikoagülan kullanımı artmış Uluslararası Normalleştirilmiş Oran (INR)’ye
yol açabilir.
Yüksek dozda sefalosporinlerle eş zamanlı olarak furosemid gibi güçlü diüretiklerin veya
aminoglikositler gibi potansiyel nefrotoksik preparasyonlarla tedavi gören hastalarda böbrek
yetmezliği bildirildiğinden dolayı, bu kombinasyonun kullanımında dikkatli olunmalıdır.
Ferrisiyanür testinde hatalı negatif sonuç çıkabileceğinden sefuroksim sodyum alan hastalarda
kan/plazma glukoz seviyesinin tespiti için glukoz oksidaz ya da hekzokinaz kullanımı
önerilmektedir.
Sefuroksim sodyum alan hastalarda kan/plazma glukoz seviyelerini tayin için glukoz oksidaz
veya heksokinaz metodları kullanılması tavsiye edilir.
Alkalin pikrat ile yapılan kreatinin miktar tayinini etkilemez.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Gebelik dönemi
Hamile kadınlarda sefuroksim kullanımı ile ilgili sınırlı veri bulunmaktadır. Hayvanlar
üzerinde yapılan çalışmalar gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Sefuroksimin intramüsküler veya intravenöz yolla anneye verilmesini takiben plasentayı geçip
amniyotik sıvıda ve kordon kanında terapötik seviyelere eriştiği gösterilmiştir.
5/12Laktasyon dönemi
Sefuroksim az miktarlarda insan sütü ile de atılır. Terapötik dozlarda alındığında ishal ve
mukoz membranlarda mantar riski dışında istenmeyen etki görülmesi beklenmemektedir.
Sefuroksim ile tedavi sırasında emzirmeye devam edilip edilmeyeceği ya da tedavinin
durdurulup durdurulmayacağına fayda/zarar değerlendirmesinin dikkatlice yapılması sonucu
karar verilmelidir.
Üreme yeteneği / Fertilite
Veri yoktur.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
Sefuroksim sodyumun yan etkileri genellikle hafif ve geçici özelliktedir.
En yaygın istenmeyen etkiler nötropeni, eozinofili, karaciğer enzimlerinde veya bilirubinde
özellikle öncesinde karaciğer hastalığı bulunan hastalarda geçici artıştır. Ancak karaciğer
hasarı ya da uygulama bölgesinde reaksiyona dair herhangi bir kanıt bulunmamaktadır.
Yan etkiler için belirlenen sıklık kategorileri tahminidir, plasebo kontrollü çalışmalarda da
olduğu gibi birçok reaksiyonda insidansı hesaplamak için elverişli veri bulunmamaktadır.
Ayrıca sefuroksim sodyuma bağlı yan etkilerin insidansları endikasyona göre
değişebilmektedir.
Çok yaygından seyreğe, istenmeyen etkilerin sıklıklarının belirlenmesinde klinik
çalışmalardan elde edilen veriler kullanılmıştır. Bunun dışında kalan istenmeyen etkilerin
sıklıkları (<1/10000), esas olarak pazarlama sonrası deneyimlerden yola çıkarak belirlenmiştir
ve rapor edilme oranına işaret etmektedir.
İstenmeyen etkiler aşağıdaki sıklık sınıflandırmasına göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Enfeksiyon ve Enfestasyonlar
Bilinmiyor: Candida çoğalması, Clostridium difficile çoğalması
Kan ve lenfatik sistem bozuklukları
Yaygın: Eozinofili, nötropeni, hemoglobin seviyesinde düşüş
Yaygın olmayan: Pozitif Coomb’s testi, lökopeni
Bilinmiyor: Trombositopeni, hemolitik anemi
Bağışıklık sistemi bozuklukları
Bilinmiyor: İlaç ateşi, interstitiyal nefrit, anafilaksi, kutanöz vasküliti
Gastrointestinal bozukluklar
Yaygın olmayan: Gastrointestinal rahatsızlıklar
Bilinmiyor: Psödomembranöz kolit (Bkz. 4.4. Özel kullanım uyarıları ve önlemleri)
Hepato-biliyer bozukluklar
Yaygın: Hepatik enzim düzeylerinde geçici yükselmeler
6/12Yaygın olmayan: Serum bilirubin düzeylerinde geçici yükselmeler
Deri ve derialtı doku bozuklukları
Aşağıdakiler dahil olmak üzere aşırı duyarlılık reaksiyonları
Yaygın olmayan: Deri döküntüleri, ürtiker, kaşıntı
Bilinmiyor: Eritem multiforme, toksik epidermal nekroliz (ekzantematik nekroliz), Stevens-
Johnson sendromu, anjiyonörotik ödem
Böbrek ve idrar yolu bozuklukları
Bilinmiyor: Serum kreatinin ve/veya kan, üre, azot değerlerinde yükselmeler ve kreatinin
klerensinde azalma gözlenmiştir (Bkz. 4.4. Özel kullanım uyarıları ve önlemleri).
Genel bozukluklar ve uygulama bölgesine ilişkin bozukluklar
Yaygın: Enjeksiyon yerinde ağrı ve tromboflebit olabilir.
Sefalosporinler kırmızı hücre membranlarının yüzeyine emilme ve pozitif Coomb testine (bu
da kanın çapraz eşleştirilmesini etkileyebilir) ve çok nadiren hemolitik anemiye neden olacak
şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Yüksek dozlarda intramüsküler uygulama bölgesinde ağrı olabilir. Bu durum tedavinin
durdurulması için bir neden değildir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sefalosporinler aşırı dozda serebral irritasyon sonucu ensefalopati, konvülsiyon ve komaya
neden olabilirler. Sefuroksimin serum düzeyleri hemodiyalizle ya da periton diyalizi ile
düşürülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibakteriyel ilaçlar-Sefalosporinler (2.kuşak)
ATC kodu: J01DC02
Sefuroksim, beta-laktamaz üreten suşlar da dahil olmak üzere sık görülen patojenlerin geniş
bir bölümüne karşı bakterisidal aktiviteye sahip, iyi karakterize edilmiş ve etkin bir
antibakteriyel ajandır.
Sefuroksim, bakteriyel beta-laktamazlara karşı iyi bir stabilite gösterir ve sonuç olarak
ampisilin veya amoksisiline dirençli suşların pek çoğuna etkilidir. Sefuroksim önemli hedef
proteinlere bağlanarak bakterilerde hücre duvarı sentezini önleyerek bakterisit etki gösterir.
Kazanılmış direnç sıklığı coğrafyaya ve zamana bağlıdır ve seçilmiş türler için çok yüksek
olabilir. Özellikle şiddetli enfeksiyonların tedavisinde, yerel direnç bilgisi istenebilir.
7/12Sefuroksim aşağıdaki mikroorganizmalara genellikle in vitro olarak etkilidir.
Mikro-organizmaların Sefuroksime in vitro duyarlılıkları
Sefuroksimin klinik etkililiğinin, klinik çalışmalarda gösterildiği durumlar asteriks (*) ile
işaretlenmiştir.
Sıklıkla duyarlı olan türler
Gram-Pozitif Aeroblar:
Staphylococcus aureus (metisiline duyarlı izolatlar)*
Koagulaz negatif staphylococcus (metisiline duyarlı izolatlar)
Streptococcus pyogenes*
Beta-hemolitik streptokoklar
Gram-Negatif Aeroblar:
Ampisiline dirençli suşlarıda içeren Haemophilus influenzae *
Haemophilus parainfluenzae*
Moraxella catarrhalis*
Penisilinaz üreten ve üretmeyen suşları da içeren Neisseria gonorrhoea*
Neisseria meningitidis
Shigella spp
Gram-Pozitif Anaeroblar:
Peptostreptococcus spp.
Propionibacterium spp.
Spiroketler:
Borrelia burgdorferi
Edinilmiş direnç problemi olabilecek mikro-organizmalar
Gram-Pozitif Aeroblar:
Streptococcus pneumoniae*
Viridans grubu streptokok
Gram-Negatif Aeroblar:
Bordetella pertussis
C. freundii hariç Citrobacter spp.
E. aerogenes ve E. cloacae hariç Enterobacter spp.
Escherichia coli*
K. pneumoniae dahil Klebsiella spp. *
Proteus mirabilis
P. penneri ve P. vulgaris hariç Proteus spp.
Providencia spp.
Salmonella spp.
Gram-Pozitif Anaeroblar:
C. difficile hariç Clostridium spp.
Gram-Negatif Anaeroblar:
B. fragilis hariç Bacteroides spp.
Fusobacterium spp.
Kalıtımsal olarak dirençli mikroorganizmalar
Gram-Pozitif Aeroblar:
E. faecalis ve E. faecium dahil Enterococcus spp.
Listeria monocytogenes
8/12Gram-Negatif Aeroblar:
Acinetobacter spp.
Burkholderia cepacia
Campylobacter spp.
Citrobacter freundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
P. aeruginosa dahil Pseudomonas spp.
Serratia spp.
Stenotrophomonas maltophilia
Gram-Pozitif Anaeroblar:
Clostridium difficile
Gram-Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
TUGENS ve aminoglikozid antibiyotiklerinin kombinasyonu en azından additif ve bazen
sinerjik etki gösterir.
5.2. Farmakokinetik özellikler
Genel özellikler
Emilim:
Normal gönüllülere intramüsküler (IM) enjeksiyondan sonra ortalama pik serum
konsantrasyonları 750 mg doz için 27 ila 35 μg/mL ve 1000 mg doz için 33 ila 40 μg/mL
arasında değişmiş ve uygulamayı takiben 30 ila 60 dakika için elde edilmiştir. 750 ve 1500
mg’lık intravenöz (IV) dozları takiben serum konsantrasyonları 15. dakikada sırasıyla
yaklaşık 50 ve 100 μg/mL’dir.
EAA ve Cmaks IM ve IV uygulamayı takiben 250 ila 1000 mg’lık tekli doz aralığında dozda
artışla doğru orantılı olarak artar görünmektedir. Her 8 saatte bir 1500 mg’lık dozların
tekrarlanan intravenöz uygulamasını takiben normal gönüllülerden serumda sefuroksim
birikimine dair kanıta rastlanmamıştır.
Dağılım: Kullanılan metodolojiye bağlı olarak proteinlere bağlanma oranı % 33-50’dir.
Kemik, sinoviyal sıvı ve aköz humör içerisinde sefuroksim konsantrasyonu sık görülen
patojenler için gerekli minimum inhibitör seviyenin üzerine çıkabilir. Sefuroksim, meninksler
inflame iken kan-beyin bariyerini geçer.
Biyotransformasyon:
Sefuroksim metabolize edilmez.
Eliminasyon:
Sefuroksim glomerüler filtrasyon ve tübüler sekresyon ile atılır. İntramüsküler veya
intravenöz enjeksiyon sonrası serum yarılanma ömrü yaklaşık 70 dakikadır. Yaşamın ilk
haftalarında sefuroksim serum yarılanma ömrü yetişkinlerdekinin 3-5 katı olabilir. Probenesid
ile birlikte verilmesi antibiyotiğin atılımını geciktirir ve yüksek serum düzeyleri oluşturur.
9/12Yirmidört saat içinde verilen ilacın hemen tamamı (% 85-90’ı) değişmemiş sefuroksim
şeklinde idrarda bulunur. Büyük bir bölümü ilk 6 saatte atılır. Sefuroksim serum seviyeleri
diyaliz ile düşürülür.
Hastalardaki karakteristik özellikler
Cinsiyet
Sodyum tuzu olarak 1000 mg sefuroksimin tekli IV bolus enjeksiyonunu takiben erkekler ve
kadınlar arasında sefuroksimin farmakokinetiği açısından bir fark gözlenmemiştir.
Yaşlılar
IM veya IV uygulamayı takiben, yaşlı hastalarda sefuroksimin emilimi, dağılımı ve atılımı
eşdeğer renal fonksiyona sahip daha genç hastalardakine benzerdir. Yaşlı hastalarda azalmış
renal fonksiyon daha olası olduğundan, sefuroksim dozu seçilirken dikkat gösterilmelidir ve
renal fonksiyon takibi faydalı olabilir (bkz. bölüm 4.2).
Pediyatri
Sefuroksimin serum yarılanma ömrünün gestasyonel yaşa göre neonatlarda önemli ölçüde
uzadığı gösterilmiştir. Bununla birlikte daha büyük bebeklerde (>3 haftalık) ve çocuklarda 60
ila 90 dakikalık serum yarılanma ömrü yetişkinlerde gözlenene benzerdir.
Renal bozukluk
Sefuroksim başlıca böbreklerden atılır. Bu tip tüm antibiyotiklerle olduğu gibi renal
fonksiyonu belirgin olarak azalmış hastalarda (yani kreatinin klerensi <20 mL/dakika)
sefuroksimin dozajının daha yavaş atılımı telafi etmek üzere azaltılması düşünülmelidir (bkz.,
bölüm 4.2). Sefuroksim hemodiyaliz ve peritoneal diyalizle etkili bir şekilde uzaklaştırılır.
Hepatik bozukluk
Sefuroksim başlıca böbreklerden elimine edildiğinden hepatik fonksiyon bozukluğunun
sefuroksimin farmakokinetiği üzerinde bir etkiye sahip olması beklenmemektedir.
FK/FD ilişkisi
Sefalosporinler için en in vivo etkililik ile korelasyon gösteren en önemli farmakokinetik-
farmakodinamik indeksin, bağlanmamış konsantrasyonun ayrı ayrı hedef türler için
sefuroksimin minimum inhibe edici konsantrasyonun (MIK) (yani, %T> MIK) üzerinde
kaldığı doz uygulama aralığı yüzdesi olduğu (%T) gösterilmiştir.
5.3. Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Çözücü Ampul:
Enjeksiyonluk su
6.2. Geçimsizlikler
TUGENS aminoglikozid antibiyotiklerle birlikte aynı enjektörde karıştırılmamalıdır. % 2.74
a/h sodyum bikarbonat enjeksiyonunun (BP) pH’sı çözeltinin rengini etkilediğinden
TUGENS’in seyreltilmesi için önerilmez. Bununla beraber gerektiğinde, infüzyon ile sodyum
bikarbonat enjeksiyon alan hastalara TUGENS, takılan set içine zerkedilerek verilebilir.
10/126.3. Raf ömrü
Açılmamış flakon: 24 ay
6.4. Saklamaya yönelik özel uyarılar
 Açılmamış flakon:
25°C’nin altında ışıktan koruyarak ambalajında saklanmalıdır.
 Rekonstitüe çözelti:
Kendi çözücüsü ile rekonstitüsyondan sonra, 25°C’nin altındaki oda sıcaklığında 3 saat,
buzdolabında (2 – 8°C) 48 saat süreyle fiziksel ve kimyasal stabilitesini korur.
 İnfüzyonluk çözelti:
İntravenöz uygulama için enjeksiyonluk su ile hazırlanan çözelti, geçimli olduğu bir
infüzyon sıvısı ile seyreltilir (Bkz. 6.6). İnfüzyon çözeltileri ile karıştırıldığında 25 °C’nin
altındaki oda sıcaklığında 24 saat süreyle fiziksel ve kimyasal stabilitesini korur.
Metronidazol çözeltisi ile karıştırıldığında, 25 °C’nin altındaki oda sıcaklığında 10 saat
süreyle fiziksel ve kimyasal stabilitesini korur.
Mikrobiyolojik açıdan hazırlanan çözeltilerin bekletilmeden kullanılması önerilir. Eğer
kullanılmayacaksa saklama koşulları ve süresi kullanıcının sorumluluğundadır.
Hazırlanan TUGENS enjeksiyonluk süspansiyon ve çözeltilerinde saklama sırasında renk
koyulaşması görülebilir.
Çocukların göremeyeceği ve erişemeyeceği yerlerde ve ambalajında saklayınız.
6.5. Ambalajın niteliği ve içeriği
Her bir karton kutu; 1 adet flakon ve 1 adet çözücü ampul içermektedir.
Flakon; Alüminyum flip-off ve bromobutil kauçuk tıpa ile kapatılmış renksiz cam flakonlar
(Tip III)
Çözücü ampul; 6 ml enjeksiyonluk su içeren renksiz, halkalı, cam ampul (Tip I).
6.6. Beşeri tıbbi üründen arta kalan maddelerin imhası ve diğer özel önlemler
Parenteral yoldan kullanılacak ilaçlar, rekonstitüsyondan sonra iyice çalkalanmalı ve
uygulanmadan önce gözle incelenerek partiküler madde içermediğinden emin olunmalıdır.
Hazırlanan çözeltide partikül bulunuyorsa kullanılmamalıdır.
Hazırlanan süspansiyon ve çözeltilerin saklanması sırasında renk koyulaşması görülebilir.
Renkteki değişiklikler ilacın aktivitesini ve güvenliliğini etkilemez.
İntramüsküler kullanım için solüsyon hazırlanması:
“TUGENS 750 mg IM/IV” flakona 3 ml enjeksiyonluk su eklenir ve hafif opak bir
süspansiyon oluşuncaya kadar çalkalanır. Süspansiyonun tümü enjektöre çekilerek
intramüsküler yoldan uygulanır.
İntravenöz kullanım için solüsyon hazırlanması:
İntravenöz: “TUGENS 750 mg IM/IV” flakon içeriği en az 6 ml enjeksiyonluk su ile
sulandırılır ve çalkalanır. Enjeksiyonluk çözeltinin tümü enjektöre çekilerek direkt intravenöz
yoldan ya da parenteral set içine zerkedilerek uygulanır. Enjeksiyon 3-5 dakika içinde
yapılmalıdır. Hazırlanan enjeksiyonluk çözelti, berrak ve renksizdir.
İntravenöz infüzyon: Intravenöz uygulama için enjeksiyonluk su ile hazırlanan çözelti,
geçimli olduğu bir infüzyon sıvısı ile 50 veya 100 ml’ye (1-30 mg/ml) seyreltilir. Bu
11/12çözeltiler doğrudan damara uygulanabilir veya hastaya parenteral sıvılar veriliyorsa takılan set
içine zerkedilerek verilebilir.
1.5 g TUGENS’in 15 ml enjeksiyonluk su ilavesi ile hazırlanan çözelti Metronidazol
enjeksiyonuna katılabilir (500 mg/100 ml), ikisi de aktivitelerini 25ºC nin altında 10 saat
korurlar.
TUGENS yaygın olarak kullanılan aşağıdaki intravenöz infüzyon çözeltileri ile
karıştırıldığında 25°C’nin altındaki oda sıcaklığında 24 saat süre ile fiziksel ve kimyasal
stabilitesini korur. Mikrobiyolojik açıdan hazırlanan çözeltilerin bekletilmeden kullanılması
önerilir. Eğer kullanılmayacaksa saklama koşulları ve süresi kullanıcının sorumluluğundadır.
İnfüzyon sıvıları:
% 0.9 sodyum Klorür
% 5 dekstroz
% 10 dekstroz enjeksiyon
% 5 dekstroz + % 0.9 sodyum klorür
% 5 dekstroz + % 0.45 sodyum klorür
% 5 dekstroz +% 0.2 sodyum klorür
Laktatlı ringer
Ringer
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
PharmaVision Sanayi ve Ticaret Anonim Şirketi
Davutpaşa Cad. No:145 34010 Topkapı İstanbul
Telefon: 0212 482 00 00
Faks: 0212 482 00 33
8. RUHSAT NUMARASI
246/52
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.11.2012
Ruhsat yenileme tarihi:
10. KÜB’ÜN YENİLENME TARİHİ
12/12