KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOLAS 5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 5 mg folik aside eşdeğer folik asit hidrat içerir.
Yardımcı maddeler:
Laktoz monohidrat 105,5 mg/tablet
(inek sütünden elde edilir)
Yardımcı maddeler için 6.1’e bakınız.
3. FARMASÖTİK FORM
Oral tablet
Kırmızı benekler içerebilen, sarı renkli, yuvarlak, düz, bir tarafı çentikli tabletler
4. KLİNİK ÖZELLİKLER
4.1. Terapötik endikasyonlar
FOLAS, tropikal veya nontropikal sprue’da, beslenme tarzından kaynaklanan anemilerde,
hamilelerde, bebeklerde veya çocuklarda folik asit eksikliğine bağlı megaloblastik
anemilerin tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Folat eksikliğine bağlı megaloblastik anemi tedavisi için folik asit 4 ay süreyle günde 5 mg
(1 tablet); malabsorbsiyon durumlarında günde 15 mg'a kadar (3 tablet) çıkılabilir.
Akdeniz anemisi veya orak hücreli anemiler gibi kronik hemolitik durumlarda günde veya
haftada 5 mg folik asit (1 tablet) ile profilaktik uygulama gerekli olabilir.
Uygulama şekli:
Ağızdan uygulanır.
Özel popülasyonlara ilişkin ek bilgiler:
Böbrek / Karaciğer yetmezliği:
Diyaliz uygulanan böbrek hastalarında folik asit eksikliğini önlemek için günde veya haftada
5 mg folik asit (1 tablet) gerekli olabilir.c
1 / 6Pediyatrik popülasyon:
Küçük çocuklar için daha uygun bir dozaj formu kullanılmalıdır.
Folat eksikliğine bağlı megaloblastik anemi tedavisi:
1-18 yaş arasındaki çocuklarda: 4 ay süreyle günde 5 mg (1 tablet); idame tedavisi için her 1-
7 günde bir 5 mg (1 tablet)
Geriyatrik popülasyon:
Yaşlı hastalar için özel bir doz ayarlaması gerekmemektedir.
4.3. Kontrendikasyonlar
• Etkin maddeye veya yardımcı maddelerden herhangi birine karşı bilinen aşırı duyarlılık
durumunda
• Tedavi edilmemiş kobalamin eksikliği olan herhangi bir hastada uzun dönem folat
tedavisi kontrendikedir. Kobalamin eksikliği, tedavi edilmemiş pernisiyöz anemi veya
hayat boyu vejeteryan olanlar dahil olmak üzere diğer kobalamin eksiklikleri şeklinde
olabilir. Yaşlı hastalarda uzun dönem folat tedavisine başlanmadan önce bir kobalamin
absorpsiyon testi yapılmalıdır. Bu hastalara 3 ay veya daha fazla süreyle folat
verilmesi kobalamin nöropatisini hızlandırmıştır. Kısa dönem folat kullanımı ile
zararlı etki görülmemektedir.
• Folik asit, Addison pernisiyöz anemisinde ve diğer vitamin B eksikliği durumlarında
12
asla tek başına verilmemelidir çünkü omurilikte subakut kombine dejenerasyon
başlangıcını hızlandırabilir (Hamilelik ve emzirme dönemi dışında, pernisiyöz anemi
olmadığı kanıtlanıncaya kadar 0,4 mg/gün'den daha yüksek dozlar önerilmemelidir.
Folik asit, hematolojik anomalileri düzeltebilir, fakat nörolojik problemler irreversibl
olarak artabilir).
• Folat eksikliğine bağlı megaloblastik anemi önemli bir komplikasyon olmadığı sürece
folik asit malign hastalıklarda kullanılmamalıdır.
4.4. Özel kullanım uyarıları ve önlemleri
Folik asit tek başına, pernisiyöz anemide ve vitamin B eksikliği olan diğer megaloblastik
12
anemilerin tedavisinde uygun bir tedavi değildir. Çünkü günde 0,1 g'ın üzerinde alınan folik
asit dozları hematolojik belirtileri azaltmasına rağmen nörolojik belirtileri maskelemektedir.
Bunu engellemek için mutlaka yeterli dozda vitamin B ile birlikte verilmelidir.
12
Folat antagonist tedavi uygulanan tümör oluşumlu hastalarda folik asit kullanılmasında
dikkatli olunmalıdır. Kemoterapötiklerin etkisini azaltabilir.
Serum ve eritrositlerin mikrobiyolojik yöntemlerle folik asit miktar tayinlerinde, antibiyotikler
hatalı olarak düşük sonuçlara neden olabilir.
2 / 6FOLAS laktoz monohidrat içermektedir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Uzun süre adrenokortikoid, analjezik, antikonvülsan, hidantoin veya östrojen kullanan
hastalarda folik asit ihtiyacı artabilir.
Folik asit destekleri, antiepileptik (fenitoin, fenobarbital ve primidon) kullanımının neden
olduğu folik asit eksikliğini tedavi etmek için verildiğinde serum antiepileptik düzeyleri
düşebilir ve bazı hastalarda nöbet kontrolünde azalmaya neden olabilir.
Metotreksat, primetamin, triamteren veya trimetoprim, dihidrofolat redüktazı engelleyerek
folat antagonisti olarak rol oynar.
Sülfasalazin de dahil sülfonamitler, folat emilimini inhibe ederler, dolayısıyla sülfasalazin
alan hastalarda folik asit ihtiyacı artabilir.
Kloramfenikol, folik asit etkisini antagonize eder. Ko-trimoksazol folat metabolizması ile
etkileşebilir.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: A
Çocuk doğurma potansiyeli bulunan kadınlar / Doğum kontrolü (Kontrasepsiyon):
İyi yönetilmiş epidemiyolojik çalışmalar FOLAS’ın gebelik üzerinde ya da fetüsün/yeni
doğan çocuğun sağlığı üzerinde advers etkileri olduğunu göstermemektedir.
FOLAS gebelik döneminde kullanılabilir.
Gebelik dönemi:
Normal günlük ihtiyacın alınması halinde hiçbir problem kaydedilmemiştir. Folik asit
destekleri genellikle yararlıdır.
İlaç tarafından indüklenmemiş folik asit eksikliği veya anormal folat metabolizması, doğum
defektleri ve bazı nöral tüp defektlerinin ortaya çıkması ile ilişkilidir. Gebeliğin erken
döneminde antikonvülsanlar ve bazı antineoplastikler gibi ilaçlar tarafından indüklenen folat
3 / 6eksikliği veya folik asit metabolizmasındaki bozukluklar konjenital anomalililer ile
sonuçlanmaktadır. Vitamin veya metabolitlerinin eksikliği ayrıca bazı vakalardaki spontan
düşük ve intrauterin büyüme gecikmesinden sorumlu olabilir.
Laktasyon dönemi:
Folik asit aktif olarak anne sütüne geçmektedir. Sütte folat birikimi, maternal folat
ihtiyaçlarından önde gelmektedir. Kolostrumdaki folik asit düzeyleri göreceli olarak düşüktür
fakat laktasyon ilerledikçe vitamin konsantrasyonları yükselmektedir. Anneleri folik asit
kullanan emzirme dönemindeki bebeklerde advers etki gözlenmemiştir.
Üreme yeteneği / Fertilite:
Geçerli değildir.
4.7. Araç ve makine kullanımı üzerindeki etkiler
Araç ve makine kullanımı üzerinde etkisi olup olmadığı bilinmemektedir.
4.8. İstenmeyen etkiler
Folik asit genellikle iyi tolere edilir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: Alerjik reaksiyonlar, eritem, döküntü, prurit, ürtiker, dispne ve anaflaktik reaksiyonlar
(şok dahil)
Sinir sistemi hastalıkları
Bazı kişilerde uyku düzeninde değişiklik, irrite ruh hali, psikotik reaksiyonlar bildirilmiştir.
Bu reaksiyonlar ilacın kesilmesinden sonra ortadan kalkmaktadır.
Gastrointestinal hastalıklar
Seyrek: Anoreksi, bulantı, karın distansiyonu ve flatulans
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Özel bir prosedüre veya antidota gerek duyulmaz.
4 / 65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik preparatlar, Folik asit ve deriveleri
ATC kodu: B03BB01
Folik asit B vitamini grubunun bir üyesidir. Nükleoprotein sentezi ve normal eritropoezin
idamesi için gereklidir. Özellikle, bazı megaloblastik anemisi olan kişilerde alyuvarlar,
akyuvarlar ve trombositlerin üretimini stimüle eder.
5.2. Farmakokinetik özellikler
Genel özellikler
Emilim:
Diyetle alınan folik asitin, tropikal sprue’ya bağlı malabsorpsiyon varlığında bile,
tamamına yakını gastrointestinal kanaldan (başlıca ince barsakların proksimal kısmından)
emilir ve vücut dokularına dağılır. Diyetle alınan folatların kristalin folik asidinkinin
yaklaşık yarısı kadar biyoyararlanıma sahip olduğu bildirilmektedir. Doğal olarak bulunan
folat poliglutamatlar bağırsakta büyük oranda dekonjuge edilmekte ve 5-metiltetrahidrofolat
(5MTHF) oluşturmak üzere dihidrofolat redüktaz enzimi ile indirgenmektedir. Terapötik
olarak verilen folik asit, dihidrofolat redüktazlar tarafından indirgenme açısından zayıf
substrat olduğundan, büyük oranda değişmeden portal dolaşıma girmektedir.
Dağılım:
Folik asit portal dolaşım ile dağılmaktadır. Doğal olarak bulunan folattan türeyen 5MTHF
geniş oranda plazma proteinlerine bağlanmaktadır. Folat başlıca karaciğerde depolanır.
Ayrıca, serebrospinal sıvıda da aktif olarak yoğunlaşmıştır. Anne sütüne geçmektedir.
Biyotransformasyon:
Folik asit (askorbik asit mevcudiyetinde), karaciğerde ve plazmada dihidrofolat redüktazla
aktif metaboliti haline (tetrahidrofolik asit) dönüşür. Folat için enterohepatik dolaşım söz
konusudur.
Eliminasyon:
Günde 4 - 5 mikrogram kadarı idrarla atılır. Daha yüksek doz alımıyla orantılı olarak, günlük
ihtiyaç fazlası değişmeden atılır. Folik asit hemodiyaliz ile uzaklaştırılmaktadır.
Doğrusallık / Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
5 / 66. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Prejelatinize nişasta
Sodyum nişasta glikolat
Kolloidal silikon dioksit
Talk
Magnezyum stearat
6.2. Geçimsizlikler
Bulunduğu ambalaj içinde fiziksel veya kimyasal geçimsizlik göstermez.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, ışıktan koruyarak orijinal ambalajında saklayınız.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği
Her bir kutu 50 adet tablet içermektedir. Tabletler şeffaf PVC/PVDC/Alüminyum folyo blister
ambalaj içinde sunulmaktadır.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2023/235
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.06.2023
Ruhsat yenileme tarihi:
10. KÜB’ün YENİLENME TARİHİ
6 / 6