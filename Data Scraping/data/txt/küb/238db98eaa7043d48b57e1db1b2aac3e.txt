             1   KISA  ÜRÜN BİLGİSİ 
 
1. BEŞERİ  TIBBİ  ÜRÜNÜN ADI 
MIRENA® 52 mg rahim  içi sistem 
Steril  
 
2. KALİTATİF  VE KANTİTATİF  BİLEŞİM  
 
Etkin  madde:  
Levonorgestrel 52 mg. 
Yardımcı  maddeler:  
Yardımcı  maddeler  için bölüm 6.1’e bakınız.  
 
3. FARMASÖTİK  FORM  
Rahim  içi sistem.  
 
Levonorgestrel (LNG) RİS (Rahim içi sistem) opak membranla kaplı beyaz veya hafif grimsi 
beyaz arası ilaç çekirdeğinden oluşmakta olup T -gövdenin dikey sapına monte edilir. Beyaz  
T-gövdenin dikey sapının bir ucunda bir lup ve diğer ucunda iki yatay kol bulunmaktadır. 
Kahverengi çıkarma iplikleri lupa takılıdır. MIRENA’nın T -gövdesi baryum sülfat içerir ve 
böylelikle X -ışını muayenesinde görünür hale gelir. RİS’in dikey sapı, aplikatörün ucundaki 
uygulama tüpüne yerleştirilir. RİS ve aplikatör esasen görünür safsızlık içermezler.  
 
4. KLİNİK  ÖZELLİKLER  
4.1. Terapötik  endikasyonlar  
• Kontrasepsiyon (gebeliğin  önlenmesi),  
• İdiyopatik menoraji,  
• Östrojen  replasman  tedavisi  sırasında  endometrial  hiperplaziye  karşı  korunma.  
 
4.2. Pozoloji ve uygulama şekli 
Pozoloji/uygulama sıklığı  ve süresi:  
• Kontrasepsiyon ve idiyopatik menoraji:  
Doğurganlık çağındaki kadınlarda MIRENA  uterus boşluğuna menstrüasyonun ilk yedi günü 
içinde yerleştirilmelidir. MIRENA siklusun herhangi bir gününde yeni bir sistemle değiştirilebilir.  
 
Postpartum sonrası yerleştirme: Perforasyon riskini azaltmak için postpartum uygulamalarda 
uterusun tam olarak involusyonunu tamamlaması beklenmelidir ve bu uygulama doğum sonrası altıncı haftadan önce olmamalıdır. Hasta doğum sonrası önemli kanama yaşadıysa ve/veya ağrı  çekiyorsa; enfeksiyon ve diğer  nedenler  yerleştirme  öncesinde ekarte  edilmelidir. 
MIRENA ilk trimester düşüklerini takiben hemen uygulanabilir. 
 
MIRENA kontrasepsiyon ve idiyopatik menoraji endikasyonlarında 5 yıl süreyle endikedir ve bu sebeple sistem 5 yıl sonra çıkarılmalıdır. Kullanıcı aynı yönteme devam etmek arzusundaysa yeni bir rahim içi sistem aynı anda yerleştirilebilir ve bu durumda ilave bir koruma gerekli olmaz.  
             2    Eğer gebelik arzu edilmiyorsa, MIRENA doğurganlık yaşındaki kadınlarda adet 
başlangıcından itibaren 7 gün içinde çıkarılmalıdır, ancak bunun koşulu kadının düzenli adet 
görmesidir. Sistem adet sırasında başka bir zamanda çıkarılırsa veya kadın düzenli adet görmüyorsa ve bir  hafta içinde cinsel ilişki yaşamışsa, gebelik riski taşımaktadır. 
Kontrasepsiyonun sürekliliğini sağlamak için, yeni bir sistem hemen takılmalı veya alternatif bir kontraseptif yöntem başlatılmalıdır.  
 
• Östrojen  replasman  tedavisi  sırasında  endometrial hip erplaziye karşı  korunma:  
MIRENA östrojen replasman tedavisi sırasında rahim duvarını korumak için kullanıldığında, adet görmeyen kadına (aylık kanaması olmayan kadın) herhangi bir zamanda veya adetin son günleri sırasında veya çekilme kanaması sırasında ta kılabilir.  
 
Östrojen  replasman  tedavisi  sırasında  endometrial  hiperplaziye karşı  korunma  endikasyonda 4 
yılı aşan kullanıma ait klinik veriler (18 yaş ve üstü kadınlar ile yapılan klinik çalışmalar) sınırlıdır. Bu nedenle MIRENA 4 yıldan sonra çıkarılmalıdır.  
 
MIRENA hormon replasman tedavisinin (HRT ) progesteron bileşenini sağlar. Bu nedenle 
HRT alan kadınlarda, MIRENA ilave eksojen progesteron olmadan oral ya da transdermal östrojen preparatları ile birlikte kullanılabilir. Endometriyal kanser, meme kanseri ve venöz 
tromboembolizm riski gibi HRT ile ilişkilendirilen önemli risk faktörlerinin dikkate alınması gerektiği için MIRENA'yı kullanmadan önce HRT'nin östrojen bileşeninin Kısa Ürün Bilgisine bakılmalıdır . 
 
Uygulama şekli:  
 
Kullanma  ve işlem talimatları  
Yalnızca eğitimli bir doktor / sağlık çalışanı tarafından aseptik teknikler kullanılarak yerleştirilecektir.  
 
MIRENA takılacağı zamana kadar açılmaması gereken steril bir paket halinde sunulmaktadır. Açılmış ürün aseptik koşullara uyularak kullanılmalıdır. Steril paketin ambalajında hasar mevcutsa, ürün atılmalıdır ( bkz. Bölüm 6.6) . 
 
MIRENA’nın sadece uygulama açısından deneyimli ve/veya uygulama için yeterli eğitim 
almış doktor / sağlık çalışanı tarafından takılması önerilir.  
Yerleştirme zor olursa ve/veya yerleştirme sırasında veya sonrasında olağan dışı ağrı veya 
kanama meydana gelirse lütfen Bölüm 4.4’e bakınız. • MIRENA etilen oksit ile sterilize edilmiş şekilde steril olarak satışa sunulur. Tekrar 
sterilize etmeyiniz. Tek kullanımlıktır. İç ambalajı hasar görmüş veya açılmış ürünü kullanmayınız. Ambalajda belirtilen ay ve yıldan önce yerleştiriniz. • MIRENA aşağıdaki yerleştirme talimatları dikkatli şekilde uygulanarak, paketten  
çıkan yerleştirici ile (şekil 1) rahim boşluğuna yerleştirilir. 
             3    
Uygulama öncesi  hazırlık  
• MIRENA uygulanmadan önce uterusun büyüklük ve pozisyonunun belirlenmesi, akut 
genital enfeksiyon veya herhangi bir kontrendikasyon ile ilgili belirti olup olmadığının saptanması ve gebelik olasılığın elimine edilmesi amacıyla hasta muayene edilmelidir.  
• Bir spekulum kullanılarak serviks görülmeli, sonrasında serviks ve vajina uygun aseptik bir solüsyonla temizlenmelidir.  
• Gerek  görüldüğünde  bir yardımcı  bulundurulur.  
• Uterusun stabilize  edilmesi için serviksin anterior dudağı bir tenakulum veya forsepler ile 
kavranır. Uterus retrovert durumda ise, serviksin posterior dudağının kavranması daha uygun olabilir. Pensin hafif traksiyonu servikal kanalın düzleşt irilmesi için kullanılabilir. 
Pens takma işlemi boyunca sabit tutulmalı ve servikste aksi yönde hafif traksiyon korunmalıdır.  
• Uterus ve boşluğunun derinliğinin ölçülmesi ve yönünün doğrulanması ve herhangi bir intrauterin anormallik (örn: septum, submukoz fibroid) veya önceden yerleştirilmiş olup 
çıkarılmamış olan bir rahim içi doğum kontrol sistemi olmadığından emin olunması için bir uterus sondası servikal kanal üzerinden fundusa kadar ilerletilmelidir. Zorlanma olması halinde, kanalın dilatasyonu düşünül melidir. Servikal dilatasyonun gerekli olması 
halinde, analjezik kullanımına ve/veya paraservikal blokaja gerek olup olmadığına karar verilmelidir.  
 
Uygulama 
 
1. İlk önce steril paket tamamen açılır (Şekil 1). Ardından steril teknik ve steril eldivenler 
kulla nılır. 
Şekil  1 
 
 
2. MIRENA’nın uygulama tüpüne yüklenmesi için sürgü ok yönünde ileriye doğru en uzak  
pozisyona itilir (Şekil 2). 
Şekil  2 
             4    Şekil  
 
sonda 
ölçümü  ÖNEMLİ:  
MIRENA’nın  erken  serbest  kalmasına  neden  olabileceğinden  ötürü, sürgü  aşağıya doğru  
çekilmemelidir.  MIRENA  serbestleştikten  sonra, tekrar  yüklenemez.  
3. Sürgü en uzak  pozisyonda tutularak, işaret  halkasının üst ucu ölçülen uterus  boşluğunun 
derinliğine denk gelecek şekilde ayarlanmalıdır (Şekil 3). 
 
 
Şekil  3 
 
 
 
4. Sürgü en uzak  pozisyonda  tutularak, aplikatör  serviks boyunca  itilerek  işaret  halkasıyla 
uterus serviksi arasında yaklaşık 1,5- 2,0 cm kalması sağlanır (Şekil 4). 
 
Şekil  4 
 
 
 
 
 
  
 
ÖNEMLİ:  
Bu işlem güç kullanmadan yapılmalıdır.  Gerekliyse,  servikal  kanal  genişletilmelidir.  
 
5. MIRENA’nın kollarının yatay olarak açılması için aplikatör sabit tutularak, sürgü işarete  
doğru çekilir (Şekil 5). Horizontal kolların tamamen açılması için 5- 10 saniye kadar beklenir.  
1,5-2,0 cm 
             5    Şekil  5 
 
 
 
 
 
6. İşaret  halkası  servikse  değene kadar  aplikatör  fundusa  doğru nazikçe ilerletilir.  MIRENA  
bu durumda  fundal  pozisyondadır  (Şekil  6). 
Şekil  6 
 
             6    7. Aplikatör sabit tutularak ve sürgü tamamen geri çekilerek MIRENA serbest bırakılır (Şekil 
7). Sürgü tamamen aşağıya doğru tutulurken aplikatör çekilerek nazikçe çıkartılır. İplikler 
serviks dışında 2- 3 cm görünecek kadar kesilir.  
 
Şekil  7 
 
 
 
 
 
 
  
 
 
 
 
 
  
 
 
 
 
 
 
 
 
 
ÖNEMLİ:  
Sistemin  doğru yerleştirilmediğinden  şüphelenildiğinde, yeri kontrol  edilmelidir  (örn:  ultrason 
ile). Sistem uterus boşluğu içine uygun şekilde yerleştirilmemişse, sistem çıkarılmalıdır. 
Çıkarılmış bir sistem tekrar takılmamalıdır.  
             7     
 
 Çıkarma/  Tekrar Yerleştirme  
Çıkarma/tekrar  yerleştirme  için lütfen  MIRENA  Kısa Ürün  Bilgisi’nin  ilgili bölümlerine  
bakınız.  
 
MIRENA  iplikleri bir pensle  tutulup çekilerek  çıkarılır  (Şekil  8). 
Çıkarıldıktan hemen sonra yeni bir MIRENA takılabilir. 
 
Şekil  8 
 
 
 
MIRENA bir forseps yardımıyla ipliklerinden nazikçe çekilerek çıkarılır. Eğer iplikler 
görülemiyorsa ve sistem uterus boşluğu içindeyse ince bir tenakulum yardımıyla çıkarılabilir. Bu yöntem, servikal kanalın dilatasyonunu ya da diğer cerrahi girişimleri gerektirebilir.  
 
MIRENA çıkarıldıktan sonra sistemin sağlam olup olmadığı kontrol edilmelidir. Sistemin çıkarılmasında güçlüklerin yaşandığı durumda nadir olgularda hormon silindirinin yatay  
kollar üzerinde kaydığı ve bunların silindir içinde saklı kaldığı bildirilmiştir. Bu durumda 
RİS’in bütünlüğü kesinleştirilmiş ise daha ileri bir müdahale gerekli görülmez. Yatay kolların boğum kısımları, genellikle, silindirin T -gövdesinden ayrılmasını engeller.  
 
 
Özel  popülasyonlara ilişkin  ek bilgiler:  
 Böbrek  yetmezliği:  MIRENA  böbrek yetmezliği olan kadınlarda  denenmemiştir.  
 Karaciğer yetmezliği:  MIRENA  akut  karaciğer  hastalığı ve karaciğer  tümörü olan kadınlarda  
kontrendikedir  (bkz.  Bölüm  4.3).  
   
             8     
    Pediyatrik  popülasyon:  MIRENA’nın  etkililik  ve güvenliliği  üreme çağındaki  kadınlarda 
incelenmiştir. MIRENA’nın menarştan önce kullanımı endike değildir.  Geriyatrik  popülasyon:  MIRENA  65 yaş  üzerindeki  kadınlarda  denenmemiştir.  
 
 
4.3. Kontrendikasyonlar  
• Gebelik  veya gebelik  şüphesi,  
• Meme kanseri  dahil  teyit edilmiş  ya da şüphelenilen hormona  bağlı tümörler  
• Mevcut  ya da tekrarlayan pelvik inflamatuvar  hastalık,  
• Servisit  
• Mevcut  genital  enfeksiyon,  
• Postpartum  endometrit,  son 3 ay  içinde  enfeksiyona bağlı olarak gelişen düşük,  
• Artmış  enfeksiyon eğil imine  yol açan durumlar,  
• Servikal  displazi,  
• Rahim  ya da serviksin malign  tümörleri,  
• Tanı konmamış  anormal  uterus  kanamaları,  
• Rahim  boşluğunun biçimini bozan  fibroidler  de dahil  olmak  üzere konjenital  ya da 
edinilmiş uterus anomalileri,  
• Karaciğer  tümörü veya akut  ya da ciddi  karaciğer  hastalıkları  
• Gerileme  dönemi  haricinde lösemi ya  da kanı etkileyen  akut maligniteler  
• hCG  seviyeleri  yüksekliğini  korurken yakın zamanda geçirilmiş  trofoblastik  hastalık  
• Etkin  madde  ya da yardımcı  maddelere karşı hipersensitivite.  
 
MIRENA HRT kullanımı için östrojen ile birlikte kullanıldığında aktif ya da önceden geçirilmiş şiddetli inme veya miyokard enfarktüsü gibi  kardiyovasküler hastalıklarda 
kullanımı kontrendikedir.  
 
4.4. Özel  kullanım  uyarıları  ve önlemleri 
Tıbbi muayene  
Yerleştirmeden önce kişinin ve ailesinin  tam tıbbi geçmişi alınmalıdır.  Fiziksel  muayene buna 
ve kontrendikasyonlara ve kullanıma yönelik uyarılara göre yapılmalıdır. Nabız ve kan  
basıncı ölçülmeli ve uterus oryantasyonunu tespit etmek üzere bimanuel pelvik muayene gerçekleştirilmelidir. Hasta yerleştirmeden altı hafta sonra tekrar muayene edilmeli ve klinik olarak endike olduğunda başka muayeneler de  yapılmalı ve bunlar rutin prosedürden ziyade 
her kadına özel olarak adapte edilmelidir. Yerleştirmeden önce gebelik ekarte edilmeli ve genital  enfeksiyonlar  başarılı bir şekilde  tedavi  edilmelidir.  Kadınlar  ayrıca MIRENA'nın  
AIDS (HIV enfeksiyo nu) ve diğer cinsel yolla bulaşan hastalıklara karşı koruma sağlamadığı 
konusunda bilgilendirilmelidir (lütfen pelvik enfeksiyonlarla ilgili aşağıdaki bölüme bakın). 
 
Kadınlar   yaşlarına  uygun  servikal   ve  meme  taramasına  girmeleri   konusunda   teşvik  
edilmelidir.  
 
Menopoz sonrası semptomların tedavileri için, HRT yalnızca yaşam kalitesi üzerinde ters etki eden semptomlar için başlatılmalıdır. Tüm durumlarda, en azından yıllık olarak fayda ve risk dikkatli bir şekilde değerlendirilmeli ve yalnızca faydanın riske ağır bastığı durumlarda 
HRT’ye devam edilmelidir. Östrojen bileşeni için uyarılar ve kontrendikasyonlar HRT rejimi başlamadan önce dikkate alınmalıdır. 
   
  
             9     
  Özel  kullanım  uyarıları  
Aşağıdaki  durumlardan herha ngi biri varsa ya da ilk kez ortaya çıkıyorsa, sistemin  çıkarılması 
düşünülmelidir:  
• Auralı  migren  
• Alışılmışın  dışında  şiddetli  ya da olağan  dışı sık baş ağrısı,  
• Sarılık,  
• Belirgin  tansiyon yükselmesi,
 
• Kanı  etkileyen  malign  tümör  veya  remisyondaki lösemiler,  
• Kronik kortikosteroid tedavisi  kullanımı,  
• Semptomatik  fonksiyonel  over kistleriyle  ilgili geçmiş  öykü, 
• İnme ya da miyokard enfarktüsü gibi aktif ya da daha önceden geçirilmiş ağır arteriyel hastalıklar (MIRENA HRT kullanımı için östrojen ile birlikte kullanıldığında bkz. Bölüm 4.3). 
• Arteriyel  hastalıkla  ilgili şiddetli veya  çok sayıda  risk faktörü,  
• Tromboti k arteriyel  veya mevcut  herhangi  bir embolik  hastalık,  
• Akut  venöz  tromboemboli  
 
Genel  olarak  hormonal  kontrasepsiyon kullanan kadınlar  sigarayı  bırakmak konusunda  teşvik  
edilmelidir.  
 
MIRENA,  ileri rahim  atrofisi  olan menopoz  sonrası  kadınlarda  dikkatli  bir şekilde 
kullanılmalıdır.  
 
Yerleştirme/çıkarma  uyarıları  ve önlemleri  
Genel bilgiler: Yerleştirme tekniği diğer rahim içi cihazlardan farklı olduğu için, doğru yerleştirme tekniğinin öğretilmesinin özellikle üzerinde durulmalıdır. Yerleştirme talimatları ürünün paketinde bulunmaktadır. 
 
Yerleştirme ve çıkarma biraz ağrı ve kanama ile ilişkili olabilir. Yerleştirme zor olursa ve/veya yerleştirme sırasında veya sonrasında olağan dışı ağrı veya kanama meydana gelirse, perforasyon ihtimali düşünülmelidir ve fiziksel muayene ve ultrason gibi uygun işlemler yapılmalıdır (ayrıca bkz. Bölüm 4.4 /Perforasyon) Tek başına fiziksel muayene (iplerin 
kontrolü dahil) kısmi perforasyonu ekarte etmek için yeterli olmayabilir.  
 
Prosedür, bir vazovagal reaksiyon olarak bayılmaya veya bir epilepsi hastasında nöbete neden 
olabilir. Vazovagal nöbet ile ilgili erken belirtilerin olması halinde, yerleştirmeden vazgeçilmesi veya sistemin çıkarılması gerekebilir. Gerektiğinde serebral kan akışının sağlanması için kadın supin (yatay) pozisyonda tutulmalı, başı alçalt ılmalı ve bacakları dikey 
pozisyona getirilmelidir. Solunum yolunun açık olması sağlanmalı,  hava yolu sistemi (airway)  
hazırda tutulmalıdır. Persistan bradikardi intravenöz atropinle kontrol altına alınabilir. Mevcut ise, oksijen uygulanabilir . 
 
Perforasyon: Korpus uterin ya da serviks perforasyonu çoğunlukla yerleştirme sorasında meydana gelebilir ancak bir süre geçene kadar fark edilmeyebilir. Bu şiddetli ağrı ve devam eden kanama ile ilişkilendirilebilir. Perforasyondan şüpheleniliyorsa, sis tem mümkün olduğu 
kadar erken çıkarılmalıdır; cerrahi müdahale gerekli olabilir.  
       
             10     
 
 
Rahim içi araç/sistem (RİA/RİS) kullanıcılarında (N= 61.448 kadın) yapılan 1 yıllık gözlemleme periyodu olan büyük, prospektif, karşılaştırmalı, girişimsel olmayan bir kohort 
çalışmasında perforasyon insidansı tüm çalışma kohortunda 1000 insersiyon başına 1,3 (%95 GA: 1,1 -1,6); MIRENA  kohortunda  1000  yerleştirme  başına  1,4 (%95  GA: 1,1-1,8) ve bakır  
RİA kohortunda 1000 yerleştirme başına 1,1 (% 95 GA: 0,7- 1,6) olarak bulunmuştur. Bu 
çalışmanın bir altgrubunda (N = 39.009 MIRENA veya bakır RİA kullanan kadın) gözlem periyodu 5 yıla uzatıldığında, tüm 5 yıllık periyot boyunca herhangi bir zamanda tespit edilen perforasyon insidansı her 1000 insersiyon için 2 (% 95 GA: 1,6 – 2,5) olmuştur . 
 
Bu çalışma, insersiyon tarihinde emzirmenin ve doğumdan sonra 36 haftaya kadar insersiyonun perforasyon riskinde artışla ilişkili olduğunu göstermiştir (bkz. Tablo 1). Bu risk faktörleri 5 yıl boyunca takip edilen alt grupta doğrulanmıştır. Her iki risk faktörü de yerleştirilen RİA/RİS tipinden bağımsızdır. 
 
 
Tablo 1: 1 yılı aşkın süredir gözlemlenen, emzirme ve insersiyon sırasında doğumdan sonra 
geçen zamana (doğum yapan kadınlar) göre katmanlandırılan tüm çalışma kohortunda 1000 
insersiyon başına perforasyon insidansı  
 
 İnsersiyon tarihinde  emzirme  İnsersiyon tarihinde  emzirmeme  
Doğumdan  sonra  ≤ 36 5,6 1,7 
haftada  insersiyon  (%95  GA 3,9-7,9; n=6047  (%95  GA 0,8-3,1; n=5927  
 insersiyon)  insersiyon)  
Doğumdan  sonra  > 36 1,6 0,7 
haftada  insersiyon  (%95  GA 0,0-9,1; n=608  (%95  GA 0,5-1,1; n=41910  
 insersiyon)  insersiyon)  
 
Perforasyon  riski,  uterusu retrovert  kadınlarda  artabilir.  
Yerleştirmeden sonra tekrar muayene sırasında yukarıdaki “Tıbbi muayene " başlığı altında 
verilen kılavuz bilgiler takip edilmelidir ve bunlar da perforasyon risk faktörleri olan klinik olarak endike olan kadınlara uyarlanabilir.  
 
Pelvik  enfeksiyon  
Yerleştirme tüpü, MIRENA' yı yerleştirme sırasında  mikroorganizmalarla  kontaminasyondan 
korumaktadır ve MIRENA yerleştirme cihazı enfeksiyon riskini minimuma indirmek üzere tasarlanmıştır. Bakır RİA kullanıcılarında, yerleştirmeden sonraki ilk ayda daha yüksek oranda pelvik enfeksiyon oluşur ve zamanla azalır. 
 
Çok sayıda pa rtnerin varlığı, sık cinsel ilişki ve genç yaş pelvik inflamatuvar hastalıklar için 
bilinen bir risk faktörüdür. Pelvik enfeksiyonun ciddi sonuçları olabilir, fertiliteye zarar verebilir ve ektopik gebelik riskini artırabilir. 
 
Son derece nadir olmasına rağmen diğer jinekolojik veya cerrahi prosedürlerde olduğu gibi, RİS yerleştirme sonrası şiddetli enfeksiyon veya sepsis (grup A streptokok sepsis dahil) oluşabilir.  
             11     
MIRENA kullanan ve pelvik enfeksiyona ai t bulgu ve şikayetleri olan kadınlar için 
bakteriyolojik muayene endikedir ve hastanın izlenmesi tavsiye edilir ve uygun  
antibiyotiklere başlanmalıdır. Semptomlar takip eden 72 saat içinde çözümleniyorsa ya da 
kadın MIRENA'nın çıkarılmasını istemiyorsa MIR ENA'yı çıkarmaya gerek yoktur. 
Tekrarlayan endometrit veya pelvik enfeksiyon ya da tedaviye birkaç gün içinde olumlu yanıt vermeyen veya şiddetli akut bir enfeksiyon durumunda MIRENA çıkarılmalıdır. 
 
    Başarısızlığa  yol açan  komplikasyonlar  
Yerinden  çıkm a 
Rahim içi araçların kısmen ya da bütünüyle yerinden çıkmalarına ilişkin belirtiler arasında 
kanama ve ağrı mevcuttur. Ancak sistem, kontraseptif korunma kaybına yol açacak şekilde kadın fark etmeden de rahim boşluğundan çıkabilir. MIRENA normal şartlar a ltında kanama 
miktarını azalttığından, kanama miktarında meydana gelen bir artış, sistemin yerinden çıkmış olmasına işaret edilebilir. Yerinden çıkma riskleri aşağıdaki durumlarda artabilir: -Yoğun adet  kanaması  öyküsü olan  kadınlarda,  
-Yerleştirme  sırasın da vücut  kütle  indeksi  (VKI) normalden fazla olan kadınlarda:  bu risk 
artan  VKI ile birlikte artar.  
 
Kullanıcıya olası yerinden çıkma belirtileri konusunda tavsiyede bulunulmalı ve  
MIRENA’nın ipliklerini nasıl kontrol edeceği konusunda talimat verilmelidir. İplikler 
hissedilemiyorsa doktoruyla iletişime geçmesi ve  MIRENA’nın yeri doğrulanana kadar cinsel 
ilişkiden kaçınması veya bir bariyer kontraseptif (kondom gibi) kullanması tavsiye  
edilmelidir.  
Kısmi yerinden çıkarma MIRENA ’nın etkililiğini azaltabilir.  
 
MIRENA, yerinden kısmen oynamışsa çıkarılmalıdır. Çıkarma esnasında isteniyorsa gebelik ekarte edilerek yenisi takılabilir.  
 
İpliklerin  görülmemesi  
Kontrol muayenelerinde servikste geri çekme iplikleri görülmüyorsa, ilk önce gebelik ekarte 
edilmelidir. İplikler rahim ya da serviks kanalına kaçmış olabilir ve bir sonraki adet kanamasında tekrar ortaya çıkabilir. Gebelik olasılığını ortadan kaldırdıktan sonra ipliklerin yeri uygun bir gereçle nazikçe araşt ırılarak bulunabilir. Eğer iplikler bulunamazsa, yerinden 
çıkma veya perforasyon olasılığı değerlendirilmelidir. Sistemin gerçek konumunu belirlemek için ultrasondan yararlanılabilir ve eş zamanlı olarak alternatif bir kontrasepsiyon yöntemi önerilmelidir.  Eğer ultrasonografi cihazı mevcut değilse ya da sonuç alınamazsa batın röntgen 
tetkiki ile MIRENA'nın rahim dışında olma olasılığı kontrol edilmelidir.  
 
Kanama düzensizlikleri  
 
Düzensiz  kanama  
MIRENA  3 ile 6 aylık bir  tedavide  adet kanamasında çoğunlukla  önemli bir  azalma elde eder. 
Artan menstrüel akış ya da beklenmedik kanama cihazın çıktığına dair gösterge olabilir. Menoraji devam ederse, kadın tekrar muayene edilmelidir. Rahim boşluğunun değerlendirmesi ultrason taraması ile yapılmalıdır. En dometrial biyopsi de göz önünde 
bulundurulmalıdır.  
 
    
             12       Menopoz  öncesi  dönemdeki kadınlarda risk 
Menopoz öncesi kadınlarda tedavinin ilk aylarında düzensiz kanama/lekelenme yaygın  
olduğu için, MIRENA yerleştirilmeden önce endometriyal patolojinin ekart e edilmesi 
önerilmektedir.  
 
Menopoz  dönemi sonrası  kadınlarda  risk 
Hastanın kontrasepsiyon için önceden yerleştirilen MIRENA’yı kullanmaya devam etmesi 
durumunda, östrojen replasman tedavisi başlatıldıktan sonra kanama bozukluklarının ortaya çıkması ihtimaline karşı endometriyal patoloji ekarte edilmelidir. Uzun süreli bir tedavi sırasında  kanama düzensizlikleri  gelişirse,  düzensiz  kanamalar endometrial polip ya da kanser 
semptomlarını ve işaretlerini maskeleyebileceği için uygun tanısal önlemler alınmalıdır.  
 
Çocuk doğurma  potansiyeli  olan  kadınlarda  gebelik  ne zaman  kontrol edilmelidir ?: 
Önceki adetin başlangıcından itibaren altı hafta içinde adet görülmezse, gebelik ihtimali göz önünde bulundurulmalıdır ve sistemin dışarı atılma sı ekarte edilmelidir. Başka semptomlar 
tarafından  endike olmadıkça,  adet görmeyen  kadınlarda  gebelik  testinin  tekrarlanmasına  gerek 
yoktur. Doğum kontrolü için MIRENA kullanan kadınlar ile yapılan bir çalışmada (n=130), 
kullanımın ilk yılının sonunda kadınların % 57'si ve % 16'sında sırasıyla oligomenore ve 
amenore görülmüştür. 
 
Menoraji  için tedavi  inceleme  önerisi:  
MIRENA  3 ile 6 aylık bir tedavide adet kanamasında  çoğunlukla  önemli bir azalma elde eder. 
Bu süreler dahilinde kan kaybında önemli bir azalma elde edilmezse, alternatif tedaviler 
dikkate alınmalıdır.  
 
Kullanım  sırasında  diğer  riskler  
 
Ektopik gebelik  
Ektopik gebelik konusunda mutlak risk MIRENA kullanıcılarında düşüktür. Ancak MIRENA yerindeyken bir kadın hamile kalırsa, ektopik gebeliğin bağıl olasılığı artar.  Alt abdominal 
ağrı durumunda ektopik gebelik olasılığı özellikle geciken adetler ile bağlantılı olarak ya da adet görmeyen kadında kanama başlarsa dikkate alınmalıdır. Klinik çalışmalarda MIRENA kullanıcılarında ektopik gebeliğin oranı yaklaşık yılda % 0,1'dir. Gözlem süresi 1 yıl olan büyük, prospektif, karşılaştırmalı girişimsel olmayan kohort bir çalışmada MIRENA ile ektopik gebelik oranı % 0,02’dir. Bu oran herhangi bir kontrasepsiyon kullanmayan kadınlara göre daha düşüktür (yılda % 0,3- 0,5). Önceden dış gebelik öyküsü olan kadınların dış gebelik 
riski daha yüksektir.  
 
Over  kistleri  
MIRENA’nın kontraseptif etkisi başlıca lokal etkisine bağlı olduğundan, fertil yaştaki kadınlarda folikül çatlamasının görüldüğü ovulatuar sikluslar sıklıkla gerçekleşir. Bazen folikülün atrezisi gecikir ve folikülogenez devam edebilir. Bu büyümüş foliküll er, over 
kistlerinden klinik olarak ayırt edilememektedir. Klinik çalışmalarda elde edilen verilere göre MIRENA kullanan kadınların yaklaşık %7’sinde advers ilaç reaksiyonu olarak over kisti bildirilmiştir. Ancak yayınlanan bazı çalışmalar daha yükse k over kisti insidansı bildirmiştir 
(buna, ultrason taramasının sıklığı ve kriterleri ve hasta popülasyonu dahil faktörler etki  
ediyor olabilir). Bazı durumlarda pelvik ağrı ya da ağrılı cinsel birleşme söz konusu olsa da  
bu foliküller çoğunlukla asemptoma tiktir.  
    
             13   Over kistleri umumiyetle iki ila üç ay içerisinde kendiliğinden kaybolurlar. Bunun 
gerçekleşmediği olgularda, durumun ultrason vasıtasıyla takip edilmesi ya da diğer tanısal / terapötik önlemlerin alınması önerilir. Cerrahi bir girişim, nadiren gerekebilir.  
 Meme kanseri  
Menopoz  öncesi  dönemdeki kadınlarda risk 
54 epidemiyolojik çalışmanın meta analizine göre, östrojen -progesteron preparatları başta 
olmak  üzere,  halihazırda kombine doğum  kontrol yöntemlerini  (KOK’lar) kullanan kadınlarda 
meme kanseri tanısı konma riskinin göreceli olarak az da olsa arttığı (RR=1,24) bildirilmiştir. Artan risk KOK kullanımının kesilmesinden sonraki 10 yıllık süre içerisinde yavaş yavaş kaybolur. Meme kanseri 40 yaş altı kadınlarda nadir görüldüğünden, halihazırda ve yakın zamanda KOK kullanan kadınlarda meme kanseri tanısına ilişkin yüksek sayı, genel meme kanseri riskine göre düşüktür. 
 
MIRENA dahil salt progesteron içeren yöntemlerin (POPlar, implantlar ve enjekte edilen ilaçlar) kullanıcılarında teşhis edilen meme kanseri olma riski muhtemelen KOK ile ilişkilendirilen ile benzer büyüklüktedir. Ancak, sadece progesteron preparatları için, kanıt  
çok daha küçük bir kullanıcı popülasyonuna dayanmaktadır ve KOK’lar için olduğu kadar kesin değildir. 
 
Menopoz  dönemi sonrası kadınlarda  risk 
Meme kanseri riski sistemik (yani oral ya da transdermal) hormon replasman tedavisi (HRT) kullanan menopoz dönemi sonrası kadınlarda artmaktadır. Risk yalnızca östrojen HRT'ye  
göre birleştirilmiş östrojen -progesteron HRT ile daha yüksektir. MIRENA HRT'nin 
progesteron bileşeni sağlamak üzere reçetelendirildiğindeki meme kanseri riski henüz bilinmemektedir. İlave bilgi için tedavinin östrojen bileşeninin Kısa Ürün Bilgisine de başvurulmalıdır.  
 
Psikiyatrik  bozukluklar  
Depresif duygudurumu ve depresyon, hormonal kontraseptif kullanımıyla sık görülen 
istenmeyen etkilerdir (bkz. bölüm 4.8. İstenmeyen etkiler). Depresyon ciddi olabilir ve  intihar 
davranışı ve intihar için iyi bilinen bir risk faktörüdür. Duygudurum dalgalanma ları ve 
depresif semptomlar olması halinde, bu semptomlar tedavinin başlamasından kısa bir süre sonra ortaya çıksa dahi kadınlara doktorlarına başvurmaları önerilmelidir.  
 
Genel  Bilgi  
Glukoz  toleransı: Düşük  dozlu levonorgestrel glukoz  toleransına  etki edebilir  ve MIRENA  
kullanan diyabetiklerde  kan glukoz  konsantrasyonu izlenmelidir.  
 
Postkoital Kontrasepsiyon:  Sınırlı sayıda deneyim  MIRENA'nın postkoital  kontraseptif  olarak  
kullanılmaya  uygun olmadığını  önermektedir.  
 
4.5. Diğer tıbbi  ürünle r ile etkileşimler  ve diğer etkileşim şekilleri  
Not: Muhtemel etkileşimleri tanımlamak üzere eş zamanlı alınan ilaçların reçete bilgilerine  
bakılmalıdır.  
 
Diğer  tıbbi ürünlerin MIRENA  üzerine etkisi  
Artan  veya azalan  cinsiyet  hormonları  klerensine yol açabilecek  mikrozomal enzimleri 
indükleyen veya inhibe eden ilaçlarla etkileşimler meydana gelebilir.    
             14     
Levonorgestrel  klerensini  arttıran  maddeler, örn.:  
Fenitoin,  barbituratlar,  pirimidon,  karbamazepin,  rifampisin  ve muhtemelen  ayrıca 
okskarbazepin, topiramat, felbamat, griseofulvin ve Sarı Kantaron içeren ürünler  
Bu ilaçların MIRENA’nın kontraseptif etkililiği üzerindeki etkisi bilinmemekte, ancak lokal 
etki mekanizması nedeniyle çok önemli olduğuna inanılmamaktadır. 
 
Levonorgestrelin  klerensi  üzerinde  değişken  etkileri  olan maddeler:  
Cinsiyet hormonları ile birlikte uygulandığında, çoğu HIV/HCV proteaz inhibitörü ve non-  
nükleosit ters transkriptaz inhibitörü, progestin’in plazma konsantrasyonlarını artırabilir veya azaltabilir.  
 
Levonorgestrelin  klerensini  azaltan maddeler  (enzim  inhibitörleri),  örn.:  
Azol antifungaller (örn. flukonazol, itrakonazol, ketokonazol, vorikonazol), verapamil, makrolidler (örn. klaritromisin, eritromisin), diltiazem ve greyfurt suyu gibi güçlü ve orta derece CYP3A4 inhibitörleri progestin’in plazma konsantra syonlarını artırabilir  
 
Özel  popülasyonlara ilişkin  ek bilgiler  
Pediyatrik  popülasyon:  Etkileşim çalışması  yapılmamıştır.  
 
4.6. Gebelik  ve laktasyon 
Genel tavsiye  
Gebelik  kategorisi : X 
 
Çocuk  doğurma potansiyeli  bulunan kadınlar/Doğum  kontrolü  (Kontrasepsiyon)  
MIRENA  intrauterin  kontrasepsiyon için endikedir.  
 
Gebelik  dönemi  
Bir gebelik varlığı ya da şüphesinde MIRENA kullanımı kontrendikedir (bkz. Bölüm 4.3). MIRENA kullanımı esnasında bir gebelik meydana gelirse, kullanılmakta olan herhangi bi r 
rahim içi doğum kontrol sistemi düşük ve erken doğum riskini artırabileceğinden, sistemin çıkarılması önerilmektedir. MIRENA’nın çıkarılması ya da uterusun içinde aranması spontan abortusla sonuçlanabilir. Ektopik gebelik ekarte edilmelidir (bkz  bölüm 4.4). Bu prosedürlerin 
mümkün olmaması halinde, kadın bakır ve plastik RİA’ların kullanımı sırasında artan spontan düşük ya da erken doğum olasılığı konusunda bilgilendirilmelidir. Bu tür bir gebelik yakından izlenmelidir. Kadın, ateşli abdominal kramplar gibi gebeliğin komplikasyonları olarak sayılabilecek her türlü belirtiyi bildirmesi konusunda uyarılmalıdır.  
 
Ek olarak, intrauterin levonorgestrel maruziyeti nedeniyle dişi bir fetüste artan virilizan etki riski göz ardı edilemez. Levonorgestrel (LNG) RİS (Rahim içi sistem) takılıyken oluşan gebelik sırasında levonorgestrele lokal maruziyetin ardından dişi fetüsün dış genital organlarının erkekleştirilmesine ilişkin izole vakalar olmuştur. 
 
Laktasyon  dönemi  
Levonorgestrel dozunun yaklaşık % 0,1’i emzirme sırasında bebeğe aktarılır. Ancak uterus boşluğuna yerleştirilmiş MIRENA’dan salınan dozun bebek için bir risk oluşturması olası görülmemektedir. MIRENA’nın doğum sonrası altıncı haftadan itibaren kullanıldığı durumlarda, bebeğin büyümesi veya gelişimi ile ilgili zararlı etkilere rastlanmamıştır.  
Yalnızca progesteron içeren kontrasepsiyon yöntemlerinin anne sütü miktarını ve kalitesini etkilediği gösterilememiştir. Rahim kanaması emzirme döneminde MIRENA kulla nan 
kadınlarda nadiren bildirilmiştir.  
             15    Üreme yeteneği/Fertilite  
Çalışmalar  planlanmış  bir gebelik  için MIRENA'yı  bırakan  kadınlarda  bir yılda  gebelik  
oranının doğum  kontrolü kullanmayanlara  benzer olduğunu önermektedir.  
 
4.7. Araç ve makine  kullanımı üzerindeki  etkiler  
Araç  ve makine  kullanımı üzerine bilinen bir  etkisi yoktur.  
 
4.8. İstenmeyen  etkiler  
Advers reaksiyonlar, aşağıda sistem -organ sınıfı (MedDRA) ve sıklık derecesine göre 
listelenmektedir. Sıklık dereceleri şu şekilde tanımlanmaktadır: Çok yaygın (≥1/10); yaygın 
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); 
çok seyrek (<1/10.000), bilinmiyor (eldeki verilerden hareketle tahmin edilemiyor).  
İstenmeyen etkiler yerleştirme sonrasındaki ilk bir ayda daha yaygındır ve uzun süreli kullanımda azalır.  
Çok yaygın olarak görülen istenmeyen etkiler (kullanıcıların %10'undan fazlasında oluşan) arasında lekelenme, oligomenore, amenore dahil rahim/vajinal kanama bulunur (bkz. Bölüm 5.1) 
 
İyi huylu yumurtalık kistleri sıklığı kullanılan teşhis yöntemine bağlıdır (bkz. Bölüm 4.4) 
ancak klinik çalışma verilerinde kullanıcıların % 7'sinde oluştuğu bildirilmiştir. 
 
Bağışıklık  sistemi  hastalıkları  
Bilinmiyor: Döküntü, ürtiker  ve anjiyoödemi  içeren  hipersensitivite  
 
Psikiyatrik  hastalıkları  
Yaygın:  Depresif  duygu durumu, depresyon, sinirlilik,  libido  azalması  
 
Sinir  sistemi  hastalıkları  
Yaygın:  Baş ağrısı,  migren  
 
Vasküler  hastalıkları  
Yaygın:  Baş dönmesi  
 
Gastrointestinal hastalıkları  
Yaygın: Abdominal ağrı, bulantı Yaygın olmayan:  Abdominal  şişkinlik  
 
Deri  ve derialtı  doku hastalıkları  
Yaygın:  Akne, hirsutizm  
Yaygın olmayan:  Saç dökülmesi, prurit,  egzama,  kloazma/  deri hiperpigmentasyon 
Seyrek: Döküntü  
 
Kas-iskelet  bozuklukları,  bağ dokusu ve kemik  hastalıkları  
Yaygın:  Sırt ağrısı  
 
Üreme sistemi ve  meme  hastalıkları  
Çok yaygın:  lekelenme, oligomenore, amenore dahil  rahim/vajinal kanama  
Yaygın: Over kistleri, pelvik ağrı, dismenore, vajinal akıntı, vulvuvajinit, meme hassasiyeti, memede ağrı  
             16    
 
 
 
 
Yaygın olmayan:  Uterus  perforasyonu*, Pelvik  inflamatuvar  hastalık,  endometrit,  Servisit  
 
Genel  bozukluklar  ve uygulama bölgesine  ilişkin  hastalıkları  
Yaygın:  Dışarı  atılan  intrauterin  kontraseptif  cihazlar 
Yaygın olmayan: Ödem  
 
Araştırmalar  
Yaygın: Kilo artışı 
Bilinmiyor: Kan basıncı  artışı 
 
*Bu sıklık, RİA/RİS kullanıcıları ile yapılan ve insersiyon sırasında emzirmenin ve doğum yaptıktan sonra 36 haftaya kadar insersiyonun perforasyon için bağımsız risk faktörleri olduğunu gösteren geniş çaplı, prospektif, karşılaştırmalı, girişimsel olmayan bir kohort çalışmaya dayanmaktadır (bkz. Bölüm 4.4). Emziren kadınların dahil edilmediği, MIRENA  
ile yapılan klinik çalışmalarda perforasyon sıklığı “seyrek” bulunmuştur. 
 
Diğer RİS'ler için, yerleştirmeyi takiben sepsis (grup A streptokok sepsis dahil) vakaları bildirilmiştir (bkz. Bölüm 4.4). 
 
Bir kadın MIRENA takılı iken gebe kalırsa ektopi k gebelik olasılığı göreceli olarak artar  
(bkz. Bölüm 4.4 ve Bölüm 4.6) . 
 
MIRENA  kullanıcılarında  meme  kanseri  vakaları bildirilmiştir  (bkz. Bölüm  4.4). 
 
Cinsel   ilişki  sırasında   kadının  eşi
 tarafından  rahim   içi  sistemin  çıkma  riski  olduğu  
hissedilebilir.  
 
Östrojen replasman tedavisi sırasında endometrial hiperplazi korumasında MIRENA kullanımımdaki meme kanseri riski bilinmemektedir. Meme kanseri vakaları bildirilmiştir (sıklığı bilinmemektedir, bkz. Bölüm 4.4). 
 
Aşağıdaki advers ilaç reaks iyonları MIRENA ‘nın yerleştirilmesi ya da çıkarılması ile ilgili 
olarak bildirilmiştir:  
• Uygulama  işlemine  bağlı  ağrı,  
• Kanama,  
• Baş dönmesi ya da senkop ile ortaya  çıkan  vazovagal  reaksiyon 
İşlem epileptik hastada nöbete neden olabilir. 
Şüpheli  advers  reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e - 
posta: tufam@titck.gov.tr;  tel: 0 800 314 00 08; faks: 0 312 218 35 99). 
 
4.9. Doz aşımı ve  tedavisi  
Geçerli  değildir.  
             17     
 
 
5. FARMAKOLOJİK  ÖZELLİKLER  
5.1. Farmakodinamik özellikler  
Farmakoterapötik  grup:  Rahim içi kontraseptifler, Progestojen içeren plastik RİA  
ATC kodu: G02BA03 
 
Levonorgestrel jinekolojide birçok amaçla kullanılan, anti-östrojenik aktivitesi olan bir 
progesterondur: oral kontraseptiflerin ve hormon replasman tedavisinin progesteron bileşeni 
olarak veya tek başına, sadece progesteron içeren gebeliği önleyici haplarda ve subdermal implantlarda kullanılır. Levonorgestre l aynı zamanda bir rahim içi salım sistemi ile rahim 
boşluğuna da uygulanabilmektedir. Hormon salımı doğrudan hedef organda  
gerçekleştiğinden, çok düşük günlük dozlarla tedaviye olanak sağlanır.  
 
MIRENA'nın  kontraseptif  etki mekanizması  aslen  aşağıdaki  değişiklikleri üreten  hormonal 
etkilere dayalıdır: 
- Endometriumun proliferasyonunun önlenmesi  
- Servikal  mukusun kalınlaşarak  spermin  geçisinin  engellenmesi  
- Bazı kadınlarda  ovülasyonun baskılanması.  
Sistemin  rahimde  fiziksel  varlığınında  kontraseptif  etkisine  küçük bir katkıda  bulunabileceği  
beklenmelidir.  
 
MIRENA kullanan 3330 kadının katıldığı 5 büyük klinik çalışmada MIRENA’nın kontraseptif  etkililiği üzerine çalışılmıştır.  Başarısızlık  oranı  (Pearl  İndeks)  yaklaşık  1 yılda  
%0,2, kümülatif hata oranı 5 yılda yaklaşık %0,7’dir. Başarısızlık oranı, saptanmamış 
yerinden çıkmalar ve perforasyonlara bağlı gebelikleri de içermektedir. MIRENA kullanan 
17000’dan fazla kadın ile yapılan geniş bir pazarlama sonrası çalışmada benzer kontraseptif etkililik g özlenmiştir.  
 
43000 MIRENA kullanıcısını içeren ve gözlem süresi 1 yıl olan büyük, prospektif, karşılaştırmalı girişimsel olmayan kohort bir çalışmada MIRENA nin Pearl Endeksi % 0,06’ dır (% 95 GA: 0,04- 0,09). MIRENA kullanımı kullanıcıların günlük alım uyumunu 
gerektirmediğinden, "tipik kullanımdaki" gebelik oranları kontrollü klinik çalışmalarda gözlenenlerle benzerdir ("mükemmel kullanım").  
 
MIRENA özellikle aşırı adet kanaması olan hastalarda doğum kontrolü için faydalı olabilir ve idiyopatik menoraji t edavisinde başarıyla kullanılabilir. Menorajik kadında menstrual kan 
kaybı 3 ay sonunda %62- 94 ve 6 ay sonunda %71- 95 oranında azalmıştır. Endometrial 
ablasyon ya da rezeksiyona göre MIRENA iki yıla dek menstrual kan kaybı azalmasında eşit etkililik göster miştir. Submukozal fibroidlerin neden olduğu menoraji bu tedaviye daha az 
yanıt verebilir. Azalmış kanama hemoglobin konsantrasyonunu artırır. MIRENA’nın aynı zamanda dismenore üzerinde de olumlu etkileri görülmüştür. 
 
Oral ya da transdermal kesintisiz Öst rojen tedavisi sırasında MIRENA endometrial 
hiperplaziyi eşit etkililikte önlemiştir. Östrojen tedavisinin yalnız başına verildiği durumlarda hiperplazi gözlenme oranı % 20 gibi yüksek bir değerdir. Toplam 634 perimenopozal ve postmenopozal MIRENA kullanıc ısında yapılan klinik çalışmalarda, dört yıla kadar herhangi 
bir endometriyal hiperplazi görülmemiştir. 
             18    Kanama Durumları:  
Farklı türde kanama değişiklikleri (sık, uzun süreli ya da ağır kanama, lekelenme, 
oligomenore, amenore) MIRENA kullanıcıların hepsi tarafından deneyimlenmiştir. Doğurgan kadınlarda ortalama lekelenme günü/ay sayısı kullanımın ilk altı ayı boyunca dokuzdan dört güne doğru kademeli olarak azalmaktadır. Uzun süreli kanama yaşayan kadınların yüzdesi (sekiz günden fazla) kullanımın ilk üç ayı sırasında %20'den %3'e azalmaktadır. Klinik çalışmalarda kullanımın  ilk yılında  kadınların %17'si  en az üç aylık  süreli  amenore yaşamıştır.  
 
Östrojen replasman tedavisi ile birlikte kullanıldığında, MIRENA'nın menopoz öncesi kullanıcıla rı tedavinin ilk aylarında lekelenme ve düzensiz kanama yaşayabilir. Kanama 
miktarı ilk yıl içinde minimal hale gelir ve kullanıcıların %30 -60'ının kanamaları tamamen 
durur.  
 
5.2. Farmakokinetik  özellikler 
Genel özellikler  
 
Emilim: 
MIRENA‘nın  etkin  maddesi  levonorgestreldir. Levonorgestrel doğrudan uterus  boşluğuna 
salınır. Farklı zaman noktaları için tahmini in vivo salım hızları Tablo 2’de sunulmaktadır. 
 
Düşük plazma konsantrasyonları  nedeniyle  metabolizma  üzerinde yalnızca önemsiz  etkiler 
vardır.  
 
Tablo  2: Mirena için tahmini in  vivo  salım hızları:  
Zaman  Tahmini  in vivo salım  hızı [µg/24  saat] 
Başlangıç  20 
İnsersiyondan  1 yıl sonra  18 
İnsersiyondan  4 yıl sonra  12 
İnsersiyondan  5 yıl sonra  10 
İnsersiyondan 6 yıl sonra  9 
 
Dağılım:  
Levonorgestrelin farmakokinetik özellikleri kapsamlı olarak araştırılmış ve literatürde rapor edilmiştir. Oral olmayan eş zamanlı östrojen alan Menopoz sonrası dönemdeki MIRENA kullanıcılarında plazma Levonorgestrel konsantrasyonları 56 hafta, 24 ay ve 48 ayda sırasıyla 276 ±119 pg/ml, 196 ± 87pg/ml ve 177 ± 70 pg/ml olmuştur.  
 
Biyotransformasyon:  
Levonorgestrel yoğun olarak  proteinlere  bağlanır  (aslen  seks hormonu bağlayıcı  globulin 
(SHBG)) ve yoğun şekilde büyük sayıda inaktif metabolitler olarak metabolize edilir.  
 
Eliminasyon:  
20 saatlik  bir yarılanma ömrü  en iyi tahmin  olarak  kabul  edilirken  bazı çalışmalar  9 saat kadar 
kısa, bazıları ise 80 saat kadar uzun değerler bildirmiştir. Diğer sentetik steroidler ile olan deneyim ile uyumlu olsa da bir başka önemli bulgu, ilacın intravenöz yolla verilmesine rağmen kişiler arasında metabolik temizlenme açısından dikkat çeken farklılıklardır.       
             19   Doğrusallık/Doğrusal olmayan durum:  
Levonorgestrelin farmakokinetiği, östrojenler ve androjenlerden etkilenen SHBG 
konsantrasyonuna bağlıdır. SHBG konsantrasyonundaki bir azalma, serumdaki toplam levonorgestrel konsantrasyonunda bir azalmaya yol açar, bu da levonorgestrelin zamana göre doğrusal olmayan farmakokinetiğini gösterir. MİRENA'nın esas olarak lokal  etkisine dayanarak, MİRENA'nın 
etkinliği üzerinde herhangi bir etki beklenmemektedir. 
 
5.3. Klinik  öncesi  güvenlilik  verileri  
Levonorgestrel anti -östrojenik  aktivitesi olan  iyi değerlendirilmiş  bir progesterondur. Sistemik 
uygulama sonrasındaki emniyet profili yeterli düzeyde belgelenmiştir. Levonorgestrelin maymunlarda 12 ay boyunca uterus içi salınımı, lokal farmakolojik aktivitesinin iyi bir lokal tolerans gösterdiğini ve hiçbir sistemik toksisite belirtisi olmadığını doğrulamıştır. Levonorgestrelin tavşanlarda uterus içi uygulanması sonrasında hiçbir embriyotoksisiteye rastlanmamıştır.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Polidimetilsiloksan  elastomer 
Susuz kolloidal silika Polietilen  
Baryum  sülfat  
Demir  oksit  
 
6.2. Geçimsizlikler  
Geçerli  değildir.  
 
6.3. Raf ömrü  
36 ay  
 
6.4. Saklamaya yönelik özel tedbirler  
30°C  altında,  güneş  ışığından ve nemden  uzak  bir yerde  saklayınız.  
 
6.5. Ambalajın  niteliği ve içeriği  
Ürün , soyulabilir  kapaklı,  termoformlu  blister  ambalaj  içindedir.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış  olan  ürünler ya da atık materyaller,  “Tıbbi  Atıkların  Kontrolü Yönetmeliği”  ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
 
7. RUHSAT  SAHİBİ  
Bayer  Türk  Kimya  San. Ltd. Şti. 
Fatih  Sultan  Mehmet  Mah.  Balkan  Cad.  No: 53 
34770 Ümraniye/İstanbul  
Tel: 0216 528 36 00  
Faks:  0216 645 39 50 
 
8. RUHSAT  NUMARASI  
106/94  
  
 
             20    9. İLK RUHSAT  TARİHİ  / RUHSAT  YENİLEME TARİHİ  
İlk ruhsat tarihi: 13.12.1999 
Ruhsat  yenileme  tarihi: 13.12.2009 
 
10. KÜB’ÜN YENİLENME  TARİHİ  
 
