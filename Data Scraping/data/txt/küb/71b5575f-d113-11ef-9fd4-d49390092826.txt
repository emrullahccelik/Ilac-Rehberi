KISA ÜRÜN BİLGİSİ
1. BEŞERİ TIBBİ ÜRÜNÜN ADI
EFUDİX % 5 krem
2. KALİTATİF VE KANTİTATİF BİLEŞİM
Etkin madde:
EFUDİX krem 50 mg/g fluorourasil içerir.
Yardımcı maddeler:
Stearil alkol 150 mg
Propilen glikol 115 mg
Metil parahidroksibenzoat (E218) 0,25 mg
Propil parahidroksibenzoat (E216) 0,15 mg
Yardımcı maddeler tüm listesi için Bölüm 6.1’e bakınız.
3. FARMASÖTİK FORM
Krem.
Beyaz, opak renkli.
4. KLİNİK ÖZELLİKLER
4.1. Terapötik endikasyonlar
EFUDİX; senil, aktinik ve arsenik formlar dahil keratozlar; keratoakantoma; Bowen hastalığı;
yüzeyel bazal hücreli karsinomlar ile yüzeyel premalign ve malign deri lezyonlarının topikal
tedavisinde kullanılır.
Derin, penetre olan veya nodüler bazal hücreli ve skuamöz hücreli karsinom, EFUDİX
tedavisine genellikle cevap vermez. Diğer tedavi şekillerinin mümkün olmadığı bu gibi
vakalarda sadece palyatif tedavi olarak kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi
Premalign durumlar:
Krem günde bir veya iki defa etkilenen alana ince bir tabaka halinde uygulanmalıdır; okluziv
sargı gerekli değildir.
Malign durumlar
Krem, pratikte mümkünse, okluziv sargı ile kapatılarak, günde bir veya iki defa
uygulanmalıdır.
Krem sağlıklı cilde zarar vermez. Uygulanan alanda belirgin inflamatuvar cevap alınıncaya ve
tercihen premalign durumlarda bazı erozyonlar görülünceye kadar tedaviye devam edilmelidir.
Topikal steroid krem kullanılarak şiddetli rahatsızlık yatıştırılabilir. Başlangıç tedavi küründe
uygulamanın normal süresi 3 ila 4 haftadır, ancak bu süre uzatılabilir. Yüzdeki lezyonlar
tedaviye gövde veya alt ekstremitelerdeki lezyonlara göre genellikle daha çabuk cevap
1/7verirken; ellerdeki ve ön kollardaki lezyonlar daha yavaş yanıt verir. İyileşme, tedavi
durdurulduktan sonra 1 veya 2 aya kadar tamamlanmayabilir.
Uygulama şekli
Yetişkinler
EFUDİX krem, deri üzerine topikal uygulama içindir.
EFUDİX uygulamasından sonra eller dikkatli bir şekilde yıkanmalıdır. Ayrıca kremi
uygularken müköz membranlarla ve gözlerle temastan kaçınılmasına dikkat edilmelidir.
EFUDİX’in tek bir seferde uygulandığı toplam deri alanı 500 cm2 (yaklaşık 23x23 cm)’yi
geçmemelidir. Daha geniş alanların tedavisinde her bir seferde bir bölüm tedavi edilmelidir.
Özel popülasyonlara ilişkin ek bilgiler
Böbrek/karaciğer yetmezliği:
Veri bulunmamaktadır.
Pediyatrik popülasyon
Mevcut klinik veri eksifkliğinden dolayı EFUDİX’in çocuklarda kullanımı önerilmemektedir.
Geriyatrik popülasyon
EFUDİX’in endike olduğu durumların pek çoğu yaşlılarda yaygındır. Özel bir önlem almaya
gerek yoktur.
4.3. Kontrendikasyonlar
EFUDİX, fluorourasile veya EFUDİX’in içerdiği Bölüm 6.1’de belirtilen yardımcı
maddelerden herhangi birine aşırı duyarlığı olduğu bilinen hastalarda kontrendikedir.
EFUDİX’in nükleozid analoğu antiviral ilaçlarla (örneğin brivudin ve analogları) birlikte
uygulanması, fluorourasilin plazma düzeylerinde önemli bir artışa ve bununla ilişkili
toksisiteye yol açabileceğinden kontrendikedir. Brivudin ve analogları, fluorourasil
metabolize edici enzim olan dihidropirimidin dehidrogenaz (DPD)’nin güçlü inhibitörleridir
(bkz. Bölüm 4.4 ve 4.5).
EFUDİX’in gebelik sırasında ve emziren annelerde kullanımı kontrendikedir.
4.4. Özel kullanım uyarıları ve önlemleri
Tedavi yanıtının normal özellikleri: Erken ve şiddetli inflamatuvar fazlar (tipik olarak,
yoğun ve kabarık hale gelebilen eritem ile karakterize), nekrotik faz (deri erozyonu ile
karakterize) ve son olarak iyileşmedir (epitelizasyon ortaya çıktığında). Tedavi yanıtının
klinik görünümü genellikle EFUDİX tedavisinin 2. haftasında ortaya çıkar. Ancak tedavinin
bu etkileri bazen daha şiddetli olabilir ve ağrı, vezikül oluşumu ve ülserasyonu içerebilir (bkz.
Bölüm 4.8). Okluziv sargı, yangılı deri reaksiyonlarını artırabilir. Ülserli veya iltihaplı deri
yoluyla emilimin artma olasılığı vardır (bkz. Bölüm 5.2). Cilde uygulandığında cildin bariyer
işlevi patolojik olarak değişir (örn. ülserasyonda olduğu gibi) ve emilim oranı %60'a kadar
çıkabilir (bkz. Bölüm 5.2).
2/7Hastalar, uygulama sonrasında sigara içmemeleri ve açık ateşe yaklaşmamaları konusunda
uyarılmalıdır. Şiddetli yanık riski vardır. Ürünle temas eden kumaş (giysi, yatak takımı vb.)
daha kolay yanar ve bu ciddi bir yangın riskidir. Giysi ve yatak takımını yıkamak, kumaşta
biriken ürün miktarını azaltsa da ürünün tamamen uzaklaşmasını sağlamayabilir.
UV ışınlarına (güneş ışığı, solaryum gibi) maruz kalmaktan kaçınılmalıdır.
Önceden var olan subklinik lezyonlar EFUDİX kullanımını takiben görünür hale gelebilir.
EFUDİX ile tedavi sırasında herhangi bir ciddi deri rahatsızlığı uygun bir topikal steroid
kullanımıyla hafifletilebilir.
EFUDİX onaylı kullanma talimatına göre kullanıldığında sağlıklı deri üzerinde minimal bir
etkiye sahip olacaktır.
EFUDİX onaylı kullanma talimatına göre uygulandığında fluorourasilin deriden emilimiyle
anlamlı sistemik ilaç toksisitesinin oluşması olası değildir. Ancak, eğer ürün özellikle derinin
bariyer fonksiyonunun zarar gördüğü (örneğin kesikler) ve/veya dihidropirimidin
dehidrogenaz (DPD) eksikliği (bkz. Bölüm 4.8) olan bireylerde aşırı bir şekilde kullanılırsa bu
olasılık artar. DPD, fluorourasilin metabolize edilmesinde ve elimine edilmesinde rol oynayan
kilit bir enzimdir. Sistemik ilaç toksisitesinin doğrulandığı veya şüphelenildiği durumda DPD
aktivitesinin belirlenmesi düşünülebilir. DPD enzim aktivitesinde azalmaya/yetersizliğe sahip
hastalarda artmış toksisite bildirimleri olmuştur. Sistemik ilaç toksisitesinden şüphelenilen
durumlarda EFUDİX tedavisinin durdurulması düşünülmelidir.
Brivudin, sorivudin veya analoglarıyla tedavi ve bunu takiben EFUDİX uygulaması arasında
en az 4 haftalık bir ara bırakılmalıdır.
Yardımcı maddelerden stearil alkol ve propilen glikol lokal deri iritasyonlarına (örneğin
kontak dermatit) neden olabilir; metil parahidroksibenzoat ve propil parahidroksibenzoat
alerjik reaksiyonlara (muhtemelen gecikmiş) neden olabilirler.
4.5. Diğer tıbbi ürünler ile etkileşimler ve diğer etkileşim şekilleri
EFUDİX ile herhangi bir önemli ilaç etkileşimi bildirilmemiş olmasına rağmen aşağıda
belirtilen potansiyel ilaç etkileşimleri mümkündür:
Brivudin, sorivudin ve analogları fluorourasili metabolize eden enzim olan DPD’nin güçlü
inhibitörleridir (bkz. Bölüm 4.4). Bu nedenle EFUDİX ile bu ilaçların birlikte uygulanması
kontrendikedir (bkz. Bölüm 4.3).
4.6. Gebelik ve laktasyon
Genel tavsiye
Gebelik Kategorisi: X
3/7Çocuk doğurma potansiyeli bulunan kadınlar/Doğum kontrolü (Kontrasepsiyon)
Fluorourasilin genotoksik potansiyeli nedeniyle, çocuk doğurma potansiyeli bulunan kadınlar,
fluorourasil ile tedavi edilirken ve tedavi tamamlandıktan sonra 7 ay boyunca etkili doğum
kontrol yöntemleri kullanmalıdır.
Erkeklerin fluorourasil ile tedavi edilirken ve tedavi tamamlandıktan sonra 4 ay boyunca etkili
bir kontrasepsiyon yöntemi kullanmaları ve çocuk sahibi olmamaları önerilmektedir.
Tedavi süresince gebelik oluşması durumunda hasta, tedavi ile ilişkili istenmeyen etkilerin
çocuk için riski hakkında bilgilendirilmelidir.
Gebelik dönemi
Fluorourasilin gebelik döneminde uygulandığı takdirde ciddi doğum kusurlarına yol
açtığından şüphelenilmektedir.
EFUDİX gebelik döneminde kontrendikedir.
Hamile kadınlarda topikal fluorourasil kullanımına ait yeterli veri bulunmamaktadır. Hayvan
çalışmaları fluorourasilin teratojenik etkilerini göstermiştir (bkz. Bölüm 5.3). İnsanlar için
potansiyel risk bilinmemektedir, dolayısıyla EFUDİX gebelik sırasında kullanılmamalıdır
(bkz. Bölüm 4.3).
Laktasyon dönemi
Fluorourasilin anne sütüne geçtiğine dair herhangi bir bilgi mevcut değildir.
Hayvanlar üzerinde yapılan çalışmalar fluorourasilin teratojenik etkilerini göstermiştir (bkz.
Bölüm 5.3). Anne sütü ile beslenen çocuğa yönelik risk göz ardı edilemez. Bu sebeple
EFUDİX emziren annelerde kullanılmamalıdır (bkz. Bölüm 4.3). Emzirme döneminde
kullanımı kesinlikle gerekli ise emzirme kesilmelidir.
Üreme yeteneği / Fertilite
İnsanlarda fertilite üzerine topikal fluorourasilin etkisi ile ilgili yeterli klinik veri mevcut
değildir.
Çeşitli türlerde gerçekleştirilen deneyler, sistemik 5-fluorourasilin (5-FU) fertilite ve üreme
performansında azalmaya neden olduğunu göstermiştir. Topikal uygulamayı takiben 5-FU’e
azalan sistemik maruziyet potansiyel toksisiteyi azaltacaktır. Topikal 5-FU kullanımı kadın ve
erkek fertilitesini olumsuz anlamda etkileyebilir. Topikal fluorourasil, çocuk sahibi olmaya
çalışan erkeklerde önerilmemektedir.
4.7. Araç ve makine kullanımı üzerindeki etkiler
Önerilen şekilde kullanıldığında araç ve makine kullanımı üzerinde herhangi bir etki
beklenmemektedir.
4/74.8. İstenmeyen etkiler
Sistem organ sınıfları içerisinde advers reaksiyonlar aşağıdaki kategoriler kullanılarak sıklık
dereceleri (reaksiyon yaşaması beklenen hasta sayısı) altında listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
En sık bildirilen reaksiyonlar, fluorourasilin deri üzerinde farmakolojik aktivitesi ile ilişkili
normal tedavi cevabının (bkz. Bölüm 4.4) alevlenmesine bağlı olan advers reaksiyonlardır.
Alerjik tip deri reaksiyonları ve sistemik ilaç toksisitesi ile ilişkili reaksiyonlar çok seyrek
olarak bildirilmektedir.
Kan ve lenf sistemi hastalıkları
Çok seyrek: Pansitopeni, nötropeni, trombositopeni, lökositoz gibi sistemik ilaç toksisitesi ile
ilişkili hematolojik bozukluklar
Bağışıklık sistemi hastalıkları
Çok seyrek: Alerjik durumlar (örneğin; aşırı duyarlık ve Tip IV aşırı duyarlılık)
Sinir sistemi hastalıkları
Bilinmiyor: Disguzi, baş ağrısı, baş dönmesi
Göz hastalıkları
Bilinmiyor: Konjunktival iritasyon, keratit, lakrimasyon artışı
Gastrointestinal hastalıklar
Çok seyrek: Sistemik ilaç toksisitesi ile ilişkili hemorajik diyare, diyare, kusma, karın ağrısı,
stomatit
Bilinmiyor: Bulantı
Deri ve deri altı doku hastalıkları
Çok seyrek: Eritema multiforme, deride ağrı, kaşıntı, ürtiker, döküntü (genellikle lokal fakat
ilaç toksisitesi ile ilişkili ise yaygın) gibi deri reaksiyonları, dermatit, kontakt dermatit,
egzama, uygulama bölgesinde veziküller, deri iritasyonu, eritem, deride yanma hissi,
eksfoliasyon, kabarma, deri ülseri, ışığa duyarlılık reaksiyonu, alopesi (bkz. Bölüm 4.4
“Tedavi yanıtının normal özellikleri”)
Genel bozukluklar ve uygulama bölgesine ilişkin hastalıklar
Çok seyrek: Sistemik ilaç toksisitesi ile ilişkili pireksi, üşüme ve mukozal inflamasyon.
Bilinmiyor: Uygulama bölgesinde hemoraji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
5/7Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
EFUDİX kaza ile ağızdan alınırsa, fluorourasil doz aşımı belirtileri arasında bulantı, kusma ve
diyare görülebilir. Şiddetli vakalarda stomatit ve kan diskrazileri ortaya çıkabilir. Sistemik
enfeksiyondan korunmak için gerekli önlemler alınmalı ve günlük lökosit sayımları
yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, antimetabolitler/primidin analogları.
ATC Kodu: L01BC02
EFUDİX topikal sitostatik bir preparattır; normal hücreler üzerinde daha az etki göstererek,
neoplastik ve pre-neoplastik deri lezyonları üzerinde yararlı terapötik etki gösterir. Tedaviye
cevap şekli şu sırayı takip eder; eritem, vezikülasyon, erozyon, ülserasyon, nekroz ve
epitelizasyon.
5.2. Farmakokinetik özellikler
Emilim:
Sağlıklı deriye topikal uygulamada, fluorourasil sistemik olarak minimal düzeyde emilir.
Bariyer fonksiyonu patolojik olarak değişmiş olan (örneğin ülserasyonda olduğu gibi) deriye
uygulandığında emilim oranı %60’a kadar artabilir. Aktinik keratozlu (AK) hastalarda topikal
dozun %2,4 – 6’sı sistemik olarak emilir. Benzer şekilde okluziv durumda anlamlı şekilde
daha fazla fluorourasil emilir.
Biyotransformasyon:
Fluorourasil, endojen urasile benzer şekilde katabolik veya anabolik yollarla metabolize
olabilir.
5.3. Klinik öncesi güvenlilik verileri
5-FU farelerde ve in vitro genotoksiktir, fare ve sıçanlarda embriyotoksik ve teratojeniktir ve
insan için olası teratojenik olarak sınıflandırılır. Çeşitli türlerde (sıçan ve Syrian golden
hamsterları dahil) malformasyonlar (sinir sistemi, damak, iskelet, kuyruk, uzuvlarda
bozukluk) meydana gelmiştir. 5-FU ile tedavi edilen maymunlarda embriyotoksik etkiler
(küçük fetüs, rezorpsiyon) da gözlenmiştir.
5-FU plasentayı geçer.
6. FARMASÖTİK ÖZELLİKLER
6.1 Yardımcı maddelerin listesi
Stearil alkol
Beyaz yumuşak parafin
Polisorbat 60
6/7Propilen glikol
Metil parahidroksibenzoat (E218)
Propil parahidroksibenzoat (E216)
Saf su
6.2 Geçimsizlikler
Bilinmemektedir.
6.3 Raf ömrü
60 ay.
İlk açıldıktan sonraki raf ömrü 90 gündür.
6.4 Saklamaya yönelik özel uyarılar
EFUDİX’i 30°C altındaki oda sıcaklığında saklayınız.
6.5 Ambalajın niteliği ve içeriği
EFUDİX plastik vidalı kapaklı 20 ve 40 g’lık alüminyum tüplerdedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Meda Pharma İlaç San. ve Tic. Ltd. Şti. Ortaköy/Beşiktaş/İstanbul
8. RUHSAT NUMARASI
29.08.2013 – 136/48
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.08.2013
Ruhsat yenileme tarihi: -
10. KÜB’ÜN YENİLENME TARİHİ
7/7