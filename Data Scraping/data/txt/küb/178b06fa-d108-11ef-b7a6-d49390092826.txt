KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ESPEROCT® 2000 IU enjeksiyonluk çözelti hazırlamak için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her toz flakonu nominal olarak 2000 IU turoktokog alfa pegol içerir*.
Sulandırıldıktan sonra, 1 mL çözelti yaklaşık olarak 500 IU turoktokog alfa pegol içerir.
Potens (IU), Avrupa Farmakopesi kromojenik ölçüm metodu kullanılarak belirlenir.
Turoktokog alfa pegolün spesifik aktivitesi yaklaşık 9500 IU/mg proteindir.
Etkin madde turoktokog alfa pegol, 40 kDa polietilen-glikol (PEG) ile konjuge edilmiş
turoktokog alfa* proteininin kovalent bir konjugatıdır.
* Çin hamsteri yumurtalık (CHO) hücre hattında rekombinan DNA teknolojisiyle üretilen insan
faktör VIII. Hücre kültüründe, saflaştırma, konjügasyon veya formülasyon sırasında insan veya
hayvan kaynaklı herhangi bir ilave kullanılmamıştır.
Yardımcı maddeler:
Her sulandırılmış flakon 30,5 mg sodyum içerir (bkz. Bölüm 4.4).
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Enjeksiyonluk çözelti hazırlamak için toz ve çözücü
Beyaz ila beyazımsı toz
Berrak ve renksiz çözücü
pH: 6,9
Osmolalite: 590 mOsmol/kg
4. KLİNİK ÖZELLİKLER
4.1. Terapötik endikasyonlar
ESPEROCT® [antihemofilik faktör (rekombinant), glikopegile-exei] erişkin ve çocuk hemofili
A hastalarında kullanım için endike olan ve aşağıdaki durumlarda kullanılan rekombinant
DNA’dan türetilmiş bir kanama Faktör VIII konsantresidir:
1• Kanadıkça tedavi ve kanama ataklarının kontrolü
• Kanamanın perioperatif yönetimi
• Kanama ataklarının sıklığını azaltmak için rutin profilaksi
Kullanım kısıtlaması:
ESPEROCT® von Willebrand hastalığının tedavisinde kullanılmaz.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi hemofili tedavisinde deneyimli bir hekimin gözetimi altında başlatılmalıdır.
Daha önce tedavi görmemiş hastalar
Daha önce tedavi görmemiş hastalarda ESPEROCT®’un güvenliliği ve etkililiği henüz
belirlenmemiştir.
Tedavinin izlenmesi
Tedavi süresince, gerektiğinde ESPEROCT®’un doz rejiminin ayarlanmasına rehberlik etmesi
için faktör VIII aktivite düzeylerinin uygun şekilde belirlenmesi tavsiye edilir. Farklı yarı
ömürler ve giderek artımsal toparlanma açısından her hastanın faktör VIII’e verdiği yanıt
farklılık gösterebilir. Zayıf veya fazla kilolu hastalarda vücut ağırlığına dayalı doz ayarlaması
gerekebilir. Özellikle büyük cerrahi müdahalelerde, plazma faktör VIII aktivite tayini ile faktör
VIII ikame tedavisinin izlenmesi gereklidir.
ESPEROCT®’un faktör VIII aktivitesi, konvansiyonel faktör VIII testleri, kromojenik tayin ve
tek aşamalı pıhtılaşma testi kullanılarak ölçülebilir.
Hastaların kan örneklerinde faktör VIII aktivitesini belirlemek için bir in vitro tromboplastin
zamanı (aPTZ) bazlı tek aşamalı bir pıhtılaşma testi kullanıldığında, plazma faktör VIII
aktivitesi sonuçları, hem testte kullanılan aPTZ reaktifi hem de referans standarttan önemli
ölçüde etkilenebilir.
Bir tek aşamalı pıhtılaşma testi kullanılırken, eksik tahmine neden olduklarından bazı silika
bazlı reaktiflerden kaçınılmalıdır. Ayrıca, aPTZ bazlı tek aşamalı pıhtılaşma testi ile elde edilen
tahlil sonuçları ile Avrupa Farmakopesi’ne (Ph. Eur.) yapılan kromojenik test arasında önemli
farklılıklar olabilir. Bu, özellikle test için kullanılan laboratuvar ve/veya reaktifler
değiştirilirken önemlidir.
Pozoloji
Yerine koyma tedavisinin dozu, doz aralığı ve süresi, faktör VIII eksikliğinin şiddetine,
kanamanın yerine ve boyutuna, hedeflenen faktör VIII aktivitesine ve hastanın klinik durumuna
bağlıdır. Uygulanan faktör VIII ünitelerinin sayısı, faktör VIII ürünleri için mevcut DSÖ
(Dünya Sağlık Örgütü) standardına ait Uluslararası Ünite (IU) ile ifade edilir. Faktör VIII’in
plazmadaki aktivitesi yüzde (normal insan plazması düzeyine göre) ya da Uluslararası Ünite
(plazmada faktör VIII için Uluslararası Standarda göre) şeklinde ifade edilir.
Bir Uluslararası Ünite (IU) faktör VIII aktivitesi, 1 mL normal insan plazmasında bulunan
faktör VIII miktarına eşdeğerdir.
2Kanadıkça tedavi ve kanama ataklarının tedavisi
Gereken faktör VIII dozunun hesaplanması, kg vücut ağırlığı başına 1 Uluslararası Ünite (IU)
faktör VIII’in plazma faktör VIII aktivitesini 2 IU/dl artırdığı yönündeki gözlemsel/deneysel
bulguya dayanmaktadır.
Gereken doz aşağıdaki formül kullanılarak hesaplanır:
Gereken ünite sayısı (IU) = vücut ağırlığı (kg) x istenen faktör VIII artışı (%) (IU/dL) x 0,5
(IU/kg / IU/dL).
Uygulanacak miktar ve uygulama sıklığı daima, her bir olgudaki klinik etkililiğe göre
belirlenmelidir.
Kanadıkça tedavi ve kanama ataklarının tedavisi için ESPEROCT® doz uygulamasına yönelik
kılavuz Tablo 1’de verilmiştir. Faktör VIII aktivitesi seviyesi, tanımlanmış plazma
seviyelerinde veya üzerinde idame edilmelidir (IU/dl veya %normal olarak). Kanamaların
tedavisi için, 75 IU/kg maksimum tek doz ve 200 IU/kg/24 saat maksimum toplam doz
ESPEROCT® uygulanabilir.
Tablo 1 ESPEROCT® ile kanama ataklarının tedavisi için kılavuz
Gereken Faktör
VIII düzeyi (%) Dozların
Hemoraji derecesi Tedavinin süresi
(IU/dL veya sıklığı (saat)
%normal)a
Hafif Kanama iyileşene
Erken dönem hemartroz, kadar
20-40 12-24
hafif kas içi kanama veya
hafif ağız içi kanama
Orta derece Kanama iyileşene
Daha yaygın hemartroz, 30-60 12-24 kadar
kas içi kanama, hematom
Şiddetli veya yaşamı Kanama iyileşene
60-100 8-24
tehdit eden hemorajiler kadar
a Gereken doz aşağıdaki formül kullanılarak belirlenir:
Gereken ünite sayısı (IU) = vücut ağırlığı (kg) x istenen faktör VIII artışı (%) (IU/dL) x 0,5 (IU/kg / IU/dL).
Perioperatif yönetim
Cerrahi için doz seviyesi ve doz aralıkları, prosedüre ve lokal uygulamaya bağlıdır. 75 IU/kg
maksimum tek doz ve 200 IU/kg/24 saat maksimum toplam doz ESPEROCT® uygulanabilir.
Dozların sıklığı ve tedavi süresi her zaman bireysel klinik yanıta göre bireysel olarak
ayarlanmalıdır.
Tablo 2, perioperatif yönetim için ESPEROCT® doz uygulamasına ilişkin genel önerileri
içermektedir. Hedef aralıkta veya üzerinde bir faktör VIII aktivitesinin sürdürülmesi
düşünülmelidir.
3Tablo 2 Perioperatif yönetim için ESPEROCT® doz uygulama kılavuzu
Gereken Faktör
Cerrahi prosedür VIII düzeyi (%) Dozların sıklığı
Tedavinin süresi
türü (IU/dL veya (saat)
%normal)a
Minör cerrahi Cerrahiden bir saat İyileşme sağlanana
Diş çekimi dahil önce kadar en az 1 gün
Gerekirse 24 saat boyunca her 24
30-60
sonra tekrarlayın saatte bir tek doz
veya tekrarlı
enjeksiyon
Majör cerrahi Hedef aralıkta faktör Yeterli yara
VIII aktivitesine iyileşmesi sağlanana
ulaşmak için kadar her 8 ila 24
ameliyattan bir saat saatte bir
önce enjeksiyonu
80-100 tekrarlayın.
(preoperatif ve Faktör VIII
postoperatif) aktivitesini hedef %30 ila %60
aralıkta idame etmek (IU/dL) faktör VIII
için her 8 ila 24 aktivitesini
saatte bir tekrarlayın sürdürmek için
tedaviye 7 gün daha
devam etmeyi
düşünün.
a Gereken doz aşağıdaki formül kullanılarak belirlenir:
Gereken ünite sayısı (IU) = vücut ağırlığı (kg) x istenen faktör VIII artışı (%) (IU/dL) x 0,5 (IU/kg / IU/dL).
Profilaksi
Önerilen doz dört günde bir kg vücut ağırlığı başına 50 IU ESPEROCT®’tur.
Ulaşılan faktör VIII düzeylerine ve bireysel kanama eğilimine göre, doz ve uygulama
aralıklarında ayarlamalar düşünülebilir.
Uygulama şekli:
ESPEROCT® intravenöz olarak uygulanır.
ESPEROCT®, tozun verilen 4 mL çözücü (sodyum klorür 9 mg/mL (%0,9) enjeksiyonluk
çözelti) ile sulandırılmasından sonra intravenöz enjeksiyonla (yaklaşık 2 dakika boyunca)
uygulanmalıdır.
Uygulama öncesinde tıbbi ürünün sulandırılmasına ilişkin talimatlar için Bölüm 6.6’ya bakınız.
Özel popülasyonlara ilişkin ek bilgiler:
Böbrek ve Karaciğer yetmezliği:
Bu popülasyonda kullanım için veri bulunmamaktadır.
4Pediyatrik popülasyon:
Adölesanlarda (12 yaş ve üzeri) doz erişkinler ile aynıdır.
Çocuklar (12 yaş altı): Haftada iki defa uygulanan kg vücut ağırlığı başına 60 IU (50-75 IU)’luk
bir ESPEROCT® dozudur.
Geriyatrik popülasyon:
Bu popülasyonda kullanım için veri bulunmamaktadır.
4.3. Kontrendikasyonlar
Etkin maddeye ya da Bölüm 6.1’de listelenen yardımcı maddelerin herhangi birine karşı aşırı
duyarlılık.
Hamster proteinlerine karşı bilinen alerjik reaksiyon.
4.4. Özel kullanım uyarıları ve önlemleri
Aşırı duyarlılık
ESPEROCT® ile alerjik tip aşırı duyarlılık reaksiyonları olabilir. Ürün, bazı hastalarda alerjik
reaksiyonlara neden olabilen eser miktarlarda hamster proteinleri içerir. Aşırı duyarlılık
semptomlarının ortaya çıkması halinde hastalara bu tıbbi ürünün kullanımını derhal
durdurmaları ve hekimleri ile temasa geçmeleri tavsiye edilmelidir. Hastalar kurdeşen, yaygın
ürtiker, göğüs sıkışması, hırıltı, hipotansiyon ve anafilaksi gibi erken aşırı duyarlılık belirtileri
hakkında bilgilendirilmelidir.
Şok durumunda, şok tedavisine yönelik mevcut tıbbi standartlar izlenmelidir.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının
tedavisinde bilinen bir komplikasyondur. Bu inhibitörler genellikle faktör VIII prokoagülan
aktiviteye yönelik olan IgG immünoglobülinleridir ve modifiye tetkik kullanılarak her mL
plazmada Bethesda Ünitesi (BU) olarak ölçülür. İnhibitör gelişme riski, faktör VIII’e
maruziyetin yanı sıra hastalığın şiddeti ile ilişkilidir ve bu risk ilk 50 maruziyet gününde en
yüksek seviyededir; ancak risk yaygın görülmemesine rağmen yaşam boyu devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil ettiği
yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik
gözlem ve laboratuvar testleri ile inhibitörlerin gelişimi açısından dikkatle izlenmelidir. Eğer
beklenen faktör VIII aktivitesinin plazma düzeylerine ulaşılamazsa veya yeterli doz ile kanama
kontrol altına alınamazsa faktör VIII inhibitörü varlığı açısından test yapılmalıdır. İnhibitör
düzeyleri yüksek olan hastalarda faktör VIII tedavisi etkili olmayabilir ve diğer tedavi
seçenekleri dikkate alınmalıdır. Böyle hastaların tedavisi hemofili ve faktör VIII inhibitörleri
tedavisi konusunda deneyimli hekimler tarafından yönlendirilmelidir.
Daha önce tedavi görmüş hastalarda azalmış faktör VIII aktivitesi
Pazarlama sonrası raporlarda, önceden tedavi gören hastalarda saptanabilir faktör VIII
inhibitörlerinin yokluğunda faktör VIII aktivitesinde azalma rapor edilmiştir. Azalmış faktör
5VIII aktivitesi ESPEROCT®’a geçiş sırasında gözlemlenmiştir ve bazı vakalarda anti-PEG
antikorları ile ilişkilendirilmiş olabilir. Geçiş sırasında Faktör VIII aktivitesinin uygun şekilde
belirlenmesi dikkate alınmalıdır. İlave bilgi için Bölüm 4.8’e bakınız.
Kardiyovasküler olaylar
Mevcut kardiyovasküler risk faktörleri olan hastalarda, faktör VIII ile ikame tedavisi
kardiyovasküler riski artırabilir.
Katetere bağlı komplikasyonlar
Eğer bir santral venöz erişim cihazı (CVAD) gerekli ise, lokal enfeksiyonlar, bakteriyemi ve
kateter yeri trombozu gibi CVAD ile ilişkili komplikasyonların oluşma riski göz önünde
bulundurulmalıdır.
Pediyatrik popülasyon
Belirtilen uyarılar ve önlemler hem erişkinler hem de çocuklar için geçerlidir.
Daha önce tedavi edilmemiş hastalarda tedavi cevabı
Önceden tedavi edilmemiş bazı hastalarda, saptanabilir Faktör VIII inhibitörlerinin yokluğunda
azalmış FVIII toparlanması gözlemlenmiştir. Gözlemlendiğinde, azalan FVIII toparlanması,
ESPEROCT®’a birkaç maruziyetten sonra meydana gelmiştir ve genellikle geçidir. Doz sonrası
FVIII aktivitesinin izlenmesi dahil, daha önce tedavi görmemiş hastaların izlenmesi önerilir.
Sodyum içeriği
Bu tıbbi ürün, sulandırılan her flakon başına 30,5 mg sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
Takip edilebilirlik
Biyoteknolojik ürünlerin takip edilebilirliğinin sağlanması için, uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşim ve diğer etkileşim şekilleri
İnsan koagülasyon faktör VIII’in (rDNA) diğer tıbbi ürünlerle etkileşimine ilişkin herhangi bir
rapor bulunmamaktadır.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ile ilgili bir bilgi bulunmamaktadır.
6Gebelik dönemi
Hemofili A kadınlarda nadir görüldüğünden, gebelik döneminde faktör VIII kullanımına ilişkin
deneyim bulunmamaktadır.
Hayvanlar üzerinde yapılan çalışmalar, gebelik ve/veya embriyonal/ fetal gelişim ve/veya
doğum ve/veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
ESPEROCT® gerekli olmadıkça gebelik döneminde kullanılmamalıdır.
Laktasyon dönemi
Hemofili A kadınlarda nadir görüldüğünden, emzirme döneminde faktör VIII kullanımına
ilişkin deneyim bulunmamaktadır. Bu nedenle faktör VIII laktasyon döneminde ancak açık
şekilde endike olduğunda kullanılmalıdır.
Üreme yeteneği/Fertilite
Faktör VIII ile hayvan üreme çalışmaları yapılmamıştır. İnsanlarda üreme yeteneği ile ilgili veri
bulunmamaktadır.
4.7. Araç ve makine kullanımı üzerindeki etkiler
ESPEROCT®’un araç ve makine kullanımı üzerinde herhangi bir etkisi bulunmamaktadır.
4.8. İstenmeyen etkiler
Güvenlilik profili özeti
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
İlgili aşırı duyarlılık reaksiyonları ile birlikte, hamster proteinine karşı antikor gelişimi çok
nadiren gözlenmiştir.
ESPEROCT® da dahil olmak üzere faktör VIII ile tedavi edilmiş hemofili A hastalarında
nötralize edici antikorlar (inhibitörler) gelişebilir (bkz. Bölüm 5.1). Bu tür inhibitörler oluşursa,
durum, yetersiz klinik yanıt şeklinde kendini gösterebilir. Bu gibi durumlarda uzman hemofili
merkezleriyle bağlantı kurulması önerilmektedir.
Advers reaksiyonların tablo şeklinde listesi
Şiddetli hemofili A’lı (<%1 endojen faktör VIII aktivitesi) ve inhibitör öyküsü olmayan, daha
önce tedavi görmüş hastalarda gerçekleştirilen beş prospektif, çok merkezli klinik çalışmada,
270 denekte gözlenen advers reaksiyonların sıklıkları aşağıda listelenmiştir. Aşağıda sunulan
advers ilaç reaksiyonları MeDRA sistem organ sınıflandırmasına (SOC ve tercih edilen terim
seviyesi) göre listelenmiştir.
Sıklıklar, aşağıdaki kriterler kullanılarak değerlendirilmiştir: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor).
7Daha önce tedavi görmüş hastalar için advers ilaç reaksiyonlarının sıklığı
Kan ve lenf sistemi hastalıkları
Çok yaygın (HTGH’ler)*: FVIII inhibisyonu
Yaygın olmayan (TGH’ler)* : Faktör VIII inhibisyonu
Bağışıklık sistemi hastalıkları
Yaygın olmayan: Aşırı duyarlılık
Deri ve deri altı doku hastalıkları
Yaygın: Döküntü, eritem, kaşıntı
Genel bozukluklar ve uygulama bölgesine ilişkin hastalıklar
Yaygın: Enjeksiyon yeri reaksiyonları**
Araştırmalar
Bilinmiyor***: Koagülasyon faktör VIII seviyelerinde azalma
* Sıklık, şiddetli hemofili A hastalarının yer aldığı, tüm FVIII ürünleri ile yapılmış çalışmalara
dayanmaktadır. TGH’ler = daha önce tedavi görmüş hastalar, HTGH’ler = daha önce tedavi
görmemiş hastalar.
** Enjeksiyon bölgesi reaksiyonlarına dahil edilmesi tercih edilen terimler: Enjeksiyon yerinde
reaksiyon, damar giriş yerinde hematom, infüzyon yerinde reaksiyon, enjeksiyon yerinde
eritem, enjeksiyon yerinde döküntü, damar giriş yerinde ağrı ve enjeksiyon yerinde şişlik.
*** Pazarlama sonrası raporlara dayanmaktadır.
Seçilmiş advers reaksiyonların açıklaması
Faktör VIII inhibitörleri
ESPEROCT® ile profilaktik tedavi gören, daha önce tedavi görmüş 18 yaşındaki bir hastada
doğrulanmış bir faktör VIII inhibitörü vakası meydana gelmiştir. Hastada bir faktör VIII geni
intron 22 inversiyonu olduğundan faktör VIII inhibitörleri geliştirme riski yüksek olmuştur.
Diğer faktör VIII ürünleri ile karşılaştırıldığında ESPEROCT® tedavisi ile faktör VIII inhibitörü
gelişimi riskinde artış olduğuna dair bir gösterge bulunmamaktadır.
Anti-ilaç antikorları
Doğrulanmış faktör VIII inhibitörleri vakasıyla eşzamanlı bir kalıcı anti-ilaç antikor vakası
olmuştur (bkz. Faktör VIII inhibitörleri). Üç hastada, ESPEROCT® uygulamasından sonra anti-
ilaç antikorları için test sonuçları geçici olarak pozitif olmuş, ancak advers olaylarla hiçbir
korelasyon kurulamamıştır.
Anti-PEG antikorları
Klinik çalışma programı sırasında, 32 hastada ESPEROCT® uygulamasından önce, önceden
mevcut olan anti-PEG antikorları vardı. 32 hastadan 20’si ESPEROCT® uygulanmasından
sonra anti-PEG antikorları için negatif olmuştur. 11 hasta, geçici düşük titreli anti-PEG
antikorları geliştirmiştir. Advers olaylarla hiçbir korelasyon kurulamamıştır.
8Pazarlama sonrası raporlardan, ESPEROCT®’a geçiş sırasında da anti-PEG antikorların
oluştuğu gözlemlenmiştir. Bazı hastalarda anti-PEG antikorları, beklenenden daha düşük FVIII
aktivitesi seviyesi ile ilişkilendirilmiş olabilir.
Özel popülasyonlara ilişkin ek bilgiler:
Pediyatrik popülasyon
Daha önce tedavi görmüş çocuklar, ergenleradölesanlar (12-18 yaş) ve erişkin hastalar arasında
güvenlilik profilinde hiçbir fark gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Rekombinant koagülasyon faktöru VIII ile herhangi bir doz aşımı semptomu bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, kan koagülasyon faktör VIII
ATC kodu: B02BD02
Etki mekanizması
Turoktokog alfa pegol, proteine konjüge edilmiş 40 kDa polietilen-glikol (PEG) içeren
saflaştırılmış rekombinant insan faktör VIII (rFVIII) ürünüdür. PEG, rFVIII’in (turoktokog
alfa) kesilmiş B-domainindeki O-bağlantılı glikana eklenir. Turoktokog alfa pegolün etki
mekanizması, hemofili A hastalarında eksik olan veya olmayan faktör VIII’in ikame edilmesine
dayanmaktadır.
Turoktokog alfa pegol, yaralanma bölgesinde trombin tarafından aktive edildiğinde, PEG
kısmını ve a3 bölgesini içeren B-domaini bölünür, böylece yapı olarak doğal faktör VIIIa’ya
benzer olan aktive edilmiş rekombinant faktör VIII (rFVIIIa) oluşturur.
Faktör VIII / von Willebrand faktör kompleksi farklı fizyolojik fonksiyonlara sahip iki
molekülden (faktör VIII ve von Willebrand faktör) oluşur. Hemofilik bir hastaya enjekte
edildiğinde, faktör VIII hastanın dolaşımındaki von Willebrand faktörüne bağlanır. Aktive
faktör VIII, aktive faktör IX için bir kofaktör gibi davranır ve faktör X’in aktive faktör X’ya
dönüşümünü hızlandırır.
Aktive faktör X protrombini trombine dönüştürür. Sonrasında trombin fibrinojeni fibrine
dönüştürür ve pıhtı oluşur. Hemofili A faktör VIII:C seviyesinin düşmesinden kaynaklanan,
kan koagülasyonunun cinsiyete bağlı kalıtımsal bir bozukluğudur ve spontan olarak veya kaza
ya da cerrahi sonrası travmanın bir sonucu olarak eklemler, kaslar ve iç organlarda yoğun
9kanamaya neden olur. Faktör VIII yerine koyma tedavisi ile faktör VIII plazma seviyeleri
yükseltilir ve böylece faktör yetmezliği ve kanama eğiliminin geçici olarak düzelmesi sağlanır.
Profilaksi ve kanama ataklarının tedavisi boyunca klinik etkililik
Kanamaların profilaksisi ve tedavisi için ESPEROCT®’un klinik etkililiği, daha önce tedavi
görmüş 270 ağır hemofili A hastasında gerçekleştirilen beş prospektif, çok merkezli klinik
çalışmada araştırılmıştır.
Erişkinler/Adölesanlar profilaksi
Kanamaların profilaksisi ve tedavisi için ESPEROCT®’un etkililiği, ağır hemofili A’lı ≥12 yaş
adölesan ve erişkin hastalarda gerçekleştirilen açık etiketli, kontrollü olmayan bir çalışmada
değerlendirilmiştir. ESPEROCT®’un profilaktik etkisi, 175 hastada 4 günde bir veya 3-4 günde
bir (haftada iki kez) kg vücut ağırlığı başına 50 IU doz uygulaması ile gösterilmiştir.
ESPEROCT® alan adölesanlar erişkinlerdeki medyan yıllık kanama oranı 1,18 (çeyrekler arası
aralık [IQR] 0,00; 4,25) olurken, spontan yıllık kanama oranı 0,00 (IQR: 0,00; 1,82), travmatik
yıllık kanama oranı 0,00 (IQR: 0,00; 1,74) ve birleşik yıllık kanama oranı 0,85 (IQR: 0,00;
2,84) olmuştur. Veri atamaları dahil edildiğinde (çalışmadan çekilen hastalar için eksik veriler
yerine bir değer atandığında) tüm kanamalar için tahmini ortalama yıllık kanama oranı 3,70
olmuştur (%95 Güven Aralığı (GA): 2,94; 4,66). Profilaksi alan 175 erişkin/adölesandan 70’
inde (%40) herhangi bir kanama olmamıştır. Profilaksi için ortalama yıllık tüketim 4641 IU/kg
olmuştur.
Dikkate değer şekilde, yıllık kanama oranı, farklı faktör konsantrasyonları arasında ve farklı
klinik çalışmalar arasında benzer olmamıştır.
Son 6 ayda 0-2 kanama atağı gibi düşük kanama oranı olan ve en az 50 doz ESPEROCT® almış
olan erişkinler/adölesanlar, 7 günde bir (her 7 günde bir 75 IU/kg) veya 4 günde bir (4 günde
bir 50 IU/kg) profilaksi tedavisine randomize edilme seçeneğine sahip olmuşlardır. Uygun olan
120 hastanın toplam 55’i randomize edilmeyi seçmiştir (17 hasta 4 günde bir 50 IU/kg doz
uygulamasını ve 38 hasta 7 günde bir 75 IU/kg doz uygulamasını tercih etmiştir). Randomize
edilen hastalar için yıllık kanama oranı, 4 günde bir profilaksi için 1,77 (0,59; 5,32) ve haftada
bir profilaksi için 3,57 (2,13; 6,00) olmuştur. Bu hastalardan 9’u, randomize çalışma fazı
sırasında 4 günde bir profilaksiye geri dönmüştür. Genel olarak, tüm uzatma kısımları dahil
olmak üzere, 7 günde bir profilaksi alan 61 hastadan 31’i 4 günde bir tedaviye geri dönmüştür.
Çocuklarda (12 yaş altı) profilaksi
Kanamaların profilaksisi ve tedavisi için ESPEROCT®’un etkililiği ve güvenliliği, ağır hemofili
A’lı 12 yaş altındaki 68 çocukta gerçekleştirilen açık etiketli, tek kollu, kontrollü olmayan bir
çalışmada değerlendirilmiştir. ESPEROCT®’un profilaktik etkisi, haftada iki kez vücut
ağırlığının kilogramı başına 60 IU’luk (50-75 IU/kg) bir doz uygulaması ile gösterilmiştir.
Haftada iki kez ESPEROCT® alan 12 yaş altındaki çocuklarda ortalama ve tahmini ortalama
yıllık kanama oranı 1,95 ve 2,13 (%95 GA: 1,48; 3,06) olurken, spontan yıllık kanama oranı
0,00 ve 0,58 (%95 GA: 0,24; 1,40), travmatik yıllık kanama oranı 0,00 ve 1,52 (%95 GA: 1,07;
2,17) ve birleşik yıllık kanama oranı 0,00 ve 1,03 (%95 GA: 0,59; 1,81) olmuştur. Profilaksi
alan 12 yaş altı 68 çocuktan 29’unda (%42,6) kanama olmamıştır.
Profilaksi için ortalama yıllık tüketim 6475 IU/kg olmuştur.
ESPEROCT®’un kanama ataklarının tedavisinde ve kanadıkça tedavi boyunca klinik etkililiği
ESPEROCT®’un kanama ataklarının tedavisindeki etkililiği tüm yaş gruplarında gösterilmiştir.
ESPEROCT® ile tedavi edilen kanamaların büyük çoğunluğu hafif/orta şiddette olmuştur.
10Kanamaların tedavisi için genel başarı oranı 1-2 enjeksiyonla tedavi edilen tüm kanamaların
%87,7’si ve %94,4’ü olmuştur.
18 yaşın üzerindeki 12 hastada, ortalama 38,1 IU/kg tedavi dozu ve yıllık ortalama 1457 IU/kg
tüketim ile kanadıkça tedavi gören hastalarda 1.126 kanama tedavi edilmiştir. Toplam 1.126
kanamanın %86,9’u 1 enjeksiyon ve %96,8’i 1-2 enjeksiyon ESPEROCT® ile etkili bir şekilde
tedavi edilmiştir.
Majör cerrahi boyunca ESPEROCT®’un klinik etkililiği
ESPEROCT®, gerçekleştirilen tüm majör cerrahilerde %95,6’lık bir başarı oranı ile majör
cerrahi boyunca hemostazın korunmasında etkili olmuştur (45 cerrahinin 43’ünde ‘mükemmel’
veya ‘iyi’ olarak derecelendirilmiş etkiye sahip olmuştur).
5.2. Farmakokinetik özellikler
Genel özellikler
Toplamda ESPEROCT®’un 129 tek doz farmakokinetik profili 86 hastada (0 ila 12 yaş altındaki
24 pediyatrik hasta içeren) değerlendirilmiştir.
ESPEROCT® ile yapılan tüm farmakokinetik çalışmalar, daha önce tedavi görmüş şiddetli
hemofili A’lı (faktör VIII < %1) hastalarda gerçekleştirilmiştir. Hastalar 50 IU/kg’lık tek bir
doz almış ve doz uygulamasından önce ve doz uygulamasından sonra 96 saate kadar birçok
zaman noktasında kan örnekleri alınmıştır.
Erişkinlerde ESPEROCT®’un yarı ömrü, modifiye edilmemiş faktör VIII ürünlerine kıyasla 1,6
kat daha uzun olmuştur.
50 IU/kg dozda ESPEROCT®’un toplam 108 tek doz farmakokinetik profili 69 hastada
değerlendirilmiştir. Tek doz farmakokinetik parametreler, küçük çocuklar (0 ila 6 yaş arası) ile
daha büyük çocuklar (6 ila 12 yaş arası) ve adölesanlar (12 ila 17 yaş) ile erişkinler (18 yaş ve
üzeri) arasında benzer olmuştur.
ESPEROCT® ile 28 haftalık profilaktik tedaviden sonra belirlenen tek doz farmakokinetik
parametreler, başlangıçtaki farmakokinetik parametreler ile tutarlı olmuştur.
Emilim
ESPEROCT® bir IV formülasyonu olduğundan emilim geçerli değildir.
Dağılım
Beklendiği gibi, çocuklardaki vücut ağırlığına göre ayarlanmış klirens erişkinlere ve
adölesanlara kıyasla daha yüksek görünürken, artımlı toparlanma daha düşük görünmüştür.
Genel olarak, yaşla birlikte artan artımlı toparlanma ve azalan klirens (mL/sa/kg) eğilimi
olmuştur. Bu da erişkinlere kıyasla çocuklarda vücut ağırlığının kilogramı başına daha yüksek
bir dağılım hacmine karşılık gelmektedir (Tablo 3).
Eliminasyon
ESPEROCT®’un tek doz farmakokinetik parametreleri Tablo 3’te verilmiştir.
11Tablo 3 Çocuklarda, adölesanlardave erişkinlerde, kromojenik test kullanılarak
ölçülen yaşa göre 50 IU/kg ESPEROCT®’un tek doz farmakokinetik parametreleri
(geometrik ortalama [%CV])
PK Parametresi 0 ila 6 yaş altı 6 ila 12 yaş altı 12 ila 18 yaş 18 yaş ve
N=Hasta sayısı N=13 N=11 altı üzeri
N=3 N=42
Profillerin sayısı 13 11 5 79
IR (IU/dL) / (IU/kg)a 1,8 (29) 1,99 (25) 2,79 (12) 2,63 (22)
Maksimum faktör 101,2 (28) 119,6 (25) 133,2 (9) 134,4 (23)
VIII aktivitesi
(IU/dL)a
t (saat) 13,6 (20) 14,2 (26) 15,8 (43) 19,9 (34)
1/2
EAA (IU*saat/dL) 2147 (47) 2503 (42) 3100 (44) 3686 (35)
inf
CL (mL/saat/kg) 2,6 (45) 2,4 (40) 1,5 (43) 1,4 (32)
Vss (mL/kg) 44,2 (34) 41,2 (25) 33,4 (10) 37,7 (27)
MRT (saat) 17,0 (22) 17,3 (31) 21,7 (45) 25,2 (29)b
EAA: Faktör VIII aktivite zaman profili altında kalan alan; t : terminal yarı ömür; MRT: Ortalama Kalış Süresi;
1/2
CL: Klirens; Vss: kararlı durumda dağılım hacmi; IR:Artımlı toparlanma
a Artımlı toparlanmve faktör VIII, 12 yaş ve üzeri hastalar için doz uygulamasından 30 dakika sonra ve 12 yaşın
altındaki çocuklar için doz uygulamasından 60 dakika sonra (ilk numune) değerlendirilmiştir.
b 67 profile dayalı hesaplama.
4 günde bir 50 IU/kg dozda uygulanan ESPEROCT® ile profilaktik tedavi boyunca kararlı
durumda ortalama çukur plazma faktör VIII aktivite seviyeleri 12 yaş ve üzeri hastalarda 3,0
IU/dL’dir (%95 GA: 2,6; 3,4).
Biyotransformasyon
Geçerli değildir.
Doğrusallık/Doğrusal olamayan durum
ESPEROCT® doğrusal farmakokinetik göstermiştir.
5.3. Klinik öncesi güvenlilik verileri
Klinik dışı veriler, geleneksel güvenlilik farmakolojisi ve yinelenen doz toksisitesi
çalışmalarına dayalı olarak insanlar için özel bir risk olmadığını ortaya koymaktadır.
6. FARMASÖTİK ÖZELLİKLER
6.1. Yardımcı maddelerin listesi
Toz
Sodyum klorür
L-Histidin
Sakkaroz
Polisorbat 80
L-Metionin
Kalsiyum klorür dihidrat
Sodyum hidroksit (pH ayarlaması için)
Hidroklorik asit (pH ayarlaması için)
12Çözücü
Sodyum klorür
Enjeksiyonluk su
6.2. Geçimsizlikler
Geçimlilik çalışmaları bulunmadığından, bu tıbbi ürün diğer tıbbi ürünlerle karıştırılmamalı
veya birlikte verilen sodyum klorür çözücüsü dışında başka enjeksiyon çözeltileri ile
sulandırılmamalıdır.
Sulandırılan ürün, diğer tıbbi ürünlerle kullanılan aynı kap ve enjeksiyon setleri ile
uygulanmamalıdır.
6.3. Raf ömrü
Açılmamış flakon (sulandırılmadan önce):
Buzdolabında (2°C - 8°C) saklandığında 30 ay.
Raf ömrü boyunca ürün aşağıdaki koşullarda saklanabilir:
• 12 ayı geçmeyecek kesintisiz tek bir süre için oda sıcaklığında (≤30°C)
veya
• 3 ayı geçmeyecek kesintisiz tek bir süre için oda sıcaklığının üzerinde (>30°C ila 40°C)
Ürün buzdolabın dışında saklandıktan sonra, tekrar buzdolabına konulmamalıdır.
Kutunun üzerinde ayrılan alana buzdolabının dışında saklamanın başladığı tarihi ve saklama
sıcaklığını kaydediniz.
Sulandırıldıktan sonra
Kimyasal ve fiziksel kullanım stabilitesi aşağıdaki koşullar için gösterilmiştir:
• Buzdolabında (2°C - 8°C) saklandığında 24 saat içinde veya
• ≤30°C’de 4 saat içinde veya
• >30°C ila 40°C arasında 1 saat içinde, yalnızca ürün sulandırılmadan önce oda sıcaklığının
üzerinde (>30°C ila 40°C) 3 aydan daha uzun süre saklanmamışsa.
Mikrobiyolojik açıdan, ürün sulandırıldıktan sonra hemen kullanılmalıdır. Hemen
kullanılmazsa, kullanım öncesi saklama süreleri ve koşulları kullanıcıların sorumluluğundadır
ve sulandırma kontrollü ve valide edilmiş aseptik koşullarda yapılmadıkça normalde yukarıda
belirtilen sürelerden daha uzun süre saklanması önerilmez.
Sulandırılan çözelti flakon içinde saklanmalıdır.
6.4. Saklamaya yönelik özel tedbirler
Buzdolabında (2°C – 8°C) saklayınız. Dondurmayınız.
13Işıktan korumak için dış ambalajı içinde saklayınız.
Oda sıcaklığında (≤30°C) veya 40°C’ye kadar olan sıcaklıklardaki ve tıbbi ürünün
sulandırılmasından sonraki saklama koşulları için bkz. Bölüm 6.3.
6.5. Ambalajın niteliği ve içeriği
Her bir ESPEROCT® ambalajı aşağıdakileri içerir:
– 1 adet toz içeren cam flakon (tip I), klorobütil kauçuk tıpa, alüminyum conta ve plastik
geçmeli kapakla kapatılmış,
– 1 adet sulandırma için steril flakon adaptörü,
– 1 adet içinde 4 mL çözücü bulunan kullanıma hazır dolu enjektör,
– 1 adet piston kolu (polipropilen), bromobütil tıpalı enjektör başlığı, kauçuk pistonu
(bromobütil), geri kaçış kilidi (polipropilen) olan.
6.6. Beşeri tıbbi üründen arta kalan maddelerin imhası ve diğer özel önlemler
ESPEROCT®, enjektörde verilen çözücü ile tozun sulandırılmasından sonra intravenöz olarak
uygulanmalıdır. Sulandırıldıktan sonra, çözelti görünür partikül içermeyen berrak ve renksiz
bir sıvı olarak görünür. Sulandırılan tıbbi ürün, uygulamadan önce partiküler madde ve renk
değişimi açısından görsel olarak incelenmelidir. Çözelti berrak ve renksiz olmalıdır. Bulanık
veya tortu içeren çözeltileri kullanmayınız.
Uygulamadan önce tıbbi ürünün sulandırılmasına ilişkin talimatlar için kullanma talimatına
bakınız.
Uygulama hızı, yaklaşık 2 dakika boyunca hastanın konfor seviyesine göre belirlenmelidir.
Ayrıca bir infüzyon setine (ince tüp ve kelebek iğne), steril alkollü bezlere, gazlı bezlere ve
flasterlere ihtiyacınız olacaktır. Bunlar, ESPEROCT® ambalajında yer almaz.
Her zaman aseptik teknik kullanınız.
İmha
Enjeksiyondan sonra infüzyon setiyle birlikte enjektörü ve flakon adaptörüyle birlikte flakonu
emniyetli bir şekilde atınız.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat:7
34335 Etiler-İstanbul
Tel: 0 212 385 40 40
8. RUHSAT NUMARASI
2022/694
149. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.11.2022
Ruhsat yenileme tarihi: -
10. KÜB’ÜN YENİLENME TARİHİ
[…..]
15