KISA ÜRÜN BİLGİSİ
1. BEŞERİ TIBBİ ÜRÜNÜN ADI
GEMYSETİN 125 mg Süspansiyon
2. KALİTATİF VE KANTİTATİF BİLEŞİM
Etkin madde:
Her bir ölçekte (5 g);
(0.125 g Kloramfenikol Levojir’e eşdeğer) Kloramfenikol Stearat 0.228 g
Yardımcı maddeler:
Sukroz 2.00 g
Etanol 0.008 g
Tartrazin 0.4 mg
Yardımcı maddeler için, 6.1’e bakınız.
3. FARMASÖTİK FORM
Oral süspansiyon
Sarı renkli, viskoz, homojen süspansiyon
4. KLİNİK ÖZELLİKLER
4.1 Terapötik endikasyonlar
• S.typhi’nin sebep olduğu akut enfeksiyonlarda endikedir ancak tifo basili portörlerinin
mutad tedavisinde tavsiye edilmez.
• Aşağıdaki mikroorganizmaların oluşturduğu ağır enfeksiyonlarda kullanılır.
Salmonella türleri
H. Influenzae (Özellikle menenjitte)
Rickettsia
Lymphogranuloma-psittacosis grubu
Gram negatif bakterilerin neden olduğu bakteriemi, menenjit ve diğer gram-negatif
enfeksiyonlar
Diğer tüm antibiotiklere direnç gösterdiği bilinen duyarlı diğer organizmalar.
• Kistik fibroz
Tifo’da hastalığın nüks etmesini önlenmek için hastanın ateşi düştükten sonra 8-10 gün süre
ile terapötik dozda kloramfenikol verilmesi tavsiye edilmektedir. Sıradan enfeksiyonlarda
kullanılmamalıdır.
4.2. Pozoloji ve uygulama şekli
50 mg/kg/günlük dozunun eşit olarak 4’e bölünerek 6 saat aralıklarla alınması duyarlı
organizmalar üzerinde etkili olduğu 5-20 mikrogram/mL’lik serum konsantrasyonu
sağlamaktadır. Tedavi süresince serum konsantrasyonunun bu aralıklarda tutulmasına özen
gösterilmelidir.
Düşük dozlar bazı durumlar haricinde (örn. prematür bebekler, yeni doğanlar ve karaciğer
veya böbrek yetmezliği olan hastalar) belirtilen konsantrasyonları sağlayamayabilir. Hastanın
yakından takip edilmesi ve herhangi bir advers etki halinde klinik durum ile ilgili diğer
faktörler uygunsa doz azaltılmalı veya ilaç kesilmelidir.
Pozoloji/uygulama sıklığı ve süresi:
Erişkinler:
Erişkinler, 50 mg/kg/gün dozu bölünmüş dozlar şeklinde 6 saat aralıklarla almalıdır. İstisnai
durumlarda, orta derecede dirençli organizmalara bağlı enfeksiyonu olan hastalarda patojeni
1inhibe eden serum seviyesine ulaşmak için dozun 100 mg/kg/gün’e kadar arttırılması
gerekebilir. Ancak, bu yüksek doz mümkün olan en kısa sürede azaltılmalıdır.
Uygulama şekli:
GEMYSETİN oral kullanım içindir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği veya böbrek yetmezliği ile eş zamanlı karaciğer yetmezliği olan
erişkinlerde ilacın metabolizması ve atılımı azalabilir.
Kloramfenikolün metabolizmasında yapısal veya fonksiyonel sorunların varlığında doz
ayarlanması gereklidir.
Böbrek veya karaciğer yetmezliği olan pediyatrik hastalarda ilaç organizmada birikebilir.
Karaciğer yetmezliği:
Karaciğer yetmezliği veya karaciğer yetmezliği ile eş zamanlı böbrek yetmezliği olan
erişkinlerde ilacın metabolizması ve atılımı azalabilir.
Kloramfenikolün metabolizmasında yapısal veya fonksiyonel sorunların varlığında dozun
ayarlanması gereklidir.
Karaciğer yetmezliği olan pediyatrik hastalarda ilaç organizmada birikebilir.
Pediyatrik popülasyon:
Pediyatrik hastalar:
50 mg/kg/gün dozunun eşit olarak 4’e bölünerek 6 saat aralıklarla alınması duyarlı
organizmaların çoğunluğuna karşı etkilidir. Şiddetli enfeksiyonlarda (örn. bakteriyemi veya
menenjit), serebrospinal sıvıda yeterli ilaç düzeyinin sağlanması için doz 100 mg/kg/gün’e
çıkarılanbilir. Ancak dozun mümkün olan en kısa sürede 50 mg/kg/gün’e indirilmesi
önerilmektedir.
Yeni doğan:
Toplam 25 mg/kg/günlük dozun eşit olarak 4’e bölünerek 6 saat aralıklarla alınması ilacın
endike olduğu enfeksiyonları kontrol etmek için gerekli serum ve doku konsantrasyonunu
sağlar ve tedaviyi sürdürmekte genellikle yeterlidir. Bütün prematür yeni doğanlar ve iki
haftadan daha küçük olan termde yeni doğanlarda serum konsantrasyonları diğer
infantlardan farklılık gösterebildiğinden bu doz önerileri son derece önemlidir (bkz. Bölüm
4.2-Metabolik Yolakları İmmatür Pediyatrik hastalar). Bu farklılıklar karaciğer ve böbrek
fonksiyonlarında olan immatüriteye bağlıdır.
Bu hastalarda daha yüksek dozlar yalnız şiddetli enfeksiyonlarda ve kloramfenikolün etkili
olduğu serum konsantrasyonunun sağlanması için verilebilir. İki haftadan sonra yeni doğanlar
için toplam 50 mg/kg/günlük doz eşit olarak 4’e bölünerek 6 saat aralıklarla alabilirler.
Eğer metabolik fonksiyonları immatür ise ilacın devam eden uygulamalarında serum
konsantrasyonlarında artma görülmektedir. (bkz. Bölüm 4.4).
Metabolik Yolakları İmmatür Pediyatrik hastalar:
İnfantlarda ve metabolik fonksiyonlarının immatür olduğundan şüphelenilen diğer pediyatrik
hastalarda 25 mg/kg/günlük doz, genellikle ilacın terapötik serum konsantrasyonunu
sağlamaktadır. Bu hastalarda serum ilaç konsantrasyonu mümkün olan analitik yöntemler (ör.
mikrobiyolojik) ile dikkatlice takip edilmelidir.
2Geriyatrik popülasyon:
Geriyatrik popülasyonda GEMYSETİN’in güvenliliği ve etkililiği incelenmemiştir.
4.3. Kontrendikasyonlar
Kloramfenikol veya yardımcı maddelerden herhangi birine karşı aşırı ve /veya toksik
duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Hematolojik Etkiler
Kloramfenikol uygulamasından sonra, ciddi ve fatal diskrazilerin (aplastik anemi, hipoplastik
anemi, trombositopeni, granülositopeni ve kemik iliği depresyonu) meydana geldiği
bilinmektedir (bkz. Bölüm 4.8). Buna ek olarak, kloramfenikol ile ilişkili olan ve sonrasında
lösemi gelişen aplastik anemi bildirimleri de bulunmaktadır. Kan diskrazileri,
kloramfenikolün uzun süreli tedavileri dışında kısa süreli tedavileri ile de oluşabilmektedir.
Ayrıca yüksek doz veya tekrarlanan tedavilerde de oluşabilmektedir. Kloramfenikol, daha az
riskli ilaçların etkili olduğu durumlarda kullanılmamalıdır
Kloramfenikol tedavisi esnasında hematolojik fonksiyonların yakından takip edilmesi
gereklidir. Hematolojik izlemler lökopeni, retikülositopeni veya granülositopeni gibi erken
dönem periferal hematolojik değişimleri geri dönüşümsüz olmadan önce belirleyebilirken,
aplastik aneminin gelişmesinden önce meydana gelen kemik iliği depresyonunu tespit etmekte
yeterli güvenceyi vermemektedir. Kan elementlerinde zararlı bir bulgu, tedavinin hemen
kesilmesinde bir göstergedir.
Uygun laboratuar tetkikleri ve klinik gözlemlerin yapılabilmesi için tedavi esnasında
hastaların hastaneye yatırılması istenir.
Aktif immünizasyon sırasında verilmemelidir.
Tedavi öncesinde hematolojik tetkikler yapılmalı ve tedavi boyunca yaklaşık iki günde bir
tekrarlanmalıdır. Retikülositopeni, lökopeni, trombositopeni, anemi veya kloramfenikole
bağlı diğer hematolojik bulguların ortaya çıkması halinde ilaç kesilmelidir. Ancak, bu
tetkikler daha sonra ortaya çıkması muhtemel geri dönüşümsüz kemik iliği depresyonunun
tespitini sağlamamaktadır.
Eğer mümkünse ilacın tekrarlanan uygulamalarından kaçınılmalıdır. Tedavisinde kullanıldığı
hastalığın önemsiz derecede ya da hiç nüks riski içermemesi durumunda tedavi için gereken
süreden daha uzun uygulamadan kaçınılmalıdır.
Kemik iliği depresyonuna neden olabilecek diğer ilaçlar ile eşzamanlı tedaviden
kaçınılmalıdır.
Karaciğer veya Böbrek Yetmezliği
İnfantlarda, immatür metabolik yolaklardan kaynaklanan durum dahil, karaciğer veya böbrek
fonksiyonu bozulmuş hastalara tavsiye edilen olağan dozun uygulanması normal sınırların
üstünde kloramfenikol serum düzeyleri görülmesine neden olabilir. Dozun bu durumlar göz
önüne alınarak ayarlanması, tercihen serum konsantrasyonu ölçümleriyle belirlenmesi
uygundur (bkz. Bölüm 4.2). Karaciğer veya böbrek fonksiyon bozukluğu olan hastalarda doz
düşürülmelidir.
Gray Sendromu
“Gray Sendromu” toksisitesini önlemek için prematür ve termde doğmuş yeni doğanlar için
önlem alınmalıdır. Serum ilaç düzeyleri, yeni doğanların (yeni doğan infant) tedavisi sırasında
dikkatlice izlenmelidir.
Prematür infantlarda ve yeni doğanlarda fatalite de dahil olmak üzere toksik reaksiyonlar
meydana gelmiştir. Bu reaksiyonlar ile ilişkilili belirti ve semptomlar “Gray Sendromu”
olarak tanımlanmıştır. Bu olguların bir kısmı doğum eylemi sırasında kloramfenikol alan
3annelerin bebeklerinde bildirilirken, olguların çoğunluğu doğumdan sonraki ilk 48 saat
içerisinde kloramfenikol ile tedaviye başlayan yenidoğanlarda görülmüştür. Bu hastalarda
yapılan klinik ve laboratuvar tetkikleri aşağıda özetlenmiştir.
Semptomlar kloramfenikolün yüksek dozları ile yapılan ve 3-4 günlük tedavi sonrasında
ortaya çıkmıştır. Semptomlar, kusma ile birlikte veya kusma olmadan abdominal distansiyon,
ilerleyici soluk siyanoz, çoğunlukla düzensiz solunumun eşlik ettiği vazomotor kollaps ve bu
semptomların başlangıcından sonraki birkaç saat içinde ölüm ile seyretmiştir. Daha yüksek
doz uygulanan olgularda semptomların başlangıcından ölüme kadar geçen süre kısalmıştır.
Serum ilaç düzeyleri nadiren yüksek konsantrasyonlarda kloramfenikolün var olduğunu
göstermiştir (tekrarlanan dozlardan sonra 90 mcg/mL’den fazla).
Hastalık belirtilerinin erken dönemde fark edilmesi ve tedavinin kesilmesi ile hastaların
çoğunluğunda tam iyileşme ile sonuçlanan semptom gerilemesi görülmüştür.
Genel
Kloramfenikol, soğuk algınlığı, viral influenza veya boğaz enfeksiyonları gibi basit
enfeksiyonların tedavisinde endike değildir ve kullanılmamalıdır. Aynı şekilde bakteriyel
enfeksiyonların önlenmesi amacıyla profilaktik ajan olarak kullanılmamalıdır.
Diğer antibiyotiklerle olduğu gibi kloramfenikol kullanımı mantarlar dahil duyarlı olmayan
organizmaların aşırı üremesine neden olabilir. Tedavi sırasında duyarlı olmayan
organizmaların neden olduğu enfeksiyonların ortaya çıkması halinde uygun önlemler
alınmalıdır.
Toksik özelliğinden dolayı, özellikle yeni doğanlarda, erken doğanlarda, yaşlılarda, böbrek
veya karaciğer hastalığı olanlarda ve diğer ilaçları birlikte alanlarda kloramfenikol serum
seviyeleri kontrol edilmelidir.
Kloramfenikol dahil hemen hemen tüm antibakteriyel ajanların kullanımı ile klinik tablosu
hafif diyareden ölümcül kolite kadar değişebilen Clostridium difficile ile ilişkili diyare
(Clostridium difficile associated diarrhea, CDAD) bildirilmiştir. Antibakteriyel ajanlar ile
yapılan tedavi barsak florasının değiştirerek C. difficile’nin aşırı düzeyde üremesine neden
olabilmektedir.
C. difficile, CDAD’nin gelişmesine neden olan toksin A ve B üretir. Hipertoksin üreten C.
difficile suşları morbidite ve mortaliteye artırmaktadır. Bu suşlar antimikrobiyal tedaviye
direnç göstermeleri durumunda kolektomiye kadar varan tedavi gerekebilmektedir. CDAD,
antibiyotik kullanımının ardından diyare olan tüm hastalarda göz önünde bulundurulmalıdır.
CDAD antibakteriyel ajanların uygulanmasından sonraki iki ay boyunca ortaya çıkabileceği
bildirildiğinden, dikkatli bir şekilde tıbbi öykü alınmalıdır.
GEMYSETİN’in her bir ölçeği 0.4 mg tartrazin içermektedir. Alerjik reaksiyonlara sebep
olabilir.
Bu tıbbi ürün az miktarda her 5 g’da (bir ölçek)100 mg dan daha az etanol (alkol) içerir. Bu
açıklama, üründe az seviye alkol olması ile ilgili endişe taşıyan ebeveyn ve çocuklara garanti
sağlamak içindir.
Bu tıbbi ürün her dozda 2 g sukroz içermektedir. Eğer daha önceden doktorunuz tarafından
bazı şekerlere karşı intoleransınız olduğu söylenmişse bu tıbbi ürünü almadan önce
doktorunuzla temasa geçiniz.
4.5. Diğer tıbbi ürünler ile etkileşimler ve diğer etkileşim şekilleri
Kloramfenikol, insanlarda tolbutamid, fenitoin ve dikumarolün biyotransformasyonunu
geciktirebildiği bildirilmiştir. Beraber verildiklerinde bu ilaçların dozlarının azaltılması
gerekebilir. Kloramfenikol, linkomisin, klindamisin veya eritromisin ile eş zamanlı
uygulandığında dikkatli kullanılmalıdır. İn vitro deneyler, eritromisin, linkomisin, klindamisin
ve kloramfenikol için bağlanma bölgelerinin ortak olduğunu ve kompetitif inhibisyona neden
4olabileceklerini göstermiştir. Fenobarbital ve rifampisin ile kullanıldığında kloramfenikol
plazma konsantrasyonu azalabilir.
Kloramfenikol, birlikte uygulandığında takrolimusun serum konsantrasyonlarını artırdığı
gösterilmiştir. Toksisitenin önlenmesi için doz azaltma ve takrolimus seviyelerinin dikkatle
izlenmesi önerilmektedir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Gebelik dönemi
GEMYSETİN’in gebe kadınlarda kullanımına ilişkin yeterli veri mevcut değildir.
Kloramfenikol’ün gebelerde ve emziren annelerde güvenle kullanabileceğine dair kanıt
bulunmamaktadır. Antibiyotik hem plasental bariyeri aşarak fetusa hem de süt yoluyla bebeğe
geçerek Gray Sendromuna neden olabilir. Fetus üzerine potansiyel toksik etkisi göz önüne
alınarak son derece dikkatli olunmalıdır.
Laktasyon dönemi
Kloramfenikol, anne sütüne geçer. Emziren kadınlara uygulandığı takdirde infantlarda
muhtemel toksik etkiler (örn. Gray Sendromu, kemik iliği depresyonu) göz önünde
bulundurulmalı ve dikkat edilmelidir.
Üreme yeteneği/Fertilite
Kloramfenikol’ün insanlar üzerinde ya da klinik dışı üreyebilirlik çalışmalarından elde
edilmiş yeterli veri mevcut değildir.
4.7. Araç ve makine kullanımı üzerindeki etkiler
Kloramfenikol’ün araç ve makine kullanımı üzerindeki etkiler sistematik olarak
değerlendirilmemiştir. GEMYSETİN’in araç ve makine kullanımı yeteneğini etkileyebildiğini
gösteren herhangi bir kanıt yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
(Bkz. Bölüm 4.4)
Kloramfenikol’ün en ciddi yan etkisi kemik iliği depresyonudur.
Kloramfenikol kullanımından sonra ciddi ve öldürücü kan diskrazileri (aplastik anemi,
trombositopeni ve granülositopeni) görülebilir. Bazı aplastik anemilerin lösemiye
dönüştükleri rapor edilmiştir. Kan diskrazileri hem kısa, hem de uzun süreli tedavilerden
sonra ortaya çıkabilir. Daha az tehlikeli ilaçların etkili olduğu durumlarda kloramfenikol
kullanılmamalıdır. Büyük ölçüde ölümle sonuçlanan ve aplastik anemiye dönüşen irreversibl
kemik iliği depresyonu, kemik iliği aplazisi ve hipoplazisi tedavisinden haftalar veya aylar
sonra görülebilir. Periferal olarak, en sık pansitopeni görülür ancak az sayıda vakada 3 ana
hücre tipinden (eritrosit, lökosit, trombosit) yalnız bir veya ikisi etkilenebilir.
5Kloramfenikol’ün uzun süre ve yüksek dozda alınması ile reversibl kemik iliği depresyonu da
görülebilir. Bu tür vakalarda eritrositlerde vakuolizasyon, retikülopeni, serum demir
düzeyinde ve demir bağlama kapasitesinde azalma ve anemi görülür. Tedaviye son
verildiğinde hastalar süratle iyileşir.
Ayrıca, paroksimal noktüral hemoglobinüri de rapor edilmiştir.
Bağışıklık sistemi hastalıkları
Bilinmiyor: Anafilaksi, tifo ateşinin tedavisi esnasında Herxheimer reaksiyonu meydana
gelmiştir.
Psikiyatrik hastalıklar
Bilinmiyor: Deliryum, mental konfüzyon, orta düzeyde depresyon
Sinir sistemi hastalıkları
Bilinmiyor: Baş ağrısı, uzun süreli tedaviyi takiben periferal nevrit (meydana geldiğinde ilaç
hemen kesilmelidir)
Göz hastalıkları
Bilinmiyor: Uzun süreli tedaviyi takiben optik nevrit (meydana geldiğinde ilaç hemen
kesilmelidir)
Gastrointestinal hastalıklar
Bilinmiyor: Bulantı, kusma, glossit ve stomatit, diyare ve enterokolit
Normal bakteriyel floranın bozulması ile gastrointestinal sistemde süperenfeksiyon oluşabilir.
Kardiyak hastalıklar
Bilinmiyor: Gray Sendromu
Deri ve deri altı doku hastalıkları
Bilinmiyor: Anjiyoödem, maküler ve veziküler döküntü, ürtiker
Genel bozukluklar ve uygulama bölgesine ilişkin hastalıklar
Bilinmiyor: Ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
25 mikrogram/mL’yi aşan düzeyler çoğunlukla toksik olarak kabul edilmektedir.
Kloramfenikol toksisitesi, aplastik anemi, trombositopeni, lökopeni gibi ciddi hematopoetik
etkilerin yanı sıra artan serum demir düzeyleri, bulantı, kusma ve diyare ile de kanıtlanabilir.
Ciddi doz aşımı durumunda, kömür hemoperfüzyonu kloramfenikolün plazmadan
uzaklaştırılmasında etkili olabilir.
Özellikle yeni doğanlarda ve infantlarda doz aşımının ardından kan transfüzyonu
uygulamasının değeri tartışmalıdır.
65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller, Amfenikoller
ATC kodu: J01BA01
Etki mekanizması:
Kloramfenikol in vitro olarak rickettsia, lymphogranuloma-psittacosis grubu ve Vibrio
cholerae’ya karşı etkilidir. Özellikle Salmonella typhi ve Haemophilus influenzae’ya karşı
etkilidir. Etkisini sağlam hücrelerde ve hücre içermeyen sistemlerde protein sentezini
etkileyerek veya inhibe ederek gösterir.
5.2. Farmakokinetik özellikler
Genel Özellikler
Karaciğer veya böbrek yetmezliği ve/veya immatüritesi olan hastalar için farmakokinetik
özellikleri arasında kişiler arası farklılık bulunmaktadır (bkz. Bölüm 4.2)
Emilim:
Kloramfenikol sodyum süksinat, mikrobiyolojik olarak aktif olan formuna hidrolize olmalıdır.
İntravenöz olarak verilen baz formu ile karşılaştırıldığında yeterli serum düzeyine
ulaşılmasında gecikme görülmektedir. Kloramfenikolün oral dozu kolaylıkla emilir ve tavsiye
edilen dozda yeterli serum düzeyleri sağlanır ve sürdürülür. Kloramfenikol, gastrointestinal
kanaldan hızlıca emilir. Kloramfenikol palmitat, gastrointestinal kanalda hidroliz olur ve
serbest kloramfenikol olarak emilir.
Parenteral uygulamayı takiben, kümülatif 6 saatte bir uygulama ile 18 mcg/mL’lik pik
görülmüştür. Kloramfenikol bazının bir gramlık tek dozunun sağlıklı yetişkinlere oral
uygulamasından sonra, yaklaşık 11 mcg/mL’lik ortalama pik plazma kloramfenikol
konsantrasyonuna 1-3 saat içinde ulaşılmıştır. 6 saatte bir 1 gram kümülatif uygulamanın
beşinci dozundan sonra 18 mcg/mL’lik bir pik değer tespit edilmiştir. Hem parenteral hem de
oral formülasyon ile 48 saatlik periyot boyunca 8-14 mcg/mL’ lik ortalama serum düzeyleri
tespit edilmiştir.
Dağılım:
Kloramfenikol süratle difüzyona uğrar ancak dağılımı uniform değildir. Karaciğer ve
böbreklerde yüksek konsantrasyonlara, beyin ve serebrospinal sıvıda ise düşük
konsantrasyonlara ulaşır. Meningeal inflamasyon mevcut olmasa da serebrospinal sıvıya
geçer ancak ulaştığı konsantrasyon serum düzeyinin yarısı kadardır.
Biyotransformasyon:
Kloramfenikol, başlıca glukuronil transferaz ile karaciğerde inaktive edilir.
Eliminasyon:
Böbrek ve karaciğer fonksiyonu normal olan yetişkinlerde, ilacın çoğunluğu idrarla atılır.
Değişmemiş ilacın idrarda az oranda atılmasına karşın, idrardaki serbest kloramfenikol
konsantrasyonu oldukça yüksektir. Kloramfenikolün %8 ila %12’ si serbest kloramfenikol
olarak atılır. İntravenöz uygulamayı takiben daha yüksek oran (%30) değişmeden idrarla
atılır. Geri kalanı, başlıca glukuronat olmak üzere inert metabolitler halinde atılır. Aktif ilacın
az miktarı oral uygulamayı takiben safra ve feçeste bulunabilir.
5.3. Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (bkz. Bölüm 4.4, 4.6, 4.8, 4.9).
76. FARMASÖTİK ÖZELLİKLER
6.1. Yardımcı maddelerin listesi
Alkol
Sorbik Asit
Tartrazin RS
Sukroz
Trisetol
Trietanolamin
Tween 80
Vanilin
Vegum HV
Antischiuma AF
Deiyonize su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25oC’nin altındaki oda sıcaklığında saklayınız. Işıktan koruyunuz. Dondurmayınız.
6.5. Ambalajın niteliği ve içeriği
Tabanı PVC kaplı, 98/50 AlFeSi alaşımlı parlak sarı renkli 25/16 pilfer proof bağlantılı
baskısız kapak ile kapatılmış, 100 ml’ lik pilfer-proof ağızlı amber renkli cam şişe.
Her bir karton kutu 100 g’lık süspansiyon içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer Inc./ABD lisansı altında Deva Holding A.Ş
Halkalı Merkez Mah. Basın Ekspres Cad. No:1 34303
Küçükçekmece-İSTANBUL
Tel: +90 212 692 92 92
Faks: +90 212 697 00 24
8. RUHSAT NUMARASI
27.08.1960 - 54/93
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.08.1960
Ruhsat yenileme tarihi: 10.09.2003
10. KÜB’ÜN YENİLENME TARİHİ
8