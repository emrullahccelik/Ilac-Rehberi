  
 
 
 
 
 
 
 
 
 
 
  
KULLANMA  TALİMATI  
 
 
ÜROMAX® 0.4 mg MR Değiştirilmiş  Salımlı  Sert Jelatin  Kapsül  
Ağız  yoluyla alınır.  
 Etkin  madde: Tamsulosin  hidroklorür.  
Her bir kapsül,  0.4 miligram tamsulosin  hidroklorür  içerir.  
 Yardımcı  maddeler:  Mikrokristal  selüloz,  deiyonize  su, magnezyum  stearat,  
metakrilik  asit-etil akrilat  kopolimer  (1:1),  sodyum  hidroksit,  triasetin,  talk, titanyum  
dioksit,  jelatin  kapsül (sığır jelatini).  
 
Bu ilacı kullanmaya başlamadan önce bu KULLANMA TALİMATlNI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
 Eğer ilave sorularınız olursa, lütfen doktorunuza vey a eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
1. ÜROMAX® nedir  ve ne için kullanılır?  
2. ÜROMAX®’ı kullanmadan  önce dikkat edilmesi  gerekenler  
3. ÜROMAX® nasıl  kullanılır?  
4. Olası yan etkiler  nelerdir?  
5. ÜROMAX®’ın saklanması  
 
 
  1. Başlıkları yer almaktadır.ÜROMAX® nedir  ve ne için kullanılır?  
 ÜROMAX®, sert kapsüller  şeklindedir.  
ÜROMAX®, 30 kapsüllük  PVC/PVDC  Aluminyum  folyo  blister  ambalajlarda  
piyasaya  sunulmaktadır.  
 ÜROMAX®’ın etkin  maddesi  olan tamsulosin  hidroklorür,  “alfa 1-adrenoseptör  
antagonistleri”  olarak  adlandırılan  bir ilaç grubunun  üyesidir.  “Alfa 1-adrenoseptörler”  
vücudun  çeşitli  bölümlerinde  hücre  yüzeyinde  bulunan  algılayıcı  yapıların  (reseptör)  
bir türüdür.  Bu yapılar,  hücreye  gelen  mesajları  algılayarak,  hücrenin  o mesaj  
doğrultusunda  faaliyette bulunmasını  sağlarlar.  
Tamsulosin  hidroklorür  alfa 1-adrenoseptörleri  seçici  olarak  bloke  eder.  Bu yapıların  
faaliyetlerinin  bloke  edilmesi,  prostat  ve idrar  yollarındaki  düz kasları  gevşetir.  
ÜROMAX® böylelikle  idrarın,  idrar  yollarından  daha  rahat  geçmesini  sağlar,  idrara  
çıkmayı  rahatlatır  ve idrar sıkışması hissini hafifletir.  
 ÜROMAX® erkeklerde  prostat  bezinin  büyümesi  sonucunda  ortaya  çıkan  alt idrar  
yollarına  ait şikayetlerin  tedavisi  için kullanılmaktadır.  Prostat  bezinin  iyi huylu  
büyümesi  (selim  prostat  hiperplazisi),  alt idrar yolunu  sıkıştırarak,  idrar  yapma  zorluğu  
(idrar  akış kuvvetinin  azalması),  kesik  kesik  idrar yapma,  idrarın  damla  damla  gelmesi,  
gerek  gece,  gerekse  gündüzleri  sık idrara  çıkma  ve idrar  sıkışması  gibi şikayetlere  
yol açar.  ÜROMAX® yukarıda  sözü edilen  etkisi  sonucunda,  bu belirtilerin  
rahatlamasını  sağlar.  
 
2. ÜRO MAX® ’ı kullanmadan  önce dikkat  edilmesi  gerekenler  
ÜROMAX®’ı aşağıdaki durumlarda  KULLANMAYINIZ  
Eğer;  
 Tamsulosine  veya bu ilacın  içindeki  yardımcı  maddelerden  birine  karşı  aşırı duyarlı  
(alerjik)  iseniz.  Aşırı  duyarlık  kendisini  vücudun  yumuşak  dokularında  ani lokal  
şişmeler  (örn.  boğaz  ya da dil), nefes  almada  güçlük  ve veya kasıntı  ve döküntü  
şeklinde  gösterebilir  (anjiyoödem),  
 Yatar  durumda  iken ya da otururken  ayağa  kalktığınızda  baygınlık  ortaya  çıkıyorsa  
(ortostatik  hipotansiyon),  
 Ağır karaciğer  hastalığınız  varsa.  
 
ÜROMAX®, ağız yoluyla alınan ketokonazol adındaki mantar hastalığı ilacı ile birlikte  kullanılmamalıdır.  
ÜROMAX®’ı aşağıdaki durumlarda  DİKKATLİ KULLANINIZ  
 Bu tip diğer  ilaçlar  ile olduğu  gibi, ÜROMAX® kullanırken,  nadiren  baygınlık  ortaya  
çıkabilir.  Bu nedenle,  baş dönmesi  ve halsizlik  belirtileri  başladığında,  bunlar  
geçinceye  kadar  oturmalı  veya bir yere uzanmalısınız.  
 ÜROMAX® ile tedaviye  başlamadan  önce,  doktorunuz  sizde  iyi huylu  prostat  
büyümesine  benzer  belirtiler  veren  başka  hastalı kların (prostat  kanseri)  mevcut  
olmad ığından  emin  olmak  için etraflı ca inceleyecektir.  Bu incelemelerd e makattan  
muayene  ve ‘prostat  spesifik  antijen’  adı verilen  bir maddenin  laboratuvar  tayini  yer 
alabilir.  Doktorunuz  bu incelemeleri  tedavi sırasında  da düzenli aralıklarla  sürdürmeyi  
düşünebilir.  
 Ağır böbrek  hastalığınız  varsa  (kreatinin  klerensi <10 ml/dk), doktorunuza  söyleyiniz.  
 Halen  tamsulosin  almakta  olan ya da geçmişte  almış  olan bazı hastalarda,  katarakt  
ve glokom  ameliyatları  sırasında,  ameliyatı  güçleştiren  bazı sorunlar  ortaya  çıkmıştır.  
Katarakt (göz merceğinin bulanıklığı) ya da glokom (göz içi basıncının artması) nedeniyle  
ameliyat olacaksanız, lütfen göz doktorunuza ÜROMAX® kullanmakta olduğunuzu 
söyleyiniz.  
Böylelikle  doktorunuz,  göz ameliyatınızda  kullanılacak  ilaç ve cerrahi  teknik ler 
konusunda  gerekli  hazırlıklarını  yapabilecektir.  Karatakt  ya da glokom  ameliyatı  
planlanan  hastalarda  tamsulosin hidroklorür  tedavisine başlanması  önerilmemektedir.  
 ÜROMAX®, eritromisin adındaki antibiyotik ile birlikte kullanılırken dikkatli 
olunmalıdır; etkisi artabilir.  
 
Bu uyarılar   geçmişteki   herhangi   bir  dönemde  dahi  olsa  sizin  için  geçerliyse   lütfen  
doktorunuza  danışınız.  
 
ÜROMAX®’ın yiyecek ve içecek  ile kullanılması  
  ÜROMAX ® kahvaltıdan ya da günün ilk öğününden sonra, bir bardak su ile alınmalıdır.  
 
Hamilelik  
ÜROMAX®   yalnızca erkek hastalara yönelik olduğu için geçerli değildir.  
 
Emzirme   ÜROMAX® yalnızca erkek hastalara yönelik olduğu için geçerli değildir.  
 
Araç ve makin e kullanımı  
ÜROMAX®'ın araç ve makine kullanma becerisi üzerindeki etkilerine yönelik çalışma 
yapılmamıştır. Ancak sersemlik , bulanık görme , baş dönmesi  ve senkop  oluşabileceğini 
aklınızdan çıkarmayınız. Böyle bir durum sizde ortaya çıkarsa, araç ve makine kullanımı 
gibi dikkat gerektiren aktivitelerden kaçınmanız gereklidir.  
 
ÜROMAX®’ın içeriğinde bulunan bazı yardımcı maddeler hakkında önemli bilgiler  
Bu tıbbi ür ün her dozunda 23 mg’ ’dan daha az sody um ihtiva eder;  yani esasında “ sody um 
içermez”.  
 
Diğer ilaçlar  ile birlikte  kullanımı  
ÜROMAX® ketokonazol ile birlikte kullanılmamalıdır (mantar enfeksiyonu ilacı)  ile 
birlikte kullanılmamalıdır. ÜROMAX® eritromisin (antibiyotik) ile birlikte kullanılırken 
dikkatli olunmalıdır . 
ÜROMAX® atenolol, enalapril (bunlar kalp ve damar hastalıklarında kullanılan ilaçlardır), 
teofilin (solunum hastalığı ilacı / kan pıhtılaşmasını engelleyici bir ilaç ), tamsulosinin 
vücuttan atılmasını hızlandırabilir.  
Diklofenak (bir tür ağrı kesici) ve varfarin (kan sulandırıcı), tamsulosinin vücuttan 
atılmasını hızlandırabilir.  ÜROMAX® bu ilaçlar ile birlikte kullanılırken dikkatli 
olunmalıdır.  
ÜROMAX®’ın aynı gruptan (alfa1 -adrenoreseptör blokörleri) diğer ilaçlar ile birlikte  
kullanılması, kan basıncında istenilmeyen bir düşmeye yol açabili r. 
 
Eğer  reçeteli  ya da reçetesiz herhangi  bir ilacı şu anda kullanıyorsanız  veya son 
zamanlarda  kullandınız  ise, lütfen doktorunuza  veya eczacınıza  bunlar hakkında  bilgi 
veriniz.  
 
3. ÜROMAX® nasıl kullanılır?  
Uygun  kullanım  ve doz / uygulama  sıklığı için talimatlar:  
İlacınızı  her zaman  için, tam olarak  doktorunuzun  söylediği  şekilde  alınız.  Emin  
değilseniz  doktorunuza  veya eczacınıza  danışarak  kontrol ediniz.   Önerilen  doz,  kahvaltıdan   ya  da  günün   ilk  öğününden   sonra  alınmak  üzere,   günde  
1 kapsüldür.  
Uygulama  yolu ve metodu:  
ÜROMAX® kapsülü bütün olarak yutunuz. Kapsülü ezmeyiniz ya da çiğnemeyiniz, çünkü 
bu etkin maddenin değiştirilmiş salımını etkileyebilir.  
 
Değişik  yaş grupları:  
Çocuklarda  kullanım:  
ÜROMAX® çocuklarda kullanımıyla ilgili bir endikasyon bulunmamaktadır.  
Yaşlılarda  kullanım:  
Tamsulosinin  65 yaş üzeri  hastalardaki  güvenlilik  ve etkinliği,  65 yaş altındaki  
hastalardakinden  farklılık  göstermemektedir.  Ancak  bazı yaşlı hastaların  daha  duyarlı  
olabilecekleri  göz ardı edilemez.  
 
Özel  kullanım  durumları  
Böbrek  yetmezliği:  Böbrek  yetmezliği  olan hastalarda doz ayarlaması  gerekli  değildir.  
 
Karaciğer  yetmezliği:  Hafif  ve orta derecede  karaciğer  yetmezliği  olan hastalarda  doz 
ayarlaması  gerekli  değildir.  Ancak  ağır karaciğer  yetmezliği  olan hastalarda  
kullanılmamalıdır.  
Eğer  ÜROMAX®’ın etkisinin  çok güçlü  ya da zayıf  olduğuna  dair bir izleniminiz  var 
ise 
doktorunuz  veya eczacınız ile  konuşunuz.  
 
Kullanmanız  gerekenden  daha  fazla ÜROMAX® kullandıysanız  
ÜROMAX®’tan kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
Çok sayıda ÜROMAX® alınması kan basıncında istenilmeyen bir düşmeye sebep olabilir.  
 
ÜROMAX® kullanmayı  unutursanız  
Eğer tavsiye edilen günlük ÜROMAX® kapsülünüzü almayı unutursanız, aynı gün içinde 
daha sonra hatırlar hatırlamaz alınız. Eğer o günü kaçırırsanız, ilacınızı reçete edilen şekilde 
kullanmaya devam ediniz.   Unutulan dozları dengelemek için çift doz almayınız.  
ÜROMAX® ile tedavi sonlandırıldığındaki  oluşabilecek  etkiler  
Eğer ÜROMAX® tedavisi  gereğinden  önce  sonlandırılırsa,  başlangıçtaki  şikayetleriniz  
geri dönebilir. Bu nedenle, şikayetleriniz ortadan kalkmış olsa bile, doktorunuz reçete ettiği 
sürece ÜROMAX® kullanmaya devam ediniz. Eğer bu tedaviyi durdurmak istiyorsanız, 
mutlaka doktorunuza danışınız.  
Bu ilacın kullanımı hakkında başka sorularınız varsa, doktor veya eczacınıza sorunuz.  
 
4. Olası yan etkiler nelerdir?  
Tüm ilaçlar gibi, ÜROMAX®’ın içeriğinde bul unan maddelere duyarlı olan kişilerde yan 
etkiler  olabilir.  
ÜROMAX® kullanımı esnasında, aşağıda verilen yan etkiler bildirilmiştir.  
Belirtilen sıklık dereceleri şu şekildedir: Çok yaygın (10 hastada 1 veya daha fazla); yaygın 
(10 hastada 1 hastaya kadar);  yaygın olmayan (100 hastada 1 hastaya kadar); seyrek (1.000 
hastada 1 hastaya kadar); çok seyrek (10.000 hastada 1’den az); bilinmiyor (eldeki veriler 
ile hareket edilemiyor).  
 
Aşağı dakilerden    biri   olursa   ÜROMAX®’ı   kullanmay ı   durdurunuz    ve   
DERHAL  doktorunuza  bildiriniz  veya  size en  yakın hastanenin acil bölümüne 
başvurunuz:  
- Vücudun yumuşak dokularında (örn. boğaz, dil) ani lokal şişme ve nefes alıp vermede 
güçlük (anjiyoödem) ve/veya deride kaşıntı/döküntü birlikte olabilen şiddetli alerji k 
reaksiyonlar;  
Bunların hepsi çok ciddi yan etkilerdir.  
Eğer bunlardan  sizde mevcut  ise, sizin ÜROMAX®’a karşı ciddi  alerjiniz  var demektir.  Acil 
tıbbi mü dahaleye  veya hastaneye  yatırılman ıza gerek  olabilir.  
Bu çok ciddi yan etkilerin hepsi oldukça seyrek  görülür.  
Diğer yan etkiler:  
Yaygın  (10 hastada 1 hastaya kadar):  
-   Baş dönmesi  
-  Ejakülasyon  (boşalma) bozuklukları ; bu durum boşalma esnasında meni sıvısının penisten 
dışarı çıkmayıp, mesane içine girmesi ya da hiç boşalma olmaması dahil.  
 
Yaygın olmayan  (100 hastada 1 hastaya kadar):   -  Baş ağrısı  
-  Çarpıntı  
-  Özellikle oturur veya yatarken aniden ayağa kalkıldığında, kan basıncında ani düşme  
-  Burun iltihabı (rinit)  
-  Kabızlık, ishal, bulantı, kusma  
-  Döküntü, kaşıntı, kurdeşen (ürtiker)  
-  Olağan dışı halsizlik  
 
Seyrek  (1.000 hastada 1 hastaya kadar):  
-  Baygınlık  
Çok seyrek  (10.000 hastada ‘den az):  
-  Stevens -Johnson sendromu (deride kızarık, ağrılı döküntüler ve içi sıvı dolu kabarcıklarla 
seyreden ciddi bir hastalık)  
-  Peniste istenmede n ortaya çıkan, uzun süren ve ağrılı olan sertleşme (priapizm)  
 
Bilinmiyor  (eldeki verilerle tahmin edilemiyor):  
-  Görme bulanıklığı veya bozukluğu * 
-  Burun kanaması * 
- Eritma multiforme *: Ender bir cilt hastalığıdır. Genellikle kol ve bacaklarda, simetrik, 
kızarık ve kabartılı döküntüler oluşur. Döküntüler yamayı andırır ve bir merkezleri vardır.  
- Dermatit eksfoliyatif: Ender bir cilt hastalığıdır. Vücudun çok büyük bir bölümünde kızarık 
döküntüler ortaya çıkar. Döküntülerde pullanma ve soyulma gö rülür ve vücut ısısı yükselir 
(ateş).  
- Ağız kuruluğu  
 
* Bunlar klinik araştırmalar sırasında görülmeyen, ancak ilaç piyasaya verildikten sonra 
bildirilen yan etkilerdir.  
 
Tamsulosin ender olarak grubundaki diğer ilaçlarda olduğu gibi, peniste istenmeden ortaya 
çıkan, uzun süren ve ağrılı olan sertleşme (priapizm) ile ilişkili bulunmuştur. Böyle bir durum 
oluşması durumunda, mutlaka doktorunuza başvurmalısınız; çünkü bu durum tedavi 
edilmediği takdirde kalıcı sertleşme bozukluklarına yol açabilmektedir.  
Aynı gruptaki  diğer  ilaçlar  ile olduğu  gibi, uyuşukluk  v e  dokularda sıvı toplanması  
(ödem)  ortaya  çıkabilir.   Yukarıda  verilen  istenmeyen  olayların  yanı sıra, ilaç piyasaya  verildikten  sonra,  
tamsulosin  kullanımıyla  ilişkili  olarak  kalp çırpınması,  kalpte  ritm bozuklukları,  kalbin  
hızlı atması  ve nefes  darlığı  bildirilmiştir.  Kendiliğinden  bildirilen  bu olaylar  tüm dünyada  
pazarlama  sonrası  deneyim  dönemine  ait oldukları  için, bu olayların  sıklığı  ve ortaya  
çıkış  nedenleri  arasında  tamsulosinin oynadığı  rol güvenilir  bir şekilde 
belirlenememektedir.  
 
 Yan etkilerin  r aporlanma  sı  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz,  eczacınız  veya hemşireniz  ile konuşunuz.  Ayrıca  karşılaştığınız  
yan etkileri  www.titck.gov.tr  sitesinde  yer alan “İlaç  Yan Etki Bildirimi”  ikonunu  tıklayarak  
ya da 0 800 314 00 08 numaralı  yan etki bildirim  hattını  arayarak  Türkiye  Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri  bildirerek  kullanmakta  
olduğunuz  ilacın  güvenliliği  hakkında  daha  fazla  bilgi edinilmesine  katkı  sağlamış  
olacaksınız.  
Eğer bu  kullanma  talimatında  bahsi  geçmeyen  herhangi  bir  yan  etki  ile  karşılaşırsanız, 
doktorunuzu ya da eczacınızı bilgilendiriniz.  
 
5. ÜROMAX®’ın saklanması  
ÜROMAX®’ı çocukların  göremeyeceği,  erişemeyeceği  yerlerde  ve ambalajında saklayınız.  
  25°C altındaki  oda sıcaklığında  saklayınız.  Rutubetten koruyunuz.  
Son kullanma  tarihiyle uyumlu  olarak kullanınız.  
Ambalajdaki  son kullanma  tarihinden sonra  ÜROMAX®’ı kullanmayınız.  
Eğer üründe  ve/veya  ambalajında  bozukluklar  fark ederseniz  ÜROMAX®’ı kullanmayınız.  
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre , Şehircilik  
ve İklim Değişikliği  Bakanlığı’nca belirlenen  toplama  sistemine veriniz . 
 
Ruhsat  Sahibi:  
Drogsan  İlaçları  San. ve  Tic. A.Ş. 
Oğuzlar  Mahallesi  1370. Sokak  No: 
7/3 06520 Balgat - ANKARA  
Tel: (0 312) 287 74 10  
 
Üretici:   Drogsan  İlaçları  San. ve  Tic. A.Ş. 
06760 Çubuk - ANKARA  
 
Bu kullanma  talimatı …/…/…  tarihinde  onaylanmıştır.  
 