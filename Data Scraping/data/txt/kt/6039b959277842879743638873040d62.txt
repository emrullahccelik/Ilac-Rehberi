1/6 
 KULLANMA TALİMATI  
 
EMEDUR  200 mg  film kaplı tablet  
Ağızdan uygulanır.  
 
• Etkin madde: Trimetobenzamid HCl  200 mg  
 
• Yardımcı madde ler: Laktoz, karboksimetil selüloz sodyum, nişasta, magnezyum stearat, 
HPMC 2910/15 cp, titanyum dioksit, makrogol/PEG 4000  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktor unuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen  uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. EMEDUR  nedir ve ne için kullanılır?  
2. EMEDUR ’u  kullanmadan önce dikkat edilmesi gerekenler  
3. EMEDUR  nasıl kullanılır?  
4. Olası yan etkiler nelerd ir? 
5. EMEDUR’u n saklanması  
Başlıkları yer almaktadır.  
 
1. EMEDUR  nedir ve ne için kullanılır?  
EMEDUR film kaplı tablet ağızdan alınır. İlacınızın bir kutusu içinde her biri 200 mg 
trimetobenzamid hidroklorür içeren 20 tablet bulunur.  
Piyasada EMEDUR’un amp ul ve suppozituar formları da bulunmaktadır.   
EMEDUR , bulantı ve kusmayı engelleyen  (antiemetik)  ilaçlar grubuna dahildir . EMEDUR, 
beyinde kusmaya yol açan sinyalleri azaltarak etkisini gösterir.  
Doktorunuz bulantı ve kusma şikayetinizi kontrol altına al mak için, EMEDUR’u reçete 
etmiştir . 
 
2. EMEDUR ’u kullanmadan önce dikkat edilmesi gerekenler  
 
EMEDUR ’u aşağıdaki durumlarda KULLANMAYINIZ . 
Eğer, trimetobenzamid hidroklorüre veya bu ilaçtaki bileşenlerden herhangi birine karşı 
alerjiniz varsa, EMEDUR’u kull anmayınız.  2/6 
 EMEDUR ’u aşağıdaki durumlarda DİKKATLİ KULLANINIZ  
• Herhangi bir nedene bağlı aniden oluşan kusma durumu  
• Akut ateşli bir hastalık, beyin iltihaplanması (ensefalit), mide barsak sisteminde iltihap 
(gastroenterit), aşırı sıvı kaybı (dehidratasyon)  ve elektrolit dengesizliği durumu  
• Başka bir bulantı ve kusma önleyici ilaç (antiemetik) kullanıyorsanız  
• Çocuklar  (çocukların basit kusmalarının tedavisinde bulantı ve kusma önleyici ilaçlar 
verilmemeli, bu ilaçlar  yalnızca nedeni bilinen uzun süren kusmalar da kullanılmalıdır)  
• Yaşlılar ve genel sağlık durumu bozulmuş kişilerde  
• Yakın zamanda merkezi sinir sistemi üstüne etki yapan ilaçlar (fenotiyazinler, 
barbitüratlar, belladon türevleri) kullandıysanız,  
• Şiddetli kusmalarda  
• EMEDUR, apandis iltihaplanması  teşhi sini ve diğer ilaçların doz aşımına bağlı toksisite 
belirtilerinin anlaşılmasını güçlendireceğinden dikkatli olunmalıdır.  
• Göz içi basıncının artması ile sonuçlanan kapalı açılı glokomunuz varsa  
• İdrar yapamama nedeniyle mesanede aşırı idrar toplanması (ürin er retansiyon) varsa  
• Prostat doku ve hücrelerinde büyüme  (prostat hiperplazisi) varsa  
• On iki parmak bağırsağı ile mide arasındaki bölgede bir tıkanma mevcutsa  
• Epilepsi (sara) hastalığınız varsa  
• Alkol aldıysanız  
EMEDUR’u dikkatli kullanınız.   
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
EMEDUR ’un yiyecek ve içecek ile kullanılması  
EMEDUR’un emilimi gıda ve içeceklerden etkilenmez, yemeklerden önce veya sonra 
alabilirsiniz.  
 
Hamilelik  
İlacı kul lanmadan önce doktorunuza veya eczacınıza danışınız.  
Doktorunuz durumunuzu değerlendirerek hamilelik sırasında EMEDUR tedavisinden 
kaçınılıp kaçınılmayacağına karar vererek sizi bilgilendirecektir.  
Tedaviniz sırasında hamile olduğunuzu fark ederseniz heme n doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Doktorunuz durumunuzu değerlendirerek emzirmenin durdurulup durdurulmayacağına ya da 
emzirme sırasında EMEDUR tedavisinden kaçınılıp kaçınılmay acağına karar vererek sizi 
bilgilendirecektir.  
 
 
 3/6 
 Araç ve makine kullanımı  
EMEDUR tedavisi ile bazı hastalarda uyuşukluk hissi meydana geldiği bildirilmiştir. Eğer,  
uyuşukluk hissi, baş dönmesi ve bulanık görme gibi belirtiler yaşarsanız, ilaca verdiğiniz  
bireysel cevap belirlenene kadar, dikkat gerektiren araç ve makine kullanımı gibi işleri 
yapmamalısınız.   
 
EMEDUR’u n içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz ihtiva eder. Eğer daha önceden doktorunuz tarafı ndan bazı şekerlere karşı 
intoleransınız (dayanıksızlığınız) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
EMEDUR’un aşağıdaki ilaçlarla etkileşme olasılığı dikkate alınmalıdır:  
• Ağızdan a lınan, kanın pıhtılaşmasını engelleyen ilaçlar (Antikoagülan)  
• Merkezi sinir sistemi fonksiyonlarını baskılayan ilaçlar (Güçlü ağrı kesiciler, uyku ilaçları, 
sakinleştiriciler, endişeyi gideren ilaçlar ve ciddi psikiyatrik hastalıklarda kullanılan ilaçlar)  
• Alkol 
• Atropin (ince barsak ve kalın barsak spazmlarında, acil canlandırma işleminde ve ameliyat 
öncesinde ve sırasında solunum yollarındaki salgıları önlemek için kullanılır)  
• Bazı depresyon ilaçları (trisiklik ve monoamin oksidaz inhibitörleri)  
• Aminogliko zid grubu antibiyotikler   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EMEDUR  nasıl kullanılır?  
 
Uygun kullanım ve doz/uygu lama sıklığı için talimatlar:  
Doktor tarafından başka şekilde tavsiye edilmediği takdirde:  
Yetişkin ve ergenlerde; doz günde 3 –5 defa 1 film kaplı tablettir.  
 
Uygulama yolu ve metodu:  
Ağızdan uygulanır.  
 
Değişik yaş grupları:  
Çocu klarda kullanımı:  
Çocuğun  vücut ağırlığı dikkate alınarak 1 -4 doz halinde uygulanan 15 mg/kg /gün’dür.  
15-45 kg arası çocuklarda günde 1 -4 defa 1 film kaplı tablet kullanılır.  
15 kg’ın altındaki çocuklarda 100 mg’lık EMEDUR suppozituarın kullanılması tavs iye edilir.  
 
 
 
 4/6 
 Yaşlılarda ku llanımı:  
EMEDUR yaşlılarda dikkatli kullanılmalıdır. İstenmeyen etkilerle ilgili risk artacağından doz 
ayarlaması gerekebilir. Yaşlı hastalar uyuşukluk hissi ve sersemlik gibi istenmeyen etkiler 
açısından dikkatle izlenmelidir.  
 
Özel kullanım durumları:  
Böbrek/Karaciğer yetmezliği:  
Böbrek ve karaciğer yetmezliği olan hastalarda dikkatli kullanılmalıdır.  
Doktorunuz EMEDUR ile tedavinizin ne kadar süreceğini size bildirecektir.    
 
Eğer EMEDUR’u n etkisinin çok güçlü veya zayıf ol duğuna dair bir izleniminiz  var ise 
doktorunuz veya eczacınız ile konuşunuz.  
 
Kullanmanız gerekenden daha fazla EMEDUR  kullandıysanız:  
EMEDUR ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Düşük tansiyon, kasılm a nöbetleri, merkezi sinir s istemi işlevlerinin azalması, kalpte ritim 
bozuklukları ve zihin karışıklığı belirtileri görülebilir.  
 
EMEDUR ’un kullanmayı unutursanız:  
Bir dozu atlarsanız, daha sonraki dozu normal alım saatine göre önerilen dozda yeniden 
alma ya devam ediniz.  
 
Unutulan dozları dengelemek için çift doz almayınız.  
 
EMEDUR  ile tedavi sonlandırıldığındaki oluşabilecek etkiler:  
Doktorunuza danışmadan EMEDUR tedavisini sonlandırmayınız, kusma şikayetiniz yeniden 
başlayabilir.  
 
4. Olası yan etkiler  nelerdir?  
Tüm ilaçlar gib i EMEDUR ’un içeriğinde bulunan maddelere duyarlı olan kişilerde yan etkiler 
olabilir.  
Bildirilen diğer yan etkiler görülme sıklıklarına göre aşağıda listelenmiştir.  
Yaygın: 10 hastanın birinden az, fakat 100 hastanın birinden faz la görülebilir.  
Yaygın olm ayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor (e ldeki verilerden hareketle  tahmin edilemiyor)  
 
Aşağıdakilerden biri olursa, EMEDUR ’un kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  5/6 
 • Alerjik reaksiyonlar  (Deride yaygın kaşıntı ve döküntü ile birlikte yüzde, dilde şi şme, 
baygınlık ve nefes darlığı)   
• Sırtta yay gibi geriye doğru şi ddetli kasılma olması (opistot onus)  
• Yüzde, ağızda, dilde, kollarda veya bacaklarda olağandışı, kontrol edilemeyen hareketler 
olması  (ekstrapiramidal semptomlar)  
• Bilinç  kaybı (koma)  
• Deride kızar ma, toplu iğne başı gibi kanamalar, morarmalar olması  
• Solunum durması  
 
Bunların hepsi çok ciddi yan etkilerdir.  
Eğer bunlardan sizde mevcut ise, sizin EMEDUR'a karşı ciddi alerjiniz var demektir. Acil 
tıbbi müdahaleye veya hasta neye yatırılmanıza gerek ol abilir.  
Bu çok ciddi yan etkilerin hepsi oldukça seyrek görülür.  
 
Çok yaygın:  
• Uyuşukluk hissi  
 
Yaygın:  
• Baş dönmesi, baş a ğrısı 
• Bulanık görme  
• Tansiyon düşüklüğü  
• İshal  
• Kaşıntı, ateş basması,  kızarıklık  
• Kas krampları  
 
Yaygın olmayan:  
• İdrar torbasında idrar  yapamamaya bağlı birikim  
 
Seyrek:   
• Kan hücrelerin in sayılarında değişiklikler  
• Çökkün ruh hali , zihin karışıklığı  
• Karaciğer bozukluğu, sar ılık  
 
Eğer bu kullanma talimatında bahsi geçmeyen herhangi bir yan etki ile karşılaşırs anız 
doktorunuzu veya eczacın ızı bilgilendirini z. 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda,  hekiminiz, eczacınız veya h emşireniz ile konuş unuz. Ayrıca karşılaştığınız yan 
etkiler i www.titck.gov.tr  sitesinde yer alan “İl aç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildir im ha ttını arayarak Türkiye Farmakovijilans Mer kezi 
(TÜFAM)’ne bildiriniz. Meydana gele n yan etkileri bildirerek kul lanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  6/6 
  
5. EMEDUR ’un saklanması  
EMEDUR ’u çocukların göremeyeceği, erişemeyeceği yerlerde ve ambalajında saklayınız.  
25°C altındak i oda sıcaklığında ve orijina l ambalajında saklayınız.  
 
Son kullanma tarihiyle uyumlu olarak kullanınız  
Ambalajdaki son kullanma t arihinden sonra EMEDUR ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehi rcilik 
Bakanlığınca belirlen en toplama sistemine veriniz.  
 
Ruhsat sahibi :  
Opella Healthcare Tüketici Sağlığı A.Ş.  
Esentepe Mah. Büyükdere Cad.  
193 Apt Blok No:193 İç Kapı No:16  
Şişli-İstanbul  
Tel :  (0212) 339 10 00  
Faks: (0212) 339 59 80  
 
Üretim yeri : 
Sanofi İlaç San. ve Tic. A.Ş.  
Büyükkarıştıran 39780, Lüleburgaz -Kırklareli  
 
 
Bu kullanma talimatı 13/08/2021  tarihinde onaylanmıştır.   