KULLANMA TALİMATI
ROV AGYL 3 M.I.U. film kaplı tablet
Ağızdan alınır.
Etkin madde: Her bir film kaplı tablet 3.000.000 I.U. spiramisin içerir.
Yardımcı maddeler:  Mikrokristalize selüloz , hidroksipropil selüloz, kroskarmelloz  
sodyum,  sodyum  nişasta  glikolat  (Tip  A),  magnezyum  stearat,  hidroksipropil  
metilselüloz, polietilen glikol, titanyum dioksit (E171)
Bu  ilacı  kullanmaya  başlamadan  önce  bu  KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.
•Bu kullanma talimatını saklayınız. Daha sonra tekrar okumaya ihtiyaç duyabilirsiniz.
•Eğer ilave sorularınız olursa, lütfen doktorunuza veya eczacınıza danışınız.
•Bu ilaç kişisel olarak sizin için reçete edilmiştir, başkalarına vermeyiniz.
•Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
•Bu  talimatta  yazılanlara  aynen  uyunuz.  İlaç  hakkında  size  önerilen  dozun  dışında  
yüksek veya düşük doz kullanmayınız.
Bu Kullanma Talimatında:
1. ROVAGYL nedir ve ne için kullanılır?
2. ROVAGYL´i kullanmadan önce dikkat edilmesi gerekenler
3. ROVAGYL nasıl kullanılır?
4. Olası yan etkiler nelerdir?
5. ROVAGYL'in saklanması
Başlıkları yer almaktadır.
1. ROV AGYL nedir ve ne için kullanılır?
ROVAGYL  makrolid  grubu  bir  antibiyotiktir.  Duyarlı  bakterilerin  oluşturduğu  
enfeksiyonların  tedavisinde  kullanılır.  Solunum  yolu  enfeksiyonları,  cilt  enfeksiyonları,  
ağız  içi  ve  diş  enfeksiyonları  gibi  durumlarda  ROV AGYL doktorunuzun  tavsiyesi  ile  
kullanılabilir.
ROVAGYL kutuda, blister ambalajda 10 veya 14 tabletler halinde bulunur.
2. ROV AGYL´i kullanmadan önce dikkat edilmesi gerekenler
ROV AGYL'i aşağıdaki durumlarda KULLANMAYINIZ
Eğer,
•Spiramisine ya da ROVAGYL´deki yardımcı maddelere alerjik (aşırı duyarlı) iseniz
•Migren tedavisinde kullanılan ergotamin içeren ilaçlar alıyorsanız
ROV AGYL'i aşağıdaki durumlarda DİKKATLİ KULLANINIZ
Eğer,
•Glukoz-6-fosfat dehidrogenaz eksikliğiniz varsa (karbonhidrat enerji metabolizması ile  
1/5ilgili bir  enzim)  bu  hasta grubunda çok  seyrek  olarak  akut hemoliz (kan hücreleri  
yıkımı) vakaları bildirildiğinden ROV AGYL kullanmanız önerilmez.
•Karaciğer yetmezliğiniz varsa dikkatli kullanınız.
Bu antibiyotiğin uzun süreli kullanımına bağlı kanlı, sulu ishalle seyreden barsak iltihabı  
(psödomembranöz kolit) ve ishal riski bulunmaktadır.
Bu  uyarılar,  geçmişteki  herhangi  bir  dönemde  dahi  olsa  sizin  için  geçerliyse  lütfen  
doktorunuza danışınız.
ROV AGYL'in yiyecek ve içecek ile kullanılması
ROVAGYL´i aç ya da tok karnına alabilirsiniz.
Hamilelik
İlacı kullanmadan önce doktorunuza ya da eczacınıza danışınız.
ROVAGYL gerektiğinde hamilelerde kullanılabilir.
Tedaviniz sırasında hamile olduğunuzu fark ederseniz hemen doktorunuza ya da eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
ROVAGYL anne sütüne geçtiğinden, emziriyorsanız emzirmeyi kesiniz.
Araç ve makine kullanımı
ROVAGYL'in  araç  ve  makine  kullanma  kabiliyeti  üzerine  olumsuz  bir  etkisi  
bildirilmemiştir.
ROV AGYL´in içeriğinde bulunan bazı yardımcı maddeler hakkında önemli bilgiler
Bu tıbbi ürün her dozunda 1 mmol (23 mg)´dan az sodyum ihtiva eder. Bu dozda sodyuma  
bağlı herhangi bir yan etki beklenmemektedir.
Diğer ilaçlar ile birlikte kullanımı
Eğer aşağıdaki ilaçları alıyorsanız lütfen doktorunuza söyleyiniz:
ROVAGYL  makrolid  grubunda  bulunan  bir  antibiyotiktir.  Makrolidlerin,  migren  
tedavisinde kullanılan ergot türevleri ile eş zamanlı kullanımında bazı iskemi durumları  
(damarlarda  kanlanmanın  bozulması)  bildirilmiş  olmakla  birlikte,  spiramisin  ile  ilgili  
herhangi bir bildirim yoktur.
ROVAGYL, karbidopa (parkinson hastalığının tedavisinde kullanılır) emilimini engeller ve  
kandaki  levodopa  düzeyini  düşürür.  Klinik  gözlem  sonuçlarına  göre  levodopa  dozu  
ayarlanmalıdır.
ROVAGYL vinka  alkaloidlerinin  (kanser  tedavisinde  kullanılır),  kardiyak  glikozidlerin  
(kalp  yetmezliği  tedavisinde  kullanılır)  ve  kininin  (sıtmanın  tedavisinde  kullanılır)  
düzeylerini artırabilir.
2/5ROVAGYL'in  düzeyi/etkisi  konivaptan  ve  dasatinib  adlı  ilaçlarla  birlikte  kullanılması  
durumunda artabilir.
ROVAGYL, BCG ve tifo aşısının etkisini azaltabilir.
ROVAGYL düzeyleri, deferasiroks ve etravirin ile birlikte kullanıldığında azalabilir.
Muhtemel  etkileşimleri  engellemek  amacıyla  doktorunuza  veya  eczacınıza  almakta  
olduğunuz tedavileri bildiriniz.
Eğer  reçeteli  ya  da  reçetesiz  herhangi  bir  ilacı  şu  anda  kullanıyorsanız  veya  son  
zamanlarda  kullandınız  ise  lütfen  doktorunuza  veya  eczacınıza  bunlar  hakkında  bilgi  
veriniz.
3. ROV AGYL nasıl kullanılır?
Uygun kullanım ve doz/uygulama sıklığı için talimatlar:
3 M.I.U. Tabletler
Ortalama doz günde 6-9 M.I.U.'dir. Günlük dozu 2 ya da 3'e bölerek alınız. Tedavi süresi  
hastalığınızın durumuna göre doktorunuz tarafından belirlenecektir.
Meningokok menenjiti profilaksisi (menenjit koruması):
5 gün boyunca 12 saat ara ile günde 2 defa birer tablet a lınız.
Uygulama yolu ve metodu:
ROVAGYL ağız yoluyla alınır. Aç ya da tok alabilirsiniz.
Değişik yaş grupları:
Çocuklarda kullanımı:
ROVAGYL erişkinlerde kullanılan bir ilaçtır.  18 yaşın altındaki çocuklarda ve gençlerde  
kullanılmaz.
Yaşlılarda kullanımı:
ROVAGYL yaşlılarda kullanılabilir. Doz ayarlamasına gerek yoktur.
Özel kullanım durumları:
Böbrek/Karaciğer yetmezliği
Karaciğer yetmezliği varsa dikkatli olunmalıdır. Böbrek bozukluğunda doz ayarlamasına  
gerek yoktur.
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.
Eğer ROVAGYL'in etkisinin çok güçlü ya da zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla ROV AGYL kullandıysanız:
ROVAGYL'den kullanmanız gerekenden fazlasını kullanmışsanız bir doktor veya eczacı ile  
konuşunuz.
3/5ROV AGYL'i kullanmayı unutursanız
Eğer bir ROVAGYL dozunu unutursanız bir sonraki dozu normal olarak almalısınız. Bu  
ürünün kullanımına ilişkin ilave sorularınız varsa doktorunuz ya da eczacınıza sorunuz.
Unutulan dozları dengelemek için çift doz almayınız.
ROV AGYL ile tedavi sonlandırıldığındaki oluşabilecek etkiler
Olumsuz bir etkisi yoktur.
4. Olası yan etkiler nelerdir?
Tüm ilaçlar gibi ROV AGYL'in içeriğinde bulunan maddelere duyarlı olan kişilerde yan  
etkiler olabilir.
Aşağıdakilerden  biri  olursa,  ROV AGYL'i  kullanmayı  durdurunuz  ve  DERHAL  
doktorunuza bildiriniz veya size en yakın hastanenin acil bölümüne başvurunuz:
Nefes almakta zorlanıyorsanız veya hırıltılı nefes alıyorsanız, yüz, dil ve boğazınızda şişme  
yaşarsanız, bunlar anafilaksi denilen ciddi bir alerjinin bulguları olabilir.
Çok seyrek: Ciddi ishal ortaya çıkabilir.
Eğer bu durumlar sizde mevcut ise, acil müdahaleye veya hastaneye yatırılmanıza gerek  
olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, doktorunuza söyleyiniz:
Çok seyrek: Kansızlık (anemi), kırmızı kan hücrelerinin parçalanması ile seyreden kansızlık
Seyrek: Ciltte duyu kusuru (parestezi)
Yaygın olmayan: Bulantı, kusma ve ishal, alerjik cilt reaksiyonları , karaciğer enzimlerinde  
yükselme, karaciğerde safra yollarının tıkanması ile seyreden sarılık
Bunlar ROVAGYL'in hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma  Talimatında  yer  alan  veya  almayan  herhangi  bir  yan  etki  meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi  (TÜFAM)´ne  bildiriniz.  Meydana  gelen  yan  etkileri  bildirerek  kullanmakta  
olduğunuz  ilacın  güvenliliği  hakkında  daha  fazla  bilgi  edinilmesine  katkı  sağlamış  
olacaksınız.
5. ROV AGYL'in Saklanması
4/5ROVAGYL'i çocukların göremeyeceği, erişemeyeceği yerlerde ve ambalajında saklayınız.
25°C´nin altındaki oda sıcaklığında ve kuru bir yerde saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra ROVAGYL'i kullanmayınız. 
Bu ürün ve/veya ambalajı herhangi bir bozukluk içeriyorsa kullanmayınız.
İlaçlar atık su veya eve ait çöplerle birlikte atılmamalıdır. Gerekli olmayan ilaçların nasıl  
atılacağını eczacınıza sorunuz. Bu önlemler çevreyi korumaya katkıda bulunacaktır.
Ruhsat sahibi: DENTORAL Medifarma İlaç San. ve Tic. A.Ş.
Koşuyolu Mah. Vakıf Sok. No: 4
Kadıköy-İstanbul
Üretim yeri: DENTORAL Medifarma İlaç San. ve Tic. A.Ş.
Koşuyolu Mah. Vakıf Sok. No: 4
Kadıköy-İstanbul
Bu kullanma talimatı --/--/---- tarihinde onaylanmıştır.
5/5