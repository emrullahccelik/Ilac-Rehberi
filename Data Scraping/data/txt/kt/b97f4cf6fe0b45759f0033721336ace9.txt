1/8 KULLANMA TALİMATI  
OTR IVINE MENTHOL 1 mg/ml  doz ayarlı burun spreyi , çözelti  
Burun deliklerine uygulanır . 
• Etkin madde:  Her 1 ml’sinde 1 mg ksilometazolin hidroklorür içerir . 
• Yardımcı maddeler:  Benzalkonyum  klorür, disodyum edetat, sodyum dihidrojen fosfat, 
disodyum fosfat, sodyum klorür, sorbitol  (E420) , mentol, ökaliptol  (sineol ), kremofor, saf 
su  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
Bu Kullanma Talimatında:  
1. OTRIVINE  MENTHOL nedir ve ne için kullanılır? 
2. OTRIVINE  MENTHOL ’ü kullanmadan önce dikkat edilmesi gerekenler  
3. OTRIVINE  MENTHOL nasıl kullanılır?  
4. Olası yan etkiler nelerdir? 
5. OTRIVINE  MENTHOL ’ün saklanması  
Başlıkları yer almaktadır. 2/8 1. OTRIVINE  MENTHOL n edir ve ne için kullanılır?  
• OTRIVINE  MENTHOL , etkin madde olarak her 1 ml’sinde 1 mg (%0 ,1) ksilometazolin 
hidroklorür ve ayrıca serinletici etkili aromatik uçuculardan mentol ve ök aliptol 
(cineole)  içeren, burun spreyi formunda bir ilaçtır.  
• OTRIVINE burun spreyi , aşırı burun salgılarını azaltarak ve şişmiş kan damarlarını 
normal boyutlarına döndürerek burun kanallarının açılmasına ve temizlenmesine 
yardımcı olan aktif bileşen ksilometazolin hidroklorür içerir.  
• OTRIVINE burun spreyi aşağıdaki durumlardan kurtulmayı sağlamak amaçlı buruna 
uygulanmak içindir:  
• nazal konjesyon (soğuk algınlığı dahil burun tıkanıklığı)  
• yılboyu ve alerjik rinit (saman nezlesi dahil burun mukozasının tekrarlayan iltihabı)  
• sinüzit. 
• OTRIVINE  MENTHOL , doz ayarlı 10 ml’lik sprey ile kullanıma sunulmaktadır.  
• Paranazal sinüslerdeki (alın, burnun arka kısmı ve burnun her iki tarafında bulunan yüz 
kemiklerinin içindeki boşluklar) salgıların boşaltılması,  
• Nazofarenks mukozasındaki (burnun arka kısmı ile yutağın komşuluk yaptığı bölge) 
tıkanıklığı açmak için  kullanılır.  
• Etkisi birkaç dakika içinde başlar ve 1 2 saate kadar devam eder. Burun içi hassasiyeti 
olan kişiler tarafından da iyi tolere edilmektedir.  
2. OTRIVINE  MENTHOL’ ü kullanmadan önce dikkat edilmesi gerekenler  
OTRIVINE  MENTHOL’ü  aşağıdaki durumlarda KULLANMAYINIZ  
Eğer:  
• Ksilometazolin hidroklorüre , diğer burun açıcı ilaçlara (adrenerjik ilaçlar) veya 
OTRIVINE  MENTHOL ’ün bileşiminde bulunan yardımcı maddelerden herhangi birine  
karşı (bkz. yardımcı maddeler listesi) alerjiniz varsa . 
• Yakın zamanda burun ile ilgili (trans -nazal) bir ameliyat geçirdiyseniz  (burun ve ağız 
yoluyla yapılan beyin ameliyatları),   
• Burun mukozasının aşırı kurumasıyla birlikte oluşan kronik bir burun iltihabı (rinitis 
sicca veya atrofik rinit) varsa   
• Göz tansiyonunuz ( dar açılı glokom) varsa  
• Prostat büyümeniz varsa  3/8 • Feokromastom ( Böbreküstü (adrenal) bezin yüksek miktarda adrenalin ve noradrenalin 
ürettiği nadir bir tümör çeşidi) hastasıysanız  
• 6 yaş altında kesinlikle kullanılmamalıdır (kontrendikedir).  
• 6-12 (6 yaş ve üstü- 12 yaş altı aralığı) yaş grubundaki çocuklarda kullanılmamalıdır. 
Doktor tarafından yarar/risk değerlendirmesi yapılması koşuluyla çocuklarda uygun yaş 
gruplarında kullanılabilir. 
• Monoamin oksidaz inhibitörleri (MAOI'ler) alıyorsanız veya son 14 gün içinde almayı 
bıraktıysanız  kullanılmamalıdır . 
OTRIVINE  MENTHOL’ ü aşağıdaki durumlarda DİKKATLİ KULLANINIZ  
Eğer:  
• Tansiyonunuz yüksekse  
• Kalp ve damar hastalığınız varsa  (örn. uzun QT sendromu)  
• Tiroid bezleriniz fazla çalışıyorsa (hipertroidi)  
• Şeker hastalığınız varsa  
• Depresyon tedavisinde kullanılan trisiklik veya tetrasiklik antidepresanlardan birini 
alıyorsanız dikkatli kullanınız  
Diğer burun açıcı ilaçlarda olduğu gibi, OTRIVINE  MENTHOL , çok duyarlı hastalarda uyku 
bozuklukları, baş dönmesi, sersemlik, titremeye neden olabilir. Böyle bir durumla 
karşılaşırsanız doktorunuza danışınız.  
Diğer burun açıcı ilaçlarda olduğu gibi, OTRIVINE MENTHOL  de 5 günden daha uzun süreli 
devamlı olarak kullanılmamalıdır. Eğer belirtiler devam ederse, doktorunuza danışınız. Uzun 
süreli veya aşırı dozda kullanıldığında yeniden burun tıkanıklığı nın oluşmasına veya 
kötüleşmesine neden olabilir. 
Ani şiddetli baş ağrısı yaşarsanız, bu ürünü kullanmayı durdurunuz ve derhal doktorunuza 
bildiriniz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
OTRIVINE  MENTHOL’ü n yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur. 4/8 Hamilelik  
İlacı kullanmadan önce doktorunuza veya eczacınıza danışınız.  
• Hamiley seniz, OTRIVINE  MENTHOL  kullanmayınız . 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
Emzirme  
İlacı kullanmadan önce doktorunuza veya eczacınıza danışınız.  
• Bebeğinizi emziriyorsanız , OTRIVINE  MENTHOL  almadan önce doktorunuza 
danışınız. 
Araç ve makine kullanımı  
OTRIVINE MENTHOL  tedavisinin araç ve makine kullanımı üzerine bilinen herhangi bir 
olumsuz etkisi yoktur . 
OTRIVINE  MENTHOL’ ün içeriğinde bulunan bazı yardımcı maddeler hakkında önemli 
bilgiler  
OTRIVINE  MENTHOL , Benzalkonyum klorür  içerir, bu yüzden burun mukozasında tahrişe  
sebep olabilir.  
OTRIVINE MENTHOL, kremofor (hidrojenize polioksil  kastor yağı) içerir. Kremofor deri 
reaksiyonlarına sebep olabilir. 
Diğer ilaçlar ile birlikte kullanımı  
Eğer, depresyon tedavisinde kullanılan bazı ilaçlar (monoamin oksidaz inhibitörleri, trisiklik 
veya tetrasiklik antidepresanlar) kullanıyorsanız ya da son son iki haftada kullanmışsanız, bu 
tür ilaçlar OTRIVINE  MENTHOL ’ün etkilerini arttırabileceğinden, doktorunuzu mutlaka 
bilgilendiriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
3.  OTRIVINE  MENTHOL  nasıl kullanılır?  
Uygun kullanım ve doz/uygulama sıklığı için talimatlar:  
Doktora danışılmadan kullanılmamalıdır. Doktor tarafından başka şekilde tavsiye edilmediği takdi rde aşağıdaki dozlarda kullanı nız: 
Yetişkinler ve 12 yaş ve üzerindeki çocuklarda:  5/8 İhtiyaca göre günde 2-3 kez, her bir burun deliğine 1 defa püskürtünüz. Son püskürtmeyi 
yatmadan kısa bir süre önce yapmanız önerilir. Günlük toplam uygulama sayısı 3’ü 
geçmemelidir.  
Özellikle çocuk ve yaşlılarda önerilen doz aşılmamalıdır.   
Uygulama yolu ve metodu:  
 
1. Burnunuzu nazikçe temizleyiniz.  
2. Spreyin koruyucu kapağını çıkarınız.  
3. Spreyin ucunu kesmeyiniz. 
4. Birinci uygulamadan önce, sprey bir defa havaya dağılana kadar, birkaç pompalama 
hareketi yaparak pompayı kullanıma hazır hale getiriniz.  
5. Şişeyi dik tutunuz ve baş parmağınız şişenin altına gelecek şekilde spreyin ucunu işaret 
parmağınız ile orta parmağınız arasına alınız.  
6. İleriye doğru hafifçe eğiliniz ve başlığı burun deliğine yerleştiriniz.  
7. Spreyin en uygun şekilde dağılmasını sağlamak için pompayı bastırırken aynı anda nefes 
alınız.  
8. Diğer burun deliği için aynı işlemi tekrarlayınız.  
9. Kullanımda n hemen sonra spreyin ucunu temizleyiniz , kurulayınız  ve kapağı kapatınız. 
OTRIVINE hijyenik nedenlerle açıldıktan sonra 28 günden fazla kullanılmamalıdır.  
Şişe, enfeksiyonun yayılmasını önlemek için sadece bir kişi tarafından kullanılmalıdır  
Değişik yaş grupları:  
Çocuklarda kullanımı:  
OTRIVINE  MENTHOL , 12 yaş ve üzerindeki çocuklarda kullanılır.  
6 yaş altında kesinlikle kullanılmamalıdır (kontrendikedir).  
6-12 (6 yaş ve üstü- 12 yaş altı aralığı) yaş grubundaki çocuklarda kullanılmamalıdır. 
6/8 Yaşlılarda kullanımı:  
OTRIVINE  MENTHOL ’ün yaşlılarda kullanımı ile ilgili klinik çalışma yoktur.  
Özel kullanım durumları:  
Böbrek/karaciğer yetmezliği:  
OTRIVINE MENTHOL’ün böbrek ya da karaciğer yetmezliği olan hastalarda kullanımı ile 
ilgili klinik çalışma bulunmamaktadır.  
Eğer OTRIVINE  MENTHOL ’ün etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz. 
Kullanmanız gerekenden daha fazla OTRIVINE  MENTHOL  kullandıysanız:  
OTRIVINE  MENTHOL ’den kullanmanız gerekenden fazlasını kullanmışsanız bir doktor ve ya 
eczacı ile konuşunuz.  
OTRIVINE  MENTHOL’ ü kullanmayı unutursanız:  
Eğer OTRIVINE  MENTHOL ’ün bir dozunu almayı unutursanız ve bir saat içinde hatırlarsanız 
hemen kullanınız. Ancak daha uzun sürede hatırlarsanız, dozu atlayınız ve bir sonraki dozu 
normal zamanında alınız.  
Unutulan dozları dengelemek için çift doz almayınız . 
OTRIVINE MENTHOL ile tedavi sonlandırıldığında oluşabilecek etkiler  
Bilgi bulunmamaktadır.  
4. Olası yan etkiler nelerdir? 
Tüm ilaçlar gibi, OTRIVINE  MENTHOL ’ün içeriğinde bulunan maddelere duyarlı olan 
kişilerde yan etkiler olabilir.  Aşağıdakilerden biri olursa OTRIVINE  MENTHOL ’ü kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
• Aşırı duyarlılık (alerjik) reaksiyonları ( nefes alırken veya yutkunurken zorlanma, yüzde 
ve boğazda şişme ( anjiyoödem ), ciltte döküntü, kaşıntı , kırmızı döküntü veya kabarık 
şişlikler  gibi) 
Bunların hepsi çok ciddi yan etkilerdir. Eğer bunlardan biri sizde mevcut ise, sizin OTRIVINE  
MENTHOL ’e karşı ciddi alerjiniz var demektir.
 Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 7/8 Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
Çok seyrek:   
• Kalp atışlarınızda düzensizlik veya hızlanma  
• Geçici görme bozukluğu  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz doktorunuza söyleyiniz:  
Yaygın 
• Baş ağrısı  
• Burun kuruluğu 
• Burun rahatsızlığı  
• Mide bulantısı  
• Sprey kullanıldıktan sonra lokal tahriş  
Yaygın olmayan  
• Burun kanama sı 
Çok nadir  
• Döküntü ve kaşıntı  dahil aşırı duyarlılık  
• Görme bozuklukları  
• Çarpıntı ve kalp atış hızında artış  
Diğer yan etkiler şunlardır:  
• Burun ve boğazda yanma hissi  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  8/8 5. OTRIVINE  MENTHOL’ü n saklanması  
OTRIVINE  MENTHOL ’ü çocukların göremeyeceği, erişemeyeceği yerlerde ve ambalajında 
saklayınız. 
Sıcaktan koruyunuz. 25 °C’nin altındaki oda sıcaklığında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra OTRIVINE  MENTHOL ’ü kullanmayınız. 
 
Eğer üründe ve/veya ambalajında bozukluklar fark ederseniz OTRIVINE  MENTHOL ’ü 
kullanmayınız.  
Ruhsat Sahibi  :  Haleon  Tüketici Sağlığı A.Ş  
 Şişli- İSTANBUL  
Üreti m Yeri  :  Sanofi İlaç  Sanayi ve Ticaret A.Ş.  
 Lüleburgaz -Kırklareli 
Bu kullanma talimatı   ../../….  tarihinde onaylanmıştır.  