 
1 / 7 
 KULLANMA TALİMATI  
  
MACİTRİN  10 mg film kaplı tablet  
  
Ağız dan alınır .  
  
• Etkin madde : Her bir film kaplı tablet 10 mg masitentan içerir.  
 
• Yardımcı maddeler:  Laktoz monohidrat  (inek sütü kaynaklı) , sodyum nişasta glikolat (Tip 
A), povidon  (K 30) , polisorbat 80, magnezyum stearat,  opadry AMB 80W58974 white 
[polivinil alkol  (E1203) , titanyum dioksit (E171), talk  (E553b) , lesitin (soya) (E322) , 
ksantan zamkı  (E415)].  
 
 ▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
  
 
Bu Kullanma Talimatında:  
 
1. MACİTRİN  nedir ve ne için kullanılır?  
2. MACİTRİN ’i kullanmadan önce dikkat edilmesi gerekenler   
3. MACİTRİN  nasıl kullanılır?   
4. Olası yan etkiler nelerdir?   
5. MACİTRİN ’in saklanması   
 
Başlıkları yer almaktadır.  
  
1. MACİTRİN  nedir ve ne için kullanılır?   
 
MACİTRİN , "endotelin reseptör antagonistleri" adı verilen ilaç sınıfına bağlı olan masitentan 
etkin maddesini içerir.  
 
MACİTRİN  10 mg tablet bir tarafı “M” çukur baskılı, yuvarlak, bikonveks, beyaz ya da 
beyazımsı film kaplı tablettir.  
 
MACİTRİN , 28 tablet içeren blister ambalajlarda 10 mg film kaplı tablet olarak tedarik edilir.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar o kumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.   
2 / 7 
 MACİTRİN  yetişkinlerde uzun süreli pulmoner arteriyel hipertansiyon (PAH) tedavisi için 
kullanılır; tek başına veya PAH tedavisine yönelik diğer ilaçlarla birlikte kullanılabilir. PAH, 
kanı kalpten akciğerlere (pulmoner arterlere) taşıyan kan damarlarındaki yüksek kan basıncıdır. 
PAH hastası olan kişilerde bu arterler daraldığı için kalbin kanı bu damarlar üzerinden 
pompalamak için daha çok çalışması gerekir. Bu da kişinin kendisini yorgun hissetmesine, baş 
dönmesine ve nefes darlığına sebep olur.  
 
MACİTRİN  pulmoner arterleri genişleterek kalbin kanı bu damarlar üzerinden pompalamasını 
kolaylaştırır. Böylelikle kan basıncı düşer, belirtiler hafifler ve hastalık seyrinde iyileşme 
gerçekleşir.  
 
2. MACİTRİN ’i kullanmadan önce dikkat edilmesi gerekenler  
 
MACİTRİN ’i aşağıdaki durumlarda KULLANMAYINIZ  
Eğer,  
• Masitentan  veya bu ilacın içeriğindeki maddelerden herhangi birine (yardımcı maddeler 
listesine bakınız) karşı alerjiniz  varsa.  
• Hamileyseniz ya da hamile kalmayı planlıyorsanız veya güvenilir bir doğum kontrol 
yöntemi (kontrasepsiyon) kullanmadığınız için hamile kalırsanız. Lütfen ‘Hamilelik' 
bölümündeki bilgileri  okuyunuz.  
• Bebeğinizi emziriyorsanız. Lütfen 'Emzirme' bölümündeki bilgileri  okuyunuz.  
• Karaciğer hastalığınız varsa veya kanınızdaki karaciğer enzimi düzeyi çok yüksekse. Bu 
ilacın sizin için uygun olup olmadığına karar vermesi için doktorunuzla  konuşunuz.  
 
MACİTRİN  soyadan elde edilen lesitin içerir. Eğer fıstık ya da soyaya alerjiniz varsa bu tıbbi 
ürünü kullanmayınız.  
 
MACİTRİN ’i aşağıdaki durumlarda DİKKATLİ KULLANINIZ  
 
Eğer;  
• aneminiz (kırmızı kan hücresi sayısında azalma) varsa  
• böbrek yetmezliğiniz vars a 
 
Doktor tarafından istendiği şekilde kan testi yaptırmanız gerekecektir:  
 
Doktorunuz MACİTRİN  tedavisine başlamadan önce ve tedavi sırasında yapılacak kan  
testlerini aşağıdaki durumları doğrulamak için  kullanacaktır:  
• Aneminiz (kırmızı kan hücresi sayısında azalma) olup  olmadığı  
• Karaciğerinizin düzgün çalışıp  çalışmadığı  
 
Aneminiz (kırmızı kan hücresi sayısında azalma) varsa aşağıdaki belirtileriniz olabilir:  
• Baş dönmesi  
• Yorgunluk/halsizlik/güçsüzlük  
• Hızlı kalp atışı, çarpıntı  
• Solukluk  
• Bu belirtilerden birini fark ederseniz doktorunuza söyleyiniz.  
 
Karaciğerinizin düzgün çalışmadığını gösteren belirtiler:  
• Hasta hissetme (mide  bulantısı)  
• Kusma   
3 / 7 
 • Ateş 
• Mide (karın)  ağrısı  
• Sarılık (ciltte veya göz akında  sararma)  
• Koyu renkli  idrar  
• Ciltte  kaşınma  
• Aşırı bitkinlik veya güçsüzlük (halsizlik veya  yorgunluk)  
• Grip benzeri durum (ateşle birlikte eklem ve kas  ağrısı)  
 
Yukarıdaki durumlardan herhangi biri varsa hemen doktorunuza söyleyiniz.  
 
Böbrek problemleriniz varsa MACİTRİN  kullanmadan önce doktorunuzla görüşünüz. 
Masitentan  böbrek problemi olan hastalarda kan basıncında daha fazla azalmaya ve 
hemoglobin (alyuvarlarda bulunan bir protein) düzeyinde azalmaya yol açabilir.  
Pulmoner veno -oklüzif hastalığı (akciğer damarlarının tıkanması) olan hastalarda, MACİTRİN  
dahil PAH tedavisi için kullanılan ilaçlar pulmoner ödeme (akciğer ödemi) neden olabilir. 
MACİTRİN  kullanırken nefes darlığında ani, önemli bir artış ve düşük oksijen gibi p ulmoner ödem 
belirtileriniz varsa hemen doktorunuza söyleyiniz. Doktorunuz ilave testler yapabilir ve sizin için 
en uygun tedavi rejimini belirleyebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 
Çocuklar ve ergenler  
MACİTRİN çocuklarda test edilmediği için, bu ilacı çocuklara ve 18 yaşın altındaki ergenlere 
vermeyiniz.  
 
MACİTRİN ’in yiyecek ve içecek ile kullanılması  
MACİTRİN  yiyeceklerle birlikte veya tek başına alınabilir . 
Gıda takviyesi olarak piperin  alıyorsanız, vücudunuzun OPSUMİT dahil bazı ilaçlara yanıt 
verme şekli değişebilir. Bu tür bir durumda lütfen doktorunuz veya eczacınızla konuşunuz.  
 
Hamilelik  
İlacı kullanmadan önce doktorunuza veya eczacınıza danışınız.   
 
Hamileyseniz veya emziriyorsanız, hamile olabileceğinizi düşünüyor veya bebek sahibi 
olmayı planlıyorsanız, bu ilacı almadan önce doktorunuza danışınız.  
 
MACİTRİN , tedavi öncesinde, sırasında veya tedavinin hemen sonrasında hamile kalındığı 
takdirde doğmamış bebeğe zarar verebilir. Hamile kalma olasılığınız varsa MACİTRİN  
kullanırken güvenilir bir doğum kontrol yöntemi (kontrasepsiyon) kullanmanız gerekir. Bu 
konuyu doktorunuzla konuşunuz.  
 
Hamileyseniz veya hamile kalmayı planlıyorsanız MACİTRİN  kullanmayınız.  
 
MACİTRİN alırken veya MACİTRİN’İ bıraktıktan kısa bir süre sonra (1 aya kadar) hamile 
kalırsanız veya hamile olduğunuzu düşünürseniz hemen doktorunuza başvurunuz.  
 
Hamile kalma potansiyeli olan bir kadınsanız, doktorunuz MACİTRİN  kullanmaya 
başlamadan önce ve MACİTRİN  kullanırken düzenli olarak (ayda bir defa) gebelik testi 
yaptırmanızı isteyecektir.   
  
4 / 7 
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.   
 
Emzirme  
İlacı kullanmadan önce doktorunuza veya eczacınıza danışınız.   
 
MACİTRİN ’in anne sütüne geçip geçmediği bilinmemektedir. MACİTRİN  kullanırken 
emzirmeyiniz .  
 
Üreme  
MACİTRİN kullanan bir erkekseniz, bu ilacın sperm sayınızı azaltması mümkündür. Bu 
konuda sorularınız veya endişeleriniz varsa doktorunuzla konuşunuz.  
  
Araç ve makine kullanımı  
MACİTRİN  aldığınızda, baş ağrısı  ve hipotansiyon  gibi yan etkiler (bölüm 4'te listelenmiştir) 
ve hastalığınızın belirtileri araç kullanmanızı güçleştirebilir .  
 
MACİTRİN ’in içeriğinde bulunan bazı yardımcı maddeler hakkında önemli bilgiler  
MACİTRİN  tablet laktoz  monohidrat içerir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
MACİTRİN  tablet, soya yağı ihtiva eder. Eğer fıstık ya da soyaya alerjiniz varsa bu tıbbi 
ürünü kullanmayınız  (bkz. bölüm 2 MACİTRİN ’i aşağıdaki durumlarda 
KULLANMAYINIZ).   
MACİTRİN tablet, her dozunda 1 mmol (23 mg)’dan daha az sodyum ihtiva eder; yani 
aslında “sodyum içermez”.  
 
Diğer ilaçlar ile birlikte kullanımı  
MACİTRİN  diğer ilaçları etkileyebilir.  
 
MACİTRİN 'i aşağıda belirtilenleri de içeren başka ilaçlarla birlikte alırsanız, MACİTRİN 'in 
veya diğer ilaçların etkisi değişebilir. Aşağıdaki ilaçlardan herhangi birini kullanıyorsanız 
doktorunuzu veya eczacınızı bilgilendiriniz:  
 
• Rifampisin, klaritromisin, telitromisin , siprofloksasin, eritromisin  (enfeksiyon tedavisinde 
kullanılan antibiyotikler),  
• Fenitoin (nöbet tedavisinde kullanılan bir ilaç) , 
• Karbamazepin (depresyon ve epilepsi tedavisinde kullanılır),  
• Sarı kantaron (depresyon tedavisinde kullanılan bir bitkisel ürün),  
• Ritonavir, sakinavir (HIV enfeksiyonu tedavisinde kullanılır),  
• Nefazodon (depresyon tedavisinde  kullanılır),  
• Ketokonazol (şampuan hariç)  flukonazol , itrakonazol,  mikonazol  vorikonazol (mantar 
enfeksiyonlarına karşı kullanılan  ilaçlar) , 
• Sildenafil (pulmoner arteriyel hipertansiyon tedavisinde kullanılan bir ilaç)  
•     Amiodaron (kalp atışını kontrol etmek için kullanılır)  
•     Siklosporin (nakil sonrası organ reddini önlemek için kullanılır)  
•     Diltiazem, verapamil  (yüksek kan basıncı veya belirli kalp sorunlarının tedavisinde 
kullanılır)  
 
  
5 / 7 
 MACİTRİN ’in yiyecekler ile kullanılması  
 
Gıda takviyesi olarak piperin alıyorsanız, vücudunuzun MACİTRİN  dahil bazı ilaçlara yanıt 
verme şekli değişebilir. Bu tür bir durumda lütfen doktorunuz veya eczacınızla konuşunuz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlard a 
kullandın ız ise lütfen doktorunuza veya eczacınıza bunlar hakkında bilgi veriniz.   
  
3. MACİTRİN  nasıl kullanılır?   
 
Uygun kullanım ve doz /uygulama sıklığı için talimatlar:   
MACİTRİN  yalnızca pulmoner arteriyel hipertansiyon tedavisinde deneyimli bir doktor 
tarafından reçete edilmelidir.  
 
Bu ilacı her zaman tam olarak doktorunuzun söylediği şekilde alınız. Emin değilseniz 
doktorunuza danışınız.  
 
Önerilen MACİTRİN  dozu, günde bir defa bir tane alınan 10 mg'lık tablettir . 
 
Uygulama yolu ve metodu:   
Tüm tableti bir bardak suyla yutun, tableti çiğnemeyin veya kırmayın. MACİTRİN 'i yemekle 
birlikte veya yemekten bağımsız olarak alabilirsiniz. Tableti her gün aynı saatte almanız en 
etkili yöntem olacaktır . 
 
Değişik yaş grupları:  
Çocuklarda kullanımı:  
MACİTRİN , 18 yaşın altındaki çocuklarda kullanılmamalıdır.  
 
Özel kullanım durumları:  
Böbrek yetmezliği:  
Böbrek problemleriniz varsa MACİTRİN  kullanmanızın uygun olup olmadığına doktorunuz 
karar verecektir. MACİTRİN  böbrek problemi olan hastalarda kan basıncında daha fazla 
azalmaya ve hemoglobin (kanda bulunan bir protein) düzeyinde azalmaya yol açabilir.  
Diyalize giren hastalarda MACİTRİN kullanımı önerilmemektedir.  
 
Karaciğer yetmezliği:  
Karaciğer hastalığınız varsa veya kanınızdaki karaciğer enzimi düzeyi çok yüksekse, bu ilacın 
sizin için uygun olup olmadığına doktorunuz karar verecektir. Ciddi karaciğer yetmezliğiniz 
varsa MACİTRİN ’e başlanmamalıdır . Karaciğer hasarına ilişkin klinik semptomları olmayan 
hastalarda karaciğer enzim düzeyleri normal aralığa geri döndükten sonra MACİTRİN 
tedavisinin yeniden başlatılması düşünülebilir. Bir hepatoloğa danışılması önerilmektedir.  
 
Eğer MACİTRİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
 
Kullanmanız gerekenden daha fazla MACİTRİN  kullandıysanız  
 
Size söylenenden daha fazla tablet aldıysanız baş ağrısı, bulantı veya kusma görülebilir.  
MACİTRİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
6 / 7 
 MACİTRİN ’i kullanmayı unutursanız  
 
Unutulan dozları dengelemek için çift doz almayınız .  
 
MACİTRİN 'i almayı unutursanız, unuttuğunuz dozu hatırlar hatırlamaz alın, daha sonra 
tabletlerinizi normal zamanında almaya devam edin. Unuttuğunuz tableti telafi etmek için 
aynı anda iki doz almayın . 
MACİTRİN  ile tedavi sonlandı rıldığında oluşabilecek etkiler  
MACİTRİN  PAH hastalığınızı kontrol etmek için almaya devam etmeniz gereken bir 
tedavidir. Doktorunuz onay vermediği sürece MACİTRİN  kullanmayı bırakmayınız.  
 
Bu ilacın kullanımına ilişkin başka herhangi bir sorunuz varsa, doktorunuza veya eczacınıza 
danışınız .  
  
4. Olası yan etkiler nelerdir?  
Tüm ilaçlar gibi, MACİTRİN ’in içeriğinde bulunan maddelere duyarlı olan kişilerde yan 
etkiler  olabilir.  
 
Aşağıdakilerden biri olursa, MACİTRİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Aşırı duyarlılık reaksiyonları, anjiyoödem (göz çevresi, yüz, dudaklar, dil ve boğazın şişmesi), 
kaşıntı ve/veya kızarıklık  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MACİTRİN ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Bu yan etkiler görülme sıklığına göre aşağıdaki gibi sıralanmıştır:  
 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla 
görülebilir.  
Seyrek: 1.000 hastanın birinden az , fakat 10.000 hastanın birinden fazla  görülebilir.   
Çok seyrek: 10.000 hastanın birinden az  görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
 
Çok yaygın  
• Anemi (alyuvar sayısında azalma) veya hemoglobin (alyuvarlarda bulunan bir protein) 
sayısında azalma  
• Baş ağrısı  
• Bronşit (hava yolları  inflamasyonu)  
• Nazofarenjit (boğaz ve geniz yolu  inflamasyonu)  
• Sıvı tutulumu, ö dem (şişme), özellikle ayak bilekleri ve  ayaklarda  
 
Yaygın  
• Farenjit (boğaz inflamasyonu)  
• Grip  
• İdrar yolları enfeksiyonu (mesane  enfeksiyonu)  
• Hipotansiyon (düşük kan  basıncı)  
• Nazal konjesyon (burun  tıkanıklığı)   
7 / 7 
 • Lökopeni (beyaz kan hücresi sayısında azalma)  
• Trombositopeni (kan trombosit sayısında azalma)  
• Aminotransferaz yüksekliği (karaciğer enzimlerinin yükselmesi)  
• Kızarma (deriden kızarıklık)   
• Artmış rahim (uterin) kanaması  
 
Yaygın olmayan  
• Aşırı duyarlılık reaksiyonları (göz çevresi, yüz, dudaklar, dil ve boğazın şişmesi, kaşıntı 
ve/veya kızarıklık .  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. MACİTRİN ’in saklanması   
 
MACİTRİN ’i çocukların göremeyeceği, erişemeyeceği yerlerde ve ambalajında saklayınız.  
  
25°C altındaki oda sıcakl ığında  saklayınız .  
 
Son kullanma tarihi yle uyumlu olarak kullanınız.   
Ambalajdaki son kullanma tarihinden sonra MACİTRİN ’i kullanmayınız.  
 Eğer üründe ve/veya ambalajında bozukluklar fark ederseniz MACİTRİN ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
  
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No: 4  
34467  Maslak / Sarıyer / İstanbul  
 
Üretim Yeri:                                                      
Abdi İbrahim İlaç San. ve Tic. A.Ş.  
Esenyurt / İstanbul  
 
 
Bu kullanma talimatı  ../../….  tarihinde onaylanmıştır.  