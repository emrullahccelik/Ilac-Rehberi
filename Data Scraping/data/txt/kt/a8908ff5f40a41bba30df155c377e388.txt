1 / 6  KULLANMA TALİMATI  
 
GASVİN DUO 250 mg/106,5 mg/187,5 mg Çiğneme Tableti   
Ağızdan alınır.  
 
• Etkin maddeler:  Her bir çiğneme tableti 250 mg sodyum aljinat, 106,5 mg sodyum 
bikarbonat ve 187,5 mg kalsiyum karbonat içerir.  
• Yardımcı maddeler:  Basılabilir şeker  (Compressuc MS) , magnezyum stearat, avicel CE 15  
(Mikrokristalin  Selüloz + Guar Gum) , kopovidon  (kollidon VA 64) , asesülfam  potasyum , 
aspartam, nane aroması  ve carmoisine lake, sitrik asit s usuz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında : 
1. GASVİN DUO nedir ve ne için  kullanılır?  
2. GASVİN DUO’yu kullanmadan önce dikkat edilmesi  gerekenler  
3. GASVİN DUO nasıl kullanılır?  
4. Olası yan etkiler  nelerdir?  
5. GASVİN DUO’nun saklanması  
 
Başlıkları yer almaktadır.  
 
1. GASVİN DUO nedir ve ne için  kullanılır?  
GASVİN DUO, her iki yüzü de düz, yuvarlak, bir yüzü beyaz diğer yüzü açık pembe renkli 
ve hafif benekli, nane kokulu tabletlerdir.  
 
Her bir tablet te, 250 mg sodyum aljinat, 106,5 mg sodyum bikarbonat ve 187,5 mg  kalsiyum  
karbonat etkin madde bulunmaktadır. Tabletler, 48 tabletlik blister ambalajlarda  temin  
edilebilir.  
 
GASVİN DUO, öğünleri takiben ya da hamilelik esnasında oluşan fazla  miktarda  mide 
asidine bağlı rahatsızlıkların/şikayetlerin ve ağza acı, ekşi su gelmesi  (asit regürjitasyonu), 
mide veya göğüste yanma hissi gibi mide içeriğinin yemek borusuna  geri kaçmasına 
(gastroözofageal r eflüye) bağlı şikayetlerin tedavisinde  kullanılır.  
 2 / 6  Bu ilaç, iki antasit ve bir aljinat kombinasyonundan oluşmaktadır. İlacın etkisi  tamamen 
fizikseldir.  
 
GASVİN DUO, alındıktan  sonra  mide  asidi  ile etkileşime  girer.  Bu etkileşim sonucunda 
mide içinde hareket eden nötr pH’a sahip jel oluşur. Bu sayede asitli  mide içeriğinin yemek 
borusuna kaçma (gastroözofageal reflü) sıklığı azalır. Ağır durumlarda  bu jel yemek 
borusuna (özofagus) geçerek mide içeriğinin yemek borusuna t emasını  önler, mukozayı 
tahrişten korur ve iyileşme  başlar.  
 
GASVİN DUO mide asidi ve safranın özofagusa doğru reflüsünden  kaynaklanan ağrıları, 
doğrudan doğruya reflüyü baskı altına almak ve asidi azaltmak suretiyle  ortadan  kaldırır.  
 
2. GASVİN DUO’yu kullanmadan  önce  dikkat  edilmesi  gerekenler   
GASVİN DUO’yu aşağıdaki durumlarda  KULLANMAYINIZ  
Eğer, bu ilacın bileşiminde yer alan herhangi bir maddeye karşı aşırı duyarlı  iseniz,  
kullanmayınız.  
 
GASVİN DUO’yu aşağıdaki  durumlarda  DİKKATLİ  KULLANINIZ  
• Aşağıda belirtilen durumlardan herhangi birine  sahipseniz,  tedaviniz doktorunuz tarafından 
dikkatli bir şekilde düzenlenmelidir.  
- Tuz kısıtlaması içeren diyete sahipseniz,  
- Böbrek ya da kalp rahatsızlığınız varsa ya da geçmişte olduysa (bazı tuzlar bu  tür 
durumları etkileyebilir),  
- Midenizdeki asit seviyesi çok düşükse ( bu durumda ilacın etkisi  azalabilir),  
- Şiddetli böbrek yetmezliğiniz varsa ya da kan fosfat dü zeyiniz düşükse 
(hipofosfatemi) , 
- Yedi gün sonra belirtilerde düzelme  olmazsa,  
- Kusma ve ishale neden olan bağırsak enfeksiyonunuz var ya da böbrek yetmezliği 
şüphesi bulunan çocuklarda kullanılacaksa  
- Proteinli gıdalarda bulunan fenilalanin isimli bir amino asiti metabolize edemiyorsanız 
yani Fenilketonüri  hastalığınız varsa .  
 
Gereğinden uzun süre kullanımından kaçınınız.  
 
4 adet tablet 9,68 mmol sodyum ve 2,24 mmol kalsiyum içermektedir. Diyet kısıtlaması olan 
hastaların bu ilacı kullanmadan önce doktoruna danışması gerekmektedir  
 
Diğer antasitlerde olduğu gibi, GASVİN DUO’nun kullanımı altta yatan daha  ciddi tıbbi 
durumları maskeleyebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
 3 / 6  GASVİN DUO’nun yiyecek ve içecek ile  kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza  danışınız.  
 
GASVİN DUO ’yu hamilelik döneminde yalnızca doktor tavsiyesi ile kullanabilirsiniz. 
Hamilelik döneminde uzun süre, doktorunuzun tavsiye ettiği miktardan fazla, ya da başka 
ilaçlarla birlikte GASVİN DUO ’yu kullanmanız tavsiye edilmemektedir . 
 
Tedaviniz sırasında hamile ol duğunuzu fark ederseniz hemen doktorunuza veya  eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza  danışınız .  
 
GASVİN DUO ’yu emzirme döneminde yalnızca doktor tavsiyesi ile kullanabilirsiniz . 
 
Araç ve makine kullanımı  
GASVİN DUO , araç ve makine kullanımını olumsuz yönde etkilememektedir.  
 
GASVİN DUO’nun içeriğinde bulunan bazı yardımcı maddeler  hakkında önemli  
bilgiler  
Bu tıbbi ürün fenilalanin için bir kaynak (aspartam) içermektedir. Fenilketonürisi  olan 
insanlar için zararlı  olabilir.  
 
Bu tıbbi ürün karmoisin içermektedir. Alerjik reaksiyonlara neden olabilir.  
 
Bu tıbbi ürün her tabletinde 2,42 mmol (ya da 55, 62 mg) sodyum ihtiva eder. Bu durum, 
kontrollü sodyum diyetinde olan hastalar için göz önünde bulundurulmalıdır.  
 
Bu ürün basılabilir şeker içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte  kullanımı  
Bazı ilaçlar ile birlikte kullan ıldığında GASVİN DUO’nun ya da kullanılan diğer ilacın 
etkisi değişebilir. Aşağıdaki ilaçlarla birlikte GASVİN DUO’nun kullanımı arasında 2 saat 
ara verilmelidir:  
• Tetrasiklinler, norfloksasin gibi kinolon grubu antibiyotikler (enfeksiyon tedavisi için),  
• Demir içeren ilaçlar,  
• Penisilamin (idrarda bakır atılımını arttıran iyon tutucu)  
• Ketokonazol (mantar için),  
• Atenolol, metoprolol, propranolol  gibi beta -blokörler ve digoksin (kalp hastalıkları için),  
• Nöroleptikler (sinir hastalıkları için)  4 / 6  • Gluk okortikoid (bir çeşit hormon ilacı)  
• Klorokin (sıtma için)  
• Bifosfonatlar (kemik erimesi için)  
• Estramustin (prostat bezi kanseri için)  
 
Levotroksin içeren ilaçların GASVİN DUO ile birlikte alındığında emilimi bozulduğundan, 
iki ilacın en az 2 saat ara verilerek alınması gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son  zamanlarda 
kullandı ysanız  lütfen doktorunuza veya eczacınıza bunlar hakkında bilgi  veriniz.  
 
3. GASVİN DUO nasıl kullanılır?  
Her zaman,  doktorunuz un belirttiği  talimatlara  uygun  olarak  ilacınızı  kullanınız.  İlacınızı  
her gün, düzenli olarak kullanınız. Emin olamadığınız durumlarda doktor veya eczacınız  ile 
birlikte kontrol  ediniz.  
 
Uygun kullanım ve doz/uygulama sıklığı için talimatlar:  
Tabletler iyice  çiğnenmelidir.  
 
Yetişkinler ve 12 yaşından büyük çocuklar için dozaj; yemeklerden sonra ve yatarken  2-4 
tablet (Günde toplam 8 ila 16  tablet).  
 
Uygulama yolu ve  metodu:  
Tabletler iyice çiğnenmelidir. Tabletleri kırıp küçük küçük parçalar ha linde çiğnemek  faydalı 
olabilir. İstenirse üzerine su içilebilir.  
 
Değişik yaş grupları:  
• Çocuklarda kullanımı:  
12 yaşından küçük çocuklarda yalnızca hekim önerisine göre kullanılır.  
 
• Yaşlılarda kullanımı:  
Yaşlılarda doz ayarlamasına gerek yoktur.  
 
Özel kullanım  durumları:  
• Böbrek/Karaciğer yetmezliği:  
Özel kullanım durumu yoktur.  
 
Eğer GASVİN DUO ’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla GASVİN DUO kullandıysanız:  
GASVİN DUO’dan kullanmanız  gerekenden  fazlasını  kullanmışsanız  bir doktor veya eczacı 
ile konuşunuz.  
 5 / 6  Eğer gerekenden daha fazla GASVİN DUO kullandıysanız ilacın istenmeyen etkileri ve 
şiddeti artabilir.  
 
GASVİN DUO ile tedavi sonlandırıldığında oluşabilecek  etkiler  
Doktorunuza danışmadan tedavinizi yarım bıraktığınız takdirde hastalığınızın belirtileri tekrar 
ortaya çıkabilir . 
 
GASVİN DUO’yu kullanmayı  unutursanız:  
Unutulan dozları dengelemek için çift doz almayınız.  
 
4. Olası yan  etkiler  nelerdir?  
Tüm  ilaçlar  gibi, GASVİN DUO’nun içeriğinde  bulunan  maddelere  duyarlı  olan kişilerde 
yan etkiler  olabilir.  
 
Aşağıdakilerden biri olursa, GASVİN DUO’yu kullanmayı durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Vücudunuzun herhangi bir yerinde giderek artan kızarıklıklar   
• Eller, ayaklar, bilekler, yüz ve dudakların şişmesi ya  da 
• Özellikle ağız veya boğazın yutmayı veya nefes almayı zorlaştıracak şekilde  şişmesi  
 
Bunların hepsi çok ciddi yan etkilerdir.  
 
Eğer  bunlardan  biri sizde  mevcut  ise, sizin  GASVİN DUO’ya karşı  ciddi  alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek  görülür.  
 
Çok yaygın:           10 hastanın en az birinde görülebilir  
Yaygın:                  10 hastanın birinden az, fakat 100 hastanın birinden fazla görülebilir.  
Yaygın olmayan:   100 hastanın birinden az, fakat 1.000 hastanın birinden fazla görülebilir.  
Seyrek:                  1.000 hastanın birinden az, fakat 10.000 hastanın birinden fazla görülebilir.  
Çok seyrek:           10.000 hastanın birinden az görülebilir.  
Bilinmiyor:            Eldeki verilerden hareketle tahmin edilemiyor.  
 
Aşağıdakilerden herhangi birini fark  ederseniz, doktorunuza söyleyiniz:  
(Belirtilen dozların üzerinde ilaç kullanmanız  durumunda)  
Bilinmiyor:  
• Alkaloz (kanın asitlik oranının düşmesi), hiperkalsemi (kandaki kalsiyum  oranının 
yükselmesi), asit reboundu  (yemek yedikten sonra midedeki asit seviyesinin  yükselmesi)  
• Süt alkali  sendromu  (aşırı  miktarda  ve uzun  süre süt alımına  bağlı  olarak  laboratuvar  
testlerinde kan kalsiyumunda artış, asit seviyesinde azalma, kan azotunda artış ve  böbrekte 
kalsiyum taşı oluşumu  görülmesi)  
• Kabızlık  
 6 / 6  Bunlar GASVİN DUO’nun hafif yan  etkileridir.  
 
Eğer bu kullanma talimatında bahsi geçmeyen herhangi bir yan etki ile  karşılaşırsanız 
doktorunuzu veya eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 0 0 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. GASVİ N DUO’nun  saklanması  
GASVİN DUO’yu çocukların göremeyeceği, erişemeyeceği yerlerde ve  ambalajında 
saklayınız.  
 
30ºC  altında ki oda sıcaklığında, serin ve kuru bir yerde saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra GASVİN DUO’yu kullanmayınız.  
 
Eğer üründe ve/veya ambalajında bozukluklar fark  ederseniz GASVİN DUO’yu 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
DEVA  Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-posta:deva@devaholding.com.tr  
 
Üretim yeri:  
DEVA  Holding A.Ş.  
Kapaklı / TEKİRDAĞ  
 
Bu kullanma talimatı … … …  tarihinde  onaylanmıştır.  