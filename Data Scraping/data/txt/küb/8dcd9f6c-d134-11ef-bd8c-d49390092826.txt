KISA ÜRÜN BİLGİSİ
1. BEŞERİ TIBBİ ÜRÜNÜN ADI
NOBECİD 1 g IM enjektabl toz içeren flakon
2. KALİTATİF VE KANTİTATİF BİLEŞİM
Etkin madde:
mg/flakon
Sulbaktam sodyum 547 mg (500 mg sulbaktam’a eşdeğer)
Ampisilin sodyum 1063 mg (1000 mg ampisilin’e eşdeğer)
Toplam 1610 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjektabl toz içeren flakon ve çözücü sıvı
Beyaz ya da beyazımsı akıcı toz
4. KLİNİK ÖZELLİKLER
4.1. Terapötik endikasyonlar
NOBECİD duyarlı mikroorganizmaların neden olduğu enfeksiyonlarda endikedir. Tipik
endikasyonları arasında sinüzit, otitis media, epiglottit, bakteriyel pnömoniler dahil üst ve alt
solunum yolu enfeksiyonları; idrar yolu enfeksiyonları ve piyelonefrit; peritonit, kolesistit,
endometrit ve pelvik selülit dahil intraabdominal enfeksiyonlar; bakteriyel septisemi; deri
yumuşak doku, kemik ve eklem enfeksiyonları ve gonokok enfeksiyonları bulunur.
NOBECİD abdominal veya pelvik cerrahi müdahale yapılan ve periton kontaminasyonu
ihtimali olan hastalarda post operatif yara enfeksiyon insidansını azaltmak üzere perioperatif
olarak da kullanılabilir. Post operatif sepsisi azaltmak amacıyla, gebeliğin sonlandırılması
veya sezaryen ameliyatı sonrası NOBECİD profilaktik olarak kullanılabilir.
4.2. Pozoloji ve uygulama şekli
Pozoloji/ uygulama sıklığı ve süresi:
NOBECİD intramusküler uygulama için aşağıdaki miktarlarda lidokain hidroklorür ile
eritilebilir.
Toplam Lidokain Maksimum son
Ampisilin+Sulbaktam Ambalaj
doz miktarı konsantrasyon
Eşdeğer Dozlar (mg) (flakon)
(mg) (ml) (mg/ml)
250+125 375 10 ml 1.0 250+125
500+250 750 10 ml 1.8 250+125
1000+500 1500 10 ml 3.5 250+125
1Doktor tarafından başka şekilde tavsiye edilmediği takdirde:
Böbrek fonksiyonu normal erişkinlerde NOBECİD’in mutad günlük doz aralığı 1.5 g (1000
mg ampisilin + 500 mg sulbaktam'a tekabül eden 1 flakon NOBECİD 1 g) ila 12 g'dır (8000
mg ampisilin + 4000 mg sulbaktam'a tekabül eden 8 flakon NOBECİD 1 g). Sulbaktamın
günlük maksimum dozu 4 g'dır. Günlük NOBECİD dozları genellikle 6-8 saatlik aralara
bölünerek verilir. Şiddetli olmayan enfeksiyonlar 12 saatte bir uygulama ile tedavi edilebilir.
Enfeksiyonun Şiddeti Günlük NOBECİD dozu (g)
Hafif 1.5-3 g (1-2 g ampisilin + 0.5-1 g sulbaktam)
Orta 6 g’a kadar (4 g ampisilin + 2 g sulbaktam)
Şiddetli 12 g’a kadar (8 g ampisilin + 4 g sulbaktam)
Dozların daha sık veya daha seyrek uygulanması hastalığın şiddetine ve hastanın renal
fonksiyonlarına göre endike olabilir.
Tedavi, genellikle ateş düştükten 48 saat sonraya ve diğer anormal belirtiler kaybolana kadar
devam ettirilir. Tedavi normal olarak 5-14 gün uygulanır. Hastalığın ciddi olduğu durumlarda
tedavi süresi uzatılabilir veya ilave ampisilin uygulanabilir.
Ameliyat enfeksiyonları profilaksisinde, operasyon sırasında etkili serum ve doku
konsantrasyonları sağlamaya yeterli zaman kalması için anestezi başlangıcında 1.5-3 g.
NOBECİD (1-2 flakon NOBECİD 1g) verilir. Doz 6-8 saat ara ile tekrarlanabilir. Eğer
NOBECİD ile bir terapötik kür gerekmiyorsa, ameliyatların çoğunluğunda profilaktik
uygulama 24 saat sonra durdurulur.
Komplike olmayan gonore tedavisinde 1.5 g NOBECİD (NOBECİD 1 g flakon) tek doz
olarak verilebilir. Sulbaktam ve ampisilinin plazma konsantrasyonlarını uzatmak amacıyla
beraberinde 1 g probenesid oral olarak verilmelidir.
Uygulama şekli:
NOBECİD + lidokain hidroklorür eriyiği derin intramusküler enjeksiyon olarak uygulanır.
Lidokain eriyiği asla I.V. uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Ciddi renal fonksiyon bozukluğu olan hastalarda, (kreatinin klerensi ≤30 ml/dak.) ampisilin
ve sulbaktam eliminasyon kinetiği birbirine benzer şekilde etkilenmekte ve birinin ötekine
plazma oranı değişmeden kalmaktadır.
Böbrek Fonksiyon Bozukluğunda Önerilen Dozaj Uygulaması
Kreatinin klerensi Ampisilin/Sulbaktam
Önerilen NOBECİD Dozu
(ml/dk. 1.73 m2) Yarı Ömrü (saat)
≥30 1 1.5-3 g 6-8 saatte bir
15-29 5 1.5-3 g 12 saatte bir
5-14 9 1.5-3 g 24 saatte bir
2Pediyatrik popülasyon:
Çocuklar, bebekler ve yeni doğanlarda enfeksiyonların çoğu için dozaj 150 mg/kg/gün(100
mg/kg ampisilin ve 50 mg/kg sulbaktama tekabül eder) dür.
Ampisilinin alışılmış uygulamasına uygun olarak çocuklar, bebekler ve yeni doğanlarda
dozlar genellikle 6-8 saatte bir olmalıdır. Yeni doğanlarda (özellikle erken doğmuşlarda)
hayatın ilk haftasında tavsiye edilen doz, 12 saatte bir bölünmüş dozlar halinde 75
mg/kg/gün’dür (25 mg/kg/gün sulbaktam ve 50 mg/kg/gün ampisiline tekabül eder).
Geriyatrik popülasyon:
Geriyatrik popülasyonda kullanımına dair veri bulunmamaktadır.
4.3. Kontrendikasyonlar
Özgeçmişinde herhangi bir penisiline alerjik reaksiyon bulunan kişilerde NOBECİD
kullanılması kontrendikedir.
Ampisilin ve/veya sulbaktama karşı aşırı duyarlılık halinde kontrendikedir.
Hamilelik veya emzirme durumunda kullanılmamalıdır.
Bulaşıcı mononükleoz (virüslerden kaynaklanan bir hastalık) ve herpetik virüs kaynaklı
enfeksiyon durumunda kontrendikedir.
Eritici olarak kullanılan lidokain hidroklorür, amid tipi lokal anesteziklere aşırı duyarlılığı
olan kişilerde veya kalp bloğu olan hastalarda kullanılmamalıdır.
4.4. Özel kullanım uyarıları ve önlemleri
Sulbaktam sodyum/ampisilin sodyum dahil olmak üzere, penisilin tedavisi yapılan hastalarda
ciddi, hatta bazen fatal aşırı duyarlılık (anaflaktik) reaksiyonları bildirilmiştir. Bu reaksiyonlar
daha ziyade geçmişinde penisilin ve/veya birçok alerjene aşırı hassasiyeti olan kişilerde
meydana gelir. Anamnezinde penisilin hassasiyeti olan kişiler sefalosporinlerle tedavi
edildiğinde şiddetli reaksiyonlar meydana geldiği bildirilmiştir. Penisilin tedavisinden önce,
geçmişte penisilin, sefalosporin ve diğer alerjenlere duyarlılık reaksiyonları olup olmadığı
dikkatle soruşturulmalıdır. Eğer alerjik bir reaksiyon meydana gelirse, ilaç kesilmeli ve uygun
tedavi başlatılmalıdır.
Ciddi, anaflaktik reaksiyonlar adrenalin (epinefrin) ile hemen acil tedavi gerektirir. Oksijen,
intravenöz steroidler ve intübasyon dahil havayollarının açık tutulması önlemleri gerekli
olduğu şekilde uygulanmalıdır.
Her antibiyotik preparatında olduğu gibi, mantarlar dahil duyarlı olmayan organizmaların aşırı
üreme belirtileri için devamlı gözlem gereklidir. Süperenfeksiyon olduğunda, ilaç kesilmeli
ve/veya uygun tedavi uygulanmalıdır.
Sulbaktam sodyum/ampisilin sodyum dahil hemen hemen tüm antibiyotik ajanlar ile
Clostridium difficile’ye bağlı diyare (CDAD) rapor edilmiştir. Bu durum hafif dereceli
diyareden fatal kolite kadar değişkenlik gösterebilir. Antibakteriyel ajanlarla tedavi kolonun
normal florasını değiştirerek Clostridium difficile’nin aşırı üremesine neden olur.
3Clostridium difficile CDAD’ya neden olan A ve B toksinleri üretir. Bu enfeksiyonlar
antimikrobiyal tedaviye refrakter olabileceğinden ve kolektomi gerekebileceğinden,
C.difficile’nin hipertoksin üreten türleri morbidite ve mortalitede artışa neden olur.
Antibiyotik kullanımını takiben diyare görülen tüm hastalarda CDAD olasılığı dikkate
alınmalıdır. CDAD’nın antibakteriyel ajanların verilişinden 2 ay sonra ortaya çıktığı rapor
edildiği için medikal hikayeye dikkat edilmelidir.
CDAD’dan şüpheleniliyorsa veya tespit edilmişse C.difficile’ye yönelik olmayan antibiyotik
kullanımı kesilmelidir. Uygun sıvı ve elektrolit yönetimi, protein takviyesi, C.difficile’ye
yönelik antibiyotik tedavisi ve cerrahi değerlendirme başlatılmalıdır.
Diğer güçlü sistemik ajanlarda olduğu gibi, uzun süreli tedavilerde, renal, hepatik ve
hematopoetik sistemler dahil olmak üzere periyodik olarak organ sistem disfonksiyonu
kontrolü tavsiye edilir. Bu, yeni doğanlarda, özellikle prematürelerde ve diğer bebeklerde
önemlidir.
Enfeksiyöz mononükleoz viral kaynaklı olup, tedavisinde sulbaktam/ampisilin
kullanılmamalıdır. Mononükleozlu hastalardan ampisilin alanların büyük bir yüzdesinde deri
döküntüsü görülür.
NOBECİD 1 g flakon (1000 mg ampisilin + 500 mg sulbaktam) sodyum ihtiva eder. Bu
durum, kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Allopurinol: Ampisilin ve allopurinolün birlikte kullanımı, hastalarda deri döküntüsü
insidansını, yalnız ampisilin alan hastalara göre, önemli derecede artırır.
Aminoglikozidler: Ampisilin ve aminoglikozidlerin in vitro olarak karıştırılması her iki
bileşikte de belirgin bir inaktivasyon ile sonuçlanmıştır; eğer bu grup antibakteriyeller birlikte
kullanılacaksa, en az bir saatlik ara ile ve farklı bölgelerden uygulanmalıdırlar (Bkz. Bölüm
6.2).
Antikoagülanlar: Parenteral penisilinler, pıhtılaşma testleri ve trombosit agregasyonu üzerine
etki edebilirler. Bu etkiler antikoagülanlar ile artabilir.
Bakteriyostatik ilaçlar (kloramfenikol, eritromisin, sulfonamidler, tetrasiklinler):
Bakteriyostatik ilaçlar penisilinlerin bakterisid etkisi ile etkileşebilirler; birlikte tedaviden
kaçınılması önerilir.
Metotreksat: Penisilinlerle birlikte kullanım, metotreksat klerensinde azalma ve metotreksat
toksisitesi ile sonuçlanmıştır. Hastalar yakından izlenmelidir. Kalsiyum folinat dozunun
artırılması veya daha uzun dönem boyunca uygulanması gerekebilir.
Östrojen içeren Oral Kontraseptifler: Ampisilin kullanan kadınlarda, oral kontraseptiflerin
etkinliğinin azalmasına dair vakalar bildirilmiştir ki bunlar beklenmeyen gebelikle
sonuçlanmıştır. Aradaki ilişki zayıf olmasına rağmen, ampisilin kullanımı sırasında hastalara
alternatif veya ilave bir kontraseptif yöntem seçeneği sağlanmalıdır.
Probenesid: Birlikte kullanıldığında, probenesid, ampisilin ve sulbaktamın renal tübüler
sekresyonunu azaltır; bu etki serum konsantrasyonlarının artması ve uzaması, eliminasyon
yarı ömrünün uzaması ve toksisite riskinde artış ile sonuçlanır.
4Laboratuvar Test Etkileşmeleri: Benedict, Fehling reaktifleri ve ClinitestTM kullanılarak
yapılan idrar analizlerinde yanlış pozitif glikozüri gözlenebilir. Ampisilinin hamile kadınlara
verilmesini takiben, total konjuge östriol, östriol – glukuronid, konjuge östron ve östradiol
plazma konsantrasyonlarında geçici bir düşüş kaydedilmiştir. Bu etki aynı zamanda sulbaktam
sodyum / ampisilin sodyum IM/IV ile de meydana gelebilir.
Özel popülasyonlara ilişkin ek bilgiler
Mevcut değildir.
Pediyatrik popülasyon:
Mevcut değildir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Ampisilin, oral yolla alınan doğum kontrol ilaçları ile etkileşime geçmektedir. Bu nedenle,
tedavi süresince alternatif, etkili ve güvenilir bir doğum kontrol yöntemi uygulanmalıdır (Bkz.
Bölüm 4.5).
Gebelik dönemi
Sulbaktam ve ampisilinin gebelik döneminde güvenli kullanılabileceği tespit edilmemiştir.
Sulbaktam plasenta bariyerini geçer.
NOBECİD için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlarda kesin ihtiyaç duyulduğunda kullanılmalıdır.
Laktasyon dönemi
Sulbaktam ve ampisilin düşük miktarlarda anne sütüne geçtiğinden laktasyon döneminde
kullanımına dikkat edilmelidir.
Üreme yeteneği/Fertilite
Yapılan hayvan üreme çalışmalarında üreme veya fetüs üzerinde herhangi bir hasar ortaya
çıkmamıştır.
4.7. Araç ve makine kullanımı üzerindeki etkileri
Bilinmemektedir.
4.8. İstenmeyen etkiler
Diğer parenteral antibiyotiklerde olduğu gibi, gözlenen belli başlı yan etki, özellikle
intramusküler uygulamaya bağlı olan enjeksiyon yerindeki ağrıdır (%16). Bu yan etki
lidokain kullanımı ile önlenmiştir.
5Kan ve lenf sistemi hastalıkları
Anemi, hemolitik anemi trombositopeni, eozinofili ve lökopeni, sulbaktam sodyum/ampisilin
sodyum tedavisi sırasında bildirilmiştir. Bu reaksiyonlar reversibl olup ilaç kesilince
kaybolurlar ve duyarlılık reaksiyonları olarak kabul edilirler.
Bağışıklık sistemi hastalıkları
Anaflaktoid reaksiyon ve anaflaktik şok meydana gelebilir.
Sinir sistemi hastalıkları
Nadir vakalarda konvulsiyon, baş dönmesi-sersemlik ve baş ağrısı.
Gastrointestinal hastalıklar
Bulantı, kusma ve diyare en sık görülenlerdir. Enterokolit ve psödomembranöz kolit de
görülebilir.
Hepato-biliyer hastalıklar
Bilirubinemi, anormal hepatik fonksiyon ve sarılık gözlenmiştir.
Deri ve deri altı doku hastalıkları
Deri döküntüsü, kaşıntı ve diğer deri reaksiyonları en sık görülenlerdir. Nadir vakalarda
Stevens-Johnson sendromu, epidermal nekroliz ve eritema multiforme görülmüştür.
Böbrek ve idrar yolu hastalıkları
Nadir vakalarda interstisyel nefrit.
Araştırmalar
Geçiçi ALT (SGPT) ve AST (SGOT) yükselmeleri
Ampisilinin tek başına kullanımı ile görülen yan etkiler, sulbaktam sodyum /ampisilin
sodyum IM ile gözlenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Sulbaktam sodyum ve ampisilin sodyumun insanlarda akut toksisitesi üzerine sınırlı bilgi
mevcuttur. İlacın aşırı doz kullanımında, temel olarak ilaç ile ilgili yan etkilerin uzantısı olan
belirtiler meydana getireceği beklenmektedir. β-laktam antibiyotiklerin BOS’da yüksek
konsantrasyonda bulunmasının, nöbet dahil olmak üzere nörolojik etkilere yol açabileceği
gerçeği göz önünde tutulmalıdır. Sulbaktam ve ampisilinin her ikisi de dolaşımdan
hemodiyaliz ile uzaklaştırıldığından, doz aşımı böbrek fonksiyon bozukluğu olan hastalarda
meydana gelirse, bu prosedürler ilacın vücuttan eliminasyonunu kolaylaştırabilir.
65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik Kullanılan Antibakteriyeller
ATC kodu: J01CR04
Hücreden arındırılmış bakteriyel sistemlerle yapılan biyokimyasal çalışmalarda sulbaktamın,
penisiline dirençli organizmalarda oluşan çeşitli önemli beta-laktamazların irreversibl
inhibitörü olduğu gösterilmiştir. Sulbaktam sadece Neisseriaceae'ye karşı antibakteriyel
aktivite gösterir.
Sulbaktam sodyum'un penisilinlerin ve sefalosporinlerin tahrip edilmesini önleyici gücü,
dirençli suşlar kullanılarak yapılan çalışmalarla kanıtlanmıştır. Bu çalışmalarda sulbaktam
sodyum, penisilinlerle ve sefalosporinlerle beraber verildiğinde belirgin sinerjik etki
göstermiştir. Sulbaktam aynı zamanda bazı penisilin bağlayıcı proteinlere bağlandığından,
bazı hassas suşlar, tek başına beta-laktam antibiyotiğe göre kombinasyona daha duyarlı
kılınmışlardır.
Bu kombinasyondaki bakterisid eleman ampisilin'dir ki, benzil penisilin gibi, hücre duvarı
biyosentezini inhibe ederek, aktif çoğalma döneminde bulunan duyarlı organizmalara karşı
etkili olur.
NOBECİD aşağıdakiler dahil olmak üzere geniş bir spektrumdaki gram-pozitif ve gram-
negatif bakterilere etkilidir. Staphylococcus aureus ve epidermidis (penisiline dirençli ve bazı
metisiline dirençli suşlar dahil), Streptococcus pneumoniae; Streptococcus faecalis ve diğer
streptokok türleri; Haemophilus influenzae ve parainfluenzae (hem beta-laktamaz pozitif hem
de negatif suşlar); Branhamella catarrhalis; Bacteroides fragilis ve bununla ilgili türler dahil
anaeroblar; Escherichia coli; Klebsiella türleri; Proteus türleri (hem indol pozitif hem indol
negatif); Morganella morganii; Citrobacter türleri, Enterobacter türleri; Neisseria
meningitidis ve Neisseria gonorrhoeae.
Ampisilin dirençli olduğu bilinen Pseudomonas, Citrobacter ve Enterobacter türlerinin
sulbaktam/ampisiline duyarlı olmadığı dikkate alınmalıdır.
5.2. Farmakokinetik özellikler
Genel özellikler
Sulbaktam sodyum, temel penisilin çekirdeğinin bir türevidir. Kimyasal olarak sodyum
penisilinat sulfondur. Suda çok eriyen beyazımsı kristal bir tozdur. Moleküler ağırlığı
255.22'dir. Ampisilin sodyum, penisilin çekirdeği olan 6-amino penisilanik asit'ten türemiştir.
Kimyasal olarak, D(-)-α-aminobenzil penisilin sodyum tuzudur ve molekül ağırlığı
371.39'dur.
Dağılım:
Sulbaktam/ampisilin insanlarda hemen bütün vücut sıvı ve dokularına süratle diffüze olur.
Meninkslerin enflamasyonu mevcut değilse beyin ve omurilik sıvılarına penetrasyonu
düşüktür.
İntravenöz ve intramusküler uygulamayı takiben kanda sulbaktam ve ampisilinin yüksek
konsantrasyonları oluşur ve her iki maddenin de yarı ömürleri takriben bir saattir.
7Eliminasyon:
Sulbaktam/ampisilin'in büyük bir kısmı değişmemiş olarak idrarla atılır.
5.3. Klinik öncesi güvenlilik verileri
LD (oral uygulama ile) hem erkek hem de dişilerde olmak üzere farelerde 8 g/kg ve
50
sıçanlarda 4 mg/kg’dan daha yüksektir.
Sıçanlar ve köpeklerde yapılan uzun dönemli çalışmalarda, oral sulbaktam/ampisilin
kombinasyonu, esas organlar ve sistemler ile ilgili önemli histopatolojik lezyonlara neden
olmamıştır. Benzer şekilde, sulbaktam/ampisilin kombinasyonunun olası fötal toksisitesi,
teratojenik etkinliği ve fertilite inihibisyonunu değerlendirmek için yapılan testler, bu türden
bir etkinlik göstermemiştir. Sulbaktam/ampisilin kombinasyonu herhangi bir mutajenik
etkinlik göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Çözücü ampulü %0.5 Lidokain HCl içerir.
6.2. Geçimsizlikler
Aminoglikozidlerin, aminopenisilinlerden herhangi birinin varlığında in vitro inaktivasyonu
nedeniyle, sulbaktam sodyum/ampisilin sodyum ve aminoglikozidler ayrı olarak
sulandırılmalı ve ayrı olarak uygulanmalıdırlar.
6.3. Raf ömrü
24 ay
6.4. Saklamaya yönelik özel tedbirler
Flakonlar 25°C'nin altındaki oda sıcaklığında saklanmalıdır.
İntramusküler uygulama için konsantre solüsyon hazırlandıktan sonra bir saat içinde
kullanılmalıdır.
6.5. Ambalajın niteliği ve içeriği
Bromobutil lastik tıpalı renksiz Tip III cam flakonlarda sunulur. Herbir flakon alüminyum
kapak içerir. 3.5 ml %0.5 Lidokain HCl ampulü ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
İnkılap Mah. Akçakoca Sok. No:10
834768 Ümraniye / İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
199/62
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.03.2002
Ruhsat yenileme tarihi: -
10. KÜB’ÜN YENİLENME TARİHİ
9