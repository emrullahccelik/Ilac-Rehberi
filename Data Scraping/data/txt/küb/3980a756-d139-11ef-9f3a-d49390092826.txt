KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİTROCİD 500 mg film tablet
2. KALİTATİF VE KANTİTATİF BİLEŞİMİ
Etkin Madde: 500 mg Azitromisine eşdeğer Azitromisin dihidrat
Yardımcı Maddeler:
Laktoz monohidrat 14.4 mg
Sodyum lauril sülfat 3.0 mg
Sodyum nişasta glikolat 18.0 mg
Yardımcı maddeler için bkz. 6.1
3. FARMASÖTİK FORM
Film tablet
Beyaz veya hemen hemen beyaz renkli, bir yüzü çentikli ve bir yüzünde ‘A500’ yazılı oval
film tablet.
Çentiğin amacı yutmak için tabletin kırılmasını kolaylaştırmaktır, tablet eşit dozlara
bölünebilir.
4. KLİNİK ÖZELLİKLER
4.1. Terapötik endikasyonlar
ZİTROCİD azitromisine duyarlı bakterilerin neden olduğu aşağıdaki enfeksiyonların
tedavisinde kullanılır:
• Sinüzit, farenjit ve tonsilitin de dahil olduğu üst solunum yolu enfeksiyonları
• Bronşit ve pnömoninin dahil olduğu alt solunum yolu enfeksiyonları
• Otitis media
• Deri ve yumuşak doku enfeksiyonları
• Chlamydia trachomatis ve çoğul dirençli olmayan Neisseria gonorrhoae’nin neden
olduğu komplike olmayan genital enfeksiyonlar
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler, adolesanlar ve çocuklar (>45kg):
Toplam doz, 3 gün veya 5 gün süreyle verilen 1500 mg’dır.
• 3 günlük tedavi: 3 gün süreyle günde 500 mg
• 5 günlük tedavi: 5 gün süreyle, 1. gün 500 mg ve daha sonraki günlerde (2. den 5.
güne kadar) günde 250 mg
Chlamydia trachomatis veya duyarlı Neisseria gonorrhoeae kaynaklı cinsel temasla
bulaşan hastalıkların tedavisi için doz, tek bir oral doz olarak alınan 1000 mg’dır.
Uygulama şekli:
Oral kullanım içindir. ZİTROCİD günlük tek doz olarak verilmelidir. Tabletler besinlerle
birlikte alınabilir.
ZİTROCİD 500 mg film tablet 1Özel popülasyonlara ilişkin ek bilgiler:
Böbrek yetmezliği:
Hafif ve orta seviyede böbrek yetmezliği olan hastalarda doz ayarı gerekmez (bkz. bölüm
4.4).
Karaciğer yetmezliği:
Hafif ve orta seviyede karaciğer yetmezliği olan hastalarda doz ayarı gerekmez.
Pediyatrik popülasyon:
45 kg’ın üzerindeki çocuklarda erişkin dozu uygulanır. 45 kg’ın altındaki çocuklar için
oral süspansiyon formları mevcuttur.
6 ayın altındaki bebeklerde azitromisin etkinliği ve güvenilirliği henüz gösterilmemiş
olduğundan kullanılması önerilmez.
Geriyatrik popülasyon:
Yetişkinler ile aynı doz uygulanabilir.
4.3. Kontrendikasyonlar
Azitromisine, eritromisin veya herhangi bir makrolid antibiyotiğe ve ZİTROCİD’in
içerisindeki maddelerden herhangi birine karşı aşırı duyarlılığı olanlarda
kullanılmamalıdır.
4.4. Özel kullanım uyarıları ve önlemleri
Uzun QT sendromu/Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu/Torsades de Pointes hastalarında
kullanılmamalıdır.
Karaciğer yetmezliğinde kullanım: Azitromisin esas olarak karaciğer yoluyla atılır. Bu
nedenle ağır karaciğer yetmezliği olanlarda kullanılmamalıdır.
Böbrek yetmezliğinde kullanım: Hafif ve orta derecede böbrek yetmezliği olanlarda
(kreatinin klerensi > 10ml/dak.) doz ayarına gerek yoktur (bkz. bölüm 4.2). Ağır böbrek
yetmezliği olanlarda (kreatinin klerensi < 10ml/dak.), azitromisin konsantrasyonlarında
%33 yükselme görüldüğünden dikkatli olunmalıdır (bkz. bölüm 5.2).
Eritromisine dirençli Gram pozitif suşlar ve metisiline dirençli stafilokok suşlarının çoğu
ile çapraz rezistans gelişebileceğinden, azitromisin bu gibi durumlarda kullanılmamalıdır
(bkz. bölüm 5.1).
Azitromisin, Streptococcus pyogenes’in neden olduğu tonsilit ve farenjit tedavisinde ilk
seçenek değildir. Bu durumda ilk seçenek ilaç penisilindir.
Azitromisin enfekte yanıkların tedavisinde etkili değildir.
Tüm antibiyotiklerde olduğu gibi, mantarlar da dahil duyarlı olmayan patojenlerin neden
olduğu ikincil enfeksiyonlar gözlenmelidir.
Azitromisin tedavisi gören hastalarda nadiren ciddi alerjik reaksiyonlar (anjiyoödem,
anafilaksi) bildirilmiştir. Başlangıçta bu reaksiyonların semptomatik tedavisi iyi sonuç
vermesine rağmen, tedavi kesildiğinde bazı hastalarda alerjik semptomlar daha sonra
ZİTROCİD 500 mg film tablet 2azitromisin kullanılmasa bile kısa süre içinde tekrarlayabilir. Bu hastalar uzun süre gözlem
altında tutulmalı ve semptomatik tedavi devam ettirilmelidir. Hipersensitivite semptomları
görüldüğü anda azitromisin kesilmeli ve derhal acil durum önlemleri alınmalıdır.
Azitromisinin de dahil olduğu hemen hemen tüm antibakteriyel ilaçlar ile tedavi sırasında
veya sonrasında psödomemranoz enterokolit görülebilir. Bu nedenle antibakteriyel
ilaçların kullanımını takiben diyare görüldüğünde bu olasılık göz önüne alınmalıdır.
Psödomemranöz enterokolit durumunda azitromisin kesilmeli ve hekim tarafından uygun
tedaviye başlanmalıdır. Peristaltizmi azaltacak ilaçların kullanılması kontrendikedir.
ZİTROCİD laktoz içerir. Nadir kalıtımsal galaktoz intoleransı, Lapp laktaz yetmezliği ya
da glukoz-galaktoz malabsorbsiyon problemi olanlar bu ilacı kullanmamalıdır.
Azitromisin kullanan hastalarda, miyastenia gravis semptomlarında şiddetlenme ve
miyastenik sendrom başlangıcı bildirilmiştir.
Bu tıbbi ürün her mL’sinde 1 mmol (23 mg)’dan daha az sodyum ihtiva eder; yani
esasında “sodyum içermez”. Sodyuma bağlı herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Antasitler: Antasit ile azitromisinin birlikte uygulanmasında ortaya çıkan etkileri araştıran
bir farmakokinetik çalışmada, doruk serum konsantrasyonlarının %30’a kadar düşmesine
karşın, genel biyoyararlılık üzerinde hiçbir etki gözlenmemiştir. Birlikte kullanıldığında,
azitromisinin antasitlerden 1 saat önce veya 2 saat sonra alınması tavsiye edilir.
Ergo alkaloidleri: Ergo alkaloidleri ile makrolid antibiyotiklerin birlikte kullanımının
ergotizm gelişimini hızlandırdığı bildirilmiştir. Bu nedenle azitromisin ve ergo alkaloidi
türevlerinin birlikte kullanılması önerilmez.
Siklospoin: Azitromisin ve siklosporin birlikte kullanılmadan önce terapotik durum
dikkatlice göz önünde tutulmalıdır. Bu iki ilacın potansiyel etkileşimiyle ilgili
farmakokinetik veya klinik çalışma mevcut değildir. Kombine tedavi durumunda
siklosporin konsantrasyonları yakından takip edilmeli ve gerekli durumlarda doz ayarı
yapılmalıdır.
Kumarin tipi oral antikoagülanlar: Azitromisin ile varfarin veya kumarin tipi oral
antikoagülanların birlikte kullanımı sonucu hemorajik diyatez bildirilmiştir. Birlikte
kullanım halinde protrombin zamanı dikkatle gözlenmelidir.
Digoksin: Bazı makrolid antibiyotiklerin bazı hastalarda digoksinin barsak
metabolizmasını bozduğu bildirilmiştir. Azitromisin ve digoksini birlikte alan hastalarda
digoksin seviyelerinin yükselme ihtimali dikkate alınmalıdır.
Zidovudin: Tek doz 1000 mg veya tekrarlanan dozlarda 1200 mg veya 600 mg uygulanan
azitromisin, zidovudin veya glukronid metabolitinin farmakokinetiğini veya üriner
atılımını etkilememiştir. Ancak azitromisin uygulaması, klinik olarak aktif metabolit olan
fosforlanmış zidovudinin, periferal kan mononükleer hücrelerindeki konsantrasyonlarını
yükseltmiştir. Bu sonucun klinik önemi açık olmamakla beraber, hasta için bir fayda
olabilir.
ZİTROCİD 500 mg film tablet 3Rifabutin: Azitromisin ve rifabutinin birlikte kullanılması her iki ilacın da serum
konsantrasyonlarını etkileyebilir. Bu iki ilacı birlikte kullanan hastalarda nötropeni
bildirilmiştir.
Terfenadin: Farmakokinetik çalışmalar azitromisin ve terfenadin arasında bir etkileşim
olmadığını göstermiştir. Bununla beraber nadir vakada bildirilmiş olmasından dolayı
etkileşim olasılığı bütünüyle ekarte edilmemiştir.
Teofilin: Sağlıklı gönüllülerde, birlikte uygulanan azitromisin ve teofilin arasında hiç bir
farmakokinetik etkileşim bulunmamıştır. Diğer makrolidlerle teofilinin etkileşimi
bildirildiği için, teofilin yükselmesini işaret eden belirtilere karşı dikkatli olunması tavsiye
edilir.
Sisaprid: Sisaprid karaciğerde CYP3A4 enzim sistemiyle metabolize olur. Makrolidlerin
bu enzimi inhibe etmesi nedeniyle birlikte kullanım QT aralığının uzamasına ve
ventriküler aritmi indüksiyonu ve Torsades de Pointes’e neden olabilir.
Astemizol, triazolam, midazolam, alfentanil: Astemizol, triazolam, midazolam, alfentanil
ile etkileşime dair veri bulunmamaktadır. Makrolid antibiyotik olan eritromisinin bu
ilaçlarla kullanıldığında etkisinin potansiyalizasyonu rapor edildiği için, bu ilaçlar
azitromisin ile birlikte kullanıldığında dikkatli olunmalıdır.
Pimozid: Kardiyotoksisite potansiyeli nedeniyle birlikte kullanılmamalıdır.
Azitromisin, potansiyel olarak takrolimus ve fenitoinin düzeylerini artırabilir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Azitromisinin gebe kadınlarda kullanımına dair yeterli bilgi mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Ayrıca üreme toksisitesi gözlenmemiştir.
Gebelik dönemi
Azitromisin gerekli olmadıkça gebelik döneminde kullanılmamalıdır.
Laktasyon dönemi
Azitromisin anne sütüne geçmektedir, emziren annelerde kullanılırken dikkatli
olunmalıdır.
ZİTROCİD 500 mg film tablet 4Üreme yeteneği/Fertilite
Ratlarda günde 10 mg/kg’a (mg/m2 başına 2.0 g yetişkin insan oral tek dozun yaklaşık 0.05
katı) kadar uygulandığında, azitromisinin fertilite azalmasına neden olduğuna dair bir kanıt
bulunmamıştır.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etki rapor edilmemiştir. Ancak tedavinin
yan etkileri (bkz. bölüm 4.8) araç ve makine kullanımını etkileyebilir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 - <1/10); yaygın olmayan (≥1/1000 - <1/100); seyrek
(≥1/10.000 - <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Vajinit
Seyrek: Kandidiyaz
Kan ve lenfatik sistem bozuklukları
Yaygın olmayan: Kan değerlerinde değişmeler (nötropeni, trombositopeni)
Bağışıklık sistemi bozuklukları
Yaygın olmayan: Alerjik cilt reaksiyonları
Seyrek: Fotosensitivite, ödem, anafilaksi, anjiyoödem
Psikiyatrik bozukluklar
Yaygın olmayan: Sinirlilik
Seyrek: Agresyon, huzursuzluk, anksiyete ve depersonalizasyon
Sinir sistemi bozuklukları
Yaygın: Baş ağrısı
Yaygın olmayan: Somnolans, parestezi, yorgunluk, koku ve tat değişiklikleri
Seyrek: Baş dönmesi, konvülsiyonlar, senkop, hiperaktivite, ajitasyon,
Kulak ve iç kulak bozuklukları
Seyrek: Duyma kabı, sağırlık ve/veya kulak çınlaması. Bu vakaların çoğu klinik
çalışmalarda yüksek doz uzun süreli azitromisin kullanımında görülmüştür. Bu etkiler geri
dönüşümlüdür.
Kardiyovasküler sistem bozuklukları
Seyrek: Hipotansiyon, palpitasyon, QT uzaması, Torsades de Pointes ve aritmi
Gastrointestinal sistem bozuklukları
Yaygın: Diyare, konstipasyon, dispepsi, abdominal ağrı ve kramp, anoreksi, bulantı ve
kusma
Yaygın olmayan: Flatulans
Seyrek: Dilde renk değişikliği, pankreatit
Çok seyrek: Psödomembranöz enterokolit (bkz. bölüm 4.4)
ZİTROCİD 500 mg film tablet 5Hepatobiliyer sistem bozuklukları
Seyrek: Karaciğer enzimleri ve serum bilirubinde reversibl yükselmeler (transaminaz,
alkalinfosfataz)
Dermatolojik sistem bozuklukları
Yaygın olmayan: Prurit ve raş dahil alerjik deri ve mukoz membran reaksiyonları
Seyrek: Eritem multiform, Stevens Johnson sendromu ve toksik epidermal nekroz gibi
şiddetli cilt reaksiyonları
İskelet ve kas sistemi bozuklukları
Yaygın olmayan: Artralji
Renal ve üriner sistem bozuklukları
Seyrek: İnterstitisyel nefrit, akut böbrek yetmezliği
4.9. Doz aşımı ve tedavisi
Aşırı dozda alındığında bulantı, kusma, diyare, bitkinlik gibi semptomlar ortaya çıkar.
Destekleyici ve semptomatik tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Makrolid antibiyotik
ATC kodu: J01FA10
Azitromisin oral olarak uygulanan makrolidlerin bir alt grubu olan azalid grubu bir
antibiyotiktir. Azitromisin eritromisinden türemiş olmakla beraber, lakton halkasına
eklenen metillendirilmiş bir nitrojen atomu ile eritromisinden kimyasal olarak farklılık
gösterir.
Azitromisin duyarlı mikroorganizmaların 50S ribozomal alt ünitesine bağlanıp mikrobiyal
protein sentezini engelleyerek etki gösterir. Nükleik asit sentezi etkilenmez.
Azitromisin fibroblastlar, epitelyal hücreler, makrofajlar ve dolaşımdaki nötrofil ve
monositler içerisinde konsantre olur.
Azitromisin aşağıdaki mikroorganizmalara karşı gerek in-vitro gerekse klinik
enfeksiyonlarda etkindir:
Aerobik ve fakültatif Gram-pozitif mikroorganizmalar:
Streptococcus pneumoniae
Staphylococcus aureus
Streptococcus pyogenes
Streptococcus agalactiae
Streptococci (C,F,G grupları)
Viridans grubu streptokoklar
Eritromisin- ve penisilin- dirençli Gram-pozitif suşlar azitromisin ile çapraz direnç gösterir.
Aerobik ve fakültatif Gram-negatif mikroorganizmalar:
Haemophilus influenza
Moraxella catarrhalis
Bordetella pertussis
Legionella pneumophilla
ZİTROCİD 500 mg film tablet 6Anaerobik mikroorganizmalar:
Peptostreptococcus türleri
Bacteroides bivius
Diğer mikroorganizmalar:
Chlamydophila pneumoniae
Mycoplasma pneumoniae
Ureaplazma urealyticum
Beta-laktamaz üretimi azitromisin etkinliğini azaltmaz.
5.2. Farmakokinetik özellikler
Genel özellikler
Emilim:
Azitromisin oral uygulamayı takiben hızla emilir. Mutlak biyoyararlanımı %37’dir.
Yemeklerle birlikte verilmesiyle biyoyararlanımında belirgin azalma görülmemiştir. Doruk
plazma düzeylerine ulaşma süresi 2-3 saattir.
Dağılım:
Oral uygulamayı takiben azitromisin vücutta yaygın olarak dağılır. Dokulardaki
azitromisin konsantrasyonu, plazma veya serumdakinden daha yüksektir (plazmada
görülen maksimum konsantrasyonun 50 katına kadar). 500 mg’lık tek bir dozdan sonra
akciğer, bademcik ve prostat gibi hedef dokulardaki konsantrasyonlar, bulunması
muhtemel patojenlerin MIC90 değerinin üzerindedir. Azitromisinin beyin omurilik sıvısına
penetrasyonu çok zayıftır. Kararlı durum dağılım hacmi ortalaması 31 l/kg’dır.
Biyotransformasyon:
Azitromisin karaciğer yoluyla metabolize edilir. 10 metaboliti bulunmuştur. Bunlar
dezosamin ve aglikon halkalarının N- ve O- demetilasyonu, hidroksilasyonuyla ve
kladinoz konjugatının bölünmesiyle oluşur. Araştırmalar bu metabolitlerin azitromisinin
antimikrobiyal aktivitesinde rol oynamadığını göstermektedir.
Eliminasyon:
Azitromisin başlıca safra yoluyla değişmemiş ilaç olarak atılır. Bir haftalık tedavi
sonrasında uygulanan dozun yaklaşık %6’sı değişmemiş ilaç olarak idrarda
saptanmıştır.Terminal eliminasyon yarı ömrü 68 saattir.
Doğrusallık / doğrusal olmayan durum:
Veri yoktur.
Hastalardaki karakteristik özellikler
Böbrek yetmezliği:
Hafif ve orta şiddette böbrek yetmezliği olanlarda (glomerüler filtrasyon hızı 10-80 ml/dk)
1 g oral tek doz alımından sonra azitromisinin farmakokinetiği değişmez. Şiddetli böbrek
yetmezliğinde (glomerüler filtrasyon hızı <10 ml/dk) sağlıklı gönüllülerle
karşılaştırıldığında AUC (8.8 µg x h/ml’ye karşı 11.7µg x h/ml), C (1.0 µg/ml’ye
0-120 max
karşı 1.6 µg/ml) ve CLr (0.2 ml/dk/kg’a karşı 2.3 ml/dk/kg) değerlerinde istatistiksel
olarak önemli farklılıklar görülmüştür.
ZİTROCİD 500 mg film tablet 7Karaciğer yetmezliği:
Hafif ve orta şiddette karaciğer yetmezliği olanlarda, normal hepatik fonksiyonlu kişilerle
karşılaştırıldığında kandaki azitromisinin farmakokinetiğinin değiştiğine dair bir kanıt
bulunamamıştır. Bu hastalarda, idrardaki azitromisin klerensi hafifçe yükselmiştir. Bu
durum karaciğer yoluyla eliminasyonun azalmasına dair bir kompansatuar mekanizmayı
gösterebilir.
5.3. Klinik öncesi güvenlilik verileri
40 mg’a kadar klinik terapötik dozlar kullanılarak yapılan hayvan çalışmalarında
azitromisin doza bağlı reversibl fosfolipidozu indüklemiştir. Ratlarda fosfolipidoz organlar
üzerinde hiç bir etki göstermemiştir.
En hassas cins olan köpeklerde organ toksisitesi böbrekler (glomerüler nefroz), karaciğer
(safra yolu ve hepatositlerin fokal nekrozu) ve safra kesesi (hiperplazi ve fokal nekroz) ile
sınırlı kalmıştır. Bunlar sürekli azitromisin uygulamasıyla (100 mg/kg/gün) azitromisin
konsantrasyonlarının en yüksek konsantrasyona ulaştığı organlardır. Aynı dozda
uygulamanın kesilmesinden sonra bu dokularda patolojik değişiklikler görülmemiştir.
Köpeklerde 20 mg/kg’ın üzerindeki dozlarda laboratuvar parametrelerinde şu reversibl
değişiklikler görülmüştür:
Gen ve kromozom mutasyonu üzerindeki in-vivo ve in-vitro araştırmalar sonucunda,
azitromisinin mutajenik potansiyeli olduğuna dair bir kanıta rastlanmamıştır. Hayvanlar
üzerinde yapılan uzun süreli çalışmalarda karsinojenik potansiyel değerlendirmesi
yapılmamıştır.
Fare ve ratlarla yapılan embriyotoksisite çalışmalarında hiç bir teratojenik etki
görülmemiştir. 100 ve 200 mg/kg/gün’lük dozlar ratlarda maternal vücut ağırlında ve fötal
kemikleşmede hafif azalmaya neden olmuştur. Ratlarda peri ve post-natal çalışmalarda 50
mg/kg/gün ve üzerindeki dozlarda önemsiz retardasyonlar görülmüştür (fiziksel ve
reflekslerin retardasyonu).
Neonatan ratlar ve köpekler, azitromisine aynı türlerin yetişkin hayvanlarından daha fazla
hassasiyet göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz
Mısır nişastası
Sodyum nişasta glikolat, tip A
Silika, susuz kolloidal
Magnezyum Stearat
Sodyum laurilsülfat
Laktoz monohidrat
Hipromelloz
Titanyum dioksit
Makrogol 4000
6.2. Geçimsizlikler
Mevcut değil
ZİTROCİD 500 mg film tablet 86.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
3 film tablet içeren Al/opak PVC blisterlerde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sandoz İlaç San. ve Tic. A.Ş.
Gebze Plastikçiler Organize Sanayi Bölgesi
Atatürk Bulvarı 9.Cad. No:1 41400 Gebze/Kocaeli
8. RUHSAT NUMARASI
222/52
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22.12.2009
Ruhsat yenileme tarihi:-
10. KÜB’ÜN YENİLENME TARİHİ
-
ZİTROCİD 500 mg film tablet 9