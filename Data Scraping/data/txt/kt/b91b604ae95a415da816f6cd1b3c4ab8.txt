 
1 / 10 
 KULLANMA TALİMATI  
 
ESSİUM    40 mg I.V. enjeksiyonluk/infüzyonluk çözelti hazırlamak için toz  
Damar içine uygulanır.  
Steril  
 
• Etkin madde:  Her bir flakon 40 mg esomeprazole eşdeğer 42,5 mg esomeprazol sodyum 
içerir.  
• Yardımcı maddeler:  Disodyum edetat  dihidrat , sodyum  hidroksit (pH ayarlamak için), 
enjeksiyonluk su  
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz; çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. ESSİUM  nedir ve ne için kullanılır?  
2. ESSİUM ’u kullanmadan önce dikkat edilmesi gerekenler  
3. ESSİUM  nasıl kullanılır?  
4. Olası yan etkiler nelerdir?  
5. ESSİUM ’un saklanması  
Başlıkları yer almaktadır.  
  
1. ESSİUM  nedir ve ne için kullanılır?  
ESSİUM  “proton pompası inhibitörü (baskılayıcı) ” olarak bilinen ilaçlardan biridir. 
Midenizdeki asit oluşumunu azaltır.  
 
ESSİUM  40 mg I.V. enjeksiyonluk/infüzyonluk çözelti hazırlamak için toz’un bir dozu 
mevcuttur: 40 mg  
 
Her doz 40 mg esomeprazol toz içerecek şekilde flakonlarda yer alır.  
 
ESSİUM  aşağıdaki durumların tedavisinde kullanılır:  
• Mide suyunun yemek borusuna kaçışına bağlı yemek borusunda iltihaplanma ve ağrı 
(Eroziv reflü özofajit in tedavisinde)   
2 / 10 
 • Yetişkinler, ergenler  ve çocuklarda, mide suyunun yemek borusuna kaçışına bağlı mide 
yanmas ı ve kusma gibi hastalık belirtilerinde (Gastro -özofajiyal reflü hastalığının 
semptomatik tedavisinde)  
• Ülserler: Yetişkinlerde ağrı ve iltihaplanma için kullanılan ilaçların neden olduğu 
ülserlerin iyileştirilmesi ve önlenmesinde (gastrik ülserlerin iyile ştirilmesi ile NSAİİ (non -
steroidal anti- inflamatuvar ilaç) tedavisine bağlı gastrik ve duodenal ülserlerin önlenmesi)  
• Akut kanamalı gastrik veya duodenal ülserli yetişkin hastalarda terapötik endoskopi 
sonrası, kanamanın kısa süreli durdurulmasında ve te krar kanamanın önlenmesinde.  
 
2. ESSİUM’u kullanmadan önce dikkat edilmesi gerekenler  
ESSİUM’u aşağıdaki durumlarda KULLANMAYINIZ:  
• Eğer esomeprazol ya  da ESSİUM  içeriğindeki herhangi bir maddeye aşırı duyarlılığınız 
varsa,  
• Eğer diğer proton pompası inhibitörlerine karşı alerjiniz varsa , 
• Diğer proton pompası inhibitörlerinde olduğu gibi esomeprazol, atazanavir veya nelfinavir 
(HIV (AIDS) tedavisi ilacı) ile birlikte kullanılmamalıdır.  
  
ESSİUM ’u aşağıdaki durumlarda DİKKATLİ KULLANINIZ  
ESSİUM ’u kullanmaya başlamadan önce veya tedaviniz sırasında, aşağıdaki haller için 
doktorunuzla konuşunuz:  
 
• Aşağıdakilerden birini fark ederseniz:  
- Sebepsiz yere belirgin kilo kaybı  
- ESSİUM  ile tedavi sırasında ağrı veya hazımsızlık  
- Kan veya gıda kusmaya başlam anız durumunda  
- Dışkının siyah olması halinde ve kanamalı noktalar görülmesi halinde  
DERHAL doktorunuza başvurunuz.  
 
Ciddi karaciğer problemleriniz mevcutsa. Doktorunuz dozu azaltma yoluna gidebileceğinden, 
bunu doktorunuzla konuşmalısınız.  
 
Ciddi böbre k problemleriniz mevcutsa bu durumu doktorunuzla konuşmalısınız.  
 
Eğer ESSİUM  size “ihtiyaç halinde” kullanılmak üzere reçete edildiyse, belirtilerin devamlı 
olması veya özellik değiştirmesi durumunda doktorunuzla bağlantıya geçmelisiniz.  
 
ESSİUM  gibi bi r proton pompa inhibitörünü özellikle de bir yıldan daha uzun bir süreyle 
kullanmanız durumunda kalça, bilek veya omurga kırığı riski hafif derecede artırabilir. Eğer 
sizde osteoporoz (kemik erimesi) varsa veya kortikosteroidler kullanıyorsanız (osteoporoz  
riskini artırabileceğinden), doktorunuza söyleyiniz. 
 
Kandaki magnezyum seviyesinde düşme (hipomagnezemi) bildirilmiştir. Uzun süre tedavi 
alması beklenen ya da proton pompa inhibitörünü digoksin gibi ilaçlar ya da kandaki 
magnezyum seviyesinde düşüklüğe neden olabilecek ilaçlarla (örn. idrar söktürücüler) bi rlikte  
3 / 10 
 almanız halinde, doktorunuz tedaviye başlamadan önce ve daha sonra periyodik olarak kan 
magnezyum düzeylerini takip edebilir.  
 
Salgı bezleri ile ilgili (nöroendokrin) tümörler için yapılan incelemelerle etkileşimler: Mide 
asidi düzeyindeki ilaç kay naklı azalmalar sebebiyle sinir sistemi ve iç salgı bezleri ile ilgili 
tümörler için yapılan tanı incelemelerinde yanlış pozitif sonuçlar alınabilir.  
 
Proton pompası baskılayıcıları dahil,  herhangi bir sebepten dolayı azalan mide asidi, mide -
bağırsak sisteminde normal olarak var olan bakterilerin sayısında artışa neden olur. Proton 
pompası baskılayıcıları ile tedavi, bazı mide -bağırsak sistemi enfeksiyonlarının riskini az da 
olsa arttırabilir.  
 
Proton pompası baskılayıcıları çok seyrek vakalarda, cildi  ve yumuşak dokuyu etkileyen bir 
çeşit bağışıklık bozukluğu olarak bilinen romatizmal bir hastalık (subakut kütanöz lupus 
eritematozus) ile ilişkilendirilmiştir. Özellikle derinin güneşe maruz kalan alanlarında olmak 
üzere harabiyetin (cilt dokusunda değiş ikliklerin) ortaya çıktığı ve eklem ağrısının eşlik ettiği 
durumlarda acilen tıbbi yardım almanız gerekir. ESSİUM tedavisinin kesilip kesilmeyeceğine 
doktor tarafından karar verilecektir. Daha önce, bir proton pompa baskılayıcısı tedavisi sonrası 
böyle bir  durumun gelişmiş olması, aynı durumun diğer proton pompa baskılayıcıları ile de 
görülme riskini arttırır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ESSİUM’un yiyecek ve içecek ile kullanılm ası 
Damar yoluyla uygulandığından, yiyecek ve içeceklerle birlikte kullanımı ile ilgili özel bir 
sorun beklenmez. 
 
Hamilelik  
İlacı kullanmadan önce doktorunuza veya eczacınıza danışınız.  
 
ESSİUM ’u kullanmaya başlamadan önce, doktorunuzu hamile olduğunuz veya hamile kalmayı 
planladığınız konusunda bilgilendiriniz. Hamileyseniz, ESSİUM ’u sadece doktorunuzun 
tavsiye etmesi halinde kullanınız.  
  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
  
ESSİUM’u  kullanmaya başlamadan önce, doktorunuza emzirmekte olduğunuzu söyleyiniz . 
Emzirmeniz durumunda, ESSİUM’u  sadece doktorunuzun tavsiye etmesi halinde kullanınız.  
  
4 / 10 
 Araç ve makine kullanımı  
ESSİUM’u n araç ve makine kullanımı yeteneğinizi etkilemesi beklenmez.  
  
ESSİUM ’un içeriğinde bulunan bazı yardımcı maddeler hakkında önemli bilgiler  
Bu tıbbi ürün her flakonda 1 mmol (23 mg)’den daha az sodyum ihtiva eder; yani aslında 
sodyum içermez.   
 
Diğer ilaçlar ile birlikte kullanımı  
ESSİUM  aşağıdaki ilaçlarla birlikte kullanıldığında bazı ilaçların çalışma şeklini değiştirebilir 
ve bazı ilaçların ESSİUM  üzerine etkisi olabilir.  
 
Nelfinavir veya atazanavir (AIDS tedavisinde kullanılır) içeren bir ilaç kullanıyorsanız, 
ESSİUM  kullanmayınız.  
 
Aşağıdaki ilaçlardan herhangi birini kullanıyorsanız doktorunuza veya eczacınıza söyleyiniz:  
• Ketakonazol, itrakonazol veya vorikonazol (mantar iltihaplanmalarını önlemeye yönelik 
ilaçlar)  
• Erlotinib veya aynı sınıftan başka bir ilaç (kanser tedavisinde kullanılır)  
• Sitalopram, imipramin veya klomipramin (depresyon tedavisinde kullanılır)  
• Diazepam (anksiyete teda visinde, kasların gevşemesi için veya sara (=epilepsi) tedavisinde 
kullanılır)  
• Fenitoin (sara tedavisinde kullanılır). Fenitoin kullanıyorsanız, doktorunuzun sizi ESSİUM  
kullanmaya başladığınızda veya kullanmayı durdurduğunuzda takip etmesi gerekecektir.  
• Varfarin veya klopidogrel (kanın sulandırılması için kullanılan antikoagülan isimli ilaçlar). 
Doktorunuzun sizi ESSİUM  kullanmaya başladığınızda veya kullanmayı 
durdurduğunuzda takip etmesi gerekebilir.  
• Silostazol (kesik topallama tedavisinde kullanılır -yetersiz kan dolaşımı nedeniyle 
yürüdüğünüzde bacaklarınızda ortaya çıkan ağrı)  
• Sisaprid (hazımsızlık ve mide yanması için kullanılır)  
• Digoksin (kalp problemleri ilacı)  
• Metotreksat (kanseri tedavi etmek için yüksek dozlarda kullanılan bir kemoterapi ilacı). 
Yüksek dozda metotreksat kullanıyor olmanız halinde, ESSİUM  ile tedaviye geçici olarak 
ara verilmesi gerekebilir.  
• Rifampisin (verem tedavisi ilacı)  
• St. John’s Wort ( Hypericum perforatum ) (depresyon tedavisi ilacı)  
 
Doktorunuzun size Helicobacter pylori ’nin neden olduğu ülseri tedavi etmek için ESSİUM ’un 
yanı sıra amoksisilin ve klaritromisin antibiyotiklerini reçete etmesi durumunda, kullanmakta 
olduğunuz herhangi diğer ilaçlar ile ilgili doktorunuzu bilgilendirmeniz son derece önemlidir.  
 
Eğer reçeteli ya d a reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
  
5 / 10 
 3. ESSİUM  nasıl kullanılır?   
• Uygun kullanım ve doz/uygulama sıklığı için talimatlar:  
Eğer tablet kullanamayacak durumdaysanız, bir doktor/hemşire size ESSİUM ’u enjeksiyon 
veya in füzyon halinde 10 gün e kadar süreyle uygulayacaktır. Ağız yoluyla kullanıma geçmeye 
uygun olduğunuzda, tedaviye esomeprazol etkin maddesini içeren tablet ile devam ediniz. 
Alacağınız doza doktorunuz karar verecektir.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır . 
 
• Uygulama yolu ve metodu:  
Yemek borusunda iltihaplanma ve ağrının tedavisinde önerilen doz (eroziv reflü özofajit)  günde 
bir kez ESSİUM  40 mg’dır. Hastalığın ciddiyetine ve sizin tedaviye cevabınıza bağlı olarak 
toplam tedavi süresi 4 ile 8 haftadır. Has talığın tekrarlanmasını önlemek için önerilen doz 
günde bir kez ESSİUM  20 mg’dır.  
 
Mide yanması ve kusma gibi belirtilerin tedavisinde (Gastro -özofajiyal reflü hastalığının 
semptomatik tedavisinde)  önerilen tedavi dozu günde bir kez 20 mg esomeprazoldür . 
 
Akut kanamalı gastrik veya duodenal ülserli hastalarda terapötik endoskopi sonrası, 
kanamanın kısa süreli durdurulmasında ve tekrar kanamanın önlenmesinde.  
 
Akut kanamalı gastrik veya duodenal ülserli hastalarda terapötik endoskopi sonrasında, 80 mg, 
30 da kikada bolus infüzyon şeklinde uygulanmalı ve ardından 3 gün (72 saat) boyunca 8 
mg/saat olacak şekilde devamlı intravenöz infüzyon uygulanmalıdır.  
  
• Değişik yaş grupları:  
Çocuklarda kullanımı:   
ESSİUM  1-18 yaş arası çocuklarda ve ergenlerde kullanılabilir.  
 
1-18 yaş arası çocuklar:  
• İlacınızın dozuna doktorunuz karar verecektir.  
• 1-11 yaş arası çocuklarda yaygın kullanım dozu günde bir kez 10 mg veya 20 mg’dır.  
• 12-18 yaş arası çocuklarda, yaygın kullanım dozu günde bir kez 20 mg veya 40 mg’dır . 
• İlaç toplardamara enjeksiyon veya infüzyon şeklinde verilir. En fazla 30 dakikada 
uygulanmalıdır.  
 
Yaşlılarda kullanımı:   
ESSİUM  yaşlılarda kullanılabilir.  
 
• Özel kullanım durumları:  
Karaciğer yetmezliği:  
Hafif ve orta derecede karaciğer yetmezl iği olan hastalarda esomeprazol ün yıkımı bozulabilir. 
Şiddetli karaciğer yetmezliği olan hastalarda ilacın yıkımı azalır ve kan düzeyleri yükselebilir.  
6 / 10 
 Bu nedenle ağır karaciğer yetmezliği olan hastalarda günde 20 mg doz aşılmamalıdır. Günde 
tek doz kullanım sırası nda esomeprazol ve yıkım ürünleri vücutta birikme eğilimi göstermez. 
 
Böbrek yetmezliği:  
Böbrek yetmezliği olan hastalarla ilgili çalışma yoktur. Böbrek yetmezliği olan hastalarda 
esomeprazol yıkımının değişmesi beklenmez. 
 
Eğer ESSİUM ’un etkisinin çok güçlü veya  zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla ESSİUM  kullandıysanız:  
ESSİUM ’dan kullanmanız gerekenden daha fazlasının veril miş olduğundan şüphe ederseni z, 
aşağıda sıralanmış olası yan etkilerin bazıları ile karşılaşabilirsiniz, lütfen doktorunuzu 
bilgilendiriniz.   
 
ESSİUM ’dan kullanmanız gere kenden fazlasını kullanmışsanız  bir doktor veya eczacı ile 
konuşunuz.  
  
ESSİUM’u kullanmayı unutursanız  
Unutulan dozları dengelemek için çift doz almayınız.  
 
4.  Olası yan etkiler nelerdir?  
Tüm ilaçlar gibi ESSİUM’un içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa ESSİUM  kullanmayı durdurunuz ve DERHA L doktorunuza 
bildiriniz veya size en yakın hastanenin acil bölümüne başvurunuz:  
• Ani bir hırıltı, dudaklar, dil ve boğaz veya vücutta şişme, deri döküntüsü, bayılma veya 
yutma güçlüğü (şiddetli alerjik reaksiyon)  
• Ciltte kabarcıklar veya soyulmayla birlikte kızarıklık. Ayrıca dudaklar, gözler, ağız, burun 
ve genital bölgelerde şiddetli kabarcıklanma ve kanama meydana gelebilir. Bu durum 
"Stevens -Johnson sendromu" veya "toksik epidermal nekroliz" olabilir. 
• Aynı zamanda karaciğer sorunlarının belirtile ri olan ciltte sararma, koyu renkli idrar ve 
yorgunluk.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ESSİUM’a karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
Diğer yan etkiler aşağıdaki gibidir:  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.   
7 / 10 
 Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın:  
• Baş ağrısı  
• Karın veya bağırsağınıza etki: İshal, karın ağrısı, kabızlık, gaz sancısı  
• Bulantı  veya kusma  
• Enjeksiyon yeri reaksiyonları  
• Midede iyi huylu polipler  
 
Yaygın olmayan:  
• Ayak ve bileklerde şişme  
• Uyku bozuklukları (uykusuzluk)  
• Sersemleme, “iğne batması” gibi karıncalanma hissi, uykulu hissetme  
• Baş dönmesi hissi (vertigo)  
• Ağız kuruluğu  
• Karaciğerin nasıl çalıştığını gösteren kan testlerinde değişme  
• Ciltte döküntü, yumrulu döküntü (kurdeşen) ve deride kaşınma  
• Kalça, bilek veya omurga kırığı (eğer ESSİUM  yüksek dozlarda ve çok uzun süreli 
kullanılırsa)  
 
Seyrek:  
• Beyaz kan hücresi veya trombositlerin sayısında azalma gibi kan problemleri. Bu durum 
halsizliğe, morarmaya ne den olabilir veya enfeksiyon oluşumunu daha muhtemel kılar. 
• Kanda düşük sodyum değerleri. Bu durum halsizliğe, kusma  ve kramplara neden olabilir.  
• Gergin , şaşkın veya depresyonda hissetmek  
• Tat almada bozukluk 
• Bulanık görme gibi görme problemleri  
• Aniden hırı ltılı nefes almak veya nefessiz kalmak (bronkospazm)  
• Ağız içinde iltihaplanma  
• Bir mantarın neden olduğu ve bağırsakları etkileyebilen “pamukçuk” isimli bir 
iltihaplanma  
• Ciltte sararma, koyu renkli idrar ve yorgunluğa neden olabilen ikterli veya iktersiz sa rılık 
• Saç kaybı (alopesi)  
• Güneşe çıkıldığında ciltte döküntü 
• Eklem ağrıları (artralji) veya kas ağrıları (miyalji)  
• Genel olarak iyi hissetmemek ve güçsüzlük 
• Terlemede artış  
 
  
8 / 10 
 Çok seyrek:  
• Agranülositoz dahil kan değerlerinde değişmeler (beyaz kan hücrelerinden yoksun olma)  
• Saldırganlık/öfkeli olma hali 
• Olmayan şeyleri görme, hissetme veya duyma (halüsinasyonlar)  
• İshale neden olan bağırsak iltihabı (mikroskopik kolit)  
• Karaciğerin iflasına ve beyinde iltihaplanmaya neden olan ciddi karaciğer problem leri  
• Aniden ciddi döküntü veya su toplaması  veya cildin soyulmaya başlaması. Bu durum 
yüksek ateş ve eklem ağrıları ile ilişkili olabilir (Erite ma multiforme, Stevens -Johnson 
Sendromu, toksik epidermal nekroliz)  
• Kaslarda zayıflık  
• Ciddi böbrek problemleri  
• Erkeklerde meme büyümesi  
• Kandaki magnezyum düzeyinin azalması (Eğer üç aydan uzun süredir esomeprazol  
kullanıyorsanız, kanınızdaki magnezyum düzeylerinin düşme olasılığı vardır. Düşük 
magnezyum düzeyi yorgunluk, istemsiz kas kasılmaları, yönelim  bozukluğ u, havaleler, 
sersemleme veya kalp atım hızının hızlanması şeklinde kendini gösterir. Bu belirtilerden 
herhangi biri sizde ortaya çıkarsa, vakit geçirmeden doktorunuza söyleyiniz.)  
 
Bilinmiyor:  
• Subakut kütanöz lupus eritematozus (cildi ve yumuşak dokuyu e tkileyen bir çeşit 
romatizmal hastalık)  
 
ESSİUM  çok seyrek v akalarda, immün korumada önemli olan beyaz kan hücrelerini 
etkileyebilir. Eğer ateş gibi ciddi  bir genel durumla seyreden bir enfeksiyonunuz varsa veya 
boyunda, boğazda veya ağızda ağrı veya idrar  yapma güçlüğü gibi bölgesel iltihap ile ateş varsa, 
mümkün olduğunca çabuk doktorunuza danışmalısınız, böylece beyaz kan hücrelerinin 
eksikliği (agranülositoz) kan testi ile belirlenebilir. Bu sırada tedaviniz hakkında bilgi vermeniz 
önemlidir.  
 
Bu yan etkiler listesi sizde endişe uyandırmamalıdır. Bunlardan hiçbirini tecrübe 
etmeyebilirsiniz.  
 
Uygulama bölgesinde hafif bir doku iltihaplanması şeklinde reaksiyonlar görülebilir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatı’nda yer alan veya almayan herhangi bir y an etki mey dana gelmesi 
durumunda hekiminiz , eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
9 / 10 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ESSİUM ’un saklanması  
ESSİUM ’u çocukların göremeyeceği, erişemeyeceği yerlerde ve ambalajında saklayınız.  
 
Doktorunuz veya hastane infüzyon/enjeksiyon için ESSİUM ’u muhafaza edecektir. 
ESSİUM ’un doğru şekilde saklanması, hazırlanması ve uygulanması sağlık personelinin 
sorumluluğundadı r.  
 
Işıktan korumak için orijinal ambalajı nda saklayınız . 
 
Flakonlar, kutusundan çıkarıldığında normal oda ışığında 24 saate kadar saklanabilir. 
 
25ºC’nin altındaki oda sıcaklığında saklayınız. 
  
Ürün mikrobiyolojik açıdan hemen kullanılmalıdır. Eğer heme n kullanılmazsa kullanım 
sırasındaki saklama süresi ve şartları kullanıcının sorumluluğundadır ve bu süre normal olarak 
25°C'de 12 saatten daha uzun olmamalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ESSİUM ’u kullanmayınız.  
 
Eğer üründe ve/veya ambalajında bozukluklar fark ederseniz ESSİUM ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat S ahibi:    POLİFARMA İLAÇ SAN. VE TİC. A.Ş. 
Vakıflar OSB Mahallesi, Sanayi Caddesi,  
No:22/1 Ergene/TEKİRDAĞ  
Tel: 0282 675 14 04  
Faks : 0282 675 14 05   
 
Üretim Y eri:        AROMA İLAÇ SANAYİ LTD. ŞTİ.  
Vakıflar OSB Mahallesi, Sanayi Caddesi,  
No:22/1 Kat:2 Ergene/TEKİRDAĞ  
Tel: 0282 675 10 06  
Faks : 0282 675 14 05  
 
Bu kullanma talimatı  …………………..  tarihinde onaylanmıştır.     
10 / 10 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
Hazırlanmış solüsyon uygulanmadan önce, partikül ve renklenme açısından görsel olarak 
kontrol edilmelidir. Sadece berrak solüsyonlar kullanılmalıdır. Sadece tek kullanım içindir. 20 
mg’lık doz vermek için hazırlanmış solüsyonun yarısı kullanılmalıdır. Kullanılmayan solüsyon 
atılmalıdır.  
 
Enjeksiyon 40 mg  
Enjeksiyonluk solüsyon (8 mg/ml), esomeprazol 40 mg içeren flakona 5 ml % 0,9 sodyum 
klorür solüsyonu (intravenöz kullanım için) ilave edilerek hazırlanır.  
Hazırlanan enjeksiyonluk solüsyon, berrak, renksiz ya da hafif sarı renklidir. 
 
İnfüzyon 40 mg  
İnfüzyon için sol üsyon, esomeprazol 40 mg içeren bir flakon içeriğinin 100 mL’ye kadar % 0,9 
sodyum klorür (intravenöz kullanım için) içinde çözülmesi ile hazırlanır.  
İnfüzyon için hazırlanan solüsyon, berrak, renksiz ya da hafif sarı renklidir. 
 
Rekon stitüsyondan sonra raf ömrü  
Hazırlanmış solüsyon, kimyasal ve fiziksel olarak 12 saat 25 ºC’de stabildir. Hazırlanmış 
solüsyon mikrobiyolojik açıdan hemen kullanılmalıdır. 