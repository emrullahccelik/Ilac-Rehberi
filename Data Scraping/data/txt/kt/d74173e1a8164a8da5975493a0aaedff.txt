1 / 9 KULLANMA TALİMATI  
 
GRAZAX  75.000  SQ-T Oral  Liyofilizat  
Dil altı yolu  ile kullanılır.  
 
• Etkin  madde:  
Timothy ( Phleum pratense ) çim polenlerinden standardize edilmiş alerjen ekstraktı.  
Her bir oral liyofilizat aktivitesi “Standardize edilmiş Kalite birimi-Tablet” (SQ -T) ile 
ifade edilir. Her bir oral liyofilizat aktivitesi 75.000 SQ -T’dir.  
 
• Yardımcı  maddeler:  Jelatin (balık kaynaklı), mannitol ve sodyum hidroksit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını  saklayınız.  Daha sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa , lütfen  doktorunuza ve eczacınıza  danışınız.  
• Bu ilaç kişisel  olarak  sizin  için reçete edilmiştir,  başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen dozun  dışında  
yüksek veya  düşük  doz kullanmayınız.  
• Eğer yan etkilerden herhangi biri kötüleşirse ya da bu kullanma talimatında bahsi 
geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.
 
 
 
Bu Kullanma Talimatında:  
 1. 
GRAZAX  nedir  ve ne için kullanılır?  
2. GRAZAX  kullanmadan  önce  dikkat  edilmesi  gerekenler  
3. GRAZAX  nasıl  kullanılır?  
4. Olası  yan etkiler  nelerdir?  
5. GRAZAX’ın  saklanması  
 
Başlıkları yer almaktadır.  
 
1. GRAZAX  nedir  ve ne için kullanılır?  
GRAZAX bir çim poleni  alerjen  ekstraktı  içermektedir  ve bir yüzü  baskılı  beyaz  ya da 
beyaza yakın yuvarlak oral liyofilizatlar (hızlı çözünen tablet) halindedir. 30 ya da 100 adet oral liyofilizat  içeren  ambalajlar  halinde  kullanıma  sunulmuştur.  Balık kaynaklı jelatin 
içerir.
 
 
GRAZAX, yetişkin ve çocuklarda (5 yaş ve üstü) çim poleninin sebep olduğu rinit 
(burunda nezle benzeri semptomlar) ve konjunktivit (gözlerde iltihap) tedavisinde 
kullanılır. GRAZAX alerji  hastalığınızın  seyrini  çim polenine  karşı  bağışıklık  toleransınızı  
arttırarak  değiştirir.  
 
Tedavi edilecek çocuklar, çocuklardaki alerjik hastalıkların tedavisi konusunda deneyimli doktorlar tarafından, tedavi edilmelidir.
 2 / 9  
Doktorunuz alerji belirtileriniz i değerlendirecek ve GRAZAX’ın tedavinizde 
kullanılabilirliğine  karar vermek  için deri üzerinde  olmak  üzere bir test yapacaktır  (prick  
testi) ya  da kan örneğinizi  alacaktır.  
 
İlk oral liyofilizatı tıbbi gözetim altında almanız önerilir (20-30 dakika). Bu, her hastanın 
tedaviye hassasiyetini değerlendirmek için bir önlemdir ve sizde oluşabilecek yan etkileri 
doktorunuza bildirme olanağı sağlar.  
 
GRAZAX alerji tedavisinde deneyimli doktorlar tarafından reçete edilebilir.  
 2. 
GRAZAX  kullanmadan  önce  dikkat  edilmesi  gerekenler  
 GRAZAX’ı  aşağıdaki d urumlarda  KULLANMAYINIZ 
Eğer,  
• Etkin  maddeye,  yardımcı  maddelerden  herhangi  birine  karşı  aşırı duyarlılığınız  
(alerjiniz) var  ise, 
• Bağışıklık  sisteminizi etkileyen  bir hastalığınız  var ise, 
• Şiddetli astımınız  var ise (doktorunuz  tarafından teşhisi konmuş),  
• Kanser  iseniz,  
• Ağzınızda  şiddetli  bir iltihap  durumu var ise. 
 
GRAZAX’ı aşağıdaki durumlarda DİKKATLİ KULLANINIZ  
Eğer,  
• Son zamanlarda dişinizi çektirdiyseniz ya da ağzınızdan herhangi bir cerrahi müdahale 
geçirdiyseniz, ağız yaralarınızın iyileşmesi için GRAZAX ile tedaviye 7 gün süresince ara veriniz.
 
• Çocuğunuzun astımı varsa ve beraberinde akut bir üst solunum yolu enfeksiyonu 
geçiriyorsa.  
• Balığa karşı şiddetli alerjiniz varsa, GRAZAX ile tedaviye başlanmadan önce 
doktorunuzu  bilgilendiriniz.  
• Çim poleni  alerjen  ekstra ktının  enjeksiyonu ile ilgili olarak  daha  önceden  alerjik  bir 
reaksiyon geçirdiyseniz.  
 
Bazı yan etkiler ciddi olabilir ve acil tıbbi yardım gerektirebilir.  Bu bakımdan tedavinin başında 
tıbbi gözetim altında olmanız önemlidir.  
 
Alerjik reaksiyon b elirtileri  ateş basması, avuç içlerinde, ayak tabanında ve vücudun diğer 
bölgelerinde yoğun kaşıntı şeklinde ortaya çıkabilir. Ayrıca, sıcaklık hissi, genel rahatsızlık ve sinirlilik durumları da görülebilir. Yüzde, ağızda ve boğazda ani gelişen şişme, yutma güçlüğü, 
solunum güçlüğü, ses değişik likleri, tansiyon düşüklüğü ya da boğazda doluluk hissi olması 
durumunda derhal bir doktora başvurunuz. Böyle durumlarda doktorunuz tedavinizi tamamen 
kesebilir.  
 Ciddi alerjik reaksiyonlar adrenalin adlı ilaç ile tedavi edilebilir. Kullandığınız bazı ilaçlar 
(depresyon tedavisinde kullanılan trisiklik antidepresanlar ve/veya monoamin oksidaz 
inhibitörleri (MAOI) ) ile adrenalin in birlikte kullanılması etkileşime yol açabilir . Bu nedenle 
böyle bir durumda kullandığınız ilaçlar konusunda doktorunuza bilgi vermeniz çok önemlidir.  GRAZAX tedavisinde alerjik belirtilere neden olan alerjenlere maruz kalındığından, tedavi niz 3 / 9 süresince öncelikle hafif ya da orta şiddette lokal alerjik reaksiyonlar beklenir . Eğer tedavi niz 
sebebiyle ön emli lokal yan etkiler deneyimlerseniz,  doktorunuz anti-alerjik tedavi (örneğin, 
antihistaminikler) vermeyi düşünecektir.  
 
Çocuğunuzun süt dişleri dökülüyorsa ağız yarasının  iyileşmesi için GRAZAX  ile tedaviye  
7 gün süresince  ara verilmelidir.  
 
Çocuğunuz bir üst solunum yolu enfeksiyonu geçiriyorsa, enfeksiyon geçinceye kadar  
GRAZAX  ile tedaviye  geçici  olarak  ara verilmelidir.  
 Yutkunma  zorluğu ve hazımsızlık gibi şiddetli ya da sürekli mide barsak sisteminiz ile 
ilgili şikayetleriniz olursa doktorunuza bilgi veriniz.  
 
GRAZAX tedavisi ile eş zamanlı aşı uygulaması gerektiği durumunda doktorunuza bilgi 
veriniz. Doktorunuz genel durumunuz u değerlendirdikten sonra tedavinizi kesmeden aşı 
uygulayabilir.    
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  
doktorunuza danışınız.  
 
GRAZAX’ın yiyecek ve içecek ile kullanılması  
GRAZAX oral liyofilizatın alınmasından sonraki 5 dakika süresince yiyecek ve içecek 
alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
GRAZAX’ın  hamilelik  döneminde  kullanımına  yönelik deneyim  bulunmamaktadır.  
Hamilelik döneminde  GRAZAX  ile tedaviye  başlamayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 GRAZAX’ın  emzirme  döneminde  kullanımına  yönelik deneyim  bulunmamaktadır.  Anne  
sütü ile  beslenen  bebeklerde  olumsuz  bir etki beklenmemektedir.
 
 
Araç ve makine kullanımı  
Araç  kullanmayı  veya  hassas  çalışmayı  gerçekleştirme  becerinizi  değerlendirmek yalnızca  
sizin sorumluluğunuzdadır.  İlaçtan  kaynaklanan etkiler  veya  yan etkiler  bu yeteneğinizi  
etkileyebilir. İstenmeyen bu etkilere dair bir açıklama bu kullanma talimatının diğer bölümlerinde yer almaktadır (Bkz.  4. Olası  Yan Etkiler  Nelerdir?).  Bu nedenle,  bu kullanma  
kılavuzunda  yer alan bütün  bilgileri okuyunuz.
 
 
Emin olmadığınız bir durum varsa, doktorunuza ya da eczacınıza danışınız.  
 
GRAZAX ile tedavinin araç ve makine kullanım beceriniz üzerine etkisi yoktur ya da ihmal edilebilecek kadar az bir etkisi va rdır.
 4 / 9  
GRAZAX’ın içeriğinde bulunan bazı yardımcı maddeler hakkında önemli bilgiler  
GRAZAX 15 mg jelatin içerir. Balık alerjisi bulunan kişilerde dikkatli kullanılması 
gerekmektedir.  
 
Diğer ilaçlar ile birlikte kullanımı  
Alerji  belirtileriniz  için antihistaminikler  (desloratadin,  rupatadin gibi)  ya da 
kortikosteroidler (deksametazon,  prednizolon gibi) gibi başka ilaçlar alıyorsanız, 
doktorunuzu bilgilendiriniz. Doktorunuz  bu ilaçları  kullanıp kullanmayacağınıza karar  
verecektir.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya  son 
zamanlarda kullandınız  ise lütfen  doktorunuza veya  eczacınıza  bunlar  hakkında bilgi  
veriniz.  
 
3. GRAZAX  nasıl  kullanılır?  
 
• Uygun kullanım ve doz/uygulama sıklığı için talimatlar:  
• GRAZAX’ı  daima  doktorunuzun tavsiye  ettiği  şekilde  kullanınız.  Herhangi  bir 
durumdan emin değilseniz,  lütfen  doktorunuza  veya  eczacınıza danışınız.  
 
• Genel  doz günde  bir oral liyofilizattır.  En iyi etkiyi elde etmek  için, GRAZAX,  çim polen 
mevsiminin  beklenen  başlama  tarihinden  4 ay önce  almaya başlanmalıdır. Ayrıca  
tedaviye  3 yıl boyunca  devam  edilmesi önerilir.  
 • 
Uygulama yolu ve metodu:  
• GRAZAX bir oral liyofilizattır. Oral liyofilizatları elinize almadan önce ellerinizin 
kuru olduğundan emin  olunuz.  
 
GRAZAX kullanırken aşağıdaki talimatlara uyunuz:  
 
1. Oral liyofilizat ambalajının  üst kısmındaki  işaretli  şeridi  koparınız.  
 
 
5 / 9 2. Delikli  çizgiler  boyunca  oral liyofilizat ambalajından  bir dörtgen koparınız.  
 
3. Oral liyofilizatı folyonun içinden çıkarırken zorlamayınız. Oral liyofilizat kolayca 
kırılabileceğinden,  zarar  görebilir.  Bunun yerine,  folyonun  işaretli  köşesini  kıvırınız  ve 
folyoyu çıkarınız.  
 
4. Oral liyofilizatı dikkatlice  yerinden  çıkarınız  ve hemen  alınız.  
 
 
5. Oral liyofilizatı dilinizin altına yerleştirin ve eriyinceye kadar birkaç saniye 
süresince kalmasına  izin verin.   
 
İLK  BİR DAKİKA SÜRESİNCE  YUTMAYINIZ.  
 En az 5 dakika süresince herhangi bir şey yiyip içmeyiniz.  
 
• Değişik yaş grupları:  
 
Çocuklarda kullanım:  
5 yaşından küçük çocuklarda GRAZAX kullanımı ile ilgili deneyim bulunmamaktadır.  
 
Yaşlılarda kullanım:  
65 yaş ya da üstü yaşlılarda GRAZAX kullanımı ile ilgili deneyim bulunmamaktadır.  
 
6 / 9  
• Özel kullanım durumları : 
 
Böbrek/Karaciğer yetmezliği:  
GRAZAX kullanımının böbrek veya karaciğer fonksiyonları nızı etkilemesi beklenmez.  
 
Eğer  GRAZAX’ın  etkisinin  çok güçlü veya  zayıf  olduğuna  dair bir izlenimiz  var ise 
doktorunuz veya  eczacınız ile konuşunuz.  
 
Kullanmanız gerekenden daha fazla GRAZAX kullandıysanız  
Eğer günlük tavsiye edilen dozdan daha yüksek dozlar aldıysanız, ağzınız ve boğazınızdaki 
bölgesel  alerjik  belirtilere  ilave  olarak,  başka  alerjik  belirtiler  de olabilir. Eğer  şiddetli  
belirtiler yaşıyorsanız,  derhal  doktorunuza  başvurunuz.  
 
GRAZAX’tan kullanmanız gerekenden fazlasını kullanmışsanız bir doktor veya eczacı ile 
konuşunuz . 
 GRAZAX  kullanmayı unutursanız  
Oral liyofilizatı almayı unutursanız, aynı gün içinde daha sonra alınız . 
 
Unutulan dozları dengelemek için çift doz almayınız.  
 
GRAZAX ile tedavi sonlandırıldığında oluşabilecek etkiler  
Bu ilacı size reçete edildiği şekilde almazsanız, tedavinin bir faydası olmayabilir. İlacın 
kullanımı ile ilgili daha fazla bilgi için, doktorunuza veya eczacınıza danışınız.  
 
4. Olası yan etkiler nelerdir?  
Tüm  ilaçlar  gibi, GRAZAX’ın  içeriğinde  bulunan maddelere duyarlı  olan kişilerde  yan 
etkiler olabilir.  
 
Yan etkiler, tedavi gördüğünüz alerjene karşı alerjik bir cevap olabilir. Birçok hastada yan 
etkiler  her bir oral liyofilizatın  alımını takip  eden  dakikalar  ila saatler  içerisinde  devam  eder 
ve bir  hafta  içerisinde  hafifler.  
 
Aşağıdakilerden  biri olursa,  GRAZAX’ı kullanmayı  durdurun  ve DERHAL  
doktorunuza bildirin  veya size en yakın  hastanenin  acil bölümüne  başvurunuz:  
- Yüzde,  ağızda  ya da boğazda  hızla  şişme  
- Yutma  güçlüğü  
- Solunum  güçlüğü  
- Kaşıntılı  döküntü 
- Ses değişiklikleri  
- Var olan astımınızda  kötüleşme  
- Şiddetli rahatsızlık  hissi  
 
Eğer ısrarcı göğüs yanması yaşarsanız, doktorunuza başvurunuz.  
 
Bunların hepsi çok ciddi yan etkilerdir.  
 Eğer  bunlardan biri sizde  mevcut  ise, sizin  GRAZAX’a  karşı  ciddi  alerjiniz  var demektir.  
Acil tıbbi  müdahaleye  veya hastaneye  yatırılmanıza  gerek  olabilir.
 7 / 9  
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinde veya birinden fazla görülebilir.  
Seyrek: 1.000 hastanın birinden az fakat 10.000 hastanın birinde veya birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edile miyor. 
 
Çok yaygın  
• Soğuk algınlığı  
• Ağızda  kaşıntı  
• Boğazda  tahriş  hissi  
 
Yaygın  
• Baş ağrısı  
• Deri,  ağız veya dilde  karıncalanma  hissi  ve uyuşukluk  
• Gözde , kulakta  veya burunda  kaşıntı  
• Göz,  burun  veya  ağız iltihabı  
• Astım  belirtileri, nefes  darlığı,  öksürük veya  hapşırma  
• Boğaz  kuruluğu  
• Burun tıkanıklığı  veya  akıntısı  
• Dudak  veya  dil şişmesi  
• Ağız,  dil veya  boğazda  kabarcık  veya  diğer rahatsızlıklar  
• Mide  ağrısı  veya  rahatsızlığı, ishal, hasta  hissetme, kusma  
• Göğüs  yanması  
• Döküntü veya kurdeşene  bağlı  kaşıntı  
• Yorgunluk  
• Göğüs  rahatsızlığı  veya  ağrısı  
• Ateş  
• Boğaz enfeksiyonu 
• Solunum yolları enfeksiyonu 
• Baş dönmesi  
• Boğazda darlık 
• Ağızda kızarıklık  
 
Yaygın olmayan  
• Kalbin  hızlı, güçlü  veya  düzensiz  atması hissi  
• Lenf   bezlerinde şişme  
• Tat değişikliği, iştah  kaybı  
• Gözde  kızarıklık,  tahriş  veya  şişme,  gözyaşı  akışı  
• Kulak  ağrısı  veya  rahatsızlığı  
• Ses kısıklığı  
• Boğazda  kızarıklık  veya  uyuşukluk,  ağrılı  yutkunma  
• Bademcik  büyümesi  
• Alerjik  reaksiyon  8 / 9 • Ağızda  ağrı, ağız kuruluğu,  damakta  şişme  
• Dudakta  kabarcık,  dudak iltihabı  
• Tükürük bezi büyümesi  veya  aşırı salgısı  
• Dişetlerinde  şişme  veya ağrı 
• Gastrit, yemeklerin ağıza  gelmesi  
• Sıcaklama  hissi, rahatsızlık  hissi  
• Boğazda  yabancı  cisim  hissi  
• Deride  kızarıklık,  yüzde kızarma  
• Egzama  
• Yüzün şişmesi  
• Burunda rahatsızlık  
 
Seyrek  
• Alt solunum yolu daralması  
 
Öksürük, kulak ağrısı, ağız iltihabı, boğazda kızarıklık ve egzama çocuklarda 
yetişkinlerden daha sıklıkla rapor edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  www.titck.gov.tr  adresinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı  yan etki bildirim  hattını  arayarak  Türkiye  Farmakovijilans  
Merkezi (TÜFAM)’ne  bildiriniz.  Meydana  gelen  yan etkileri  bildirerek kullanmakta  
olduğunuz  ilacın güvenliği  hakkında  daha  fazla bilgi edinilmesine  katkı  sağlamış  
olacaksınız.
 
 5. GRAZAX’ın  saklanması  
 GRAZAX’ı çocukların göremeyeceği, erişemeyeceği yerlerde ve ambalajında saklayınız.
 
 
GRAZAX herhangi bir özel saklama talimatı yoktur.  
 
Son kullanma tarihi ile uyumlu olarak kullanınız.  
 Ambalajındaki  son kullanma tarihinden sonra  GRAZAX'ı  kullanmayınız.  “Son kullanma  
tarihi” belirtilen  ayın son günüdür.
 
 Eğer üründe ve/veya ambalajında bozukluklar fark ederseniz GRAZAX’ı kullanmayınız.
 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi : 
ALK İlaç ve Alerji Ürünleri Ticaret Anonim Şirketi  
Sahrayıcedid Ma hallesi Halk Sokak, No:42/A Kadı köy-İstanbul  
 9 / 9  
Üretim yeri:  
Catalent UK Swindon Zydis Ltd.  
Frankland Road, Blagrove, Swindon, Wiltshire,  
SNS 8RU/İNGİLTERE  
 
 
Bu kullanma talimatı ../../…. tarihinde onaylanmıştır . 