    
 
1/10 KULLANMA TALİMATI  
 
DOXEL READY  40 mg/ 2 ml IV infüzyonluk konsantre çözelti içeren flakon  
Damar  yoluyla  uygulanır . 
 
Steril –Sitotoksik  
 
• Etkin madde:  Dosetaksel   
Her bir flakon 40 mg dosetaksel (susuz) içeren konsantre çözelti içerir.   
Her 1 ml ’de 20 mg dose taksel (susuz) içerir.  
 
• Yardımcı maddeler:   
Polisorbat 80 , susuz s itrik asit , susuz etanol . 
 
 
 
 
 
 
 
 
 
 
 
Bu Kullanma Talimatında : 
 
1. DOXEL READY  nedir ve ne için k ullanılır?  
2. DOXEL READY ’i kullanmadan ö nce dikkat edilmesi gerekenler  
3. DOXEL READY  nasıl k ullanılır?  
4. Olası yan etkiler n elerdir?  
5. DOXEL READY ’nin saklanması  
 
Başlıkları yer almaktadır.   
 
1. DOXEL READY  nedir ve ne i çin kullanılır?  
 
• DOXEL READY , dosetaksel etkin maddesini içerir. Dosetaksel, porsuk ağacının iğnemsi 
yapraklarından elde edilen bir maddedir.  
 
• DOXEL READY , damar içi infüzyon yolu ile verilen, renksiz cam flakon içinde renksiz ila 
sarı renkli berrak bir çözeltidir. 1 adet flakon içerir ve koruyucu blister içerisinde  ambalajlanır.  
 
• DOXEL READY , kanser tedavisinde kullanılan ve taksoidler adı verilen ilaç grubunda yer 
alır. 
 
• Doktorunuz size DOXEL READY ’i, meme kanseri, akciğer kanserinin özel formları (küçük 
hücreli olmayan akciğer kanseri), yumurtalık kanseri, baş -boyun kanseri, prostat kanseri veya 
mide kanserinin tedavisi için reçetelemiş olabil ir. 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak  sizin için reçete edilmiştir, başkalarına vermeyiniz.    
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara ayne n uyunuz. İlaç hakkında size önerilen dozun dışında yüksek 
veya düşük doz  kullanmayınız.      
 
2/10 • DOXEL READY  ilerlemiş meme kanserinin tedavisinde, tek başına veya doksorubisin, 
trastuzumab veya kapesitabin ile birlikte uygulanabilir.  
 
• DOXEL READY , lenf bezinin tutulduğu veya tutulmadığı erken evredeki meme kanserinin 
tedavisinde, antrasiklin ve siklofosfamid ile birlikte, aynı anda veya birbirinin ardından 
uygulanabilir.  
 
• DOXEL READY  HER2 -pozitif erken evre meme kanserinin tedavisinde trastuzumab ile 
birlikte olarak uygulanabilir.  
 
• DOXEL READY , akciğer kanserinin tedavisinde tek başına veya sispl atin ile birlikte 
uygulanabilir.  
 
• DOXEL READY , yumurtalık kanserinin tedavisinde, tek başına veya platin grubu ilaçlarla 
birlikte uygulanabilir.  
 
• DOXEL READY , prostat kanserinin tedavisinde, predni zon veya predni zolon ile birlikte 
kullanılabilir.  
 
• DOXEL RE ADY , metastaz yapmış mide kanserinin tedavisinde, sisplatin ve 5 -fluorourasil 
ile birlikte uygulanabilir.  
 
• DOXEL READY , baş -boyun kanserlerinin tedavisinde tek başına veya sisplatin ve 5 -
fluorourasil ile birlikte uygulanabilir.  
 
2. DOXEL READY ’i kullanmadan önce dikkat edilmesi gerekenler  
 
DOXEL READY ’i aşağıdaki durumlarda KULLANMAYINIZ  
 
      Eğer ; 
• Daha önce etkin madde olan dosetaksel e veya ilacın içerdiği diğer yardımcı bileşenlere 
karşı alerjiniz varsa;  
• Beyaz kan hücrelerinizin sayısı çok düşükse;  
• Ağır bir kar aciğer hastalığınız varsa.  
 
DOXEL READY ’i aşağıdaki durumlarda DİKKATLİ KULLANINIZ  
        
DOXEL READY  ile tedaviniz sırasında beyaz kan hücresi bozuklukları yaşayabilirsiniz ve buna 
bağlı enfeksiyon ve ateş görülebilir. Bu nedenle her DOXEL READY  tedavisinden önce, bu ilacı 
almanız için yeterli sayıda kan hücrenizin bulunup bulunmadığını ve karaciğer işlevlerinizin 
yeterli olup olmadığını anlamak üzere kan testleri yapılacaktır.  
 
DOXEL READY  uygulamasından sonra ortaya çıkabilecek bazı istenmeyen etkileri, özellikle de 
alerjik tepkileri ve vücutta sıvı tutulm asını (el, ayak ve bacaklarda şişme veya kilo alımı gibi) en 
aza indirmek için doktorunuz önlem alacaktır. Bu nedenle DOXEL READY  uygulamasından bir 
gün önce, deksametazon gibi ağızdan uygulanan b ir kortikosteroid ile ön tedaviye başlamanız ve 
bu ilacı almaya, DOXEL READY  uygulamasından sonraki bir veya iki gün boyunca devam 
etmeniz istenecektir.  
 
DOXEL READY  ile tedaviniz sırasında kandaki hücrelerinizin sayısını korumak için doktorunuz 
başka ilaç (örn. G -CSF) kullanmanızı gerekli görebilir.      
 
3/10 Tedavi niz sırasında görme bozukluğu ortaya çıkarsa, hemen doktorunuza başvurunuz. Tam göz 
muayenesinde sizde “sistoid maküler ödem” adı verilen bir göz sorunu geliştiği anlaşılırsa, 
doktorunuz DOXEL READY  tedav isinin kesilmesine karar verebilir.  
 
Tedaviniz sırasında avuçlarınızda ve tabanlarınızda şişme, soyulma ve kızarıklık ortaya çıkabilir. 
Bu durumda doktorunuz tedavinin kesilmesine veya tedaviye bir süre ara verilmesine karar 
verebilir.  
 
Tedaviniz sırasında solunumunuzla il gili sorunlar ortaya çıkabilir veya mevcut sorunlarda 
kötüleşme görülebilir. Bu durumda doktorunuz gerekli inceleme ve tedavileri uygulayacak ve 
tedavinin kesilmesine veya tedaviye bir süre ara verilmesine karar verebilecektir.  
 
DOXEL RE ADY  ile tedaviye başlamadan önce ve tedavi niz sırasında, karaciğer işlevlerinizi 
değerlendirmek için düzenli olarak kan testleri yapılacaktır. Değerlerin belirli bir sınırın üzerinde 
olması halinde, doktorunuz tedavi dozunuzu düşürebilir veya tedaviyi durd urabilir.  
 
DOXEL READY  sinirleri etkileyebilir ( periferik duyusal nöropati). Tedaviniz sırasında tat alma 
bozukluğu, el ve/veya ayak parmaklarınızda, ağız çevresinde veya boğazınızda karıncalanma ve 
uyuşma hissedebilirsiniz ve bunlara bazen kramplar da eşlik edebilir. Bu gibi belirtileri 
doktorunuza bildiriniz, ilacın dozunun azaltılması gerekebilir.  
 
Tedaviniz sırasında, kalp yetmezliği o rtaya çıkabilir. İlacınızın tra stuzumab ile birlikte 
kullanımında kalp yetmezliği riskiniz artacağından, doktorunuz ka lp fonksiyonlarınızı düzenli 
takip etmek isteyecektir.  
 
Tedaviniz sırasında özellikle erken dönemde karın ağrısı ve hassasiyeti, ateş, ishal gibi sindirim 
sistemi sorunları ortaya çıkabilir. Gerekli değerlendirme ve tedavinin yapılabilmesi için, bu gibi 
belirtileri derhal doktorunuza bildiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
DOXEL READY ’nin yiyecek ve içecek ile kullanılması  
Yeterli veri yoktur.  
 
Hamilelik  
İlacı kullanmadan önce doktorunuza veya ec zacınıza danışınız.  
 
Hamileyseniz, doktorunuz tarafından belirtilmeyen durumlar dışında size DOXEL READY  
uygulanmaması gerekir.  
 
DOXEL READY  doğmamış bebeğe zarar verebileceği için tedaviniz sırasında hamile 
kalmamalısınız ve hamilelik ten korunmanızı sağlayacak uygun bir yöntem kullanmalısınız.  
 
DOXEL READY  tedavisi gören bir erkek iseniz, tedaviden sonraki 6 aya kadar bebek sahibi 
olmamanız ve dosetaksel erkek üreme yeteneğini etkileyebileceğinden dolayı tedavi öncesinde 
sperm saklama yöntemleriyle ilgili bilgi edinmeniz tavsiye edilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
     
 
4/10 Emzirme  
İlacı kullanmadan önce doktorunuza veya eczacınıza danışınız.  
 
DOXEL READY  ile tedavi gördüğünüz sırada bebeğinizi emzirmemeniz gerekir.  
 
Araç ve makine kullanımı  
DOXEL READY  kürleri arasında araç kullanmanızın bir sakıncası yoktur. Ancak baş  
dönmesi/sersemlik hissediyorsanız veya kendinize güvenemiyorsanız, araç kullanmayınız.  
 
DOXEL READY ’nin içer iğinde bulunan bazı yardımcı maddeler hakkında önemli bilgiler  
Bu tıbbi üründe hacmin %50’si kadar etanol (alkol) vardır; örneğin her 1 ml’lik çözelti 0.5 ml 
etanol içerir. Bu miktar 10 ml bira veya 4 ml şaraptaki alkole eşdeğerdir.  
Alkol bağımlılığı olanlar için zararlı olabi lir.  
Hamile veya emziren kadınlar, çocuklar ve karaciğer hastalığı ya da epilepsi gibi yüksek risk 
grubundaki hastalar  için dikkate alınmalıdır.  
 
Bu tıbbi ürünün bileşimindeki alkol, diğer ilaçların etkisini değiştirebilir.  
 
Bu ilac ın bileşimindeki alkol, araç ve makine kullanma yeteneğini azaltabilir.  
 
Diğer ilaçlar ile birlikte kullanımı  
DOXEL READY  ile diğer ilaçlar arasında etkileşme olabileceğinden, doktorunuza danışmadan 
başka bir tıbbi tedavi kullanmayınız, çünkü DOXEL READY  veya aldığınız diğer ilaç beklenen 
etkiyi göstermeyebilir veya yan etkilerle karşılaşma ihtimaliniz artabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DOXEL READY  nasıl kullanılır?  
 
DOXEL READY , size uzman sağlık pers oneli tarafından uygulanacaktır . 
 
Uygun kullanım ve doz/ uygulama sıklığı için talimatlar : 
Uygulanan doz, kilonuza ve genel durumunuza göre değişecektir. Doktorunuz metrekare (m2) 
olarak vücut yüzeyinizi hesaplayacak ve almanız gereken dozu belirleyecektir.  
 
Uygulama yolu ve metodu : 
DOXEL READY , toplardamarlarınızdan birine infüzyon yoluyla verilecektir. İnfüzyon yaklaşık 
bir saat sürecek ve hastanede uygulanaca ktır. 
 
Uygulama sıklı ğı: 
 
DOXEL READY  infüzyonlarınızın olağan uygulama sıklığı, her 3 haftada bir olacaktır.  
 
Doktorunuz DOXEL READY  dozunuzu ve uygulama sıklığını sizin kan testlerinizin sonuçlarına, 
genel durumunuza ve ilaca verdiğiniz yanıta bakarak değiştirebilir.  
 
Özellikle, ishal, ağızda yaralar, uyuşukluk veya karıncalanma hissi ve ateş gibi belirtileriniz 
olursa, lütfen doktorunuza haber veriniz ve kan testi sonuçlarınızı doktorunuza iletiniz. Bu 
bilgiler, doktorunuzun dozun azaltılmasına gerek olu p olmadığına karar vermesini sağlayacaktır. 
Bu ürünün kullanımı ile ilgili başka bir sorunuz varsa, doktorunuza veya eczacınıza sorunuz.      
 
5/10 Değişik yaş grupları  
 
Çocuklarda kullanım ı:  
DOXEL READY’nin  18 yaş altında kullanımı yoktur.  
 
Yaşlılarda kullanım ı: 
DOXEL READY’nin  yaşlılarda kullanımına ilişkin özel bir talimat bulunmamaktadır.  
 
Özel kullanım durumları : 
 
Karaci ğer yetmezli ği: 
Karaciğer fonksiyon testlerinin sonuçlarına göre hekiminiz gerekli gördüğünde doz ayarlaması 
yapabilir.  
 
Eğer DOXEL READY’nin  etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz . 
 
Kullanmanız gerekenden daha fazla DOXEL READY  kullandıysanız:  
DOXEL READY  size hastanede ve uzman sağlık personeli tarafından uygulanacağından 
kullanmanız gereken den fazlasını kullanma ihtimali niz yoktur.  
 
DOXEL READY  kullanmayı unutursanız:  
DOXEL READY size hastanede ve uzman sağlık personeli tarafından uygulanacağından 
kullanmayı unutma ihtimaliniz yoktur.  
 
DOXEL READY  ile tedavi sonlandırıldığında oluşabilecek etkiler : 
DOXEL READY , size hastanede ve uzman sağlık personeli tarafından uygulanacağından 
doktorunuzun denetimi dışında tedaviyi sonlandırmanız mümkün değildir.  
 
4. Olası yan etkiler nelerdir?  
Tüm ilaçlar gibi DOXEL READY’nin  içeriğinde bulu nan maddelere duyarlı olan kişilerde yan 
etkiler olabilir.  
 
Doktorunuz bunları sizinle tartışacak, tedavinizin risklerini ve yararlarını size açıklayacaktır.  
 
Çok yaygın: 10 hastanın birinden fazla görülebilir.  
Yaygın: 100 hastanın 1 ila 10’unda görülebilir.  
Yaygın olmayan: 1.000 hastanın 1 ila 10’unda görülebilir.  
Seyrek: 10.000 hastanın 1 ila 10’unda görülebilir.  
Çok seyrek: 10 .000 hastanın birinden az görülebilir.  
Bilinmiyor (eldeki verilerden hareketle tahmin edilemiyor)  
 
Tek ba şına uygulanan DOXEL RE ADY  ile çok yaygın bildirilen yan etkiler şunlardır:  
• Kırmızı kan hücrelerinin veya beyaz kan hücrelerinin sayısında azalma  
• Saç dökülmes i 
• Bulantı  
• Kusma  
• Ağızda yaralar  
• İshal 
• Yorgunluk      
 
6/10 DOXEL READY’nin  yan etkilerinin şiddeti, başka kemoterapi ilaçlarıyla birlikte uygulandığında 
artabilir.  
 
Hastanede uygulanacak infüzyon sırasında a şağıdaki alerjik reaksiyonlar ortaya çıkabilir 
Çok yaygın : 
• Sıcak basması, cilt reaksiyonları, kaşıntı  
• Göğüste daralma hissi, nefes alma güçlüğü  
• Ateş veya titremeler  
• Sırt ağrısı  
• Tansiyon düşüklüğü  
 
Daha ciddi reaksiyonlar ortaya çıkabilir.  
Tedavi sırasında durumunuz hastane personeli tarafından yakından takip edilecektir. Eğer bu 
etkilerden herhangi biriyle karşılaşırsanız, hemen doktorunuza veya hemşirenize bildiriniz.  
 
Aşağıdakilerden herhangi birini fark ederseniz, doktorunuza söyleyiniz : 
DOXEL READY  infüzyonları arasında, aşağıdakilerden herhangi biri ortaya çıkabilir ve bunların 
sıklığı, size hangi ilaçların birlikte uygulandığına göre değişebilir.  
 
Çok yaygın:  
• Enfeksiyonlar, kırm ızı kan hücrelerinin sayısında azalma (kansızlık), enfeksiyonlarla savaşta 
önem taşıyan beyaz kan hücrelerinin veya kan pıhtılaşmasında rol oynayan kan pulcuklarının 
(trombositlerin) sayısında azalma  
• Ateş: ateşiniz yükselirse, hemen doktorunuza haber veriniz  
• Yukarıda tanımlanan alerjik reaksiyonlar  
• İştahsızlık (anoreksi)  
• Uykusuzluk  
• Eklem yerlerinde veya kaslarda ağrı, uyuşukluk hissi veya karıncalanma  
• Baş ağrısı  
• Tat alma duyusunda değişiklik  
• Gözde iltihaplanma veya gözyaşı salgısında artış  
• Lenf akışında boz ukluğa bağlı şişlik  
• Nefes darlığı  
• Burun akıntısı; boğaz ve burunda iltihaplanma; öksürük  
• Burun kanaması  
• Ağızda yaralar  
• Bulantı, kusma ve ishal d e dahil olmak üzere mide bozuklukları, kabızlık  
• Karın ağrısı  
• Hazımsızlık  
• Saçlarda geçici olarak dökülme (çoğu kişide saçlar yeniden normal olarak uzar)  
• Avuç içlerinde veya tabanlarda kızarıklık ve şişme; bu durum bu bölgelerde derinizin 
soyulmasına neden olabilir (bu reaksiyon kollarda, yüzde veya vücutta da ortaya çıkabilir)  
• Tırnaklarınızda renk değişikliği ve tırn ak yatağından ayrılma  
• Kaslarda sızı ve ağrılar; sırt ağrısı veya kemik ağrısı  
• Adet kanamasında değişiklikler veya adet kanamasının kesilmesi  
• Ellerde, ayaklarda, bacaklarda şişme  
• Yorgunluk veya gribe benzer belirtiler  
• Kilo alımı veya kilo kaybı   
     
 
7/10 Yaygın:  
• Ağızda pamukçuk  
• Aşırı su kaybı (vücudun su kaybetmesi)  
• Baş dönmesi  
• İşitme kaybı  
• Kan basıncında düşme; kalp atışlarında düzensizlik veya hızlanma  
• Kalp yetmezliği  
• Yemek borusu iltihabı  
• Ağız kuruluğu  
• Yutma güçlüğü veya yutarken ağrı hissetme  
• Kanama  
• Karaciğer e nzimlerinde yükselme (bu nedenle düzenli kan testleri yapılması gerekmektedir)  
 
Yaygın olmayan:  
• Güçsüzlük  
• Enjeksiyon yerinde deri reaksiyonları, flebit (toplardamar iltihabı) veya şişme  
• Kalın bağırsak iltihabı, ince bağırsak iltihabı, bağırsak delinmesi  
• Kan pıhtıları  
 
Seyrek:  
• Havale, geçici bilinç kaybı  
• Görme bozuklukları (parlama, parlayan ışıklar görme)  
• Duyma bozuklukları  
• Akciğer hastalıkları nedeniyle (zatür re, akciğer doku bozuklukları, solunum yetmezliği, 
radyoterapi nedeniyle zatü rre) nefes almada zorluk  
 
Çok seyrek:  
• Sarılık  
• Göğüste sıkışma (kalp krizinin belirtisi olabilir)  
• Deri döküntüleri ile birlikte su toplamaları  
 
Bilinmiyor:  
• Çoğu kez v ücutta su kaybı, kusma ve zatü rre ile birlikt e kan sodyum değerinde düşme  
• Göz içinde ortaya çıkan ve görme bozukluğuna neden olan ödem (sistoid maküler ödem)  
• Böbreklerde bozukluk, böbrek yetersizliği (böbrekler üzerine toksik etkili ilaçlarla birlikte 
kullanımda)  
 
Eğer bu yan etkilerden herhangi biri şiddetlenirse, doktorunuzu veya eczacınızı bilgilendiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında  yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.      
 
8/10 5. DOXEL  READY ’nin saklanması  
 
DOXEL READY ’i çocukların göremeyeceği, erişemeyeceği yerlerde ve ambalajında saklayınız.  
 
İçinde çökelti veya kristal görülen ilaçları kullanmayınız.  
 
DOXEL READY ’i 25°C ’nin altındaki oda  sıcaklığında  saklayınız.  
 
Işıktan korumak için orijinal ambalajında saklayınız.  
 
Her bir flakon tek kullanımlıktır ve f lakon açıldıktan sonra hemen kullanılmalıdır. Hemen 
kullanılmayacak ise , kullanım için saklama süresi ve koşullar kullanıcının sorumluluğu 
altındadır.  
 
Mikrobiyolojik açıdan çözme/s eyreltme işlemleri kontrollü ve aseptik koşullar altında 
yapılmalıdır.  
 
DOXEL READY , infüzyon torbasına eklendikten sonra hemen kullanılmalıdır.  Bu durumda 
kullanım için saklama süresi, bir saatlik infüzyon süresi de dahil olmak üzere (25 °C’nin altında) 
6 saatten uzun olmamalıdır.  
 
Tavsiye edildiği şekilde hazırlanmış infüzyon çözeltisinin fiziksel ve kimyasal kullanım 
stabilitesinin PVC içermeyen i nfüzyon poşetleri içinde 2 – 8°C’de 48 saat olduğu gösterilmiştir.  
  
Dosetaksel infüzyonluk çözelti aşırı do ymuş bir çözeltidir, dolayısıyla zaman içinde kristalize 
olabilir. Kristalleşme gözlenmesi durumunda çözelti artık kullanılmamalı ve hemen atılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DOXEL READY ’i kullanmayınız.  
 
Eğer üründe ve/veya ambalajında bozukluklar fark ederseniz DOXEL READY ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama siste mine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı Resmî 
Gazetede yayımlanan Atık Yönetimi Yönetmeliğine göre yapılır.  
 
Ruhsat Sahibi:    
Gensenta  İlaç Sanayi ve Ticaret A.Ş. 
Büyükdere Cad. Ali Kaya Sok. No: 5  
Levent, Şişli, İstanbul  
 
Üretim Yeri:   
Gensenta İlaç Sanayi ve Ticaret A.Ş.  
Sanayi Cad. No: 66  
Yenibosna, Bahçelievler/İstanbul   
 
Bu kullanma talimatı ../../…. tarihinde onaylanmıştır.      
 
9/10 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR : 
 
DOXEL READY  40 mg/2 ml IV İNFÜZYON LUK KONSANTRE ÇÖZELTİ İÇEREN 
FLAKON İÇİN HAZIRLAMA KILAVUZU : 
 
DOXEL READY  infüzyon çözeltisini hazırlamaya başlamadan önce burada tanımlanan 
prosedürün tamamını okumanız önemlidir.  
 
Güvenli kullanım için tavsiyeler:  
 
DOXEL READY  antineoplastik bir ajan olup, diğer potansiyel toksik bileşikler gibi, DOXEL 
READY  çözeltilerinin elle muamelesi  ve hazırlanması sırasında dikkatli olunması  gerekir. İşlem 
sırasında eldiven giyilmesi tavsiye olunur.  
 
DOXEL READY  konsantre  veya infüzyon çözeltisi deri ile temas ettiği takdirde, derhal ve iyice 
su ve sabunla  yıkanmalıdır. DOXEL READY  konsantre veya infüzyon çözeltisi mukoza ile 
temas ettiği takdirde, derhal ve iyice su ile yıkanmalıdır.  
 
İntravenöz uygulama nın hazırlanması : 
 
İnfüzyon solüsyonun hazırlanması : 
Bu tek flakonluk formülasyonu ( DOXEL READY  40 mg/ 2 ml IV İnfüzyon luk Konsantre 
Çözelti , 1 flakon), 2 flakonluk (konsantre çözelti ve çözücü ) başka bir dosetaksel preparatı 
ile birlikte KULLANMAYINIZ.  
 
DOXEL READY  40 mg/2 ml IV İnfüzyon luk Konsantre Çözelti kullanılmadan önce bir 
seyreltici ile ön seyreltme işlemi yapılmasına gerek yoktur ve infüzyon çözeltileri ile 
karıştırılmaya hazırdır.  
• Her flakon tek kullanımlıktır ve açıldıktan hemen sonra kullanılmalıdır.  
• Eğer soğutucuda saklanıyor ise, gerekli sayıda DOXEL READY konsantre çözelti flakonu 
çıkarılır. Flakonlar 5 dakika süreyle oda sıcaklığında (25oC’nin altında) bekletilir. Hasta için 
gerekli dozu elde etmek için birden fazla flakon gerekli olabilir.  
• Kalibre edilmiş şırınga yardımı ile aseptik olarak gerekli miktarda DOXEL READY  
konsantre çözelti çekilir.  
 
DOXEL READY  40 mg/2 ml IV İnfüzyon luk Konsantre Çözelti’de dosetaksel 
konsantra syonu 20 mg/ml’dir.  
• Gerekli miktardaki konsantre çözelti; %5 Glukoz çözeltisi veya %0.9 Sodyum Klorür 
çözeltisi içeren 250 m l’lik infüzyon torbasına veya şişesine tek bir enjeksiyon ile enjekte 
edilir. 190 mg dosetakselden daha yüksek doz gerekiyor ise, 0.74 mg/ml konsantrasyonu 
aşılmayacak şekilde  daha yüksek hacimli bir infüzyon aracı kullanılır.  
•  İnfüzyon torbası veya şişe elle döndürme hareketi ile karıştırılır.  
• Mikrobiyolojik açıdan çözme/seyreltme işlemleri kontrollü ve aseptik koşullar altında 
yapılmalıdır. Önerildiği şekilde infüzyon poşetine alındıktan sonra, 25 °C’nin altında 
saklandığında dosetaksel çözeltisi 6 saat stabildir. Çözelti 6 saat içinde kullanılmalıdır (1 
saatlik IV infüzyon süresi dahil).  
 
Ayrıca tavsiye edildiği şekilde hazırlanmış inf üzyon çözeltisinin fiziksel ve kimyasal 
kullanım stabilitesinin PVC içermeyen infüzyon poşetleri içinde 2 –8°C’de 48 saat olduğu 
gösterilmiştir.  
     
 
10/10 Uygulama  
 
• Dosetaksel infüzyonluk çözelti aşırı doymuş bir çözeltidir, dolayısıyla zaman içinde 
kristalize olabilir. Kristalleşme gözlenmesi durumunda çözelti artık kullanılmamalı ve 
hemen atılmalıdır.  
• Bütün parenteral ürünlerde olduğu gibi, DOXEL READY  infüzyon çözeltisi kullanımdan 
önce incelenmeli, çökelti varsa, bu çözelti atılmalıdır.  
 
İmha:  
Kullanılmamış ürün  ya da atık materyal “Tıbbi Ürünlerin Kontrolü Yönetmeliği” ve “Ambalaj ve 
Ambalaj Atıklarının Kontrolü Yönetmelikleri”ne uygun olarak imha edilmelidir.  
 