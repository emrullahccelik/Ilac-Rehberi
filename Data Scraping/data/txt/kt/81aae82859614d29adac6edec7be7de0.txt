 
1 
 KULLANMA TALİMATI  
 
REVOLADE 25  mg film kaplı tablet  
Ağızdan alınır.  
• Etkin madde:  Her film  kaplı  tablette 25  mg eltrombopag a eşdeğer 31,9 mg eltrombopag 
olamin içerir.  
• Yardımcı madde ler: Hipromelloz, makrogol 400, magnezyum stearat, mannitol (E421), 
mikrokristalin sellüloz, povidon (K30), sodyum nişasta glikolat, titanyum dioksit (E171), 
polisorbat 80 içermektedir.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
  
 
 
 
Bu Kullanma Talimatında:      
1. REVOLADE  nedir ve ne için kullanılır ? 
2. REVOLADE ’i kullanmadan önce dikkat edilmesi gerekenler  
3. REVOLADE  nasıl kullanılır?  
4. Olası yan etkiler nelerdir ? 
5. REVOLADE ’in saklanması  
 
Başlıkları yer almaktadır.  
 
1.  REVOLADE  nedir ve ne için kullanılır ? 
REVOLADE  etkin madde olarak eltrombopag  içerir.  
REVOLADE trombopoietin reseptör agonistleri adı verilen bir ilaç grubuna aittir.  REVOLADE, 
kanınızdaki pıhtılaşmayı sağlayan kan hücresi ( trombosit /kan pulcuğu ) sayısının artırılmasına 
yardımcı olmak için kullanılır. Trombositler  (kan pulcuğu)  kanamanın azaltılması veya 
önlenmesine yardımcı olan kan hücreleridir.  Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç ki şisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.   
2 
 REVOLADE, 14 film  kaplı  tablet içeren ambalajlarda 7’şer film kaplı tabletlik blisterler halinde 
bulunmaktadır. REVOLADE beyaz renkli, yuvarlak, bikonveks film kaplı tabletler halindedir ve 
tabletlerin bir yüzünde ‘GS NX3’ ve ‘25’ baskısı vardır.  
REVOLADE, kronik idiyopatik trombositopenik purpura (ITP:  düşük kan trombosit sayımının 
neden olduğu bir kanama hastalığı) olan 1 yaş ve üzeri kortizon (steroid) tedavisi ve bağışıklık 
sistemini baskılayan (immünsüpresif)  tedavilere dirençli hastaların trombosit sayısının 
artırılmasında kullanılır.  
ITP’ye düşük kan trombosit sayısı (trombositopeni) neden olur. ITP hastalarında kanama riski 
yüksektir ve peteşi (deri altında iğne ucu büyüklüğünde düz yuvarla k kırmızı lekeler), çürüme, 
burun kanamaları, diş eti kanamaları ve kesik veya yaralanma meydana geldiğinde kanamanın 
kontrol edilememesi gibi belirtiler görülebilir.  
REVOLADE , hepatit C virüsü (HCV) enfeksiyonu olan yetişkinlerde, interferon tedavisi sırasında 
yan etkilerle ilgili sorunlar yaşamışlarsa, düşük trombosit sayısını (trombositopeni) tedavi etmek 
için de kullanılabilir. Hepatit C’li birçok kişide, sadece hastalığın bir sonucu olarak değil, aynı 
zamanda tedavide kullanılan bazı antiviral ilaçlar nedeniyle de trombosit sayısı düşüktür. 
REVOLADE kullanmak , tam bir antiviral ilaç (peginterferon ve ribavirin) tedavisini  
tamamlamanızı kolaylaştırabilir.  
REVOLADE, aynı zamanda şiddetli aplastik aneminin (SAA) neden olduğu düşük kan sayımları 
olan yetişkin hastaların tedavisinde de kullanılabilir. SAA, kemik iliğinin hasar görerek 
alyuvarların (anemi), akyuvarların (lökopeni) ve trombositlerin (trombositopeni) eksikliğine neden 
olan bir hastalıktır.  
 
2.  REVOLADE ’i kullanmadan önce dikkat edilmesi gerekenler  
REVOLADE’i  aşağıdaki durumlarda  KULLANMAYINIZ  
Eğer;  
• Etkin madde eltrombopag’a ya da REVOLADE’in diğer bileşenlerinden herhangi birine karşı 
alerjiniz varsa (yardımcı maddeler listesine bakınız)  
REVOLADE’i  aşağıdaki durumlarda DİKKATLİ KULLANINIZ  
REVOLADE kulla nmadan önce doktorunuza bu durumlarınızı bildiriniz.  
Eğer;  
• Karaciğer hastalığınız varsa. Trombosit sayıları düşük (trombositopeni) ve ilerlemiş kronik 
(uzun süreli) karaciğer hastalığı (kalıcı ya da nükseden, karaciğer hasar ı ile sonuçlanarak 
karaciğerin işlevselliğini azaltan bir hastalık) olan kişilerde potansiyel olarak yaşamı tehdit 
eden karaciğer sorunları ve kan pıhtıları dahil yan etkiler riski daha yüksektir. Eğer doktor 
faydaların risklere ağır bastığını düşünüyorsa, tedaviniz sırasında yakından  izleneceksiniz.  
• Toplardamar veya atardamarlarda kan pıhtılaşması riskiniz varsa veya ailenizde kan 
pıhtılaşmasının yaygın olduğunu biliyorsanız. Kan pıhtılaşması riski şu durumlarda 
artabilir:  
- yaşlı iseniz,  
- uzun süredir yatağa bağımlı iseniz,  
- kanser iseniz,  
- doğum kontrol hapı ya da hormon tedavisi alıyorsanız,  
- son dönemde cerrahi girişim ya da yaralanma (travma) geçirdiyseniz,   
3 
 - kilolu ( obez) iseniz,  
- sigara kullanıyorsanız ,  
- ilerlemiş kronik karaciğer hastalığınız varsa.  
Bu durumlardan herhangi biri sizde mevcut ise tedaviye başlamadan önce doktorunuza bildiriniz.   
 
Doktorunuz ilaçtan beklenen faydanın, kanda pıhtılaşma  riskine baskın olduğuna karar vermediği 
sürece REVOLADE kullanmamalısınız.  
• Katarakt hastalığınız varsa ( göz lenslerinde rengin bulanıklaşması). Doktorunuz rutin göz 
testlerinin bir parçası olarak katarakt kontrolü yaptırmanızı önerebilir.  Eğer rutin göz 
testleri olmuyorsanız, katarakt kontrolleri için doktorunuzun düzenli testler ayarlaması 
gerekir. Retina (gözünüzün arkasında bulunan ışığa hassas bir hücre tabakası) içinde veya 
çevresindeki kan damarlarından kanama olup olmadığı açısından da kontrol edilebilirsiniz.   
• Miyelodisplastik sendrom denilen bir tür kan hastalığınız varsa.  Doktorunuz tedavinize 
başlamadan önce bu hastalığınızla ilgili bazı kan testleri yaptırmanızı önerebilir.  
REVOLADE aldığınızda hastalığınız kötüleşebilir.  
• REVOLADE kullanmaya başlamadan önce doktorunuz trombositler dahil kan hücrelerinin 
kontrolü için kan testleri yapacaktır. Bu testler ilacı kullanırken aralıklarla tekrarlanacaktır.  
• REVO LADE kandaki  bazı enzimlerde, özellikle de bilirubin ve alanin/aspartat 
transaminazlarda artışa neden olabilir. Bu, karaciğerin zarar görmekte olduğunun bir işareti 
olabilir. Hepatit C’ye bağlı düşük trombosit sayısını tedavi etmek için R EVOLADE  ile 
birlikte interferon bazlı tedaviler alıyorsanız, bazı karaciğer sorunları daha da kötüleşebilir.  
REVOLADE kullanmaya başlamadan önce ve tedavi sırasında aralıklarla karaciğer 
fonksiyonunuzun kontrol edilmesi için kan testleri yaptırmanız gerekecektir. Bu maddelerin 
miktarı çok artarsa veya karaciğer hasarına yönelik fiziksel belirtiler gösterirseniz 
REVOLADE kullanmayı kesmeniz gerekebilir.  
• Tedaviniz esnasında aşağıda belirtilen kan pıhtılaşmasına yönelik herhangi bir belirti 
görürseniz derhal doktorunuza bu durumu bildiriniz : 
o Bir bacakta şişme, ağrı veya hassasiyet  
o Özellikle göğüste ani ağrı veya hızlı nefes almanın eşlik ettiği ani nefes darlığı  
o Karın ağrısı, karında şişme, dışkıda kan  
• REVOLADE almayı keserseniz birkaç gün içerisinde düşük kan trombosit sayımının 
yeniden ortaya çıkması muhtemeldir. REVOLADE almayı keserseniz trombosit 
sayımınızın izlenmesi gerekecektir ve doktorunuz sizinle uygun önlemler konusunda 
görüşecektir.  
• Çok yüksek kan trombosit sayımınız varsa bu kandaki pıhtılaşma riskini artırabilir ancak 
kan pıhtıları normal veya düşük trombosit  sayımlarıyla da meydana gelebilir. Doktorunuz 
trombosit  sayımınızın çok yüksek olmaması için kullanacağınız REVOLADE dozunu 
ayarlayacaktır.  
• Bazı kişilerin kemik ilikleri ile ilgili sorunları olabilir. REVOLADE gibi ilaçlar bu sorunu 
kötüleştirebilir. Kemik iliği değişikliklerinin belirtileri, kan testlerinizdeki anormal sonuçlar 
şeklinde ortaya çıkabilir. Doktorunuz ayrıca REVOLADE ile tedaviniz sırasında kemik 
iliğinize doğrudan bakmak için testler gerçekleştirebilir.   
4 
 • REVOLADE ile birlikte interferon bazlı antiviral  (hücrelerin virüslere karşı oluşturdukları 
özel savunma maddesi)  tedaviler görüyorsanız, REVOLADE almayı bıraktıktan sonra 
mide -bağırsak kanaması bulgu  ve belirtileri açısından takip edileceksiniz.  
• Doktorunuz, REVOLADE ile tedaviniz sırasında kalbinizi izlemenin gerekli olduğunu 
düşünebilir ve bir elektrokardiyogram testi yapmak isteyebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
REVOLADE’in  yiyecek ve içecek ile kullanılması  
Süt ürünlerindeki kalsiyum, REVOLADE’in emilimini etkilediği için süt ürünleri (yiyecek veya 
içecek) ile birlikte alınmamalıdır.  
 
Hamilelik  
• İlacı kullanmadan önce doktorunuza veya eczacınıza danışınız.  
• Doktorunuz özellikle önermedikçe hamileliğiniz sırasında REVOLADE kullanmayınız. 
REVOLADE’in hamilelik sırasındaki etkileri bilinmemektedir.  
• Hamile olduğunuzu d üşünüyorsanız veya hamilelik p lanlıyorsanız doktorunuza  söyleyiniz.  
• REVOLADE kullandığınız sürece hamile kalmanızı önlemek için güvenilir doğum ko ntrol 
yöntemlerinden birini kullanınız.  
• Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme   
• İlacı kullanmadan önce doktorunuza veya eczacınıza danışınız.  
• REVOLADE kullandığınız sürece çocuğunuzu emzirmeyiniz. REVOLADE’in  veya 
metabolitlerinin insan sütüne geçip geçmediği bilinmemektedir.  
• Çocuğunuzu emziriyorsanız veya emzirmeyi planlıyorsanız doktorunuza söyleyiniz.  
 
Araç ve makine kullanımı  
REVOLADE sizde sersemlik hali yapabilir ve dikkatinizin azalmasına neden olacak başka yan 
etkileri olabilir.  
Bu durumlardan etkilenmediğinizden emin olmadığınız sürece araç veya makine kullanmayınız . 
Diğer ilaçlar ile birlikte kullanımı  
Reçetesiz satılan ilaçlar ve vitaminler de dahil olmak üzere eğer herhangi bir ilaç kullanıyorsanız, 
son zamanlarda kullandıysanız veya kullanma ihtimaliniz varsa, doktorunuzu ya da eczacınızı 
bilgilendiriniz.  
Yaygın kullanılan bazı ilaçlar (reçeteli ve reçetesiz ilaçlar ve mineraller dahil) REVOLADE ile 
etkileşime girmektedir. Bu ilaçlar:  
• Antiasid ilaçlar ( Mide ülseri veya mide yanması , hazımsızlık  tedavisi için kullanılır)  
• Statinler ( Kolesterolün düşürülmesi için kullanılan ilaçlar)   
5 
 • Lopinavir ve/veya  ritonavir gibi İnsan İmmün Yetmezlik (Bağışıklık eksikliği) Virüsü’nü (HIV) 
tedavi etmek için kullanılan bazı ilaçlar  
• Organ nakilleri veya bağışıklık sistemi hastalıkları için kullanılan siklosporin  
• Kalsiyum,  demir, magnezyum, alüminyum, selenyum ve çinko gibi mineraller ( Vitamin ve 
mineral takviyelerinde bulunabilirler .) 
• Metotreksat ve topotekan gibi kanser tedavisinde kullanılan ilaçlar  
• Kortikosteroid  (kortizon), danazol ve/veya azatiyop urin gibi ITP tedavisinde kullanılan diğer 
ilaçlarla birlikte REVOLADE  kullanılacaksa doktorunuz diğer ilaçların dozunu azaltabilir veya 
kesebilir . Ayrıca antikoagulan veya antiplatelet ilaçlar gibi kanın pıhtılaşmasını engelleyen 
ilaçlar alıyorsanız kanama riski nedeniyle doktorunuza danışınız.  
Bu ürünlerden birini kullanırsanız doktorunuza bunu bildiriniz. Bu ilaçlardan bazılarının 
REVOLADE ile birlikte alınmaması veya ilacın dozunun ayarlanması veya ilacı alma zamanınızın 
değiştirilmesi gerekebilir. Doktorunuz kullandığınız ilaçları inceleyerek gerektiğinde uygun başka 
ilaçlar reçete edebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3.  REVOLADE nasıl kullanılır ? 
• Uygun kullanım ve doz/uygulama sıklığı için talimatlar:  
REVOLADE’i her zaman doktorunuzun size söylediği şekilde kullanınız. Emin olamadığınız 
durumlarda doktor veya eczacınıza danışınız.  Doktorunuz veya eczacınız size değiştirmenizi 
söylemediği sürece dozunuzu ya da REVOLADE alma programınızı değiştirmeyiniz. REVOLADE 
aldığınızda, kan ve kan ilişkili hastalıkların tedavisinde deneyimli bir hekimin gözetimi altında 
olacaksınız.  
 
Kullanılması tavsiye edilen doz:  
Erişkin ve çocuk (6-17 yaş)  ITP hastaları : Normal başlangıç dozu günde bir kez alınan 50 mg 
REVOLADE tablettir. Doğu/Güneydoğu Asya kökenli hastaların tedaviye 25 mg’lık daha düşük 
bir doz ile başlamaları gerekebilir.  
Çocuklar (1 ila 5 yaş) : ITP için her zamanki başlangıç dozu günde bir kez bir adet 25 mg 
REVOLADE tablettir.  
Yetişkin hepatit C hastaları:  Hepatit C için normal başlangıç dozu günde bir kez alınan 25 mg 
REVOLADE tablettir. Doğu/Güneydoğu Asya kökenliyseniz aynı 25 mg’lık dozla 
başlayacaksınız.  
Yetişkin SAA  hastaları : Normal başlangıç dozu günde bir kez alınan 50 mg REVOLADE 
tablettir. Doğu/Güneydoğu Asya kökenli hastaların tedaviye 25 mg’lık daha düşük bir doz ile 
başlamaları gerekebilir . 
REVOLADE etkisini 1 ila 2 hafta  içerisinde gösterir. REVOLADE’e verilen  yanıta göre 
doktorunuz günlük dozun değiştirilmesini önerebilir.  
 
• Uygulama yolu ve metodu:  
o Ağızdan alınır.   
6 
 o Tabletleri çiğnemeden, bir bütün olarak, yeterli miktarda su ile alınız.  
o Aşağıda belirtilen uyarıları dikkate alınız.  
- REVOLADE almadan önceki 4 saat , 
- REVOLADE aldıktan sonraki 2 saat  
aşağıda belirtilen ürünleri almayınız:  
- Peynir, tereyağı, yoğurt veya dondurma gibi süt ürünleri  
- Süt veya dondurmalı süt , süt, yoğurt ve krema içeren içecekler  
- Mide yanması ve h azımsızlık tedavisinde kullanılan antiasidler , 
- Demir, kalsiyum, magnezyum, alüminyum, selenyum ve çinko içeren bazı mineral ve 
vitamin takviyeleri  
Bu uyarıyı dikkate almadığınız takdirde ilacınız vücudunuzda yeterince emilmeyecektir.  
 
Uygun yiyeceklerle ve içeceklerle ilgili daha fazla tavsiye için doktorunuza başvurunuz.  
 
• Değişik yaş grupları:  
Çocuklarda kullanım:  REVOLADE, ITP’si olan 1 yaş altı çocuklarda önerilmemektedir. 
Ayrıca, hepatit C veya şiddetli aplastik anemi nedeniyle düşük trombosit sayıları olan 18 
yaş altı kişilerde de önerilmemektedir.  
Yaşlılarda kullanım : (65 yaş ve üstü): 65 yaş ve üstü hastalarda REVOLADE kullanımı 
ile ilgili sınırlı veri bulunmaktadır. 65 yaşında veya daha büyükseniz, REVOLADE 
kullanırken dikkatli olmanız gerekir.   
• Özel kullanım durumları:  
Böbrek yetmezliği:  Böbrek yetmezliği olan hastalarda doz değişikliği gerekli değildir.  
Karaciğer yetmezliği:  Karaciğer yetmezliğiniz  var ise (Child -Pugh (Karaciğer yetmezliği 
sınıflandırması)  sonucun uz 5 veya daha fazla ise), doktorunuzun , sizin için 
REVOLADE’den  beklediği  yarar , kullanımının neden olabileceği risklerden  daha fazla 
değilse , size REVOLADE tedavisi uygulamayacaktır.   
REVOLADE  kullanımı nın gerekli  olduğuna kadar vermesi durumunda, doktorunuz,  
başlangıç dozu nuzu günde bir kez , 25 mg olarak belirleyecektir.  
 
Eğer REVOLADE’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla REVOLADE kullandıysanız:  
REVOLADE’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Eğer mümkünse onlara ilaç kutusunu ya da bu sayfayı gösteriniz.  
Yan etkilerin işaret ve belirtileri açısından izleneceksiniz ve size hemen uygun tedavi verilecektir.  
 
REVOLADE’i  kullanmayı unutursanız:  
REVOLADE’i  kullanmayı unutursanız bir sonraki dozu normal zamanında alarak devam ediniz.   
7 
 Unutulan dozları dengelemek için çift doz almayınız.  
 
REVOLADE  ile tedavi sonlandırıldığındaki oluşabilecek etkiler  
Doktorunuza danışmadan REVOLADE almayı kesmeyiniz. Doktorunuz tedaviyi kesmenizi 
önerirse tromb osit sayımınızın dört hafta  boyunca haftada bir kontrol edilmesi gerekecektir.  
REVOLADE kullanımıyla ilgili başka sorunuz varsa, doktorunuza veya eczacınıza danışınız.  
 
4.  Olası yan etkiler nelerdir?   
Aşağıdakilerden biri olursa REVOLADE’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Tüm ilaçlar gibi, REVOLADE’in  içeriğinde bulunan maddelere duyarlı olan k işilerde yan etkiler 
olabilir. ITP’ye (düşük kan tro mbosit (kan pulcuğu) sayımının neden olduğu bir kanama hastalığı) 
bağlı düşük kan trombosit sayısı için REVOLADE kullanan kişilerde, potansiyel olarak ciddi 
olabilecek yan etkilerin belirtileri ortaya çıkabilir. Aşağıdaki belirtilerin sizde ortaya çıkması 
halinde bunu bir doktora söylemeniz önemlidir.  
 
Tedavinin kesilmesini takiben kanama  veya morarma  
REVOLADE kullanmayı bıraktıktan sonraki iki hafta içinde, trombosit sayınız, REVOLADE’i 
kullanmaya başlamadan önceki değerlerinize geri döner. Düşük trombosit  sayısı kanama riskini 
veya morarmayı artırabilir. REVOLADE kullanmayı bıraktıktan sonra en az 4 hafta süresince 
doktorunuz trombosit  sayınızı kontrol edecektir.  
REVOLADE kullanmayı bıraktıktan sonra herhangi bir morluk ya da kanamanız olursa 
doktorunuza söyleyiniz.  
 
Kemik iliği problemleri  
Bazı kişilerin kemik ilikleri ile ilgili sorunları olabilir. REVOLADE gibi ilaçlar bu problemi 
kötüleştirebilir. Kemik iliği değişikliklerine ait işaretler, kan testlerinizde anormal sonuçlar olarak 
kendilerini gösterebilir. REVOLADE ile tedaviniz sırasında doktorunuz, direkt olarak kontrol 
etmek amacıyla kemik iliği testlerinizi de yapabilir.  
 
Yüksek trombosit sayımı  
Tedaviniz sırasında doktorunuz kanınızdaki trombosit  sayısını kontrol edecektir. Trombosit  sayınız 
çok yükselirse, kullanmakta olduğunuz REVOLADE dozunun değiştirilmesi veya ilacı almayı 
bırakmanız gerekebilir.  
 
Kanın pıhtılaşması riskinde artış  
Bazı kişilerde kanlarının pıhtılaşması riski daha yüksek olabilir ve REVOLADE gibi ilaçlar bu 
problemi kötüleştirebilir.  Bir kan damarının kan pıhtısı ile aniden tıkanması yaygın olmayan bir 
yan etkidir ve 100 kişiden en fazla 1’inde görülebilir.  
 
Karaciğeriniz ile ilgili sorunlar  
REVOLADE, kan testlerinde görülen ve karaciğer hasarının bulguları olabilen değişikliklere neden  
8 
 olabilir. Karaciğer sorunları (kan testlerinde ortaya çıkan artan enzimler) yaygın sıklıkla görülür ve 
10 kişiden en fazla 1’inde görülebilir. Aşağıdakiler dahil karaciğer sorunları yaygın olmayan 
sıklıkla görülür ve 100 kişiden en fazla 1’inde görülebilir . 
Eğer karaciğer sorunlarının aşağıdaki işaret ve belirtilerinin herhangi biri sizde varsa derhal 
doktorunuza söyleyiniz:  
- Derinin veya göz  aklarının sararması (sarılık)  
- Olağan dışı koyu renkli idrar  
 
Eğer, aşağıda verilenler gibi, kanın pıhtılaşmasına dair işaretler ya da bulgular fark ederseniz 
derhal doktorunuza başvurunuz:  
• Bacakların birinde şişlik, ağrı , sıcaklık, kızarıklık  veya hassasiyet  
• Ani nefes darlığı, özellikle göğüste keskin sancı veya hızlı nefes alıp verme eşlik ettiğinde  
• Karın ağrısı, karın genişlemesi, kanlı dışkı   
 
Bazı insanlar peginterferon, ribavirin ve REVOLADE almayı bıraktıktan sonra sindirim sisteminde 
kanama geçirirler. Semptomlar şunları içerir:  
• Siyah, katran renginde dışkı (rengi değişmiş dışkı yaygın olmayan bir yan etkidir ve 100 
kişide en fazla 1 kişiyi etkileyebilir.)  
• Dışkıda kan  
• Kan ya da kahve telvesi gibi şeyler kusma  
Bu semptomlardan herhangi birine sahipseniz derhal doktorunuza bildirin.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek   : 1.000 hastanın birinden az , fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Aşağıdaki yan etkilerin yetişkin ITP hastalarında REVOLADE tedavisi ile ilişkili olduğu 
bildirilmiştir:  
 
Çok yaygın yan etkiler  
- Soğuk algınlığı  
- Hasta hissetme (bulantı)  
- İshal  
- Öksürük  
- Burun, sinüs, boğaz ve üst solunum yolları enfeksiyonu (üst solunum yolu enfeksiyonu)  
- Sırt ağrısı   
9 
  
Kan testlerinde ortaya çıkabilen çok yaygın yan etkiler  
- Artan karaciğer enzimleri (alanin aminotransferaz (ALT))  
 
Yaygın yan etkiler  
- Kas ağrısı, kas spazmı, kas güçsüzlüğü  
- Kemik ağrısı  
- Ağır adet dönemi  
- Yutma sırasında boğaz ağrısı ve rahatsızlığı  
- Anormal göz testi, kuru göz, göz ağrısı ve bulanık görme dahil göz problemleri  
- Kusma  
- Grip (influenza)  
- Uçuk  
- Zatürre  
- Sinüs tahrişi ve iltihabı (şişmesi)  
- Bademcik iltihabı (şişmesi) ve enfeksiyonu  
- Akciğer, sinüs, burun ve boğaz enfeksiyonu  
- Diş eti dokusunun iltihabı  
- İştah kaybı  
- Genellikle “iğne batması” adı verilen karıncalanma, iğne batma veya uyuşma hissi  
- Azalan cilt duyumları  
- Uykulu hissetme  
- Kulak ağrısı  
- Etkilenen bölgede deride ılıklık hissinin eşlik ettiği, bacaklarınızdan birinde (genellikle 
baldırda) ağrı, şişlik ve hassasiyet (derin damarda kan pıhtısı belirtileri)  
- Kan damarı çatlağından akan kanla dolu bölgesel şişlik (hematom)  
- Ani ateş basması  
- Ağız kuruluğu, ağızda ağrı, hassas dil, dişeti kanaması, ağız ülseri gibi ağız problemleri  
-  Burun akması  
- Diş ağrısı  
- Karın ağrısı  
- Anormal k araciğer fonksiyonları  
- Aşırı terleme, kaşıntılı şiş döküntüler, kırmızı lekeler, derinin görünümündeki değişiklikler 
dahil deri değişiklikleri  
- Saç kaybı  
- Köpüklü veya kabarcıklı görünen idrar (idrarda protein varlığı belirtileri)  
- Yüksek ateş, sıcaklık hissi  
-  Göğüs ağrısı  
- Halsiz hissetme  
- Uyku problemleri, depresyon  
- Migren   
10 
 - Görmede azalma  
- Dönme hissi (vertigo)  
- Bağırsak gazı/gaz  
 
Kan testlerinde ortaya çıkabilen yaygın yan etkiler  
- Kırmızı kan hücrelerinin sayısında azalma (anemi)  
- Trombosit sayısında azalma (trombositopeni)  
- Beyaz kan hücresi sayısında azalma  
- Hemaglobin düzeyinde düşüş  
- Eozinofil sayısında artış 
- Beyaz kan hücreleri sayısında artış (lökositoz)  
- Ürik asit düzeylerinde artış  
- Potasyum düzeyinde düşüş  
- Kreatinin düzeyinde artış  
- Alkalen fosfataz düzeyinde artış  
- Karaciğer enzimlerinde artış (aspartat aminotransferaz (AST))  
- Kan b ilirubinde artış (karaciğer tarafından üretilen bir madde)  
- Bazı proteinlerin düzeyinde artış  
 
Yaygın olmayan yan etkiler  
- Alerjik reaksiyon  
- Kalbin bir kısmına kan akışının kesilmesi  
- Özellikle göğüste keskin ağrı ve/veya hızlı soluma eşlik ettiğinde ani nefes darlığı: bunlar, 
akciğerlerde kan pıhtılaşmasının belirtileri olabilir (bkz. bölüm 4’te daha önce “ Yüksek kan 
pıhtı riski ”) 
- Akciğerin bir kısmında, akciğer atardamarında bir tıkanmanın neden olduğu işlev kaybı  
- Damarda kan pıhtısı belirtileri olabilecek, bir damar çevresinde olası ağrı, şişlik ve/veya 
kızarıklık  
- Safra yollarında tıkanıklık belirtileri olabilen deride sararma ve/veya karın ağrısı, 
karaciğerde lezyon, iltihaba bağlı karaciğer hasarı (bkz. bölüm 4’te daha önce “ Karaciğer 
problemleri ”) 
- İlaç tedavisi nedeniyle karaciğerde hasar  
- Kalbin daha hızlı atması, düzensiz kalp atışı, deride mavimsi renk değişikliği , kalp ve kan 
damarları ile ilgili bir bozukluğun belirtileri olabilecek kalp ritmi bozuklukları (QT 
uzaması)  
- Kan pıhtısı  
- Cilt kızarıklığı  
- Ürik asidin neden olduğu ağrılı şiş eklemler (gut)  
- Dikkat eksikliği, ruh hali değişiklikleri , durdurulması zor veya beklenmedik zamanlarda 
ortaya çıkan ağlama  
- Denge, konuşma ve sinir fonksiyonu ile ilgili problemler, titreme  
- Ağrılı veya  anormal cilt duyumları  
- Vücudun bir tarafında felç  
- Auralı migren  
- Sinir hasarı   
11 
 - Baş ağrısına neden olan kan damarlarının genişlemesi veya şişmesi  
- Gözyaşı üretiminde artış, göz lensinin bulanıklaşması (katarakt), retina kanaması , kuru göz  
dahil göz problemleri  
- Burun, boğaz ve sinüs problemleri, uyurken solunum problemleri  
- Ağız ve boğazda kabarcıklar/yaralar  
- İştah kaybı  
- Sık bağırsak hareketleri, gıda zehirlenmesi, dışkıda kan , kan kusma  gibi sindirim sistemi 
problemleri  
- Rektal kanama, dışkıda  renk değişikliği , karın şişkinliği, kabızlık  
- Kuru veya ağrılı ağız, dil  ağrısı , diş eti kanaması , ağızda rahatsızlık  dahil ağız problemleri  
- Güneş yanığı  
- Sıcak hissetmek, endişeli hissetmek  
- Bir yaranın etrafında kızarıklık veya şişlik  
- Bir kateterin (varsa) çevresinden deri içine kanama  
- Yabancı cisim hissi  
- Böbreğin iltihaplanması, geceleri aşırı idrara çıkma, böbrek yetmezliği, idrarda beyaz 
hücreler dahil böbrek problemleri  
- Soğuk terleme  
- İyi hissetmeme  
- Deri enfeksiyonu  
- Renk değişikliği, soyulma, kızarıklık, kaşıntı ve terleme dahil deri değişiklikleri  
- Kas güçsüzlüğü  
- Rektum ve kolon kanseri  
 
Kan testlerinde ortaya çıkabilen yaygın olmayan yan etkiler  
- Kırmızı kan hücrelerinin şeklindeki değişiklikler  
- Belirli hastalıkların göstergesi olabilecek gelişmekte olan beyaz kan hücrelerinin varlığı  
- Trombosit sayısında artış  
- Kalsiyum düzeylerinde düşüş  
- Kırmızı kan hücrelerinin aşırı tahribatından (hemolitik anemi) kaynaklanan kırmızı kan 
hücrelerinin sayısında azalma (anemi)  
- Miyelosit sayısında artış  
- Bant nötrofillerinde artış  
- Kan üre seviyesinde artış  
- İdrarda protein düzeylerinde artış  
- Kan albümin düzeylerinde artış  
- Toplam protein düzeylerinde artış  
- Kan albümin düzeylerinde azalma  
- İdrarda pH artışı  
- Hemaglobin düzeyinde artış  
 
Aşağıdaki ek yan etkilerin ITP’li çocuklarda (1 -17 yaş) REVOLADE tedavisiyle 
ilişkilendirildiği bildirilmiştir:  
Bu yan etkiler şiddetlendiği takdirde, bunu doktorunuza, eczacınıza veya hemşirenize bildiriniz.   
12 
  
Çok yaygın yan etkiler  
- Burun, sinüs, boğaz ve üst solunum yolları enfeksiyonu, soğuk algınlığı (üst solunum yolu 
enfeksiyonu)  
- İshal  
- Karın ağrısı  
- Öksürük  
- Yüksek ateş  
- Hasta hissetme (mide bulantısı)  
Yaygın yan etkiler  
- Uyuma güçlüğü (uykusuzluk)  
- Diş ağrısı  
- Burunda ve boğazda ağrı  
- Kaşınan, akıntılı  veya  tıkalı burun  
- Boğaz ağrısı, burun akıntısı, burun tıkanıklığı ve hapşırma  
- Ağız kuruluğu, ağızda yaralar, hassas dil, dişeti kanaması, ağız ülseri gibi ağız problemleri  
 
Aşağıdaki yan etkilerin HCV’li hastalarda peginterferon ve ribavirin ile kombinasyon 
halinde R EVOLADE  tedavisi yle ilişkilendirildiği bildirilmiştir:  
 
Çok yaygın yan etkiler  
- Baş ağrısı  
- İştah kaybı  
- Öksürük  
- Hasta hissetme (mide bulantısı), ishal  
- Kas ağrısı, kas güçsüzlüğü  
- Kaşıntı  
- Yorgun hissetme  
- Ateş 
- Olağandışı saç dökülmesi  
- Zayıf hissetme  
- Grip benzeri hastalık  
- Ellerde veya ayaklarda şişlik  
- Titreme  
 
Kan testlerinde ortaya çıkabilecek çok yaygın yan etkiler  
- Kırmızı kan hücrelerinin sayısında azalma (anemi)  
 
Yaygın yan etkiler  
- Üriner sistem enfeksiyonu  
- Geniz, boğaz ve ağız iltihabı, grip benzeri semptomlar, ağız kuruluğu, ağrılı veya iltihaplı 
ağız, diş ağrısı  
- Kilo kaybı  
- Uyku bozuklukları, anormal uyuşukluk, depresyon, anksiyete   
13 
 - Baş dönmesi, dikkat ve hafıza ile ilgili sorunlar, ruh halinde değişiklik  
- Karaciğer hasarına bağlı olarak beyin fonksiyonlarında azalma  
- Ellerde veya ayaklarda karıncalanma veya uyuşma  
- Ateş, baş ağrısı  
- Göz merceğinin bulanıklaşması (katarakt), göz kuruluğu, retinada küçük sarı birikintiler, 
göz akının sararması gibi göz sorunları  
- Retina kanaması  
- Dönme hissi (vertigo)  
- Hızlı veya düzensiz kalp atışı (çarpıntı), nefes darlığı  
- Balgamlı öksürük, burun akıntısı, grip (influenza), soğuk algınlığı, boğaz ağrısı ve 
yutkunurken rahatsızlık  
- Kusma, mide ağrısı, hazımsızlık, kabızlık, mide şişliği, tat alma bozuklukları, basur 
(hemoroit), mide ağrısı/rahatsızlığı, şişmiş kan damarları ve gırtlakta (yemek borusu) 
kanama dahil olmak üzere sindirim sistemi sorunları   
- Diş ağrısı  
- Karaciğerde tümör, göz aklarında veya ciltte sararma (sarılık), ilaçlara bağlı karaciğer 
hasarı dahil olmak üzere karaciğer sorunları (bkz. Bölüm 4’ün başındaki ‘Karaciğer 
sorunları’ ) 
- Döküntü, kuru cilt, egzama, ciltte kızarıklık, kaşıntı, aşırı terleme, olağandışı et benleri, saç 
dökülmesi dahil olmak üzere cilt değişiklikleri  
- Eklem ağrısı, sırt ağrısı, kemik ağrısı, uzuvlarda ağrı (kollar, bacaklar, eller veya ayaklar), 
kas spazmları  
- Sinirlilik, genel olarak kendini iyi hissetmeme, enjeksiyon yerinde kızarıklık veya şişlik ve 
ağrı gibi cilt reaksiyonları, göğüs ağrısı ve rahatsızlığı, vücutta veya uzuvlarda sıvı 
birikmesi ve şişliğe neden olması  
- Burun, sinüsler, boğaz ve üst solunum yollarında enfeksiyon, soğuk algınlığı (üst solunum 
yolu enfeksiyonu), bronşları kaplayan mukoza zarı iltihabı  
- Depresyon, anksiyete, uyku sorunları, sinirlilik  
 
Kan testlerinde ortaya çıkabilecek yaygın yan etkiler  
- Artmış kan şekeri (glukoz)  
- Beyaz kan hücrelerinin sayısında azalma  
- Nötrofil sayısında azalma  
- Kan albümin seviyesinde azalma  
- Hemoglobin seviyesinde azalma  
- Kan bilirubin seviyelerinde artış (karaciğer tarafından üretilen bir madde)  
- Kan pıhtılaşmasını kontrol eden enzimlerde değişiklikler  
 
Yaygın olmayan yan etkiler  
- Ağrılı idrara çıkma  
- Kalp ritmi bozuklukları (QT uzaması)  
- Mide gribi ( gastroenterit), boğaz ağrısı  
- Ağızda kabarcıklar/yaralar, mide iltihabı  
- Renk değişikliği, soyulma, kızarıklık, kaşıntı, lezyon ve gece terlemesi gibi cilt 
değişiklikler  
- Karaciğere giden bir damarda kan pıhtıları (olası karaciğer ve/veya sindirim sistemi hasarı)  
- Böbrek yetmezliği ile küçük kan damarlarında anormal kan pıhtılaşması   
14 
 - Döküntü, enjeksiyon yerinde morarma, göğüs rahatsızlığı  
- Kırmızı kan hücrelerinin aşırı yıkımından kaynaklanan azalmış kırmızı kan hücreleri 
sayısı(anemi) (hemolitik anemi)  
- Kafa karışıklığı, endişe  
- Karaciğer yetmezliği  
 
Aşağıdaki ek yan etkilerin SAA’lı hastalarda REVOLADE tedavisiyle ilişkilendirildiği 
bildirilmiştir:  
Bu yan etkiler şiddetlendiği takdirde, bunu doktorunuza, eczacınıza veya hemşirenize bildiriniz.  
 
Çok yaygın yan etkiler  
- Öksürük  
- Baş ağrısı  
- Ağız ve boğaz ağrısı  
- İshal  
- Hasta hissetme (m ide bulantısı )  
- Eklem ağrısı (artralji)  
- Uzuvlarda (kollar, bacaklar, eller ve ayaklar) ağrı  
- Sersemlik hali  
- Çok yorgun hissetme  
- Ateş  
- Titreme  
- Gözlerde kaşıntı  
- Ağızda su toplamış kabarcıklar  
- Diş eti kanaması  
- Karın ağrısı  
- Kas spazmları  
 
Kan testlerinde ortaya çıkabilen çok yaygın yan etkiler  
- Kemik iliğinizdeki hücrelerde anormal değişiklikler  
- Karaciğer enzimleri (aspartat aminotransferaz (AST)) düzeyinde artış  
 
Yaygın yan etkiler  
- Endişe (anksiyete)  
- Depresyon  
- Soğuk hissetme  
- Genellikle i yi hissetmeme  
- Görme problemleri, b ulanık görme, göz lensinin bulanıklaşması (katarakt), gözde lekeler 
veya birikintiler (vitröz yüzen cisimcikler), kuru göz, kaşıntılı göz, gözaklarının veya 
derinin sararması dahil olmak üzere göz problemleri  
- Burun kanaması   
15 
 - Yutma güçlüğü, ağız ağrısı, dilin şişmesi, kusma, iştah kaybı, mide ağrısı/rahatsızlığı, mide 
şişmesi, sindirim gazı/gaz, kabızlık, kabızlığa, şişkinliğe, ishal ve/veya yukarıda belirtilen 
semptomlara yol açabilen bağırsak hareket bozukluğu dahil olmak üzere sindirim sistemi 
problemleri, dışkı renginde değişiklik  
- Bayılma  
- Deri içine kanamanın neden olduğu küçük kırmızı veya mor lekeler (peteşi), döküntü, 
kaşıntı, kurdeşen, deri lezyonu  dahil olmak üzere deri problemleri  
- Sırt ağrısı  
- Kas ağrısı  
- Kemik ağrısı  
- Güçsüzlük (asteni)  
- Sıvı birikmesinden dolayı alt uzuvlarda şişme  
- Anormal renkli idrar  
- Dalağa kan akışında kesinti (splenik enfarktüs)  
- Burun akıntısı  
 
Kan testlerinde ortaya çıkabilen yaygın yan etkiler  
- Kas yıkımı nedeniyle enzimlerde artış (kreatin fosfokinaz)  
- Vücutta demir birikmesi (demir yüklenmesi)  
- Kan şekeri düzeyinde düşüş (hipoglisemi)  
- Kan b ilirubin (karaciğer tarafından üretilen bir madde) düzeyinde artış  
- Karaciğer enzimleri (aspartat aminotransferaz (AST)) düzeyinde artış  
- Beyaz kan hücresi düzeyinde azalma  
 
Sıklığı  bilinmeyen yan etkiler  
Eldeki verilerden yola çıkılarak sıklık tahmin edilemiyor  
• Deride renk değişikliği  
• Derinin koyulaşması  
• İlaca bağlı karaciğer hasarı  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
 
 
5.  REVOLADE’in Saklanması    
16 
  REVOLADE’i çocukların göremeyeceği, erişemeyeceği yerlerde ve ambalajında saklayınız.  
30oC altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra REVOLADE’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:   Novartis Sağlık, Gıda ve Tarım Ürünleri San. ve Tic. A.Ş.  
  Barbaros Mahallesi, Mor Sümbül Sokak  
                          Nidakule, No:7/3f, İç Kapı No:27  
                          Ataşehir / İstanbul   
 
Üreti m Yeri: Novartis Pharmaceutical Manufacturing LLC  
                   Verovškova ulica 57, 1000 Ljubljana / Slovenya  
 
Bu kullanma talimatı  .../.../... tarihinde onaylanmıştır.  