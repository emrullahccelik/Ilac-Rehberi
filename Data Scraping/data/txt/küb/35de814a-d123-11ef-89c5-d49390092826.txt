KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALZAMED 10 mg film tablet
2. KALİTATİF VE KANTİTATİF BİLEŞİM
Etkin madde:
Donepezil hidroklorür 10 mg
Yardımcı maddeler:
Laktoz (inek sütü kaynaklı) 194.10 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Tabletler sarı renkli, yuvarlak ve bikonvekstir.
4. KLİNİK ÖZELLİKLER
4.1. Terapotik endikasyonlar
ALZAMED hafif ve orta şiddette Alzheimer tipi demansın semptomatik tedavisinde
endikedir.
Bu endikasyonda kullanıma dair özel uyarı ve önlemler için, 4.4. Özel kullanım uyarıları ve
önlemlerine bakınız.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler/yaşlılar:
Tedaviye günde tek doz 5 mg ile başlanır. Tedaviye verilecek en erken klinik yanıtların
alınması ve donepezil hidroklorürün kararlı durum konsantrasyonlarına ulaşabilmesi için 5
mg/gün’lük doza en az bir ay süreyle devam edilmelidir. Bir ay süreyle günde 5 mg dozun
sağladığı klinik cevabın değerlendirilmesi ile ALZAMED’in dozu, günde tek doz 10 mg’a
yükseltilebilir. Önerilen en yüksek günlük doz 10 mg’dır. 10 mg/gün’ün üstündeki dozlar
klinik çalışmalarda incelenmemiştir.
Tedaviye ara verilmesi durumunda ALZAMED’in yararlı etkilerinde tedrici bir azalma
görülür. Tedavinin aniden kesilmesinden sonra herhangi bir “rebound” etki veya geri çekilme
etkisi ile karşılaşılmamıştır.
1/13Uygulama şekli:
ALZAMED oral olarak, günde tek doz ve gece yatmadan hemen önce alınmalıdır.
Özel popülasyonlara ilişkin ek bilgiler:
Böbrek yetmezliği:
Donepezil hidroklorürün klerensi bu şartlardan etkilenmediğinden, böbrek bozukluğu olan
hastalara benzer bir doz programı uygulanabilir.
Karaciğer yetmezliği:
Hafif ve orta şiddetli karaciğer yetmezliğinde ilaca olası maruziyet artışı nedeniyle, bireysel
tolerabiliteye göre doz ayarlaması yapılmalıdır. Stabil alkolik sirozu olan 10 hastanın yer
aldığı bir çalışmada ALZAMED’in klerensi, yaş ve cinsiyet yönünden eşlenmiş 10 sağlıklı
bireyinkine göre %20 azalmıştır.
Pediyatrik popülasyon:
Donepezil hidroklorürün çocuklardaki etkililik ve güvenliliği ortaya konulmadığından,
çocuklarda ve 18 yaş altı adölesanlarda kullanılması önerilmemektedir.
Geriyatrik popülasyon:
Aslen ALZAMED’in farmakokinetiğinin yaş ile olan ilişkisini incelemek amacıyla bir
çalışma yapılmamıştır. Ancak ilacın tedavi süresince Alzheimer’lı yaşlı hastalarda takip
edilen ortalama plazma konsantrasyonları genç sağlıklı gönüllülerde görülen ile
karşılaştırılabilir durumdadır.
4.3. Kontrendikasyonlar
ALZAMED donepezil hidroklorür, piperidin türevleri veya preparatın bileşiminde bulunan
herhangi bir maddeye karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Donepezil hidroklorürün şiddetli Alzheimer tipi demans, diğer demans tipleri veya diğer
hafıza bozuklukları (örn. Amnestik Hafif Kognitif Bozukluk) olan hastalarda kullanımı
araştırma aşamasındadır.
Anestezi:
Bir kolinesteraz inhibitörü olan donepezil hidroklorürün, anestezi sırasındaki süksinilkolin tipi
kas gevşemesini arttırabilir.
Kardiyovasküler durumlar:
2/13Kolinesteraz inhibitörleri farmakolojik etkileri nedeniyle kalp atışı üzerinde vagotonik etkiler
(bradikardi gibi) oluşturabilir. Bu etkinin görülme potansiyeli “hasta sinüs sendromu”,
sinoatrial veya atriyoventriküler blok gibi diğer supraventriküler kardiyak iletim bozukluğu
durumları bulunan hastalar için özellikle önemli olabilir.
Senkop ve konvülsiyonlara ait raporlar mevcuttur. Bu hastalar incelenirken, kalp bloğu veya
uzun sinüs duraksaması üzerinde düşünülmelidir.
Gastrointestinal durumlar:
Ülser hikayesi olan veya eş zamanlı nonsteroid antiinflamatuvar ilaç (NSAİİ) alanlar gibi
ülser gelişme riski yüksek olan hastalar belirtileri bakımından yakından takip edilmelidir.
Bununla birlikte donepezil hidroklorürün plasebo ile karşılaştırıldığı klinik çalışmalarda,
peptik ülser veya gastrointestinal kanama insidansında hiçbir artış gösterilmemiştir.
Genitoüriner sistem:
Donepezil hidroklorürün klinik çalışmalarında gözlemlenmemekle beraber, kolinomimetikler
mesane çıkış obstrüksiyonuna yol açabilir.
Santral sinir sistemi:
Nöbetler:
Kolinomimetiklerin jeneralize konvülsiyonlara yol açma potansiyeli taşıdıklarına
inanılmaktadır. Ancak, nöbetler Alzheimer hastalığının göstergesi de olabilir.
Kolinomimetiklerin ekstrapiramidal belirtileri indükleme veya arttırma potansiyeli vardır.
Pulmoner sistem:
Kolinomimetik etkilerine bağlı olarak, kolinesteraz inhibitörleri astım veya obstruktif akciğer
hastalığı hikayesi olan hastalarda dikkatli kullanılmalıdır.
Donepezil hidroklorürün, diğer asetilkolinesteraz (AChE) inhibitörleri ile, kolinerjik sistem
agonist veya antagonistleri ile eş zamanlı kullanılmasından kaçınılmalıdır.
Ciddi hepatik yetmezlik:
Ciddi karaciğer yetmezliği olan hastalar için veri bulunmamaktadır.
Vasküler demans klinik araştırmalarında mortalite:
Yüksek ihtimalli veya olası vasküler demans (VaD) için NINDS-AIREN kriterlerini sağlayan
bireylerin incelendiği 6 ay süreli 3 klinik çalışma yürütülmüştür. NINDS-AIREN kriterleri,
demansı tamamen vasküler sebeplerden kaynaklanan hastaları belirlemek ve Alzheimer
hastalığı olan hastaları çalışmanın dışında bırakmak üzere tasarlanmıştır.
3/13İlk çalışmada, 5 mg donepezil hidroklorür grubundaki mortalite oranı 2/198 (%1), 10 mg
donepezil hidroklorür grubundaki mortalite oranı 5/206 (%2,4) ve plasebo grubundaki
mortalite oranı 7/199 (%3,5)’dur. İkinci çalışmada 5 mg donepezil hidroklorür grubundaki
mortalite oranı 4/208 (%1,9), 10 mg donepezil hidroklorür grubundaki mortalite oranı 3/125
(%1,4) ve plasebo grubundaki mortalite oranı 1/193 (%0,5)’tür. Üçüncü çalışmada, 5 mg
donepezil hidroklorür grubundaki mortalite oranı11/648 (%1,7), plasebo grubundaki mortalite
oranı 0/326 (%0) dır.
Bu üç VaD çalışmasındaki mortalite oranları verileri birleştirildiğinde donepezil hidroklorür
grubundaki mortalite oranı (%1.7) sayısal değer olarak plasebo grubundaki mortalite
oranından (%1.1) yüksektir. Ancak bu sonuç istatistiksel olarak anlamlı bulunmamıştır.
Donepezil hidroklorür ya da plasebo kullanan hastalardaki mortalitenin çeşitli vasküler
kaynaklı sebepleri olduğu belirlenmiştir ki, bu altta yatan vasküler hastalıkları olan yaşlı
populasyon için beklenen bir sonuçtur.
Ölümcül olan ya da olmayan vasküler olayların analizi, donepezil hidroklorür grubunda
plaseboya kıyasla görülme sıklığında bir fark göstermemiştir.
Alzheimer hastalığı çalışmaları birleştirildiğinde (n=4146) ve bu çalışmalar vasküler demansı
da kapsayan diğer demans çalışmalarıyla birleştirildiğinde (n=6888) plasebo grubundaki
mortalite sıklığının rakamsal olarak donepezil hidroklorür grubundaki mortalite sıklığını aştığı
görülmüştür.
Nöroleptik malign sendrom (NMS):
NMS hayatı tehdit edici bir hastalıktır ve hipertermi, kas rijiditesi, otonom instabilite,
değişken bilinç durumu, serum kreatin fosfokinaz seviyelerinde yükselme ile karakterizedir;
bunlara ek olarak miyoglobinüri (rabdomiyoliz) ve akut renal yetmezlik de görülebilir.
Donepezil kullanımına bağlı NMS, özellikle eşzamanlı antipsikotik kullanan hastalarda
seyrek olarak raporlanmıştır. Eğer hastada NMS’i işaret eden semptomlar mevcutsa veya
NMS’nin diğer klinik belirtilerinin olmadığı durumlarda açıklanamayan yüksek ateş görülürse
donepezil tedavisi kesilmelidir.
ALZAMED yardımcı madde olarak laktoz içermektedir. Nadir kalıtımsal galaktoz intoleransı,
Lapp laktoz yetmezliği ya da glukoz-galaktoz malabsorpsiyon problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
4/13Donepezil hidroklorür ve/veya metabolitlerinden herhangi biri insanlarda teofilin, varfarin,
simetidin, ve digoksinin metabolizmasını inhibe etmez. Donepezil hidroklorürün
metabolizması, digoksin ve simetidinle eş zamanlı kullanılmasından etkilenmemektedir.
İn vitro çalışmalar donepezil metabolizmasında, sitokrom P450 izoenzim CYP3A4 ve daha az
olarak da izoenzim CYP2D6’nın rol aldığını göstermiştir. İn vitro ilaç etkileşim çalışmaları,
CYP3A4 inhibitörü olan ketokonazol ve CYP2D6 inhibitörü olan kinidinin, donepezil
metabolizmasını inhibe ettiğini gösterir. Bu sebeple, bu ve diğer CYP3A4 inhibitörleri
(itrakonazol ve eritromisin gibi) ve CYP2D6 inhibitörleri (fluoksetin gibi) donepezil
metabolizmasını inhibe edebilir. Sağlıklı gönüllülerde yapılan bir çalışmada, ketokonazol
ortalama donepezil konsantrasyonlarını % 30 oranında arttırmıştır. Rifampisin, fenitoin,
karbamazepin ve alkol gibi enzim indükleyiciler, donepezil seviyelerini düşürebilir. İnhibe
etme veya indükleme etkisinin önemi bilinmediğinden, bu tür ilaç kombinasyonları dikkatle
kullanılmalıdır. Donepezil hidroklorür antikolinerjik aktiviteye sahip ilaçlarla etkileşme
potansiyeline sahiptir. Aynı zamanda, süksinilkolin, diğer nöromusküler kavşağı bloke edici
ajanlar ya da kolinerjik agonistler veya kardiyak iletim üzerine etkileri olan beta-bloker
ajanlar gibi ilaçlarla eşzamanlı tedavilerle sinerjistik aktivite potansiyeli de bulunmaktadır.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda uygun bir doğum kontrol yöntemi
kullanılmalıdır.
Gebelik dönemi
Hamilelerde donepezil kullanımına ilişkin yeterli veri bulunmamaktadır.
Hayvanlar üzerinde yapılan çalışmalarda teratojenik etki görülmemekle beraber doğum öncesi
ve sonrası toksisite gözlenmiştir (bkz. Bölüm 5.3 Klinik öncesi güvenlilik verileri). İnsanlar
için potansiyel risk bilinmemektedir.
5/13ALZAMED gerekmedikçe gebelik sırasında kullanılmamalıdır.
Laktasyon dönemi
Donepezil sıçanlarda süte geçmektedir. Donepezil hidroklorürün anne sütüne geçip geçmediği
bilinmemekte olup emziren kadınlarda yapılmış bir çalışma bulunmamaktadır. Donepezil,
emziren annelerde kullanılmamalıdır.
Üreme yeteneği / Fertilite
Donepezil hidroklorürün sıçanlarda fertilite üzerine etkisi olmamıştır.
4.7. Araç ve makine kullanımı üzerindeki etkiler
Donepezilin araç ve makine kullanma üzerinde küçük veya orta derecede etkisi vardır.
Alzheimer tipi demans, araç kullanma performansında bozulmaya sebep olabilir veya makine
kullanma kabiliyetini azaltabilir. Buna ek olarak donepezil özellikle başlangıçta veya doz
arttırımı esnasında yorgunluk, sersemlik ve kas krampları yapabilir. Tedaviyi uygulayan
hekim, donepezil tedavisi alan hastaların araç veya kompleks makine kullanma kabiliyetini
düzenli olarak değerlendirmelidir.
4.8. İstenmeyen etkiler
En sık görülen istenmeyen etkiler diyare, kas krampları, halsizlik, bulantı, kusma ve
uykusuzluktur.
Aşağıda donepezil hidroklorür kullanan tüm evrelerdeki Alzheimer hastalarının istenmeyen
etkilerle karşılaşma sıklığı belirtilmiştir.
Bir kereden fazla bildirilen vakalar aşağıda, görülme sıklığı ve sistem organ sınıfına göre
listelenmiştir: Çok yaygın (≥1/10); yaygın (≥1/100, <1/10); yaygın olmayan (≥1/1.000,
<1/100) ve seyrek (≥1/10.000, <1/1.000), çok seyrek (< 1/ 10000), bilinmiyor (eldeki
verilerden hareketle tahmin edilemiyor).
Enfeksiyonlar ve enfestasyonlar
Yaygın: Soğuk algınlığı
Metabolizma ve beslenme hastalıkları
Yaygın: Anoreksi
Psikiyatrik hastalıkları
Yaygın: Halusinasyon**, ajitasyon**, agresif davranışlar**, anormal rüyalar, kabuslar**
Sinir sistemi hastalıkları
6/13Yaygın: Senkop*, sersemlik hali, uykusuzluk
Yaygın olmayan: Nöbet*
Seyrek: Ekstrapiramidal semptomlar
Çok seyrek: Nöroleptik malign sendrom
Kardiyak hastalıklar
Yaygın olmayan: Bradikardi
Seyrek: Sinoatrial blok, atriyoventriküler blok
Gastrointestinal hastalıklar
Çok yaygın: Diyare, bulantı
Yaygın: Kusma, abdominal rahatsızlık
Yaygın olmayan: Gastrointestinal kanama, gastrik ve duodenal ülserler ve tükürük salgısında
artış
Hepato-bilier hastalıklar
Seyrek: Hepatiti de içeren karaciğer disfonksiyonu ***
Deri ve deri altı doku hastalıkları
Yaygın: Döküntü, kaşıntı
Kas-iskelet bozukluklar, bağ doku ve kemik hastalıkları
Yaygın: Kas krampları
Çok seyrek: Rabdomiyoliz****
Böbrek ve idrar yolu hastalıkları
Yaygın: Üriner inkontinans
Genel ve uygulama bölgesine ilişkin bozukluklar
Çok yaygın: Baş ağrısı
Yaygın: Ağrı, bitkinlik
Araştırmalar
Yaygın olmayan: Serumdaki kas kreatin kinaz konsantrasyonlarında hafif yükselmeler
Yaralanma ve zehirlenme
Yaygın: Kaza
* Hastaların senkop veya nöbet için incelenmesinde kalp bloğu veya sinüs ritminde uzun
duraklama olasılığı düşünülmelidir. (Bkz. Bölüm 4.4)
7/13** Halusinasyon, ajitasyon ve agresif davranışlar ile ilgili bildirimler doz azaltılması ya da
tedaviye son verilmesi ile çözümlenmiştir.
*** Açıklanamayan karaciğer disfonksiyonu durumunda ALZAMED tedavisine son verilmesi
düşünülmelidir.
****Rabdomiyolizin Nöroleptik Malign sendromundan bağımsız olarak ve donepezil
başlanması ya da doz artışı ile yakın ve geçici ilişki halinde oluştuğu bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Oral olarak fare ve sıçanlara uygulanan tahmini medyan letal doz sırasıyla 45 ve 32 mg/kg’dır
veya insan için önerilen maksimum dozun (10 mg/gün) 225 ve 160 katıdır. Kolinerjik
stimülasyonun doz ile ilişkili belirtileri hayvanlarda gözlenmiştir ve bu belirtiler azalmış
spontan hareket, yüzüstü pozisyon, sendeleyerek yürüyüş, lakrimasyon, klonik
konvülsiyonlar, solunum güçlüğü, tükürük salgılaması, miyoz, fasikülasyon ve düşük vücut
yüzey sıcaklığını içermektedir. Kolinesteraz inhibitörleriyle doz aşımı, şiddetli bulantı,
kusma, tükürük salgılama, terleme, bradikardi, hipotansiyon, solunum güçlüğü, kollaps ve
konvulsiyonlarla karakterize kolinerjik krizle sonuçlanabilir. Kas zayıflamasının artması bir
ihtimal olup, solunum kaslarının dahil olması halinde ölümle sonuçlanabilir.
Her doz aşımı vakasında olduğu gibi, genel destek tedbirlerinden yararlanılmalıdır. Donepezil
hidroklorürün doz aşımında antidot olarak atropin gibi tersiyer (üçüncül) yapıdaki
antikolinerjikler kullanılabilir. Etkiye bağlı olarak titre edilen intravenöz atropin sülfat
önerilmektedir. 1 ila 2 mg’lık bir intravenöz başlangıç dozunu klinik cevaba bağlı olarak
sonraki dozlar takip edebilir. Glikopirolat gibi kuaterner (dördüncül) yapıdaki
antikolinerjiklerle birlikte alındığında, diğer kolinomimetiklerle kan basıncı ve kalp atışında
atipik cevaplar bildirilmiştir. Donepezil hidroklorürün ve/veya metabolitlerinin diyalizle
(hemodiyaliz, periton diyalizi veya hemofiltrasyon) atılıp atılamayacağı bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-demans ilaçları, antikolinesteraz
8/13ATC kodu: N06DA02
Etki mekanizması
Donepezil hidroklorür beyinde predominant kolinesteraz olan asetilkolinesterazın selektif ve
geri dönüşlü (tersinir) bir inhibitörüdür. Donepezil hidroklorür, esas olarak merkezi sinir
sisteminin dışında bulunan bir enzim olan butirilkolinesteraza kıyasla bu enzimin in vitro
olarak 1000 kat daha güçlü bir inhibitörüdür.
Alzheimer tipi demans hastalığı
Alzheimer tipi demanslı hastaların katıldığı klinik çalışmalarda 5 mg veya 10 mg’lık
donepezil hidroklorürün günde tek doz olarak alınması, dozu takiben yapılan ölçümlerde
sırasıyla %63,6 ve %77,3’lük asetilkolinesteraz aktivitesinin (eritrosit membranlarında
ölçülen) kararlı durum inhibisyonunu ortaya çıkarmıştır. Alyuvarlardaki AChE’nin donepezil
hidroklorür tarafından inhibisyonu ile kognitif fonksiyonun seçilmiş özelliklerini inceleyen
hassas bir ölçek olan ADAS-cog’daki değişmelerle uyumlu olduğu gösterilmiştir. Donepezil
hidroklorürün altta yatan nöropatolojinin seyrinde değişiklik yapma potansiyeli
incelenmemiştir. Bu sebeple, donepezil hidroklorürün hastalığın ilerleyişine bir etkisi olduğu
düşünülemez.
Donepezilin Alzheimer tipi demansın tedavisindeki etkililiği dört plasebo kontrollü çalışmada
(6 ay süreli 2 çalışma ve 1 yıl süreli 2 çalışma) araştırılmıştır.
Klinik çalışmalarda, 6 aylık donepezil tedavisinin sonucunda bir analiz yapılmıştır. Bu
analizde 3 etkililik kriteri birlikte kullanılmıştır. ADAS-cog, hasta yakınından gelen bilgiler
dahilinde klinisyenin görüşmeye dayalı değişiklik izlenimi (CIBIC+ - global fonksiyonları
ölçer), Klinik Demans Ölçüm Skalasının Günlük Yasam Aktiviteleri Altskalası (CDR - sosyal
ortamlardaki, evdeki, hobilerindeki ve kişisel bakımdaki becerileri ölçer).
Aşağıda listelenen özelliklere uyan hastalar tedaviye cevap vermiş kabul edilmişlerdir.
Cevap = ADAS-Cog’da en az 4 puanlık gelişme
CIBIC+’da kötüleşme olmaması
Klinik Demans Ölçüm Skalasının Günlük Yaşam Aktiviteleri
Altskalası’nda kötüleşme olmaması
% Cevap
Tedavi edilmesi Değerlendirilen
amaçlanan popülasyon popülasyon
9/13N=365 N=352
Plasebo grubu % 10 % 10
Donepezil hidroklorür 5 mg kullanan grup % 18 * % 18 *
Donepezil hidroklorür 10 mg kullanan grup % 21 * % 22 **
* p < 0.05
** p < 0.01
Donepezil, tedaviye cevap verdiklerine karar verilen hastaların yüzdesinde doza bağımlı
olarak istatistiksel açıdan önemli bir artış oluşturmuştur.
5.2. Farmakokinetik özellikler
Emilim:
Maksimum plazma seviyelerine oral alımdan yaklaşık 3 ila 4 saat sonra ulaşılır. Plazma
konsantrasyonları ve eğri altında kalan alan (EAA), dozla orantılı olarak artmaktadır.
Yarılanma ömrü yaklaşık 70 saat olduğundan, düzenli olarak günde tek doz alınması kararlı
duruma aşamalı olarak yaklaşılmasıyla sonuçlanır. Tedaviye başlandıktan sonra 2 - 3 hafta
içinde yaklaşık kararlı duruma ulaşılır. Bir kere kararlı duruma ulaşıldıktan sonra, plazmadaki
donepezil hidroklorür konsantrasyonları ve onunla ilgili farmakodinamik aktivite gün içinde
çok az değişme gösterir.
Donepezil hidroklorürün emilimi yiyeceklerden etkilenmemektedir.
Dağılım:
Donepezil hidroklorür yaklaşık olarak %95 oranında plazma proteinlerine bağlanır. Aktif
metabolit olan 6-O-desmetildonepezilin plazma proteinlerine bağlanması bilinmemektedir.
Donepezil hidroklorürün muhtelif vücut dokularına dağılması kesin şekilde incelenmemiştir.
Bununla birlikte, sağlıklı erkek gönüllülerde yapılan bir kütle dengesi incelemesinde C14-
işaretli donepezil hidroklorürün 5 mg’lık tek bir dozunun alınmasından 240 saat sonra ilacın
yaklaşık %28’i açığa çıkmamıştır. Bu, donepezil hidroklorür ve/veya metabolitlerinin vücutta
10 günden uzun süre kalıcı olabileceklerini göstermektedir.
Biyotransformasyon:
Donepezil hidroklorür sitokrom P450 sistemi (özellikle CYP3A4 ve daha az olarak da
CYP2D6 izoenzimleri) tarafından henüz hepsi tanımlanmamış olan çok sayıda metabolite
çevrilir. 14C-işaretli donepezil hidroklorürün 5 mg’lık tek bir dozunun alınmasının ardından,
alınan dozun yüzde oranıyla ifade edilen plazma radyoaktivitesine göre temel olarak,
bozulmamış donepezil hidroklorür (%30), 6-O-desmetil donepezil (%11 – donepezil
10/13hidroklorür aktivitesine benzer aktivite gösteren tek metaboliti), donepezil-cis-N-oksid (%9),
5-O-desmetil donepezil (%7), 5-O-desmetil donepezil glukuronit konjugatı (%3)
belirlenmiştir.
Eliminasyon:
Plazma yarılanma ömrü yaklaşık 70 saattir. Alınan donepezil hidroklorür dozunun yaklaşık
%57’si idrardan atılırken (%17’si değişmemiş donepezildir), %14,5’i dışkı ile atılmış olup, bu
da biyotransformasyon ve idrarla itrahın esas atılım yolları olduğunu göstermektedir.
Donepezil hidroklorür ve/veya metabolitlerinden herhangi birinin enterohepatik dolasıma
girdiğini gösterecek bir kanıt bulunmamaktadır.
Özel gruplar:
Cinsiyet, ırk ve sigara içme alışkanlığının donepezil hidroklorürün plazma konsantrasyonları
üzerinde önemli sayılabilecek klinik bir etkisi yoktur. Donepezilin farmakokinetiği sağlıklı
yaşlılarda, Alzheimer hastalarında veya vasküler demanslı hastalarda tam olarak
incelenmemiştir. Ancak hastalardaki ortalama plazma seviyeleri sağlıklı genç
gönüllülerdekine yakındır.
Hafif ya da orta şiddetli karaciğer yetmezliği olan hastalarda, donepezilin kararlı durum
konsantrasyonunda artış gözlenmiştir; EAA ortalamasında %48, C ortalamasında %39
maks
(Bkz. Bölüm 4.2 Pozoloji ve uygulama şekli).
5.3.Klinik öncesi güvenlilik verileri
Genel
Deney hayvanları üzerinde yapılan kapsamlı deneyler bu bileşiğin amaçlanan kolinerjik
stimülatör etkisi haricinde çok az etki yaptığını göstermiştir.
Mutajenite
Donepezil, bakteri ve memeli hücresi mutasyon analizlerinde mutajenik bulunmamıştır.
Donepezil hidroklorür ters bakteri mutasyonunda ve fare lenfoma testlerinde genotoksik
değildir. Kromozomal değişim testlerinde, in vitro ortamda, hücreler için aşırı toksik
değerlerdeki ve kararlı durum plazma konsantrasyonlarından 3000 kat fazla
konsantrasyonlarda bazı klastojenik etkiler gözlemlenmiştir ancak in vivo fare mikronükleus
modelinde hiçbir klastojenik veya diğer genotoksik etkiler gözlemlenmemiştir.
Karsinojenite
Sıçanlarda veya farelerdeki uzun süreli karsinojenite çalışmalarında, onkojenik potansiyel
olduğuna dair herhangi bir kanıt elde edilmemiştir.
11/13Doğurganlık
Donepezil hidroklorür, sıçanlarda doğurganlık üzerinde hiçbir etki yapmamıştır ve sıçanlar
veya tavşanlarda teratojenik etkili bulunmamıştır. Ancak hamile sıçanlara insan dozunun 50
katı kadar olan doz uygulandığında, ölü doğumlar ve yeni doğanın hayatta kalması üzerine
hafif etkileri olmuştur (bkz. Bölüm 4.6 Gebelik ve laktasyon).
6. FARMASÖTİK ÖZELLİKLER
6.1.Yardımcı maddelerin listesi
Laktoz monohidrat (inek sütü kaynaklı)
Mısır nisastası
Mikrokristalin selüloz
Hidroksipropil selüloz
Magnezyum stearat
Opadry yellow 02F22025
Talk
Makrogol 6000
Hipromelloz (E464)
Titanyum dioksit (E171)
Sarı demir oksit (E172)
6.2. Geçimsizlikler
Geçerli değil.
6.3. Raf ömrü
48 ay.
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
ALZAMED 10 mg film tablet, 28 tabletlik Alu - PVC blister ambalajlarda sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
‘Tıbbi Atıkların Kontrolü Yönetmeliği’ ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
12/13World Medicine İlaç San. ve Tic. A.Ş.
Bağcılar, İstanbul
8. RUHSAT NUMARASI
2015/948
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 17.12.2015
Ruhsat Yenileme Tarihi:
10. KÜB’ÜN YENİLENME TARİHİ
13/13