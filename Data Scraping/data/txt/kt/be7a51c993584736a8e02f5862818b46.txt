1  KULLANMA TALİMATI  
 
EMPAFEL 25 mg film kaplı tablet  
Ağız yolu ile alınır.  
 Etkin madde: Her bir film kaplı tablet 25 mg empagliflozin içerir.  Yardımcı maddeler: Tablet çekirdeği: Magnezyum aluminometasilikat tip 1A US2, hidroksi propil metil selüloz, 
polisorbat 80, mikrokristalin selüloz pH 102, kroskarmelloz sodyum, kolloidal silika 200 susuz, magnezyum stearat, metanol  
Film kaplama: Opadry II film coating 39F220009 yellow powder (HPMC 2910/hipromelloz,  titanyum dioksit, makrogol/PEG, laktoz monohidrat (inek sütü kaynaklı), sarı demir oksit)  
 
 
Bu Kullanma Talimatında:  
1. EMPAFEL  nedir ve ne için kullanılır? 
2. EMPAFEL ’i kullanmadan önce dikkat edilmesi gerekenler 
3. EMPAFEL  nasıl kullanılır?  
4. Olası yan etkiler nelerdir? 
5. EMPAFEL ’in saklanması 
Başlıkları yer almaktadır.  1. EMPAFEL  nedir ve ne için kullanılır?  
 EMPAFEL 25 mg film kaplı tablet, açık sarı renkli, yuvarlak, bombeli film kaplı tabletlerdir.  EMPAFEL tabletler, alüminyum formatura ve Pe’li sert alüminyum folyo blisterlerde ve 30 film kaplı tabletlik ambalaj büyüklükleri ile piyasaya sunulur.  EMPAFEL, etkin madde olarak, empagliflozin içerir ve sodyum -glikoz -ko-transporter 2 
(SGLT- 2) inhibitörleri olarak adlandırılan bir ilaç grubuna aittir. 
 Empagliflozin, böbreklerde bulunan sodyum -glikoz -ko-transporter 2 (SGLT -2) adlı proteini 
bloke ederek etkisini gösterir. SGLT - 2, kan böbreklerden süzülürken, kan şekerinin emilerek 
kan dolaşımına geçmesini sağlar ve idrarla atılımını önler. Bu ilaç, bu pr oteini bloke ederek, 
kan şekerinin (glikoz), sodyumun (tuz) ve suyun idrarla atılmasına neden olur. Tip- 2 diyabet 
hastalığınız nedeniyle çok yüksek olan kan şekeri düzeyiniz buna bağlı olarak düşer.  
• EMPAFEL, erişkinlerde ve 10 yaş ve üzeri çocuklarda, tek başına diyet ve egzersiz ile Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2  kontrol edilemeyen tip- 2 diyabet (şeker hastalığı) tedavisinde  kullanılır.  
• EMPAFEL, metformin (diğer bir şeker hastalığı ilacı) kullanamayan hastalarda tek başına, 
diğer ilaçlar olmadan kullanılabilir.  
• EMPAFEL diğer ilaçlarla (insülin hariç) birlikte de diyabet tedavisinde kullanılabilir. Bu 
ilaçlar ağızdan alınabilir . (Bkz. “Diğer ilaçlar ile birlikte kullanımı”)  
 
Doktorunuz, eczacınız veya hemşirenizin size anlattığı diyet ve egzersiz programına devam etmeniz son derece önemlidir.  
 EMPAFEL nasıl etki gösterir?  
EMPAFEL böbreklerde bulunan sodyum -glikoz -ko-transporter  2 (SGLT- 2) adlı proteini bloke 
ederek etkisini gösterir. Bu, idrarınızdan kan şekerinin (glikoz) uzaklaştırılmasına neden olur. Böylece EMPAFEL kanınızdaki şeker miktarını azaltır.  Tip-2 diyabet nedir?  
Tip-2 diyabet, genlerinizden ve yaşam tarzınızdan kaynaklanan bir hastalıktır. Eğer tip- 2 
diyabetiniz varsa, pankreasınız kanınızdaki şeker düzeyini kontrol etmek için yeterli insülini üretemiyor ve vücudunuz kendi insülinini etkili şekilde kullanamıyor de mektir. Bu durum, 
kanınızda şeker düzeylerinin yüksek olması ile sonuçlanır, bu da kalp hastalığına, böbrek hastalığına, körlük ve kol ve bacaklarınızda kan dolaşımının bozuk olmasına yol açabilir.  2. EMPAFEL ’i kullanmadan önce dikkat edilmesi gerekenler  
 EMPAFEL’ i aşağıdaki durumlarda KULLANMAYINIZ  
Eğer;  
• Empagliflozine veya bu ilacın bileşiminde bulunan ve yukarıda “ yardımcı maddeler ” başlığı 
altında sıralanan diğer maddelerden herhangi birine karşı alerjiniz varsa, bu ilacı kullanmayınız.  
 EMPAFEL’ i aşağıdaki durumlarda DİKKATLİ KULLANINIZ  
Aşağıdaki durumda doktorunuz veya en yakın hastane ile temasa geçiniz:  
 Ketoasidoz  
• Eğer hızlı kilo kaybı, kusacakmış gibi hissetme ya da kusma, mide ağrısı, aşırı susama, hızlı 
ve derin nefes alma, kafa karışıklığı, olağan dışı uyku hali ya da yorgunluk, nefeste tatlımsı koku, ağızda tatlı ya da metalik tat veya idrarınızda ya da teriniz de farklı bir koku oluşumu 
yaşarsanız, acilen bir doktorla irtiba ta geçiniz ya da en yakın hastaneye gidiniz. Bu belirtiler, 
“ketoasidoz” işareti olabilir  testlerde görülen, idrarınızda ya da kanınızda “keton 
cisimciklerinin” düzeyindeki artış nedeniyle hastalarda oluşabilen ciddi, kimi zaman yaşamı 
tehdit eden bir problemdir. Ketoasidoz geliştirme riski, uzun süreli açlık, aşırı alkol tüketimi, dehidrasyon (susuz kalma), insülin dozunda ani azalmalar veya majör cerrahi veya ciddi hastalık nedeniyle daha yüksek insülin gereksi nimi dolayısıyla artış gösterebilir.  
 Ketoasidozdan şüpheleniyorsanız, derhal bir doktora veya en yakın hastaneye başvurun ve doktorunuzdan bir tavsiye alana kadar bu ilacı almayı bırakın.  Bu ilacı almadan önce ve tedaviniz sırasında, aşağıdaki konularda ve durumlarda doktorunuz veya eczacınız ile konuşunuz:  
• Tip-1 diyabet hastalığınız varsa. Bu tip şeker hastalığı genellikle küçük yaşta ortaya çıkar ve 
vücudunuz hiç insülin üretmez. Tip- 1 diyabet hastalığınız varsa EMPAFEL  kullanmamalısınız.  
• Ciddi böbrek problemleriniz varsa EMPAFEL kullanılmamalıdır (ayrıca  ‘‘3. EMPAFEL  3  nasıl kullanılır?’’ bölümüne bakınız).  
• Ciddi karaciğer problemleriniz varsa doktorunuz farklı bir ilaç kullanmanızı isteyebilir.  
• Aşağıdakiler sizin için geçerliyse, dehidrasyon (susuz kalma) riski altında olabilirsiniz;  
• Kusuyorsanız, ishal veya ateşiniz varsa ya da yemek yiyemiyor veya içemiyorsanız,  
• İdrar üretimini [diüretikler] artıran veya kan basıncını düşüren ilaçlar alıyorsanız  
• 75 yaş veya üzerindeyseniz  
• Olası belirtiler, Bölüm 4’te, “Vücudun susuz kalması (dehidratasyon)” başlığı altında 
listelenmiştir. Doktorunuz, vücut sıvınızdan çok fazla kaybetmenizi engellemek için, 
iyileşinceye kadar EMPAFEL  tedavisini kesmenizi isteyebilir. Vücudun susuz kalmasını 
önlemenin yollarını sorunuz. 
• Böbrek veya idrar yollarınızda ateşli, ciddi bir enfeksiyon varsa. Doktorunuz iyileşinceye 
kadar EMPAFEL  kullanmayı kesmenizi isteyebilir.  
 
Eğer, üreme organlarınızda veya üreme organları ile makat arasındaki bölgede ağrı, hassasiyet, kızarıklık veya şişlik gibi belirtilerin bir arada ortaya çıkmasıyla birlikte ateşiniz de varsa veya genel olarak kendinizi iyi hissetmiyorsanız derhal doktorunuzla görüşünüz. Bu belirtiler, seyrek görülen, ancak ciddi ve hatta hayati tehlike yaratabilen, nekrotizan fasiit (Fournier gangreni) adı verilen bir durumu gösteriyor olabilir. Bu tıbbi durum, cilt altı dokunuzun tahrip olmasına yol açar. Fournier gangreni  derhal tedavi edilmelidir. 
 Ayak bakımı  
Tüm diyabetik hastalarda olduğu gibi ayaklarınızı düzenli olarak kontrol ediniz ve doktorunuzun ayak bakımı ile ilgili önerilerini dikkatle uygulayınız.  
 Böbrek fonksiyonu Bu ilacı almaya başlamadan önce ve alırken böbreklerinizin kontrol edilmesi gerekmektedir.  İdrar glikozu (idrarda şeker)  
Bu ilacın etki mekanizması nedeniyle, bu ilacı kullanırken yapılacak idrar testlerinde idrarda 
şeker pozitif çıkacaktır.  
 
1,5-anhidroglusitol (1,5- AG) testi ile etkileşim 
Glisemik kontrolü izlemek için kullanılan 1,5 -AG testi ile yapılacak ölçümler güvenilir 
olmayabilir. Bunun yerine alternatif testlerin kullanılması tavsiye edilir.  
 Çocuklar ve ergenler  
EMPAFEL, 10 yaş ve üzeri çocuklarda tip 2 diyabet tedavisi için kullanılabilir. 10 yaşın altındaki çocuklarda veri bulunmamaktadır. EMPAFEL, kalp yetersizliği veya kronik böbrek hastalığı olan 18 yaşın altındaki çocuk ve ergen hastalarda çalışma yapılmadığından, bu yaş grubundaki hastaların tedavisi için önerilmemektedir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  EMPAFEL’ in yiyecek ve içecek ile kullanılması  
Tabletler yiyeceklerle birlikte veya yiyeceklerden ayrı olarak alınabilir.  Hamilelik  
İlacı kullanmadan önce doktorunuza veya eczacınıza danışınız.  4   
EMPAFEL tedavisi sırasında uygun bir doğum kontrol yöntemi kullanılabilir. Empagliflozinin 
ağız yoluyla alınan doğum kontrol ilaçlarının farmakokinetiği üzerinde anlamlı bir klinik etkisi olmadığı düşünülmektedir.  Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız bu ilacı almadan önce doktorunuz veya eczacınız ile görüşünüz. Eğer hamileyseniz EMPAFEL  
kullanmayınız. EMPAFEL ’in doğmamış bebeğe zararlı olup olmadığı bilinmemektedir. 
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Eğer emziriyorsanız bu ilacı almadan önce doktorunuz veya eczacınız ile görüşünüz. Emziriyorsanız EMPAFEL  kullanmayınız. Bu ilacın anne sütüne geçip geçmediği 
bilinmemektedir.  
 Araç ve makine kullanımı  
EMPAFEL’ in araç ve makine kullanımı üzerinde etkisi düşüktür.  
 Bu ilacı “sülfonilüre” grubu bir ilaçla birlikte kullanırsanız, kan şekeriniz çok fazla düşebilir (hipoglisemi). Bu durum, titreme, terleme ve görmede değişiklikler gibi bulgulara yol açabilir ve araç ve makine kullanma yeteneklerinizi olumsuz yönde etkile yebilir. EMPAFEL  
kullanırken sersemleme veya baş dönmesi hissediyorsanız, araba veya herhangi bir araç veya makine kullanmayınız . 
 EMPAFEL’ in içeriğinde bulunan bazı yardımcı maddeler hakkında önemli bilgiler 
EMPAFEL laktoz (süt şekeri) içerir. Eğer daha önceden doktorunuz tarafından bazı şekerlere karşı intoleransınız olduğu söylenmişse bu ilacı almadan önce doktorunuzla temasa geçiniz.  
 Bu ilaç her film kaplı tablet başına 1 mmol sodyum (23 mg)’dan daha az sodyum içerir yani aslında “sodyum içermez”. 
 
Diğer ilaçlar ile birlikte kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza veya eczacınıza söyleyiniz.  
 Doktorunuza şunları söylemeniz önemlidir:  
• Vücudunuzdan su atılması için bir ilaç kullanıyorsanız (idrar söktürücüler). Doktorunuz 
EMPAFEL  kullanmanızı durdurabilir. Vücudunuzdan çok fazla sıvı kaybetmeniz halinde ortaya 
çıkacak olası belirtiler, Bölüm 4’te, “Olası yan etkiler nelerdir” başlığı altında  listelenmiştir.  
• Kan şekerinizi düşürmek amacıyla  sülfonilüre  grubundan başka bir ilaç alıyorsanız. 
Doktorunuz kan şekeri seviyenizin çok fazla düşmesini (hipoglisemi) engellemek için kullandığınız bu diğer ilaçların dozunu düşürmek isteyebilir.  
• Epilepsi hastalığının tedavisinde kullanılan bazı ilaçlar (fenitoin) veya bazı antibiyotiklerin 
(rifampisin) EMPAFEL  ile aynı anda kullanılması EMPAFEL ’in etkisini azaltabilir. 
Doktorunuz bu durumunu değerlendirecektir. • Eğer lityum alıyorsanız, çünkü EMPAFEL  kanınızdaki lityum miktarını azaltabilir.  5   
Eğer reçeteli ya da reçetesiz herhangi bir ilacı şu anda kullanıyorsanız, son zamanlarda 
kullandınız ise veya kullanma ihtimaliniz varsa lütfen doktorunuza veya eczacınıza bunlar hakkında bilgi veriniz.  3. EMPAFEL  nasıl kullanılır?  
 
• Uygun kullanım ve doz/uygulama sıklığı için talimatlar:  
İlacınızı her zaman tam olarak doktorunuzun size söylediği şekilde kullanınız. Eğer emin 
olmadığınız bir konu varsa doktorunuz veya eczacınız ile görüşünüz.  
 
- EMPAFEL’ in önerilen dozu, günde bir kez 10 mg’dır. Eğer tip -2 diyabetiniz varsa ve kan 
şekerinizin kontrolünde yardımcı olacaksa dozunuzun günde bir kez 25 mg dozuna yükseltilip 
yükseltilmeyeceğine doktorunuz karar verecektir. 
- Eğer ciddi bir böbrek sorununuz varsa  EMPAFEL kullanılmamalıdır.  
- Doktorunuz sizin için uygun olan ilaç birim dozunu seçecektir. Doktorunuz size 
söylemedikçe ilacınızın dozunu değiştirmeyiniz.  
 
• Uygulama yolu ve metodu:  
- Tableti bütün olarak su ile birlikte yutunuz. 
- İlacınızı yiyeceklerle birlikte veya ayrı olarak alabilirsiniz  
- İlacınızı günün herhangi bir saatinde alabilirsiniz. Ancak, her gün aynı saatte almaya dikkat 
ediniz. Böylece ilacınızı almayı daha kolay hatırlayabilirsiniz. 
 Eğer tip -2 diyabetiniz varsa doktorunuz, şeker hastalığınıza karşı EMPAFEL  ile birlikte başka 
ilaçlar da verebilir. Sağlığınız için en iyi sonuçları elde etmek için, tüm ilaçlarınızı doktorunuzun tarif ettiği şekilde almaya dikkat ediniz.  Diyet ve egzersiz, vücudunuzun kan şekerini daha iyi kullanmasına yardımcı olabilir. EMPAFEL  kullanırken doktorunuzun size önerdiği diyet ve egzersiz programına uymanız çok 
önemlidir.  
 
• Değişik yaş grupları:  
Çocuklarda kullanımı:  EMPAFEL, 10 yaş ve üzeri çocuklarda tip 2 diyabet tedavisi için 
kullanılabilir. 10 yaşın altındaki çocuklarda çalışma mevcut olmadığı için, bu yaş grubundaki 
hastalara EMPAFEL  kullanımı önerilmez.  
 EMPAFEL  ile, kalp yetersizliği veya kronik böbrek hastalığı olan 18 yaşın altındaki çocuk ve 
ergen hastalarda çalışma yapılmadığından, bu yaş grubundaki hastaların tedavisi için kullanımı önerilmez.  
 Yaşlılarda kullanımı: 75 yaş ve üzerindeki hastalarda sıvı kaybına bağlı olarak vücudun susuz 
kalması riski artar. Doktorunuz bu ilacı kullanıp kullanamayacağınıza karar verecektir.  
 Özel kullanım durumları:  
Böbrek yetmezliği: Eğer böbreklerinizle ilgili bir sorun varsa doktorunuz ilacınızın dozunu  
düzenleyecek ve durumunuzu izleyecektir. Böbrek işlevlerinizin durumuna göre doktorunuz ilacın kesilmesine karar verebilir. Eğer son dönem böbrek yetmezliğiniz varsa veya diyalize giriyorsanız EMPAFEL  kullanmamalısınız.  
 6  Karaciğer yetmezliği: Şiddetli karaciğer yetmezliği olanlarda empagliflozin ile deneyim sınırlı 
olduğu için, bu grup hastalarda kullanımı önerilmez.  
 
Eğer EMP AFEL ’in etkisinin çok güçlü veya çok zayıf olduğuna dair bir izleniminiz varsa 
doktorunuz veya eczacınız ile konuşunuz.  Kullanmanız gerekenden daha fazla EMPAFEL  kullandıysanız  
Eğer kullanmanız gerekenden daha fazla EMPAFEL  aldıysanız derhal doktorunuzla konuşunuz 
veya derhal bir hastaneye başvurunuz. Hastaneye giderken ilacınızı da birlikte götürünüz.  
 EMP AFEL’ i kullanmanız gerekenden fazlasını kullanmışsanız bir doktor veya eczacı ile 
konuşunuz.  EMPAFEL’ i kullanmayı unutursanız  
İlacınızı almayı unutursanız ne yapacağınız, bir sonraki dozunuz için kalan süreye bağlıdır:  
• Eğer bir sonraki ilaç dozunuzu almak için 12 saat veya daha uzun bir süre varsa, hatırlar 
hatırlamaz EMPAFEL  tabletinizi alınız. Daha sonra bir sonraki dozunuzu normal zamanında 
alınız.  
• Eğer bir sonraki ilaç dozunuzu almak için 12 saatten daha az bir süre kalmışsa, almayı 
unuttuğunuz dozu atlayınız. Daha sonra bir sonraki dozunuzu normal zamanında alınız.  Unutulan dozları dengelemek için çift doz almayınız.  EMPAFEL ile tedavi sonlandırıldığındaki oluşabilecek etkiler  
Ketoasidozunuz olduğundan şüphelenmediğiniz sürece, doktorunuzla görüşmeden ilacınızı 
almayı durdurmayınız  (‘‘Ketoasidoz’’ bölümüne bakınız) . EMPAFEL ’i almayı bırakırsanız, kan 
şekeri düzeyiniz yükselebilir.  
 Eğer ilacınızın kullanımı ile ilgili herhangi bir sorunuz varsa doktorunuza, eczacınıza veya 
hemşirenize sorunuz.  
 4. Olası yan etkiler nelerdir?  Tüm ilaçlar gibi, EMPAFEL ’in içeriğinde bulunan maddelere duyarlılığı olan kişilerde yan 
etkiler olabilir. Ancak bu yan etkiler herkeste görülmeyebilir.  Yan etkiler aşağıdaki kategorilerde gösterildiği şekilde sıralanmıştır:  Çok yaygın: 10 hastanın en az birinde görülebilir. Yaygın: 10 hastanın birinden az fakat 100 hastanın birinden fazla görülebilir. Yaygın olmayan: 100 hastanın birinden az fakat 1.000 hastanın birinden fazla görülebilir. Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  Aşağıdakilerden biri olursa EMPAFEL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar -  yaygın olmayan  
Şiddetli alerjik reaksiyon (yüzde, dudaklarda, ağızda, dilde veya boğazda şişme içerebilir ve bu durumlar soluk alıp vermede ya da yutmada zorluğa sebep olabilir).  7   
Ketoasidoz – yaygın olmayan  
Aşağıdakiler, ketoasidozun bulgularıdır (Bkz. Bölüm 2. “EMP AFEL ’i kullanmadan önce dikkat 
edilmesi gerekenler ”): 
 
• İdrarınızda veya kanınızda “keton cisimcikleri” düzeyinin yükselmesi  
• Hızlı kilo kaybı  
• Bulantı veya kusma  
• Mide ağrısı  
• Aşırı susama  
• Hızlı ve derin nefes alıp verme  
• Kafa karışıklığı 
• Olağan dışı uyku hali veya yorgunluk  
• Nefesinizde tatlı bir koku hissi, ağzınızda tatlı veya metalik bir tat veya idrar veya terinizin 
kokusunda farklılık 
 
Bu durum, kan şekeri düzeyiniz ne olursa olsun ortaya çıkabilir. Doktorunuz EMPAFEL  ile 
tedavinizi geçici veya kalıcı olarak durdurmaya karar verebilir. 
 Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi müdahaleye veya hastaneye yatırılmanıza gerek olabilir.  Aşağıdakilerden biri olursa, mümkün olduğu kadar hızlı bir şekilde doktorunuza bildiriniz:  
 
Kan şekerinde düşme (hipoglisemi)  - çok yaygın  
EMPAFEL’ i, kan şekerinin düşmesine neden olabilecek başka bir ilaçla (bir sülfonilüre  gibi) 
birlikte alırsanız, kan şekeri düzeyinizin düşük olması riski daha yüksektir.  Kan şekeri düzeyi düşükse, görülebilecek belirtiler arasında şunlar bulunur:  
• Titreme, terleme, çok endişeli olma veya kafa karışıklığı duygusu, kalp atışlarının hızlı 
olması 
• Aşırı açlık hissi, baş ağrısı  
 
Doktorunuz size düşük kan şekeri düzeylerini nasıl tedavi edeceğinizi ve yukarıdaki belirtilerden herhangi birini hissettiğinizde ne yapacağınızı anlatacaktır. Eğer kan şekerinizin düştüğünü gösteren bir belirtiniz varsa, bir parça şeker yiyiniz, şeker miktarı yüksek küçük bir 
şey atıştırınız veya meyve suyu içiniz. Mümkünse kan şekerinizi ölçünüz ve dinleniniz.  İdrar yolu enfeksiyonu – yaygın  
İdrar yolu enfeksiyonunun belirtileri şunlardır:  
• İdrar yaparken yanma hissi  
• Bulanık idrar  
• Kalçada veya sırtın ortasında ağrı (böbreklerinizde enfeksiyon varsa)  
 Acil idrar yapma hissi veya daha sık idrara çıkma EMPAFEL ’ın etkisini gösterme şekline bağlı 
olabilir. Ancak bu belirtiler idrar yolu enfeksiyonunun belirtileri de olabilir. Bu nedenle, eğer bu belirtilerde artma olursa, doktorunuza başvurmalısınız.  8  Vücudun susuz kalması (dehidratasyon) - çok yaygın  
Susuz kalma belirtileri spesifik değildir, ancak aşağıdaki belirtileri içine alabilir:  
• Olağan dışı susuzluk hissi  
• Ayakta dururken baş dönmesi veya sersemleme hissi  
• Bayılma veya bilinç kaybı  
 
Empagliflozin ile ortaya çıkan diğer yan etkiler  
 Yaygın  
• Genital mantar enfeksiyonları (pamukçuk)  
• Alışılandan daha fazla idrar yapma veya daha sık idrara çıkmaya ihtiyaç duyma  
• Kaşıntı 
• Döküntü veya ciltte kızarıklık (bunlar kaşıntılı olabilir; deri kabarıklıkları, sıvı sızıntıları 
veya kabarcıklar eşlik edebilir)  
• Susama 
• Kan testlerinizde kan yağları (kolesterol) seviyelerinde yükselme  
• Kabızlık  
 Yaygın olmayan  
• Kurdeşen  
• İdrar yaparken zorlanma veya ağrı  
• Böbrek fonksiyonları ile ilgili kan testlerinde (kreatinin veya üre) değişiklikler (Kan 
kreatinin düzeyinde yükselme/ Glomerüler filtrasyon hızında azalma)  
• Kan testlerinde alyuvarların miktarında (hematokrit) yükselme  
 Seyrek  
• Üreme organlarınızın veya üreme organları ile makat arasındaki bölgenin ciddi seyreden bir 
yumuşak doku enfeksiyonu. Bu enfeksiyon, “nekrotizan fasiit” veya “Fournier gangreni” olarak adlandırılır.  
 Çok seyrek  
• Böbreklerde iltihaplanma (tübülointerstisyel nefrit)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. EMPAFEL ’in saklanması  
 25ºC’nin altındaki oda sıcaklığında saklayınız.  
 Ambalajda bir hasar veya tahrifat varsa ilacı kullanmayınız.  EMP AFEL’ i çocukların göremeyeceği, erişemeyeceği yerlerde ve ambalajında saklayınız . 
 9  Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra EMP AFEL ’i kullanmayınız. 
 Ambalajda belirtilen son kullanma tarihi, o ayın son gününü ifade eder.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  Ruhsat sahibi:  
NOBEL İLAÇ SANAYİİ VE TİCARET A.Ş.  
İnkılap Mah. Dr. Adnan Büyükdeniz Cad. No:14 
34768 Ümraniye / İSTANBUL  
 Üretim yeri:  
NOBEL İLAÇ SANAYİİ VE TİCARET A.Ş.  
Sancaklar Mah. Eski Akçakoca Cad. No: 299  81100 Merkez/DÜZCE  
  Bu kullanma talimatı  ../../…. tarihinde onaylanmıştır.  