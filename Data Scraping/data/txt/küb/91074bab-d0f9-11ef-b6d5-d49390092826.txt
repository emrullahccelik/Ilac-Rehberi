KISA ÜRÜN BİLGİSİ
1. BEŞERİ TIBBİ ÜRÜNÜN ADI
FULDUO 100 mg/8 mg film kaplı tablet
2. KALİTATİF VE KANTİTATİF BİLEŞİM
Etkin madde:
Flurbiprofen 100.0 mg
Tiyokolşikosid 8.0 mg
Yardımcı maddeler:
Laktoz 100.0 mg
Kroskarmellos sodyum 7.3 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Sarı renkli, bir tarafı çentikli, diğer tarafı baskılı oblong film kaplı tabletlerdir.
4. KLİNİK ÖZELLİKLER
4.1. Terapötik endikasyonlar
Osteoartrit, vertebral kolonun ağrılı sendromları, eklem dışı romatizma, ağrılı kas
spazmlarının semptomatik tedavisinde, travma sonrası ve postoperatif ağrıda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde;
Günde 2 defa 1 tablet (100 mg flurbiprofen, 8 mg tiyokolşikosid), yani bir günde en fazla 2
tablet (200 mg flurbiprofen, 16 mg tiyokolşikosid) yemeklerden sonra alınmalıdır.
Tedavi süresi 5-7 gündür.
Uygulama şekli:
Sadece ağızdan kullanım içindir.
Tabletler tok karnına su ile alınmalıdır.
Ağız yolu ile uygulamayı takiben diyare gerçekleşirse dozlama uygun bir şekilde
azaltılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalardaki güvenilirlik ve etkinliği incelenmemiştir.
Pediyatrik popülasyon:
Çocuklarda kullanımı önerilmemektedir.
1Geriyatrik popülasyon:
FULDUO’nun içerisindeki tiyokolşikosidin yaşlı hastalardaki güvenilirlik ve etkinliği
incelenmemiştir. Diğer NSAİİ ilaçlarda olduğu gibi yaşlı hastalarda ülser, kanama, flatulans
ve karın ağrısı gibi gastrointestinal komplikasyonlar genç hastalara göre daha fazla
görülmektedir.
4.3. Kontrendikasyonlar
FULDUO, flurbiprofene, tiyokolşikoside ya da içeriğindeki yardımcı maddelerden herhangi
birine karşı hipersensitivitesi olduğu bilinen hastalarda kontrendikedir.
FULDUO astım, ürtiker veya aspirin veya başka bir NSAİİ kullanımı sonrasında alerjik tipte
reaksiyonlar geçirmiş hastalarda kullanılmamalıdır. Bu gibi hastalarda NSAİİ’lere karşı
şiddetli, nadiren fatal, anafilaktik benzeri reaksiyonlar bildirilmiştir (bkz. Özel kullanım
uyarıları ve önlemleri-Anafilaktoid reaksiyonlar ve önceden var olan astım).
FULDUO, aspirin triadı olan hastalara verilmemelidir. Bu semptom kompleksi tipik olarak,
aspirin veya diğer nonsteroid antiinflamatuvar ilaçları aldıktan sonra nazal polipli veya
polipsiz rinit veya şiddetli, potansiyel olarak fatal bronkospazm geçiren astımlı hastalarda
meydana gelir.
Crohn hastalığı, gastrointestinal kanama, aktif peptik ülseri olan veya daha önce peptik ülser
geçirmiş hastalarda kullanımı kontrendikedir.
Şiddetli kalp yetmezliği, hepatik yetmezlik ve renal yetmezliği olan hastalarda kontrendikedir.
Koroner arter by-pass greft operasyonu geçirenlerde ameliyat öncesi ağrı kesici olarak
kullanılması kontrendikedir.
Gevşek paralizide; adale hipotonisinde kontrendikedir.
Kanama problemleri olan ve antikoagülan kullanan hastalarda
Gebelik ve laktasyonda kullanımı kontrendikedir. (bkz. Bölüm 4.6 “Gebelik ve Laktasyonda
Kullanımı”).
4.4. Özel kullanım uyarıları ve önlemleri
FULDUO’nun COX-2 inhibitörleri dahil diğer NSAİİ’lerle birlikte kullanımından
kaçınılmalıdır.
Kardiyovasküler (KV) trombotik etkiler:
Bazı selektif COX-2 inhibitörü ya da non-selektif nonsteroid antiinflamatuvarlarla, 3 yıla
varan klinik araştırmalar, ölümcül olabilecek derecede ciddi kardiyovasküler trombotik
olaylarda, miyokard enfarktüsü ve inme riskinde artışa neden olabileceğini göstermiştir.
Bilinen kardiyovasküler hastalığı olan hastalar daha büyük risk altında olabilir. FULDUO ile
tedavi edilen hastalarda kardiyovasküler advers olay riskini en aza indirmek için, mümkün
olan en kısa süreyle en düşük etkili doz kullanılmalıdır. Daha önce kardiyovasküler
semptomlar yaşanmamış olsa bile, hekimler ve hastalar bu tür olayların ortaya çıkmasına karşı
tetikte olmalıdır. Hastalara, ciddi kardiyovasküler toksisite belirti ve/veya semptomları
hakkında ve meydana geldikleri takdirde yapılması gerekenler hakkında bilgi verilmelidir
(bkz. bölüm 4.3 Kontrendikasyonlar)
Eşzamanlı aspirin kullanımının NSAİİ kullanımıyla ilişkili artmış ciddi KV trombotik olay
riskini azalttığını gösteren tutarlı bir kanıt yoktur. Aspirin ve flurbiprofenin eşzamanlı
kullanımı ciddi gastrointestinal olay riskini artırmaktadır (bkz. bölüm 4.4 Özel kullanım
uyarıları ve önlemleri, Gastrointestinal(Gİ) etkiler – Gİ ülserasyon, kanama ve perforasyon
riski)
2Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif nonsteroid
antiinflamatuvar kullanımının miyokard enfarktüsü ve inme riskinde artışa neden olduğu
gözlemlenmiştir (bkz. bölüm 4.3 Kontrendikasyonlar).
Hipertansiyon:
Diğer tüm NSAİİ’lerde olduğu gibi, flurbiprofen de hipertansiyon oluşumuna veya daha önce
mevcut hipertansiyonun kötüleşmesine ve bu iki durum da kardiyovasküler olaylar riskinin
artmasına neden olabilir. Flurbiprofen de dahil, NSAİİ’ler hipertansiyonlu hastalarda dikkatli
kullanılmalıdır. Flurbiprofen tedavisi başlangıcında ve tedavi seyri boyunca kan basıncı
yakından izlenmelidir.
Gastrointestinal (Gİ) etkiler - Gİ ülserasyon, kanama veya perforasyon riski:
Nonsteroid antiinflamatuvar ilaçlar uygulanan hastalarda, semptomları olsun veya olmasın
herhangi bir zamanda mide, ince barsak veya kalın barsakta inflamasyon, kanama, ülserasyon
veya perforasyon gibi fatal olabilen ciddi Gİ toksisite meydana gelebilir. Dispepsi gibi hafif
üst Gİ sorunlar yaygındır ve tedavi sırasında herhangi bir zamanda yaşanabilir. Bu yüzden,
önceden Gİ semptomlar yaşanmamış olsa bile hekim ve hastalar ülserasyon veya kanama
durumuna karşı tetikte olmalıdır. Hastalara, ciddi Gİ toksisitesinin belirti ve/veya semptomları
ve meydana geldikleri takdirde yapmaları gerekenler hakkında bilgi verilmelidir. Periyodik
laboratuvar gözlemlerinin yararı henüz kanıtlanmamış olmakla birlikte yeteri kadar
değerlendirme de yapılmamıştır. Nonsteroid antiinflamatuvar bir ilaçla tedavi sırasında ciddi
bir Gİ advers olay geliştiren her beş hastadan yalnızca biri semptomatiktir. Nonsteroid
antiinflamatuvar ilaçlar nedeniyle üst Gİ ülser, büyük kanama veya perforasyonların, 3 ila 6
ay süreyle tedavi edilen hastaların yaklaşık %1’inde, bir yıl tedavi gören hastalarınsa yaklaşık
%2 ila %4’u arasında meydana geldiği görülmektedir. Bu eğilimlerin zaman içinde sürmesi,
hastanın tedavinin herhangi bir safhasında ciddi bir Gİ olay geliştirme olasılığını
artırmaktadır. Ne var ki, kısa sureli tedavi dahi risksiz değildir.
Nonsteroid antiinflamatuvar ilaçlar, önceden ülser hastalığı veya Gİ kanaması hikayesine
sahip hastalara reçetelenirken son derece dikkatli olunmalıdır.
Fatal Gİ olaylar hakkındaki spontan raporların çoğu yaşlı ve zayıf bünyeli hastalarda
görülmektedir; bu nedenle bu popülasyonda tedavi yaparken özellikle dikkatli olmak gerekir.
Advers bir Gİ olayın potansiyel riskini en aza indirmek için, mümkün olan en kısa
sureyle en düşük etkili doz kullanılmalıdır. Yüksek risk grubundaki hastalarda, nonsteroid
antiinflamatuvar ilaçlar içermeyen alternatif tedaviler dikkate alınmalıdır.
Yapılan çalışmalar, nonsteroid antiinflamatuvar ilaç kullanan, önceden peptik ülser ve/veya
Gİ kanama hikayesine sahip hastaların, bu risk faktörlerine sahip olmayan hastalara kıyasla
Gİ kanama geliştirme riskinin 10 kat fazla olduğunu göstermiştir. Ülser hikayesine ek
olarak, yapılan farmakoepidemiyolojik çalışmalarda, Gİ kanama riskini artırabilecek
aşağıdakiler gibi çok sayıda başka birlikte tedavi ve komorbiditeye yol açabilecek durum
tanımlanmıştır: oral kortikosteroidlerle tedavi, antikoagülanlarla tedavi, nonsteroid
antiinflamatuvar ilaçlarla tedavinin uzaması, sigara içmek, alkol bağımlılığı, ilerlemiş yaş
ve genel sağlık durumunun kötü olması.
Anafilaktoid reaksiyonlar:
Diğer nonsteroid antiinflamatuvar ilaçlarda olduğu gibi, flurbiprofen tablete önceden bilinen
bir maruziyeti olmayan hastalarda anafilaktoid reaksiyonlar meydana gelebilir. Aspirin
triadı olan hastalara flurbiprofen verilmemelidir. Bu semptom kompleksi tipik olarak,
3nazal polipli ya da polipsiz rinit geçiren veya aspirin ya da diğer NSAİ ilaçları aldıktan
sonra şiddetli ve potansiyel olarak fatal olabilen bronkospazm sergileyen astımlı hastalarda
ortaya çıkar. (bkz. Kontrendikasyonları, Özel kullanım uyarıları ve önlemleri - Önceden var
olan astım). Anaflaktoid bir reaksiyon meydana geldiği takdirde, hastaya derhal acil tedavi
uygulanmalıdır.
Hepatik etkiler:
Flurbiprofen de dahil olmak üzere nonsteroid antiinflamatuvar ilaç alan hastaların %15
kadarında bir veya daha fazla karaciğer testinde sınır seviyede yükselmeler meydana
gelebilir. Bu laboratuvar anomalileri ilerleyebilir, değişmeden kalabilir veya tedaviye devam
edildiğinde kendiliğinden geçebilir. Nonsteroid antiinflamatuvar ilaçlarla yapılan klinik
çalışmalarda, hastaların yaklaşık %1’inde ALT ve AST’de anlamlı yükselmeler (normalin
üst limitinin yaklaşık üç veya daha fazla katında) bildirilmiştir. Ayrıca, bazıları ölümle
sonuçlanmak üzere sarılık, fulminant hepatit, karaciğer nekrozu ve karaciğer yetmezliği de
dahil şiddetli karaciğer reaksiyonları bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, FULDUO tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü, vb.)
meydana gelmesi halinde, FULDUO tedavisi kesilmelidir.
Renal etkiler:
NSAİ ilaçların uzun süreli kullanımı renal papiller nekroz ve diğer renal hasarlarla
sonuçlanmıştır. Diğer nonsteroid antiinflamatuvar ilaçlarda olduğu gibi, flurbiprofenin
uzun süreli uygulanması renal papiller nekroz ve renal medullada diğer değişikliklere yol
açmıştır. Renal prostaglandinlerin renal perfüzyonun korunmasında telafi edici bir rol
oynadığı hastalarda ikinci bir renal toksisite şekli görülmüştür. Bu hastalarda bir nonsteroid
antiinflamatuvar ilacın uygulanması, prostaglandin oluşumunda ve ikincil olarak renal kan
akımında açık renal dekompansasyonu tetikleyebilecek doza bağımlı bir düşmeye neden
olabilir. Bu reaksiyon açısından en büyük risk altında bulunan hastalar böbrek yetmezliği,
kalp yetmezliği veya karaciğer yetmezliği olanların yanısıra diüretik veya ADE inhibitörleri
kullananlar ve yaşlılardır. Nonsteroid antiinflamatuvar ilaç tedavisinin kesilmesinden sonra,
genelde tedavi öncesindeki duruma geri dönülür.
Klinik çalışmalarda, böbrek yetmezliği olan hastalarda flurbiprofen eliminasyonun yarı
ömründe değişiklik olmamıştır. Flurbiprofen metabolitlerinin başlıca eliminasyon yolu
böbreklerdir. Orta ila şiddetli böbrek yetmezliği olan hastalarda 4’-hidroksi-flurbiprofenin
eliminasyonunda azalma meydana gelmiştir. Bu nedenle, böbrek fonksiyonlarında önemli
derecede azalma olan hastalarda, flurbiprofen metabolitlerinin birikmesini önlemek için doz
azaltımı gerekebilir. Bu gibi hastalar yakından izlenmelidir.
İlerlemiş böbrek hastalığı:
İlerlemiş böbrek hastalığına sahip hastalarda FULDUO tedavisi önerilmez. Ancak, nonsteroid
antiinflamatuvar bir ilaçla tedaviye başlamak zorunluysa, hastanın böbrek fonksiyonlarının
yakından takip edilmesi tavsiye edilir (bkz. Özel Uyarılar ve Özel Kullanım Tedbirleri-
Renal Etkiler).
4Hematolojik etkiler:
Flurbiprofen de dahil olmak üzere nonsteroid antiinflamatuvar ilaç alan hastalarda bazen
anemi görülür. Bunun nedeni sıvı retansiyonu, Gİ kan kaybı veya eritropoez üzerindeki tam
olarak tanımlanamayan bir etki olabilir. FULDUO da dahil olmak üzere nonsteroid
antiinflamatuvar ilaçlarla uzun süreli tedavi gören hastalar, herhangi bir anemi belirti
veya semptomu göstermeseler bile hemoglobin ve hematokrit seviyelerini düzenli olarak
kontrol ettirmelidirler.
Nonsteroid antiinflamatuvar ilaçların bazı hastalarda trombosit agregasyonunu inhibe eden
kanama süresini uzattıkları gösterilmiştir. Aspirinin tersine, bunların trombosit fonksiyonu
üzerindeki etkileri kalitatif açıdan daha az, daha kısa süreli ve geri dönüşümlüdür.
Flurbiprofen genel olarak trombosit sayısı, protrombin zamanı (PT) veya parsiyel
tromboplastin zamanını (PTT) etkilemez. Önceden koagülasyon bozukluğu olan ya da
antikoagülan kullanan ve trombosit fonksiyon değişikliklerinden advers şekilde
etkilenebilecek hastalar FULDUO kullanımında dikkatle izlenmelidir.
Konjestif kalp yetmezliği ve ödem:
Prostaglandin sentezini inhibe ettiği bilinen diğer ilaçlarla olduğu gibi, flurbiprofen dahil
nonsteroid antiinflamatuvar ilaçlar alan bazı hastalarda sıvı retansiyonu ve ödem
gözlenmiştir. Bu nedenle, FULDUO sıvı retansiyonu, hipertansiyon veya kalp yetmezliği
olan hastalarda dikkatle kullanılmalıdır.
Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında
aspirin kullanımı, fatal olabilecek derecede şiddetli bronkospazma yol açabilir. Bu gibi
aspirine duyarlı hastalarda aspirin ve diğer nonsteroid antiinflamatuvar ilaçlar arasında
bronkospazm da dahil olmak üzere çapraz reaksiyonlar bildirildiği için, aspirine bu çeşit bir
duyarlılığa sahip hastalar FULDUO kullanmamalı ve önceden var olan astımı olan
hastalarda dikkatli kullanılmalıdır. (bkz. bölüm 4.3 Kontrendikasyonlar)
Görme değişiklikleri:
Flurbiprofen ve diğer nonsteroid antiinflamatuvar ilaçların kullanımı sırasında görmede
bulanıklık ve/veya görmede azalma olan vakalar bildirilmiştir. Göz şikayetleri olan hastalar
göz muayenesinden geçmelidir.
Deri etkileri:
Flurbiprofen dahil nonsteroid antiinflamatuvarların kullanımına ilişkin çok seyrek olarak,
bazıları ölümcül olmak üzere, eksfoliyatif dermatit, Stevens-Johnson sendromu ve toksik
epidermal nekroliz gibi ciddi deri reaksiyonları rapor edilmiştir. Bu ciddi olaylar uyarı
olmaksızın oluşabilir. Hastalar ciddi deri reaksiyonlarının işaret ve semptomları konusunda
bilgilendirilmelidirler ve deri kızarıklığı ya da herhangi bir aşırı duyarlılık belirtisi ilk
meydana geldiğinde flurbiprofen kullanımı durdurulmalıdır.
Sistemik lupus eritematozus (SLE) ve diğer bağ dokusu hastalıkları:
SLE ve karışık bağ dokusu hastalığı olan hastalarda, aseptik menenjit riski artmıştır.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİ ilaç tedavisi gören hastaların tam kan sayımı ve
5biyokimya profilleri periyodik olarak kontrol edilmelidir. Eğer karaciğer ya da renal
rahatsızlıkla uyumlu klinik belirti ve semptomlar gelişirse ya da sistemik belirtiler (ör.
eozinofili, döküntü, vb.) ortaya çıkarsa flurbiprofen kesilmelidir.
Bozulmuş kadın fertilitesi:
Flurbiprofen kadın fertilitesini bozabilir. Bu nedenle gebe kalmak isteyen kadınlara
önerilmez.
Tiyokolşikosid epilepsisi olan hastalarda ya da nöbet riski olan hastalarda nöbetleri
hızlandırabilir.
Oral uygulamayı takiben diyare görülmesi halinde doz uygun bir şekilde azaltılmalıdır.
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımı önerilmemektedir.
Geriyatrik popülasyon:
Diğer nonsteroid inflamatuvarlarla olduğu gibi, yaşlıların (65 yaş ve üstü) tedavisi sırasında
dikkatli olunmalıdır. Yaşlı hastalarda ülserasyon, kanama, gaz, şişkinlik ve abdominal ağrı
gibi gastrointestinal şikayet daha fazladır. Gastrointestinal olayların potansiyel riskini en aza
indirmek için, mümkün olan en kısa süreyle en düşük etkili doz kullanılmalıdır. (bkz. bölüm
4.4- Özel kullanım uyarıları ve önlemleri- Gastrointestinal (Gİ) etkiler) Aynı şekilde, yaşlı
hastalar renal dekompansasyon gelişme riski açısından daha yüksek risk altındadırlar. (bkz.
bölüm 4.4- Özel kullanım uyarıları ve önlemleri- Renal etkiler)
Böbrek ve karaciğer yetmezliğinde kullanım:
Veri mevcut değildir.
Tabletler laktoz içermektedir. Nadir kalıtımsal galaktoz intoleransı, Lapp laktaz yetmezliği ya
da glukoz-galaktoz malabsorpsiyon problemi olan hastaların bu ilacı kullanmamaları gerekir.
Bu tıbbi ürün her tablette 1 mmol (23 mg)’dan daha az sodyum ihtiva eder; içerdiği sodyum
miktarı göz önüne alındığında herhangi bir yan etki beklenmez.
İçeriğinde bulunan D&C Yellow No:10 Al (E104) nedeniyle alerjik reaksiyonlara sebep
olabilir.
4.5. Diğer tıbbi ürünler ile etkileşimler ve diğer etkileşim şekilleri
ADE-inhibitörleri ve ARB ler:
Mevcut raporlarda, nonsteroid antiinflamatuvar ilaçların ADE-inhibitörlerinin
antihipertansif etkisini azaltabileceği belirtilmektedir. Bu etkileşim, nonsteroid
antiinflamatuvar ilaçları ADE-inhibitörleriyle birlikte almakta olan hastalarda dikkate
alınmalıdır.
Antikoagülanlar:
Nonsteroid antiinflamatuvar ilaçlarla birlikte varfarin alan hastalar, sadece her iki ilaçtan
birini kullananlara oranla daha büyük bir ciddi klinik kanama riski altındadır.
Tiyokolşikosid antikoagülanlarla birlikte kullanılmamalıdır. Doktorlar, varfarin veya diğer
antikoagülanları kullanan hastalara FULDUO verirken dikkatli olunmalıdır.
6Aspirin:
Aspirinin eşzamanlı uygulanması, serum flurbiprofen konsantrasyonlarını düşürür. Bu
etkileşimin klinik önemi bilinmemektedir; ancak, diğer nonsteroid antiinflamatuvar ilaçlarda
olduğu gibi, FULDUO ve aspirinin birlikte uygulanması önerilmemektedir.
Beta-adrenerjik blokör ajanlar:
Flurbiprofen propranololün hipotansif etkisini azaltmasına karşın atenololde böyle bir etki
görülmemiştir. Bu etkileşimin altında yatan mekanizma bilinmemektedir. Hem flurbiprofen
hem de bir beta-blokör alan hastalar, yeterli seviyede bir hipotansif etkinin elde edilmesi
açısından takip edilmelidir.
Diüretikler:
Nonsteroid antiinflamatuvar ilaçlar bazı hastalarda furosemid ve tiyazidlerin natriüretik
etkisini azaltabilmektedir. Bu etki, renal prostaglandin sentezinin inhibisyonuna
dayandırılmıştır. FULDUO ile birlikte diüretik ilaçlar alan hastalar, böbrek yetmezliği
belirtileri açısından (bkz. Özel kullanım uyarıları ve önlemleri -Renal etkiler) ve istenen
diüretik etkinin elde edildiğinden emin olmak amacıyla yakından izlenmelidir.
Lityum:
Nonsteroid antiinflamatuvar ilaçlar plazma lityum düzeylerinde artışa, renal lityum
klirensinde ise azalmaya yol açmıştır. Minimum lityum konsantrasyonu %15 artmış ve
renal klerens %20 oranında azalmıştır. Bu etkiler, renal prostaglandin sentezinin nonsteroid
antiinflamatuvar ilaç tarafından inhibisyonuna dayandırılmıştır. Bu nedenle, nonsteroid
antiinflamatuvar ilaçlarla lityum birlikte uygulandığında, hastalar lityum toksisitesine karşı
yakından izlenmelidir.
Metotreksat:
Nonsteroid antiinflamatuvar ilaçların, tavşan böbrek kesitlerinde metotreksat birikimini
kompetetif inhibe ettikleri rapor edilmiştir. Bu durum, bu ilaçların metotreksatın
toksisitesini artırabileceğine işaret ediyor olabilir. Nonsteroid antiinflamatuvar ilaçlar
metotreksatla birlikte uygulandığında dikkatli olunmalıdır.
Kortikosteroidler:
Gastrointestinal ülserasyon veya kanama riskinde artma görülür.
Antiplatelet ajanlar ve selektif serotonin geri alım inhibitörleri (SSRI’ler):
Gastrointestinal kanama riskinde artış
Simetidin, Ranitidin: Küçük fakat istatistiksel açıdan önemli bir artışın dışında, flurbiprofenin
farmakokinetiğini etkilememiştir.
Digoksin: Flurbiprofen ile digoksinin birlikte kullanılması her iki ilacın da kararlı durum
serum konsantrasyonlarını değiştirmemiştir. Ancak NSAİİ’lar kalp yetmezliğini
alevlendirebilir, GFR’nı azaltabilir ve glikozitlerin plazma düzeylerini arttırabilir.
Oral hipoglisemik ajanlar: Flurbiprofen ile hipoglisemik ajanların birlikte uygulanması
sırasında kan şekeri konsantrasyonlarında hafif bir düşme yaşanmış olsa da, hipoglisemiye
dair herhangi bir belirti veya semptoma rastlanmamıştır.
7Kinolon grubu antibiyotikler: Flurbiprofen ile birlikte alındığında konvülziyon riskini
arttırabilirler.
Nonsteroid antiinflamatuvar ilaçlar zidovudin, tiklopidin, takrolimus ve siklosporin ile
birlikte uygulandığında dikkatli olunmalıdır.
Takrolimus: NSAİ ilaçlarla takrolimus beraber kullanıldığında nefrotoksisite riskinde artış
izlenebilir.
Tiyokolşikosidin kas-iskelet sistemi üzerinde kas gevşetici etki gösteren diğer ilaçlarla birlikte
alınması, birbirlerinin etkisini artırabileceklerinden dolayı önerilmemektedir. Aynı sebepten
ötürü, düz kaslar üzerine etkili olan bir diğer ilaçla birlikte kullanılması durumunda,
istenmeyen etkilerin görülme sıklığının artması ihtimaline karşı, daha dikkatli olunması ve
hastanın gözlemlenmesi gerekmektedir.
Özel popülasyonlara ilişkin ek bilgiler
Pediyatrik popülasyon:
Veri mevcut değildir.
Geriyatrik popülasyon:
Veri mevcut değildir.
4.6. Gebelik ve laktasyon
Genel tavsiye
Gebelik kategorisi: X
İçeriğindeki tiyokolşikosidden dolayı gebelik döneminde kontrendikedir.
Çocuk doğurma potansiyeli bulunan kadınlar/Doğum kontrolü
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Hayvanlar üzerinde yürütülen çalışmalarda üreme toksisitesi görülmüştür (bkz. Bölüm 5.3
“Klinik öncesi güvenlilik verileri”). Gebelik sırasında kullanım güvenilirliğini
değerlendirebilmek amacıyla yeterli klinik veri bulunmamaktadır. Dolayısıyla, embriyo ve
fetüs için oluşabilecek potansiyel zararlar bilinmemektedir. Sonuç olarak, tiyokolşikosid
gebelik döneminde kontrendikedir (bkz. Bölüm 4.3 “Kontrendikasyonlar”)
Laktasyon dönemi
Tiyokolşikosid anne sütüne geçtiği için, emzirme döneminde FULDUO kullanılmamalıdır.
Üreme yeteneği/fertilite
Tiyokolşikosid metabolitinin anojenik aktivitesine rağmen fertilite üzerinde advers etkisi
olmadığı görülmüştür.
4.7. Araç ve makine kullanımı üzerindeki etkiler
NSAİİ kullananlarda ilaç alımından sonra halsizlik, uyuklama, huzursuzluk ve görme
bozuklukları gibi yan tesirler görülebilir. Bu nedenle, bu tür etkiler oluştuğunda araç ve
makine kullanılmamalıdır.
84.8. İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Flurbiprofen veya diğer nonsteroid antiinflamatuvar ilaçları kullanan hastalarda görülen
advers olaylar:
Flurbiprofen kullanan hastalarda bildirilen olaylar
Yaygın† Yaygın olmayan‡ Bilinmiyor‡
Kan ve lenf sistemi aplastik anemi Lenfadenopati
hastalıkları (agranülositoz ve
pansitopeni dahil)
hemoglobin ve
hematokrit değerlerinde
düşme
ekimoz/purpura
eozinofili
hemolitik anemi
demir eksikliği anemisi
lökopeni
trombositopeni
Metabolizma ve vücut ağırlığında hiperürisemi Hiperkalemi
beslenme sistemi değişiklikler
hastalıkları
Sinir sistemi baş ağrısı ataksi Konvülsiyon
hastalıkları sinirlilik ve merkezi serebrovasküler iskemi serebrovasküler
sinir sisteminin (MSS) konfüzyon olaylar
uyarılmasının diğer parestezi duygusal değişkenlik
belirtileri (örneğin, seğirme hipertoni
anksiyete, uykusuzluk, menenjit
reflekslerde artma, miyasteni
tremor) subaraknoid kanama
MSS inhibisyonundan
kaynaklanan
semptomlar (örneğin
amnezi, asteni,
depresyon, halsizlik,
somnolans)
baş dönmesi/vertigo
Göz hastalıkları görmede değişiklikler konjunktivit korneal opasite
glokom
retinal kanama
retrobulbar norit
9Kulak ve iç kulak tinnitus geçici işitme kaybı
hastalıkları
Kardiyak konjestif kalp anjina pektoris
hastalıklar yetmezliği aritmi
hipertansiyon miyokard enfarktüsü
Vasküler vasküler hastalıklar
hastalıklar vazodilatasyon
Solunum, göğüs rinit astım bronşit
bozuklukları ve epitaksis dispne
mediastinal parosmi hiperventilasyon
hastalıklar larenjit
pulmoner emboli
pulmoner enfarktüs
Gastrointestinal abdominal ağrı kanlı ishal iştahta değişiklikler
hastalıklar kabızlık özofagus hastalığı kolesistit
ishal gastrik/peptik ülser kolit
dispepsi/mide gastrit ağızda kuruluk
ekşimesi sarılık (kolestatik ve inflamatuvar
karaciğer enzimlerinde nonkolestatik) barsak hastalıklarında
yükselme hematemez alevlenme
mide gazı hepatit periodontal abse
Gİ kanama stomatit/glossit ince barsakta kan ve
bulantı protein kaybına neden
kusma olan inflamasyon
Deri ve deri altı döküntü anjiyoödem alopesi
doku hastalıkları egzema ciltte kuruluk
eksfoliyatif dermatit herpes simpleks/
fotosensitivite zoster
kaşıntı tırnak bozuklukları
toksik epidermal terleme
nekroliz
ürtiker
Ürogenital sistem idrar yolu enfeksiyonu hematüri menstrüel
hastalıkları belirti ve bulguları interstisyel nefrit düzensizlikler
böbrek yetmezliği prostat hastalığı
vajinal ve uterin
kanama
vulvovajinit
Genel bozukluklar ödem anafilaktik reaksiyon tat almada
ürperme değişiklikler
parozmi
ateş
† klinik çalışmalardan
‡ klinik çalışmalar, pazarlama sonrası deneyim veya literatürden
10Tiyokolşikosid kullanan hastalarda görülen yan etkiler:
Tiyokolşikosid kullanan hastalarda bildirilen olaylar
Seyrek Çok seyrek
Bağışıklık sistemi kaşıntı, anaflaktik şok
bozuklukları ürtiker,
anjiyonörotik ödem gibi
anaflaktik reaksiyonlar
Sinir sistemi bozuklukları somnolans,
vazovagal senkop,
geçici bilinç bulanıklığı veya
eksitasyon
Kardiyovasküler sistem hipotansiyon
bozuklukları
Gastrointestinal Diyare (bkz. Bölüm 4.4
bozukluklar “Kullanım için özel uyarılar ve
önlemler”),
gastralji,
bulantı,
kusma
Deri ve deri altı doku Allerjik deri reaksiyonu
bozuklukları
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Nonsteroid antiinflamatuvar ilaçlarla akut doz aşımı sonrasında beliren semptomlar
genellikle letarji, uyuşukluk, bulantı, kusma ve epigastrik ağrıyla sınırlı olup, destekleyici
tedaviyle geri dönüşlüdür. Gastrointestinal kanama meydana gelebilir. Hipertansiyon, akut
böbrek yetmezliği, solunum depresyonu ve koma da meydana gelebilir, ancak nadirdir.
Nonsteroid antiinflamatuvar ilaçların tedavide kullanımı sonrasında anafilaktoid
reaksiyonlar bildirilmiş olup, bunlar doz aşımı sonrasında da meydana gelebilir.
Aşırı dozda bir nonsteroid antiinflamatuvar ilaç alan bir hastaya semptomatik ve
destekleyici tedavi uygulanmalıdır. Spesifik antidotu yoktur. Semptomları olan veya çok
yüksek derecede bir doz alan (normal dozun 5 ila 10 katı) hastalarda, ilacın alımından
sonraki 4 saat içinde emezis ve/veya aktif kömür (yetişkinlerde 60 ila100 g arası, çocuklarda
1 ila 2 g/kg) ve/veya ozmotik katartik endike olabilir. Proteinlere yüksek bağlanma oranı
nedeniyle, zorlu diürez, idrar alkalileştirmesi, hemodiyaliz veya hemoperfüzyon yararlı
olmayabilir.
115. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non selektif COX Inhibitörleri (Flurbiprofen), Santral etkili
miyorelaksan (Tiyokolşikosid)
ATC kodu: M03BX55
FULDUO, antiinflamatuvar, analjezik ve antipiretik etki gösteren nonsteroid bir
antiinflamatuvar ilaç olan flurbiprofen içerir. Flurbiprofenin etki mekanizması, diğer
nonsteroid antiinflamatuvar ilaçlarda olduğu gibi, tamamen anlaşılamamış olup,
prostaglandin sentetaz inhibisyonuyla ilgili olduğu düşünülmektedir.
Tiyokolşikosid, kas gevşetici farmakolojik etkinliğe sahip, yarı-sentetik sülfürlenmiş bir
kolşikosid türevidir.
Tiyokolşikosid, in-vitro ortamda yalnızca GABAerjik ve striknine-duyarlı glisinerjik
reseptörlere bağlanır. Bir GABAerjik reseptör antagonisti olarak etkinlik gösteren
tiyokolşikosid, kas gevşetici etkilerini supraspinal düzeyde düzenleyici kompleks
mekanizmalarla gösteriyor olabilir; bununla birlikte glisinerjik etki mekanizması hariç
tutulamaz. Tiyokolşikosidin GABAerjik reseptörleriyle etkileşim özellikleri, dolaşımdaki ana
metaboliti olan glukuronid türeviyle kalitatif ve kantitatif olarak ortaktır (bkz.
“Farmakokinetik özellikleri”).
Tiyokolşikosid ve ana metabolitinin kas gevşetici özellikleri, in vivo olarak sıçan ve
tavşanlarda gerçekleştirilen çeşitli prediktif modellerde gösterilmiştir. Tiyokolşikosidin
spinalize sıçanlarda kas gevşetici etkisinin bulunmaması, bu bileşiğin baskın supraspinal
etkisini göstermektedir.
Ayrıca, elektroensefalografik çalışmalar, tiyokolşikosidin ve ana metabolitinin hiçbir sedatif
etkisinin olmadığını göstermiştir.
5.2. Farmakokinetik özellikler
Flurbiprofen:
Genel özellikler
Emilim:
FULDUO’da bulunan flurbiprofenin ortalama oral biyoyararlanımı oral çözeltiye nazaran
%96’dır. Flurbiprofen çabuk ve nonstereoselektif olarak absorbe edilir ve pik plazma
konsantrasyonlarına yaklaşık 2 saatte ulaşılır. Flurbiprofenin gıda veya antasitlerle birlikte
alınması flurbiprofenin absorpsiyon hızını değiştirebilse de absorpsiyon oranını değiştirmez.
Dağılım:
Hem R- hem de S-flurbiprofenin sanal dağılım hacmi (Vz/F) yaklaşık 0.12 L/Kg’dır. Her iki
flurbiprofen enantiomeri de %99’un üzerinde bir oranla albümin başta olmak üzere plazma
proteinlerine bağlanır. Plazma proteinlerine bağlanma, tavsiye edilen dozlarla elde edilen tipik
ortalama kararlı durum konsantrasyonlarında (≤10 µg/ml) nispeten sabittir.
Biyotransformasyon:
İnsan plazması ve idrarında çok sayıda flurbiprofen metaboliti saptanmıştır. Bu
metabolitler arasında 4'-hidroksi-flurbiprofen, 3',4'-dihidroksi-flurbiprofen, 3'-hidroksi-4'-
metoksi-flurbiprofen, bunların konjugatları ve konjüge flurbiprofen yer almaktadır.
12Diğer arilpropiyonik asit türevlerinin (örneğin, ibuprofen) aksine, R-flurbiprofenin S-
flurbiprofene metabolize olması minimal düzeyde gerçekleşmektedir. Yapılan in vitro
çalışmalar, sitokrom P450 2C9’un flurbiprofenin ana metaboliti olan 4'-hidroksi-
flurbiprofen’in metabolizmasında önemli bir rol oynadığını göstermiştir. 4'-hidroksi-
flurbiprofen metaboliti, havyan inflamasyon modellerinde çok az antiinflamatuvar aktivite
göstermiştir. Flurbiprofen, metabolizmasını değiştiren enzimleri indüklememektedir.
Bağlanmamış durumdaki flurbiprofenin toplam plazma klirensi stereoselektif olmayıp,
terapötik aralıkta kullanıldığında flurbiprofenin klirensi dozdan bağımsızdır.
Eliminasyon:
Flurbiprofen kullanımı sonrasında flurbiprofenin %3’ten azı değişmeden idrarla atılır ve
idrarda elimine olan dozun yaklaşık %70’ini ana ilaç ve metabolitleri oluşturur. Renal
eliminasyon flurbiprofen metabolitlerinin önemli bir eliminasyon yolu olduğu için, orta ila
şiddetli böbrek yetmezliği bulunan hastalarda, flurbiprofen metabolitlerinin birikimini
önlemek amacıyla doz ayarlaması yapmak gerekebilir. R- ve S-flurbiprofenin ortalama
terminal yarı ömürleri (t½) sırasıyla 4.7 ve 5.7 saat olup, birbirleriyle benzerdir.
Flurbiprofenin çoklu doz uygulaması sonrasında flurbiprofen birikimi çok az olmuştur.
Doğrusallık/ Doğrusal olmayan durum:
Doz oransallığı değerlendirilmemiştir.
Hastalardaki karakteristik özellikler
Karaciğer yetmezliği:
Flurbiprofen eliminasyonunun >%90 oranında karaciğerden metabolize olarak elimine
edilir, bu yüzden karaciğer hastalığı olan hastalarda karaciğer fonksiyonları normal olan
hastalara göre flurbiprofen tablet dozlarının azaltılması gerekebilir. Ancak, R- ve S-
flurbiprofenin tek bir 200 mg flurbiprofen tablet dozu uygulaması sonrasındaki
farmakokinetiği, alkolik siroz hastaları (N=8) ve genç sağlıklı gönüllülerde (N=8) benzer
olmuştur.
Flurbiprofenin plazma proteinlerine bağlanışı, karaciğer hastalığı olan ve serum albümin
konsantrasyonları 3.1 g/dL’nin altında olan hastalarda azalabilir.
Böbrek yetmezliği:
Renal klerens flurbiprofen metabolitlerinin önemli bir atılım yolu olmasına rağmen,
değişmemiş flurbiprofen için zayıf bir atılım yoludur (toplam klerensin ≤%3’ü)
bağlanmamış R- ve S-flurbiprofenin klirensleri normal sağlıklı gönüllüler (N=6, 50 mg tek
doz) ile böbrek yetmezliği olan hastalar (N=8, insülin klirensleri 11 ila 43 mL/dak
arasında değişen, 50 mg çoklu doz) arasında önemli bir farklılık göstermemiştir.
Flurbiprofenin plazma proteinlerine bağlanışı, böbrek yetmezliği olan ve serum albümin
konsantrasyonları 3.9 g/dL’nin altında olan hastalarda azalabilir. Flurbiprofen
metabolitlerinin eliminasyonu böbrek yetmezliği olan hastalarda azalabilir.
Flurbiprofen, sürekli ambülatuvar peritoneal diyalize giren hastalarda kandan ayrılarak
diyalizata önemli seviyede geçmez.
Pediyatrik popülasyon:
Flurbiprofen’in pediyatrik hastalardaki farmakokinetiği araştırılmamıştır.
Geriyatrik popülasyon:
Tek ya da çoklu doz şeklinde flurbiprofen 100 mg tablet uygulanan geriyatrik artrit, genç
artrit hastaları ve sağlıklı bireylerde ilacın farmakokinetiği benzer bulunmuştur.
13Tiyokolşikosid:
Genel özellikler
Emilim:
Tiyokolşikosid, oral uygulamayı takiben hızla emilir: üç metaboliti vardır. Dolaşımda bulunan
iki ana formu, tiyokolşikosid aglikon ile aktif metaboliti olan tiyokolşikosidin glukuronid
türevidir. Tiyokolşikosidin aktif glukuronid türevi, intramüsküler uygulamadan sonra da
gözlenmektedir.
Dağılım:
Tiyokolşikosid insanlarda serum proteinlerine düşük düzeyde bağlanır (%13) ve bu bağlanma
terapötik tiyokolşikosid konsantrasyonuna bağımlı değildir; serum protein bağlanmasında
esas olarak serum albumini rol oynamaktadır.
Sağlıklı gönüllülerde oral uygulama sonrası tiyokolşikosid bu halde tespit edilmemiştir.
Aktif glukuronid metaboliti, 1 saatlik ortalama Tmaks ile plazmada hızla görülür. Oral yoldan
tek doz 8 mg tiyokolşikosid uygulamasından sonra, tiyokolşikosidin ve aktif glukuronid
metabolitinin aktif bileşenlere maruz kalma durumunu yansıtan ortalama eğri altındaki alanı
(EAA) yaklaşık 500 ng.saat/mL’dir.
Oral yoldan tek doz 8 mg tiyokolşikosid uygulamasından sonra, aktif glukuronid
metabolitinin aktif bileşenlere maruz kalma durumunu yansıtan ortalama eğri altındaki alanı
(EAA) yaklaşık 126 ng.saat/mL’dir.
Tiyokolşikosidin görünür dağılım hacmi ve sistemik klerensi yaklaşık olarak sırasıyla 43
L/saat ve 19 L/saattir.
Biyotransformasyon:
Kan dolaşımındaki iki temel şekli, tiyokolşikosid aglikon ve aktif glukronid türevidir. Aktif
glukronid türevi, intramüsküler uygulama sonrasında da görülmüştür.
Sağlıklı gönüllülerde oral uygulama sonrası tiyokolşikosid bu halde tespit edilmemiştir.
Aktif glukronid metaboliti plazmada hızlıca görülür.
Eliminasyon:
Sağlık gönüllülerde, oral yoldan uygulamayı takiben, tiyokolşikosid yaklaşık 7 saatlik
ortalama final yarı ömür ile elimine edilir.
C14radyoaktif tiyokolşikosidin oral uygulamasını takiben, uygulanan dozun %79’una dışkıda,
%20’sine idrarda rastlanır.
5.3. Klinik öncesi güvenlilik verileri
Karsinojenisite, reprodüktif ve teratoloji çalışmaları yapılmıştır. Bu çalışmalarda
flurbiprofenin karsinojenik, teratojenik veya advers reprodüktif etkileri bulunmamıştır.
Akut toksisite:
Tiyokolşikosid, yüksek dozlarda, oral yoldan akut uygulamayı takiben köpeklerde şiddetli
kusmaya, sıçanlarda diyareye ve hem rodentlerde hem de rodent-olmayanlarda
konvülsiyonlara sebep olmuştur.
Kronik toksisite:
Hem sıçanlarda ≤ 2 mg/kg/günlük tekrarlayan dozlarda hem de insan-olmayan primatlarda
≤2.5 mg/kg/günlük tekrarlayan dozlarda, 6 aylık dönemlere kadar oral yoldan uygulanan
tiyokolşikosid ile, primatlarda 0.5 mg/kg/güne kadar tekrarlayan dozlarda 4 hafta süreyle
intramüsküler yoldan uygulanan tiyokolşikosid iyi tolere edilmiştir.
14Tiyokolşikosid, tekrarlayan uygulamalarda, oral yoldan uygulandığında gastrointestinal
rahatsızlıklara (enterit, kusma), intramüsküler yoldan uygulandığında ise kusmaya sebep
olmuştur.
Karsinojenite:
Karsinojenik potansiyeli değerlendirilmemiştir.
Mutajenite:
Majör metaboliti anojenik olmasına rağmen, tiyokolşikosidin terapötik dozda kullanıldığında
mutajenik potansiyeli olmadığı gösterilmiştir.
Teratojenite:
Çok yüksek dozlarda teratojenik etki ve perinatal toksisite gösterilmiştir. Tiyokolşikosidin 3
mg/kg/gün dozlarına kadar teratojenik etkilerine dair bir kanıt gösterilememiştir.
Fertilite bozuklukları:
Bu bileşik metabolitinin anojenik aktivitesine rağmen fertilite üzerinde advers etki
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz (sığır kaynaklı laktoz)
Mikrokristalin selüloz
Kroskarmellos sodyum
Hidroksipropil selüloz
Kolloidal silikon dioksit
Magnezyum stearat
Hidroksipropil metil selüloz
Titanyum dioksit (E171)
D&C Yellow No:10 AL (E104)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
14 film kaplı tablet içeren, PVDC / Al folyo blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü” yönetmeliklerine uygun olarak imha edilmelidir.
157. RUHSAT SAHİBİ
Adı : GENVEON İlaç San. ve Tic. A.Ş.
Adresi : Maslak-Sarıyer/İSTANBUL
Tel : 0 212 376 65 00
Faks : 0 212 213 53 24
8. RUHSAT NUMARASI
2020/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.02.2020
Ruhsat yenileme tarihi: -
10. KÜB’ÜN YENİLENME TARİHİ
16