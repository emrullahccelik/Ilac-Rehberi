 
1 KULLANMA TALİMATI  
 
NORAPLUS B 12 75 mg /1 mg film kaplı tablet  
Ağızdan alınır.  
 
Etkin madde ler: Her bir film kaplı tablet 75 mg pregabalin ve 1 mg vitamin  B12 içerir . 
Yardımcı maddeler: Mikrokristalin selüloz, sodyum nişasta glikolat, polivinilpirolidon , talk, 
magnezyum stearat, Opadry Pink 85G34784  [PVA , talk, titanyum dioksit (E171), polietilen 
glikol , lesitin ( Soya) (E322), kırmızı demir oksit (E 172ii), indigo karmin (E132) ]. 
 
Bu ilacı  kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız. 0 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. NORAPLUS B 12 nedir ve ne için kullanılır?  
2. NORAPLUS B 12’yi kullanmadan önce dikkat edilmesi gerekenler . 
3. NORAPLUS B 12 nasıl kullanılır?  
4. Olası yan etkiler nelerdir?  
5. NORAPLUS B 12’nin saklanması . 
 
Başlıkları yer almaktadır.  
 
1.NORAPLUS B 12 nedir ve ne için kullanılır?  
 
NORAPLUS B 12, 56 film tablet içeren blister ambalajda sunulan, pregabalin ve B12 vitamini 
kombinasyonudur. Pembe renkli, yuvarlak, bir yüzeyi düz, diğer yüzeyi çentikli film kaplı 
tabletler  şeklindedir.  
 
NORAPLUS B 12, vitamin B12 eksikliği saptanan ve mide -bağırsak  emilim sorunu olmayan 
hastalarda , kısmi sara ( epilepsi) nöbetlerinin tedavisinde diğer nöbet ilaçları ile birlikte ek 
tedavi olarak; merkezden uzak ( periferik)  sinir hasarına bağlı ağrının ( nöropatik ağrı) 
tedavisinde ve yaygın anksiyete ( kaygı) bozukluğunun t edavisinde ve fibromiyalji  
tedavisinde kullanılan bir ilaçtır.  
NORAPLUS B 12, 18 yaş ve üstü olan yetişkinlerde kullanılır, 18 yaşın altındakilerde yeterli 
güvenlilik ve etkinlik bilgisi bulunmadığı için, kullanımı önerilmez.  
  
2 Nöropatik Ağrı  
NORAPLUS B 12 yetişkinlerde, merkezden uzak ( periferik ) sinirlerin hasar görmesinden 
kaynaklanan uzun süreli ağrılarda kullanılır. Şeker hastalığı ve zona gibi birçok hastalık 
sinirlerinize zarar vererek sinir hasarına bağlı ağrıya sebep olabilir. Bu ağrı hissi sıcaklık , 
yanma, batma, vurma, zonklama, sızlama, uyuşma, karıncalanma şeklinde ya da elektrik 
çarpması, iğne batması gibi, delici, keskin veya kramp tarzında bir ağrı şeklinde 
tanımlanabilir.  
Nöropatik ağrı, duygu durumunuzda değişikliklere, uyuma sorunlarına ve yorgunluğa neden 
olup fiziksel ve sosyal yaşamınızı ve genel yaşam kalitenizi etkileyebilir.  
 
Epilepsi  (sara)  
NORAPLUS B 12 yetişkinlerde, sara nöbetlerinin bir çeşidini  tedavi etmek için kullanılır 
(Sekonder jeneralize konvülsiyonların eşlik ettiği ya da e tmediği parsiyel konvülsiyonlar). 
Doktorunuz, almakta olduğunuz ilaçlarla durumunuzu kontrol altında tutamadığı zaman, 
NORAPLUS B 12’yi tedavinize ekleyebilir. NORAPLUS B 12 sara nöbetlerinin tedavisinde tek 
başına kullanım için değildir ve her zaman sara nö betlerini kontrol altında tutmak için 
kullanılan diğer ilaçlarla birlikte kullanılır.  
 
Yaygın Anksiyete Bozukluğu  
NORAPLUS B 12 yetişkinlerde, yaygın anksiyete ( kaygı ) bozukluğunu  tedavi etmek için 
kullanılır. Yaygın anksiy ete bozukluğunun (YAB) belirtileri  kontrol etmesi zor olan, uzun 
süreli aşırı kaygı ve endişedir. Yaygın anksiyete  (kaygı)  bozukluğu aynı zamanda 
huzursuzluk, ani ve şiddetli heyecan, köşeye sıkıştırılmışlık hissi, kolaylıkla bitkin düşme, 
konsantrasyon güçlüğü, ani unutkanlık, alınganlık hissi, kas sertliği veya uyku sorunları gibi 
durumlara yol açabilir. Bu günlük yaşamın sıkıntılarından ve stresinden farklıdır.  
 
Fibromiyalji  
NORAPLUS B 12 yetişkinlerde fibromiyalji tedavisinde kullanılır. Fibromiyalji esas olarak 
kasları ve kasların kemiğe yapıştığı bölgeleri etkileyen ve yaygın ağrıya neden olan bir çeşit 
yumuşak doku romatizması olup, daha çok erişkinlerin hastalığıdır.  
 
2. NORAPLUS B 12’yi kullanmadan önce dikkat edilmesi gerekenler  
NORAPLUS B 12’yi aşağıdaki durumlarda KULLANMAYINIZ:  
• NORAPLUS B 12’yi pregabalin, B 12 vitamini veya NORAPLUS B 12 içeriğindeki herhangi 
bir maddeye karşı aşırı duyarlılığınız varsa kullanmayınız.  
• Kanda B 12 vitami ni konsantrasyonunun yüksek olduğu görme siniri hastalıklarında (optik 
nöropatiler) (Leber hastalığı) kullanılması uygun değildir.  
• Ayrıca, NORAPLUS B 12’nin 18 yaş altı kullanımında güvenlik ve etkinliği bilinmediği 
için bu yaş grubunda kullanılması önerilm emektedir.  
• Eğer fıstık ya da soyaya alerjiniz varsa bu tıbbi ürünü kullanmayınız.  
• Emniyet bandı açılmış veya hasar görmüş ürünleri kullanmayınız.  
 
  
3 NORAPLUS B 12’yi aşağıdaki durumlarda DİKKATLİ KULLANINIZ:  
NORAPLUS B 12 kullanan bazı hastalarda alerjik reaksiyon belirtileri bildirilmiştir. Bu 
belirtiler arasında yüzün, dudakların, dil ve boğazın şişmesi ve yaygın deri döküntüsü yer alır. 
Bu belirtiler ortaya çıkarsa hemen doktorunuzla konuşunuz.  
NORAPLUS B 12, baş dönmesi  ve uyku haline neden olabilir, bu durum yaşlı hastalarda 
kazara yaralanma (düşme) olasılığını arttırabilir. Bu nedenle ilacın gösterdiği etkilere alışana 
kadar dikkatli olmalısınız.  
NORAPLUS B 12, bulanık görme veya görme kaybına ya da görmede diğer değişi kliklere 
neden olabilir. Bunlar geçicidir. Görme duyunuzda herhangi bir değişim olursa hemen 
doktorunuza söyleyiniz.  
NORAPLUS B 12 tedavisi alırken kilo alan bazı şeker hastalarında, şeker hastalığı tedavisinde 
değişiklik yapılması gerekebilir.  
Omurilik ha sarı olan hastalar ağrı veya spastisite için başka ilaç kullanıyor olabileceğinden ve 
bu ilaçların pregabalin ile benzer yan etkileri olduğundan, bu ilaçlar birlikte kullanıldığında 
yan etkilerin şiddeti artabilir ve uykulu olma gibi bazı yan etkiler daha sık görülebilir.  
NORAPLUS B 12, kabızlığa (konstipasyon) sebep olabilecek ilaçlarla (bazı tip ağrı kesiciler 
gibi) birlikte alındığında sindirim sisteminde (gastrointestinal sistem) rahatsızlıklar oluşabilir 
(örneğin; kabızlık, bağırsak tıkanması veya bağır sak felci). Eğer kabızlık yaşarsanız, özellikle 
bu probleme yatkınlığınız varsa doktorunuza söyleyiniz.  
Eğer, alkol veya ilaç bağımlılığı öykünüz varsa NORAPLUS B 12’yi almadan önce bunu 
doktorunuza söyleyiniz. Reçetelenenden daha fazla miktarda ilaca ihti yacınız olduğunu 
düşünüyorsanız doktorunuzu bilgilendiriniz.  
NORAPLUS B 12 alırken veya bıraktıktan kısa bir süre sonra konvülsiyon (nöbet) ortaya 
çıktığına dair raporlar bulunmaktadır. Eğer nöbet geçirirseniz derhal doktorunuzla temasa 
geçiniz.  
NORAPLUS B 12 alan ve diğer rahatsızlıkların eşlik ettiği bazı hastalarda beyin 
fonksiyonlarında azalma (ensefalopati) olduğuna dair raporlar bulunmaktadır. Eğer, karaciğer 
veya böbrek rahatsızlığını da içeren herhangi bir ciddi sağlık problemi öykünüz varsa 
doktorun uza söyleyiniz.  
NORAPLUS B 12, B12 vitamini içerdiğinden, B 12 vitamini eksikliğine bağlı hastalıkların kesin 
bir teşhisi konmadan kullanılmamalıdır.  
NORAPLUS B 12 uygulanması esnasında, kloramfenikol kullanılması siyanokobalamine (B 12 
vitamini) karşı tedavi edici etkiyi azaltabilir.  
NORAPLUS B 12 ile tedavi esnasında enfeksiyon, folik asit kullanımı, anemi (kansızlık), 
üremi (kanda üre miktarının fazla olması) gibi durumların ortaya çıkışı da tedavinin  
4 etkinliğini azaltabilir. Ağır anemi ve doku anoksisi (oksi jensiz kalma) olan hastalarda ve 
yaşlılarda acil önlemler gerekebilir.  
Hamilelikteki B 12 vitamini eksikliği olduğu kanıtlanmamışsa NORAPLUS B 12 
kullanılmamalıdır. Hamilelikte ve emziren annelerde tavsiye edilen günlük B 12 vitamini dozu 
2,2 ve 2,6 mcg’dır. B12 vitamini anne sütüne geçer.  
NORAPLUS B 12 kullanan bazı hastalarda kalp yetmezliği bildirilmiştir. Bu hastalar 
çoğunlukla kalp damar hastalıkları olan yaşlı kişilerdir. Bu ilacı almadan önce kalp hastalığı 
öykünüz varsa mutlaka doktorunuza bildiriniz.  
NORAPLUS B 12 alan bazı hastalarda böbrek yetmezliği bildirilmiştir. Eğer NORAPLUS B 12 
kullanırken ürinasyonda (idrar yapma) azalma fark ederseniz, doktorunuza söyleyiniz çünkü 
ilacın bırakılması bu durumu düzeltebilir.  
NORAPLUS B 12 gibi antiepileptik ilaçla r kullanan az sayıda bazı hastalar kendilerine zarar 
verme veya öldürmeyi düşünmüşlerdir. Bu gibi düşünceleriniz olduğu zaman doktorunuzla 
temasa geçiniz.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışı nız. 
 
NORAPLUS B 12’nin yiyecek ve içecek ile kullanılması  
NORAPLUS B 12 aç veya tok karnına alınabilir.  
NORAPLUS B 12 ile birlikte alkol alınması tavsiye edilmez. Alkol, NORAPLUS B 12 
içeriğindeki B 12 vitamininin emilimini azaltır.  
 
Hamilelik  
İlacı kullanmadan önce doktorunuza veya eczacınıza danı şınız. 
NORAPLUS B 12’nin hamilelikte kullanımı tavsiye edilmemektedir.  
Çocuk doğurma potansiyeli olan kadınların etkin doğum kontrol yöntemleri uygulamaları 
önerilir.  
Tedaviniz sırasında hamile oldu ğunuzu fark ederseniz, hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
NORAPLUS B 12’nin anne sütüne geçip geçmediği bilinmediğinden, emzirme döneminde 
kullanılmamalıdır.  
 
Araç ve makine kullanımı  
NORAPLUS B 12 baş dönmesi, uykulu olma ve konsantrasyon azalmasına neden olabilir. Bu 
ilacın araç ve makine kullanım becerinizi etkileyip etkilemediğini bilene kadar araç ve makine 
kullanmayınız.  
  
5 NORAPLUS B 12’nin içeriğinde bulunan bazı yardımcı maddeler hakkında önemli 
bilgiler  
 
NORAPLUS B 12 lesitin [soya (E322)] ihtiva eder. Eğer fıstık ya da soyaya alerjiniz varsa bu 
tıbbi ürünü kullanmayınız.  
 
Diğer ilaçlar ile birlikte kullanımı  
NORAPLUS B 12 ve diğer bazı ilaçlar birbirini etkileyebilir. Belirli bazı ilaçlarla birlikte 
alındığında NORAPLUS B 12 bu ilaçların yan etkilerini arttırabilir ve bu durum solunum 
durması ve komaya kadar gidebilir. Baş dönmesi, uykulu olma hali ve konsantrasyon 
azalmasının derecesi, NORAPLUS B 12 ile birlikte aşağıdaki maddeleri içeren tıbbi ürünlerin 
kullanılmasıyla artab ilir: 
• Oksikodon (ağrı kesici)  
• Lorazepam (anksiyete tedavisinde kullanılan bir ilaç )  
• Alkol  
NORAPLUS B 12 oral kontraseptiflerle birlikte kullanılabilir.  
Antibiyotik ve vitamin içeren başka ilaçlar kullanıyorsanız doktorunuza söyleyiniz.  
 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NORAPLUS B 12 nasıl kullanılır?  
Uygun kullanım ve doz/uygulama sıklığı için talimatlar:  
NORAPLUS B12’yi her zaman doktorunuz tarafından size tarif edildiği şekliyle kullanınız. 
Emin değilseniz doktorunuza veya eczacınıza danışınız.  
• NORAPLUS B 12’yi ne zaman ve ne kadar almanız gerektiğini doktorunuz söyleyecektir.  
• Pregabalin dozu genellikle günde 150 mg ile 600 mg arasında değişmektedir. Doktorunuz 
tedavi sırasında aldığınız dozu değiştirebilir. Doktorunuzla görüşmeden dozu kendiniz 
değiştirmeyiniz.  
• Vitamin B 12 dozu 1 mg - 4 mg arasındadır.  
• NORAPLUS B 12’nin etkisinin sizin için çok kuvvetli veya zayıf olduğunu 
düşünüyorsanız, doktorunuza veya eczacınıza söyleyiniz.  
 
Uygulama yolu ve metodu:  
NORAPLUS B 12 ağızdan kullanılır.  
NORAPLUS B 12’yi bir miktar su (örneğin bir bardak su) ile yutunuz.  
 
Değişik ya ş grupları:  
Çocuklarda kullanımı:  
18 yaş altındaki çoc uklarda kullanılmamalıdır.  
Yaşlılarda kullanımı:  
Yaşlı hastalarda böbrek fonksiyonlarındaki azalmaya göre doz ayarlaması yapılmalıdır.  
  
6 Özel kullanım durumları:   
Böbrek yetmezliği/karaciğer yetmezliği:  
Böbrek yetmezliği olan hastalarda doz sınırlaması ve dikkatli kullanılması gerekmektedir.  
Karaciğer yetmezliği olanlarda doz ayarlaması gerekli değildir.  
 
Eğer NORAPLUS B 12’nin etkisinin çok güçlü veya zayıf oldu ğuna dair bir izleniminiz var ise 
doktorunu z veya eczacınız ile konu şunuz.  
 
Kullanmanız gerekenden daha fazla NORAPLUS B 12 kullandıysanız:  
NORAPLUS B 12’yi kullanmanız gerekenden daha fazla kullanmı şsanız bir doktor veya eczacı 
ile konu şunuz.  
Eğer almanız gerekenden fazla NORAPLUS B 12 kullandıysanız , doktorunuzu arayınız ya da 
kullanmakta olduğunuz NORAPLUS B 12 kutusunu da yanınıza alarak, derhal en yakın sağlık 
merkezine başvurunuz. Bu duruma bağlı olarak uykulu hissetme, kafa karışıklığı, saldırganlık 
veya huzursuzluk hissedebilirsiniz.  
 
NORAPLUS B 12’yi kullanmayı unutursanız:  
NORAPLUS B 12’yi düzenli olarak her gün aynı saatlerde almanız önemlidir. NORAPLUS 
B12’yi kullanmayı unutursanız, hatırladığınız zaman alınız (bir sonraki dozunuzun zamanı 
değilse).  
Bir sonraki dozu olağan dozda ve zamanında alınız. Kaçırdığınız dozu tamamlamak için 
fazladan bir tablet almayınız.  
Unutulan dozları dengelemek için çift doz almayınız.  
 
NORAPLUS B 12 ile tedavi sonlandırıldığındaki oluşabilecek etkiler:  
Doktorunuz söylemediği takdirde NORAPLUS B 12’yi almayı bırakma yınız. Tedavi 
sonlandırılacaksa en az bir hafta süreyle doz kademeli olarak azaltılarak yapılmalıdır.  
Uzun veya kısa süreli pregabalin tedavisi sonlandırıldığında bazı yan etkiler görülebilir. 
Bunlar arasında uyumada zorluk, baş ağrısı, bulantı, ishal, gr ip benzeri belirtiler, sinirlilik, 
depresyon, ağrı, terleme ve baş dönmesi yer alır. Bu yan etkiler NORAPLUS B 12’yi uzun 
süredir kullanıyor iseniz daha belirgin olabilir.  
 
4. Olası yan etkiler nelerdir?  
Tüm ilaçlar gibi, NORAPLUS B 12’nin içeriğinde bulunan  maddelere duyarlı olan kişilerde 
yan etkiler olabilir.  
 
Aşağıdakilerden biri olursa, NORAPLUS B 12’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Şiddetli alerjik reaksiyonlar (döküntü, kaş ıntı, nefes almada güçlük, ağız, yüz, dudaklar 
veya dilde şişme)  
  
7 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir. Bu çok ciddi yan etkilerin hepsi 
oldukça sey rek görülür.  
Olası yan etkiler ne sıklıkla ortaya çıktıklarına göre aşağıda listelenmiştir. Bu liste bu yan 
etkilerin kaç hastada ortaya çıkabileceğini göstermektedir.  
 
Çok yaygın   10 hastanın en az birinde görülebilir.  
Yaygın    100 kişinin birinden fazla, 10 kişinin birinden az görülebilir.  
Yaygın olmayan  100 kişinin birinden fazla, 10 kişinin birinden az görülebilir.  
Seyrek    10.000 kişinin birinden fazla, 1.000 kişinin birinden az görülebilir.  
Çok seyrek   10.000 kişinin birinden az görülebilir.  
Bilinmiyor   Eldeki verilerden hareketle tahmin edilemiyor.  
 
Çok yaygın:  
• Baş dönmesi, uyku hali, baş ağrısı  
 
Yaygın:  
• Burun ve yutak iltihabı (nazofarenjit)  
• İştah artışı  
• Aşırı mutlu hissetme (öfori), zihin karışıklığı (konfüzyon), uyaranlara karşı aşırı duyarlı 
olma durumu (irritabilite), cinsel istekte azalma, yer ve zaman kavramları ile ilgili zihin 
karışıklığı (dezoryantasyon), uykusuzluk  
• Yürümede dengesizlik (ataksi), koordinasyon bozukluğu, titreme, kelimeleri söylemede 
güçlük (dizartri), bellek kayb ı (amnezi), hafıza bozukluğu, dikkat kaybı, karıncalanma hissi 
(parestezi), uyuşma (hipoestezi), sakinlik (sedasyon), denge bozukluğu, bilinç uyuşukluğunun 
eşlik ettiği hareketsizlik hali (letarji)  
• Bulanık görme, çift görme (diplopi)  
• Denge bozukluğundan ka ynaklanan baş dönmesi (vertigo)  
• Kusma, bulantı, ağız kuruluğu, kabızlık, ishal, gaz, karında şişkinlik  
• Kas krampları, eklemlerde ağrı (artralji), sırt ağrısı, uzuvlarda ağrı, boyun bölgesinde 
kramp (servikal spazm)  
• Peniste sertleşme bozukluğu (erektil dis fonksiyon)  
• Yürüyüşte anormallik, düşme,  sarhoşluk hissi, anormal hissetme, yorgunluk, periferik 
ödem, ödem  
• Kilo artışı  
• Boğaz ağrısı  
 
Yaygın olmayan:  
• Kandaki hücrelerin sayısının azalması (nötropeni)  
• Aşırı duyarlılık (hipersensitivite)  
• İştah kaybı, düşük kan şekeri, yüksek kan şekeri   
8 • Gerçekte olmayan şeyleri görmek veya duymak (halüsinasyon), panik atak, huzursuzluk, 
ajitasyon, depresyon, sıkıntı, artmış duygu durumu, saldırganlık (agresyon), ruh hali 
değişikliği, benlik yitimi, kelime bulma zorluğu, anorm al rüya, cinsel istekte artış (libido 
artışı), orgazm olamama (anorgazmi), duygu yoksunluğu (apati), düşünme güçlüğü, kötü 
hissetme  
• Bayılma, sersemlik, bir kas ya da kas grubunda ani kısa süreli kasılmalar (miyoklonus), 
bilinç kaybı, düşüncelerde ve zihins el aktivitelerde aşırı artış (psikomotor hiper aktivite), 
diskinezi (istemli hareketlerin bozulması), ayağa kalkarken görülen baş dönmesi, aşırı titreme, 
gözlerde hızlı ve kontrolsüz hareketler (nistagmus), bilişsel bozukluk, zihinsel bozukluk, 
konuşma boz ukluğu, reflekslerde azalma, duyularda uyaranlara karşı aşırı hassasiyet 
(hiperestezi), yanma hissi, agüzi (tat alma duyusunu kaybetme), halsizlik  
• Görme alanında çevresel (periferik) görme kaybı, görme bozuklukları, gözlerde şişme, 
görüş alanı bozukluğu, g örsel keskinlikte azalma, gözlerde ağrı, görüş zafiyeti, görme 
alanında kıvılcım şeklinde ışık ve renk algısı (fotopsi), göz kuruluğu, gözyaşı salgısında 
artma, gözlerde iritasyon, tat duyusu kaybı  
• Sese hassasiyet (hiperakuzi)  
• Kalbin normalden hızlı atması  (taşikardi), kalp ritim bozuklukları (birinci dereceden 
atriyoventriküler blok), kalp atım hızında yavaşlama (sinüs brandikardisi), konjestif kalp 
yetmezliği  
• Kızarma, sıcak basması, düşük kan basıncı, yüksek kan basıncı, el ve ayaklarda soğukluk  
• Nefes dar lığı (dispne), göğüs ağrısı, epistaksis (burun kanaması), öksürük, burun 
tıkanıklığı, burun akıntısı, burun boşluğu dokusu iltihabı (rinit), horlama, burunda kuruluk, 
yemeklerin ve asidin mideden yemek borusuna geri kaçması (gastroözofageal reflü), aşırı 
tükürük salgısı, ağızda hissizleşme (oral hipoestezi)  
• Kırmızı renkli kabartılı (papüler) döküntüler, kurdeşen, aşırı terleme, kaşıntı, ciltte 
hassasiyet  
• Kas seğirmesi, eklemlerde şişme, kaslarda ağrı (miyalji), boyun ağrısı, kas katılığı  
• İdrarını tutamama, ağrılı ve güçlükle idrara çıkma (dizüri)  
• Ejakülasyonda gecikme (geç boşalma), cinsel fonksiyon bozukluğu, ağrılı adet dönemi 
(dismenore), göğüs ağrısı  
• Yaygın ödem, yüzde ödem, göğüs sıkışması, ağrı, ateş (pireksi), güçsüzlük (asteni), 
susama, titreme  
• Bazı kan testlerinde (alanin aminotransferaz, kreatinin fosfokinaz ve aspartat 
aminotransferazda) yükselme, kan glukozunda yükselme, trombosit sayısında azalma, kan 
kreatininde artma, kan potasyumunda düşme, kilo kaybı  
 
Seyrek:  
• Nefes alma güçlüğüne sebep olan yüz, dil ve boğazda şişme (anjiyoödem)  
• Şartlı refleks yitimi (disinhibisyon)  
• Nöbet (konvülsiyon), koku alma duyusunun bozulması (parozmi), anormal derecede 
hareket düşüklüğü (hipokinezi), yazı yazma yeteneğinde bozulma (disgrafi)   
9 • Görme kaybı, gözün saydam cisminin (kornea) iltihabı (keratit), gözle bakılan cisimlerin 
titreşiyor izlenimi vermesi (osilopsi), görsel derinlik algısında değişme, göz bebeğinin 
anormal büyümesi, şaşılık, görsel parlaklık  
• QT uzaması adı verilen kalpte ani ritim bozukluklarına ve an i ölümlere yol açabilen bir 
durum, kalp atım hızında artma ve ritim bozuklukları (sinüs taşikardisi ve sinüs aritmisi)  
• Akciğerlerdeki hava yollarında sıvı toplanmasına bağlı şişme (pulmoner ödem), boğazda 
baskı hissi  
• Karın zarı (periton) boşluğunda sıvı to planması (assit), pankreas iltihabı (pankreatit), 
dilde şişme, yutma güçlüğü (disfalji)  
• Cilt, ağız, gözler ve genital bölgede kabarcıkla seyreden ciddi bir hastalık (Stevens 
Johnson sendromu), soğuk ter, iltihaplı akne oluşumu veya alevlenmesi, kıl kökleri nde 
iltihaplanma (folikülit) oluşumu veya alevlenmesi  
• Kaslarda şiddetli zayıflık ve ağrı (rabdomiyoliz)  
• Böbrek yetmezliği, idrarın normalden az çıkması (oligüri), idrar tutulumu (retansiyonu)  
• Adet görememe (amenore), meme akıntısı, memelerde büyüme (meme h ipertrofisi), 
erkeklerde meme büyümesi (jinekomasti)  
• Kandaki akyuvar (lökosit) sayısının azalması  
 
Bilinmiyor:  
• Kemik iliğinde kan hücrelerinin sayısında anormal derecede artış (Polisitemia vera)  
• Kaygı (anksiyete), sinirlilik hali  
• Çevresel kan damarlarında tıkanma (periferik vasküler tromboz)  
• Hazımsızlık (dispepsi), dil iltihabı (glossit)  
• Deride döküntü (geçici ekzantem)  
• Eklem yerlerinde iltihaplanma (artrit)  
• Koordinasyon bozukluğu  
• Sırt ağrısı  
• Nefes almada zorluk, nefes darlığı  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşiren iz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM) bildiriniz. M eydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
  
10 5. NORAPLUS B 12’nin saklanması  
NORAPLUS B 12’yi çocukların göremeyeceği, erişemeyeceği yerlerde ve ambalajında  
saklayınız.  
25oC altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra NORAPLUS B 12’yi kullanmayınız.  
 
Eğer üründe ve/veya ambalajında bozukluklar fark ederseniz NORAPLUS B 12’yi 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi  : Neutec İlaç San. Tic. A.Ş.  
  Esenler / İSTANBUL  
  Tel : 0850 201 23 23  
  Faks  : 0212 481 61 11  
  e-mail : bilgi@neutec.com.tr  
 
Üretim Yeri  : Neutec İlaç San. Tic. A.Ş.   
  Arifiye / SAKARYA  
 
Bu kullanma talimatı 28.08.2023  tarihinde onaylanmıştır.  