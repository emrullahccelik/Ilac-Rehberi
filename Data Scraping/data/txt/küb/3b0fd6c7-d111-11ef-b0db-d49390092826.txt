KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ADVATE 1500 IU/5 mL IV enjeksiyon için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Oktokog alfa [İnsan koagülasyon faktör VIII (rDNA)]: Her bir flakon 1500 IU Oktokog alfa
içermektedir. ADVATE rekonstitüsyon sonrası yaklaşık 300 IU/mL oktokog alfa içerir.
Preparatın gücü [Uluslararası Ünite (IU)] Avrupa Farmakopesi kromojenik ölçüm yöntemiyle
belirlenmiştir. ADVATE'in spesifik etkinliği yaklaşık 4.000-10.000 IU/mg protein'dir.
Oktokog alfa [İnsan koagülasyon faktör VIII (rDNA)] 2332 amino asitli saf bir proteindir.
Kobay over [Chinese hamster ovary (CHO)] hücrelerinde rekombinan DNA teknolojisiyle
üretilmiştir. Hücre kültürleme, saflaştırmada ya da son formülasyon aşamasında herhangi bir
(ekzojen) insan -veya hayvan- kaynaklı protein eklenmeksizin hazırlanmıştır.
Yardımcı madde(ler):
Bu tıbbi ürün her bir flakonda 0,45 mmol (ya da 10 mg) sodyum içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyon çözeltisi için toz ve çözücü.
Beyazdan, kirli beyaza değişen renkte gevrek toz.
Sulandırıldıktan sonra, çözelti berrak, renksiz, yabancı partiküller bulundurmaz ve pH’sı 6,7-
7,3 arasındadır.
4. KLİNİK ÖZELLİKLER
4.1. Terapötik endikasyonlar
Hemofili A (konjenital faktör VIII eksikliği) hastalarında, kanamanın tedavisi ve
profilaksisinde endikedir. ADVATE, farmakolojik olarak etkili miktarlarda von Willebrand
Faktörü içermez ve bu nedenle von Willebrand hastalığında endike değildir.
14.2. Pozoloji ve uygulama şekli
Pozoloji/uygulama sıklığı ve süresi:
Uygulama hemofili tedavisinde deneyimli doktor gözetimi altında ve anafilaksi
durumunda derhal temin edilmesi mümkün resüsitasyon olanaklarıyla başlatılmalıdır.
Pozoloji ve yerine koyma tedavi süresi faktör VIII eksikliğinin ciddiyetine, kanama yerine,
büyüklüğüne ve hastanın klinik durumuna bağlıdır.
Faktör VIII (F VIII) dozu, faktör VIII ürünleri için geçerli WHO standardına uygun olarak
Uluslararası Birimlerde (IU) ifade edilmektedir. Plazmada Faktör VIII dozu yüzde (normal
insan plazmasına göre) veya IU (plazmada faktör VIII için uluslararası standart) olarak ifade
edilmektedir.
Bir IU faktör VIII aktivitesi bir ml normal insan plazmasındaki faktör VIII miktarına karşılık
gelmektedir.
Kanadıkça tedavi
Gerekli faktör VIII dozunun hesaplaması bir kilo vücut ağırlığı başına 1 IU faktör VIII’ün
plazma faktör VIII aktivitesini 2 IU/dL arttırdığı yönündeki gözlemsel bulguya dayanmaktadır.
Doz aşağıdaki formüle göre belirlenir:
Gerekli doz (IU) = vücut ağırlığı (kg) x istenen faktör VIII artışı (%) x 0.5
Aşağıdaki hemorajik olayların gerçekleşmesi durumunda, faktör VIII aktivitesi ilgili dönemde
belirtilen plazma aktivitesi seviyesinin (normal seviyenin %'si veya IU/dl) altına düşmemelidir.
Aşağıda sunulan Tablo 1, kanama episodları ve cerrahide dozaj belirlenmesinde kullanılabilir:
Tablo 1 Kanama episodları ve cerrahide dozaj kılavuzu
Hemoraji derecesi / Gerekli Faktör Doz sıklığı (saat) / terapi süresi (gün)
cerrahi prosedür tipi VIII seviyesi
(% veya
IU/dL)
Hemoraji
Erken dönem hemartroz, kas 20 – 40 Ağrıyla beliren kanama episodu bitene
içi kanama ya da ağız içi veya iyileşme sağlanana kadar en az 1
kanama gün boyunca her 12-24 saatte bir
enjeksiyonları tekrar edin (6 yaşından
küçük hastalar için 8-24 saatte bir)
Daha yaygın hemartroz, kas 30 – 60 3-4 gün veya daha uzun süre boyunca
içi kanama ya da hematom veya ağrı ve akut disabilite kaybolana
kadar her 12-24 saatte bir enjeksiyonları
tekrar edin (6 yaşından küçük hastalar
için 8-24 saat).
Hayatı tehdit eden kanama 60 – 100 Tehlike ortadan kaybolana kadar her 8-
24 saatte bir enjeksiyonları tekrar edin
2(6 yaşından küçük hastalar için 6-12
saat).
Cerrahi
Minör 30 – 60 En az bir gün boyunca, iyileşme
Diş çekimi dahil sağlanana kadar her 24 saatte bir
enjeksiyonları tekrar edin (6 yaşından
küçük hastalar için 12-24 saat).
Majör 80 – 100 Yaranın yeterince iyileşmesi sağlanana
kadar her 8-24 saatte bir enjeksiyonları
(cerrahi işlem tekrar edin (6 yaşından küçük hastalar
öncesi ve için 6-24 saatte bir), sonra faktör VIII
sonrası) aktivitesini %30-%60 (IU/dl)
seviyesinde korumak için 7 gün daha
tedaviye devam edin.
Uygulama dozu ve sıklığı her hastada alınan klinik yanıta göre düzenlenmelidir. Belirli
koşullarda (örn. düşük titreli inhibitörü varlığı) formül kullanarak hesaplanandan daha yüksek
dozlara ihtiyaç duyulabilir.
Tedavi esnasında uygulanacak dozun ve tekrarlanan enjeksiyonların sıklığının belirlenmesi için
uygun plazma faktör VIII seviyelerinin tayin edilmesi önerilmektedir. Özellikle majör cerrahi
müdahalelerde, plazma faktör VIII aktivite tayini ile yerine koyma tedavisinin tam takibi
gerekmektedir. Farklı hastaların faktör VIII’e verdikleri yanıt yarılanma ömrü ve in vivo
recovery seviyelerinin farklı olması yoluyla değişkenlik gösterebilir.
Profilaksi
Ağır Hemofili A hastalarında kanamalara karşı uzun süreli profilaksi için olağan dozlar 2-3
günlük aralıklarla vücut ağırlığı (kg) başına 20-40 IU faktör VIII'dir.
Pediyatrik popülasyon
ADVATE'in etkililiği ve güvenliliği tüm pediatrik yaş gruplarında kanıtlanmıştır. Gereksinime
göre, tedavideki dozlar açısından pediyatrik hastalardaki dozlar, erişkinlerdekinden farklı
değildir. Profilaksi için 6 yaşından küçük hastalarda, haftada 3-4 defa, vücut ağırlığı (kg) başına
20-50 IU faktör VIII önerilmektedir.
Uygulama şekli:
İntravenöz yoldan uygulanır. Sağlık hizmetleri profesyoneli olmayan bir kişi tarafından
uygulanması için uygun eğitimin alınması gerekmektedir.
Uygulama hızı dakikada 10 mL’yi geçmeyecek şekilde hastanın rahat edeceği bir hızda
olmalıdır.
Uygulamadan önce ürünün kullanıma hazır hale getirilmesine (çözülmesi) ilişkin talimatlar için
bölüm 6.6.'ya bakınız.
Özel popülasyonlara ilişkin ek bilgiler:
3Böbrek/karaciğer yetmezliği: Özel kullanımı yoktur.
Pediyatrik popülasyon: ADVATE’in çocuklarda uygulaması (intravenöz yoldan)
yetişkinlerdeki uygulamadan farklı değildir. FVIII ürünlerinin sık infüzyonuna olanak vermek
için Santral Venöz Kateter (SVK) kullanımı gerekli olabilir.
Geriyatrik popülasyon: Özel kullanımı yoktur.
4.3. Kontrendikasyonlar
ADVATE, ürünün etkin maddesine, yardımcı maddelere ya da fare veya hamster proteinlerine
karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Takip edilebilirlik
Biyolojik ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
Hastayla tıbbi ürünlerin parti numaraları arasındaki bağlantıyı devam ettirmek açısından
hastaya her ADVATE uygulamasında ürünün adının ve parti numarasının kayıt altına alınması
şiddetle tavsiye edilir.
Aşırı duyarlılık reaksiyonları
ADVATE ile anafilaksi de dahil olmak üzere alerjik tipte aşırı duyarlılık reaksiyonları rapor
edilmiştir. Ürün fare ve hamster proteini izleri içermektedir. Hastalara aşırı duyarlılığa ilişkin
semptomların oluşması halinde ürün kullanımını derhal kesmeleri ve doktora başvurmaları
önerilmelidir. Hastalar kurdeşen, yaygın ürtiker, göğüste sıkışma hissi, hırıltılı solunum,
hipotansiyon ve anafilaksi dahil aşırı duyarlılık reaksiyonlarının erken belirtileri hakkında
bilgilendirilmelidir. Anafilaktik şok durumunda şok tedavisine yönelik mevcut tıbbi standart
tedaviler uygulanmalıdır.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının
tedavisinde bilinen bir komplikasyondur. Bu inhibitörler genellikle faktör VIII prokoagülan
aktiviteye yönelik olan IgG immünoglobülinleridir ve modifiye tetkik kullanılarak her ml
plazmada Bethesda Ünitesi (BU) olarak ölçülür. İnhibitör gelişme riski, faktör VIII'e
maruziyetin yanı sıra hastalığın şiddeti ile ilişkilidir ve bu risk ilk 50 maruziyet gününde en
yüksek seviyededir; ancak risk yaygın görülmemesine rağmen yaşam boyu devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil ettiği
yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik
gözlem ve laboratuvar testleri ile inhibitörlerin gelişimi açısından dikkatle izlenmelidir. Eğer
beklenen faktör VIII aktivitesinin plazma düzeylerine ulaşılamazsa veya yeterli doz ile
kanama kontrol altına alınamazsa faktör VIII inhibitörü varlığı açısından test yapılmalıdır.
4İnhibitör düzeyleri yüksek olan hastalarda faktör VIII tedavisi etkili olmayabilir ve diğer
tedavi seçenekleri dikkate alınmalıdır. Böyle hastaların tedavisi hemofili ve faktör VIII
inhibitörleri tedavisi konusunda deneyimli hekimler tarafından yönlendirilmelidir.
Kateter ile ilişkili komplikasyonlar
Uygulama için Santral Venöz Kateter (SVK) kullanılırsa, lokal enfeksiyonlar, bakteriyemi ve
kateter bölgesinde trombozis dahil olmak üzere SVK ile ilişkili komplikasyon riskinin göz
önünde bulundurulması gerekmektedir.
Yardımcı maddeler ile ilgili konular
Bu tıbbi ürün her flakonda 10 mg sodyum içerir. Bu miktar, bir yetişkin için Dünya Sağlık
Örgütü (WHO) tarafından önerilen maksimum günlük 2 g sodyum alımının %0.5'ine
eşdeğerdir.
Pediyatrik popülasyon:
Yukarıda sıralanan uyarı ve önlemler hem erişkinler hem de çocuklar için gereklidir.
4.5. Diğer tıbbi ürünler ile etkileşimler ve diğer etkileşim şekilleri
ADVATE ile diğer tıbbi ürünlerin etkileşimi olup olmadığını araştıran bir çalışma
yapılmamıştır.
4.6. Gebelik ve Laktasyon
Genel Tavsiye:
Gebelik Kategorisi: C.
Faktör VIII ile hayvan üreme çalışmaları gerçekleştirilmemiştir. Hemofili A kadınlarda nadir
görüldüğünden, gebelik ve emzirme döneminde faktör VIII kullanımına ilişkin deneyim de
bulunmamaktadır. Bu nedenle faktör VIII preparatları gebelik ve laktasyon döneminde ancak
çok gerekliyse kullanılmalıdır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bilinen bir etkileşimi yoktur.
Gebelik Dönemi
ADVATE’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
ADVATE gerekli olmadıkça (başka bir tedavi seçeneği yoksa) gebelik döneminde
kullanılmamalıdır.
5Laktasyon Dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde ADVATE ancak çok gerekliyse kullanılmalıdır.
Üreme yeteneği/Fertilite
ADVATE’in insanlarda üreme yeteneği / fertilite üzerindeki etkisini araştıran bir çalışma
bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine herhangi bir etkisi bulunmamaktadır.
4.8. İstenmeyen etkiler
Güvenlilik profilinin özeti
ADVATE ile yapılan klinik çalışmalar sırasında, en az bir defa ADVATE alan 418 hastada
toplam 93 advers ilaç reaksiyonu (ADR) rapor edilmiştir. En sık görülen advers ilaç
reaksiyonları faktör VIII'e karşı nötralizan antikor (inhibitör) gelişimi, baş ağrısı ve ateş
olmuştur.
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
İlgili aşırı duyarlılık reaksiyonlarıyla birlikte fare, sığır ve/veya hamster proteinine karşı antikor
gelişimi çok nadiren gözlenmiştir.
ADVATE de dahil olmak üzere faktör VIII ile tedavi edilmiş hemofili A hastalarında nötralize
edici antikorlar (İnhibitörler) gelişebilir. (Bkz. Bölüm 5.1.) Bu tür inhibitörler oluşursa, durum,
yetersiz klinik yanıt şeklinde kendini gösterebilir. Bu gibi durumlarda uzman hemofili
merkezleriyle bağlantı kurulması önerilmektedir.
Aşağıda klinik çalışmalar ve spontan raporlamalarda bildirilen advers ilaç reaksiyonlarının
sıklıkları verilmektedir. Advers ilaç reaksiyonları MeDRA sistem organ sınıflandırmasına
(SOC ve tercih edilen terminoloji) göre listelenmiştir.
Advers etkilerin görülme sıklığı(a), aşağıdaki kriterler kullanılarak değerlendirilmiştir: Çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyon ve enfestasyonlar:
Yaygın olmayan: İnfluenza
Larenjit
6Kan ve lenf sistemi hastalıkları:
Çok yaygın: Faktör VIII inhibisyonu (HTGH)(d)
Yaygın olmayan: Faktör VIII inhibisyonu (TGH)(d)
Lenfanjit
Bağışıklık sistemi hastalıkları:
Bilinmiyor: Anafilaktik reaksiyonlar
Aşırı duyarlılık(c)
Sinir sistemi hastalıkları:
Yaygın: Baş ağrısı
Yaygın olmayan: Baş dönmesi / sersemlik hali
Hafıza bozukluğu
Senkop
Tremor
Migren
Tat alma duyusunda bozulma
Göz hastalıkları:
Yaygın olmayan: Gözde enflamasyon
Kardiyak hastalıklar:
Yaygın olmayan: Çarpıntı
Vasküler hastalıklar:
Yaygın olmayan: Hematom
Ateş basması
Solukluk
Solunum, göğüs bozuklukları ve mediastinal hastalıklar:
Yaygın olmayan: Nefes darlığı
Gastrointestinal hastalıklar:
Yaygın olmayan: İshal
Üst karın ağrısı
Bulantı
Kusma
7Deri ve deri altı doku hastalıkları:
Yaygın olmayan: Kaşıntı
Döküntü
Hiperhidroz
Ürtiker
Genel bozukluklar ve uygulama bölgesine ilişkin hastalıklar:
Yaygın: Yüksek ateş
Yaygın olmayan: Periferik ödem
Göğüs ağrısı
Göğüste rahatsızlık hissi
Titreme
Anormal hissetme
Damar giriş yerinde hematom
Bilinmiyor: Yorgunluk
Enjeksiyon yerinde reaksiyon
Halsizlik
Araştırmalar:
Yaygın olmayan: Monosit sayısında yükselme
Koagülasyon faktör VIII seviyesinde azalma(b)
Hematokrit azalması
Laboratuar testinde anormallik
Yaralanma, zehirlenme ve prosedür ile ilgili komplikasyonlar:
Yaygın olmayan: Prosedür sonrası komplikasyon
Prosedür sonrası hemoraji
Prosedür bölgesinde reaksiyon
(a) Sıklıklar ADVATE alan toplam hasta sayısına (418) göre hesaplanmıştır.
(b) Bir hastada cerrahi müdahale sonrasında (postoperatif 10 ile 14'üncü günler arası) sürekli
ADVATE infüzyonu sırasında koagülasyon faktör VIII düzeylerinde beklenmeyen bir düşüş
yaşanmıştır. Bu dönem boyunca her zaman hemostaz korunmuştur ve operasyon sonrası 15’inci
güne kadar hem plazma faktör VIII düzeyleri hem de klerens oranları uygun düzeylere dönmüştür.
Sürekli infüzyonun tamamlanmasından sonra ve çalışmanın sonunda gerçekleştirilen faktör VIII
inhibitör analizleri negatif bulunmuştur.
(c) Bu advers ilaç reaksiyonları aşağıda açıklanmaktadır.
(d) Sıklık, şiddetli hemofili A hastalarının yer aldığı, tüm FVIII ürünleriyle ilgili çalışmalara
dayanmaktadır.
HTGH (Daha önce hiç tedavi görmemiş hastalar) TGH (Daha önce tedavi görmüş hastalar)
Seçilmiş advers reaksiyonların açıklaması
Üretim süreci artıklarına özel advers ilaç reaksiyonları
8Çin hamsteri over (CHO) hücre proteini antikoru açısından değerlendirilen, tedavideki
229 hasta arasından 3'ünde titrelerde istatistiki açıdan anlamlı bir yükselme eğilimi görülmüş,
4'ünde ise sürekli tepe noktaları veya anlık yükselmeler görülmüştür. Bir hastada ise her iki
belirti de görülmesine rağmen klinik semptomlar görülmemiştir. Murin IgG antikoru açısından
değerlendirilen, tedavideki 229 hasta arasından 10'unda istatistiki açıdan anlamlı bir yükselme
eğilimi görülmüş, 2'sinde ise kalıcı veya anlık yükselmeler görülmüştür. Bir hastada ise her iki
belirti de görülmüştür. Bu hastalardan dördünde çalışma ürününe çok sayıda maruziyet
arasında, ürtiker, kaşıntı, döküntü ve hafifçe artmış eozinofil sayıları şeklindeki izole olaylar
rapor edilmiştir.
Aşırı duyarlılık
Anafilaksiyi de içeren alerjik tipte reaksiyonlar baş dönmesi/sersemlik hali, parestezi, döküntü
kızarma, yüzde şişlik, ürtiker ve kaşıntı ile ortaya çıkmıştır.
Pediyatrik popülasyon
Bu popülasyonda gerçekleştirilen klinik çalışmalarda, advers ilaç reaksiyonlarında daha önce
tedavi almamış pediyatrik hastalardaki (PUP’lar) inhibitör gelişimi ve kateterle ilgili
komplikasyonlar dışında yaşa özgü farklılıklar gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Rekombinant koagülan faktör VIII ile aşırı doz semptomları rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihemorajikler, kan koagülasyon faktör VIII
ATC Kodu: B02BD02
Faktör VIII/von Willebrand Faktör kompleksi farklı fizyolojik fonksiyonları bulunan iki
molekülden (faktör VIII ve von Willebrand Faktör) oluşmaktadır. ADVATE insan plazmasında
bulunan faktör VIII glikoproteine biyolojik olarak denk bir glikoprotein olan rekombinant
koagülasyon faktör VIII (oktokog alfa) içermektedir.
Oktokog alfa moleküler ağırlığı yaklaşık 280 kD olan 2332 amino asitten meydana gelen bir
glikoproteindir. Hemofili hastasına uygulandığında oktokog alfa hasta dolaşımında endojen
von Willebrand Faktörüne bağlanmaktadır. Aktive VIII, aktive Faktör IX için bir kofaktör
görevi görür ve Faktör X'un aktive Faktör X'a dönüştürülmesini hızlandırır. Aktive Faktör X
9protrombini trombine dönüştürmektedir. Sonrasında trombin fibrinojeni fibrine dönüştürmekte
ve pıhtı oluşmaktadır. Hemofili A, X’e bağlı (cinsiyet kromozomuna bağlı) geçiş gösteren,
faktör VIII düzeylerindeki azalmaya bağlı olarak kanın pıhtılaşmasında bozulma ortaya çıkan
herediter bir hastalıktır ve spontan olarak veya kaza ya da cerrahi sonrası travmanın bir sonucu
olarak eklemler, kaslar ve iç organlarda yoğun kanama ile sonuçlanmaktadır. Replasman
tedavisi ile Faktör VIII plazma seviyeleri artmakta, böylelikle faktör VIII eksikliğinin geçici
olarak düzeltilmesi ve kanama eğiliminin düzeltilmesini sağlanmaktadır.
İnhibitör gelişimi
Şiddetli ila orta şiddetli hemofili A (FVIII ≤%2) teşhisi konan daha önceden faktör VIII
konsantreleri uygulanmış (yetişkinlerde ve büyük çocuklarda minimum 150 maruziyet günü, 6
yaşından küçük çocuklarda 50 maruziyet günü) toplam 276 hasta çalışmalara katılmıştır. Bu
hastalardan birinde, Faktör VIII inhibitörü belirtisi görülmüştür ve 26 maruziyet gününden
sonra düşük titreli inhibitör (modifiye Bethesda ölçümüyle 2,0 BU) geliştiği bildirilmiştir. Bu
hastanın çalışmadan çıkarılmasından sonra takip eden inhibitör testleri negatifleşmiştir.
Tüm çalışmalarda, daha önceden tedavi almış hastalarda medyan ADVATE maruziyet süresi,
hasta başına 97 maruziyet günü (1-709 gün) olarak bildirilmiştir. Herhangi bir FVIII inhibitörü
gelişiminin (düşük veya yüksek) genel insidansı ve %95 güven aralığı, daha önce tedavi görmüş
276 hastaya göre %0,36 (276’nın 1’i), %95 güven aralığı: %0,009 ila %2,002 idi. Düşük titre
ve genel titre (düşük ve yüksek) için olay sonuçları aynı olmuştur. FVIII inhibitörü gelişiminin
yüksek titre insidansı ve %95 güven aralığı %0,00 (276'nın 0'ı), %95 güven aralığı: %0,00 ila
1,328 idi.
Ek olarak, daha önce tedavi görmemiş 55 hastadan 16'sında FVIII inhibitörleri gelişmiştir: 7
hastada yüksek titreli inhibitörler gelişmiştir ve 9 hastada düşük titreli inhibitörler gelişmiştir,
bunlardan 1'i de geçici inhibitör olarak sınıflandırılmıştır.
İnhibitörlü hastalarda İmmün Tolerans İndüksiyonu (ITI) hakkında veriler toplanmıştır. PUP
çalışması 060103'nın bir alt çalışması kapsamında, 11 hastadaki ITI tedavileri bildirilmiştir. ITI
tedavisi gören (çalışma 060703) 30 gönüllünün dosyaları retrospektif olarak incelenmiştir.
Girişimsel olmayan prospektif kayıt çalışmasına göre (PASS-INT-004), 36’sı ITI tedavisini
tamamlamış 44 pediatrik ve yetişkin gönüllüde ITI bildirilmiştir. Veriler, immun tolerans elde
edilebileceğini göstermektedir.
Çalışma 060201'da (PTP) 53 hastada iki uzun süreli profilaktik tedavi şeması karşılaştırılmıştır,
standart bir profilaktik doz rejimiyle 48 ±6 saatte bir 20 - 40 IU/kg n=30) bireyselleştirilmiş
farmakokinetik rehberli bir doz rejimi (her 72 ± 6 saatlik aralıklarla vücut ağırlığı kilogramı
başına 20 ila 80 IU faktör VIII aralığında, n=23). Farmakokinetik verilere göre
bireyselleştirilmiş (spesifik bir formüle göre) şema ile 72 saatte bir uygulanan dozlar arasında
en düşük faktör VIII düzeylerini ≥%1 olarak tutabilmek hedeflenmiştir. Bu çalışmanın verileri
kanama sıklığını azaltmak açısından her iki profilaktik doz şemasının kıyaslanabilir olduğunu
göstermiştir.
Avrupa İlaç Ajansı (The European Medicines Agency) ADVATE için, hemofili A (konjenital
faktör VIII eksikliği) olan pediyatrik popülasyonun tüm alt kümeleri için ["hemofili A
(konjenital faktör VIII eksikliği) olan ve faktör VIII'e inhibitör gelişmiş hastalarda İmmün
Tolerans İndüksiyonu (ITI)" ve "hemofili A (konjenital faktör VIII eksikliği) hastalarında
kanamaların tedavi ve profilaksisi"] çalışma yapılması zorunluluğundan gönüllü olarak
vazgeçmiştir (pediyatrik kullanımı hakkında bilgi için Bölüm 4.2'ye bakınız).
105.2. Farmakokinetik Özellikler
Genel özellikler
ADVATE’in gerçekleştirilen farmakokinetik çalışmaların hepsi daha önce tedavi görmüş ağır
ve orta şiddette hemofili A hastalarında gerçekleştirilmiştir (başlangıç faktör VIII seviyesi ≤
%2). Plazma örneklerinin analizi tek aşamalı pıhtılaşma analizi kullanılarak merkezi bir
laboratuarda gerçekleştirilmiştir.
Farmakokinetik parametreler, her bir protokol için farmakokinetik analiz setinde yer alan ağır
hemofili A'sı olan (başlangıç faktör VIII düzeyi <%1) 195 hastadan sağlanmıştır. Bu analizler
için kategoriler, farmakokinetik analizin yapıldığı infüzyon sırasındaki yaştan yola çıkılarak şu
şekildeydi: infantlar (1 ay - <2 yaş), çocuklar (2 - <5 yaş), büyük çocuklar (5 - <12 yaş),
adölesanlar (12 - <18 yaş) ve erişkin hastalar (18 yaş ve üzeri).
Tablo 2 Ağır (başlangıç faktör VIII seviyesi < %1) hemofili A'sı olan hastalarda ADVATE'in
yaş gruplarına göre farmakokinetik parametrelerinin özeti
Parametre (ortalama ± İnfantlar Çocuklar Büyük Adölesanlar Erişkinler
standart sapma) (n=5) (n=30) çocuklar (n=33) (n=109)
(n=18)
Toplam EAA 1362,1 ± 1180 ± 1506,6 ± 530 1317,1 ± 1538,5 ±
(IU*·saat/dL) 311,8 432,7 438,6 519,1
Düzeltilmiş recovery 2,2 ± 0,6 1,8 ± 0,4 2 ± 0,5 2,1 ± 0,6 2,2 ± 0,6
(her bir IU/kg başına
IU/dL)a
Yarılanma süresi (saat) 9 ± 1,5 9,6 ± 1,7 11,8 ± 3,8 12,1 ± 3,2 12,9 ± 4,3
İnfüzyon sonrası 110,5 ± 30,2 90,8 ± 19,1 100,5 ± 25,6 107,6 ± 27,6 111,3 ±
maksimum plazma 27,1
konsantrasyonu (IU/dL)
Ortalama kalış süresi 11 ± 2,8 12 ± 2,7 15,1 ± 4,7 15 ± 5 16,2 ± 6,1
(saat)
Sabit durumda dağılım 0,4 ± 0,1 0,5 ± 0,1 0,5 ± 0,2 0,6 ± 0,2 0,5 ± 0,2
hacmi (dL/kg)
Klerens (mL/kg*saat) 3,9 ± 0,9 4,8 ± 1,5 3,8 ± 1,5 4,1 ± 1 3,6 ± 1,2
a C (infüzyondan sonraki ölçümdeki maksimum faktör VIII düzeyi) ile başlangıçtaki faktör VIII
maks
düzeyi arasındaki farkın IU/kg şeklindeki doza bölünmesiyle hesaplanmıştır.
ADVATE'in pediyatrik popülasyondaki emniyet ve hemostatik etkinliği erişkin hastalardakiyle
aynıdır. Düzeltilmiş recovery ve terminal yarılanma ömrü (t ) küçük çocuklarda (6 yaşından
½
küçük), erişkinlere kıyasla yaklaşık %20 daha düşüktür, bu durum küçük yaştaki hastalarda
vücut ağırlığına göre plazma hacminin daha yüksek olmasından kaynaklanıyor olabilir.
Daha önce tedavi almamış hastalarda ADVATE farmakokinetik verileri günümüzde mevcut
değildir.
Emilim:
İntravenöz yoldan enjeksiyon sonrası değişik yaş gruplarında (infantlar, küçük ve büyük
çocuklar, adölesanlar ve erişkinler) hastalar için plazmada elde edilen in vivo ilaç düzeylerinin
(düzeltilmiş recovery) bir özeti yukarıdaki tabloda verilmiştir.Dağılım:
11ADVATE hemofili hastalarına uygulandığında, hastanın dolaşımındaki endojen von
Willebrand Faktörüne bağlanır. Faktör VIII / von Willebrand Faktör kompleksi esas olarak
intravasküler olarak dağılıma uğrar. İntravenöz yoldan enjeksiyon sonrası değişik yaş
gruplarında (infantlar, küçük ve büyük çocuklar, adölesanlar ve erişkinler) hastalar için dağılım
hacimlerinin bir özeti yukarıdaki tabloda verilmiştir.
Biyotransformasyon:
Uygulanabilir değil.
Eliminasyon:
Günümüzde Faktör VIII klerensinin, aralarında düşük dansiteli lipoprotein reseptör-ilişkili
protein (LPR) ve heparin sülfat proteoglikanlarının (HSPGs) bulunduğu vasküler reseptörlerce,
tam olarak bilinmeyen bazı mekanizmalarca yönetildiğine inanılmaktadır.
Doğrusallık / doğrusal olmayan durum:
Bilinmemektedir.
Hastalardaki karakteristik özellikler:
Pediyatrik hastalar: Bu popülasyonda ADVATE’in güvenliliği ve hemostatik etkililiği,
erişkinlerdekine benzer. Çocuklarda düzeltilmiş in vivo elde edilen miktarları ve yarı
ömürleri, erişkinlerdekinden %20 kadar düşük bulunmuştur.
Farmakokinetik/farmakodinamik ilişki(ler):
Bilinmemektedir.
5.3. Klinik öncesi güvenlilik verileri
Güvenlilik farmakolojisi, akut toksikoloji, tekrarlayan doz toksisitesi, lokal toksisite ve
genotoksisite konusunda yapılan çalışmalara dayanarak, klinik dışı veriler insana yönelik özel
bir risk olmadığını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Kuru toz
Mannitol
-
Sodyum klorür
-
Histidin
-
Trehaloz
-
Kalsiyum klorür
-
Trometamol
-
Polisorbat 80
-
Glutatyon (indirgenmiş)
-
Çözücü
12Steril enjeksiyonluk su
-
6.2. Geçimsizlikler
ADVATE ile gerçekleştirilen bir geçimsizlik çalışması bulunmamaktadır. Bu nedenle diğer
ilaçlarla ve çözücülerle karıştırılmamalıdır.
6.3. Raf ömrü
Açılmamış kuru toz flakon
24 ay.
Sulandırıldıktan sonra
Kimyasal ve fiziksel geçerli stabilitesi 25°C’de 3 saat olduğunu göstermektedir. Mikrobiyolojik
açıdan, ürün sulandırıldıktan hemen sonra kullanılmalıdır.
6.4. Saklamaya yönelik özel tedbirler
Buzdolabında saklayınız (2° ila 8 °C arasında). Dondurmayınız.
Raf ömrü süresince, 6 ayı aşmayacak tek bir dönemde ürün oda sıcaklığında (25°C’ye kadar)
saklanabilir. Oda sıcaklığına çıkarıldığı tarih, ürün ambalajı üzerine kaydedilmelidir.
Oda sıcaklığında bekletilen ürün yeniden buzdolabına konulmamalıdır.
Kapalı blisteri ışıktan korumak için orijinal ambalajı içinde saklayınız.
Tıbbi ürün sulandırıldıktan sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
Toz flakon klorobütil, 5 mL çözücü içeren flakon klorobütil veya bromobütil lastik tıpalar ile
kapatılmış Tip- I camdır. Ürün aşağıdaki şekilde sağlanmaktadır:
BAXJECT III sistemi: Her bir ambalaj, kapalı bir blisterde bir kullanıma hazır BAXJECT III
sistemi (sulandırma için sistem ile önceden birleştirilmiş toz flakonu ve 5 mL çözücü içeren
flakon) uygulama seti kapsamında kelebek iğneli infüzyon seti ve tek kullanımlık enjektör
içerir.
6.6. Beşeri tıbbi üründen arta kalan maddelerin imhası ve diğer özel önlemler
ADVATE liyofilize ürünün sulandırılması sonrası intravenöz olarak uygulanır. Sulandırma
sonrasında çözelti berrak ve renksiz olmalıdır, yabancı partikül içermemelidir.
- Uygulama için luer enjektörü gereklidir.
- Sulandırdıktan sonra üç saat içinde kullanınız.
- Sulandırma sonrasında preparatı buzdolabına koymayınız.
13- Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıkların Kontrolü Yönetmeliği” ‘ne uygun olarak imha edilmelidir.
BAXJECT III Sistemiyle Sulandırma:
Kapak blister üzerinde tamamen kapatılmamışsa kullanmayınız.
-
1. Ürün hala buzdolabında saklanıyorsa, kapalı blisteri (sulandırmak için sistemle önceden
monte edilmiş toz ve çözücü flakonları içerir) buzdolabından alınız ve oda sıcaklığına
(15°C ile 25°C arasında) ulaşmasını sağlayınız.
2. Ellerinizi sabun ve ılık su kullanarak iyice yıkayınız.
3. Etiketi soyarak ADVATE ambalajını açınız. BAXJECT III sistemini blisterden çıkarınız.
4. ADVATE’i seyreltici flakonu üstte olacak şekilde düz bir yüzeye yerleştiriniz (Şekil 1).
Seyreltici flakonunun mavi bir şeridi vardır. Mavi kapağı daha sonraki bir adımda talimat
verilinceye kadar çıkarmayınız.
5. Bir eliniz BAXJECT III sistemindeki ADVATE’i tutarken, sistem tamamen çökene ve
seyreltici ADVATE flakonunun içine akana kadar seyreltici flakonun üzerine diğer
elinizle sıkıca bastırınız (Şekil 2). Aktarım tamamlanana kadar sistemi eğmeyiniz.
6. Seyreltici aktarımının tamamlandığını doğrulayınız. Tüm materyal çözünene kadar
yavaşça döndürünüz. ADVATE tozunun tamamen çözündüğünden emin olunuz, aksi
halde sulandırılan çözeltilerin tümü cihaz filtresinden geçmeyecektir. Ürün hızlı bir
şekilde çözünür (genellikle 1 dakikadan az). Sulandırıldıktan sonra çözelti berrak, renksiz
ve partikül içermiyor olmalıdır.
Uygulama:
Aseptik Teknik Kullanınız.
Parenteral tıbbi ürünler, çözelti ve ambalajının uygun olduğu durumlarda, uygulama öncesinde
partikül madde açısından incelenmelidir. Yalnız berrak ve renksiz olan çözeltiler
kullanılmalıdır.
1. Mavi kapağı /BAXJECT III cihazından ayırınız. ENJEKTÖRE HAVA ÇEKMEYİNİZ.
Enjektörü /BAXJECT III cihazına bağlayınız.
2. Sistemi ters çeviriniz (sulandırılmış çözeltinin bulunduğu flakon üstte olmalıdır). Pistonu
yavaşça geri çekerek enjektöre sulandırılmış çözeltiyi çekiniz.
143. Enjektörü ayırınız.
4. Enjektöre kelebek iğne takınız. İntravenöz olarak enjekte ediniz. Çözelti hastanın konfor
seviyesine göre, dakikada 10 mL'lik miktarları geçmeyecek şekilde, yavaşça
uygulanmalıdır. ADVATE uygulaması öncesinde ve sonrasında nabız ölçülmelidir.
Önemli bir artış meydana gelirse uygulama hızının düşürülmesi veya enjeksiyona geçici
olarak ara verilmesi genellikle semptomların hızlıca giderilmesini sağlamaktadır (bkz.
Bölüm 4.4 ve 4.8).
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI
2016/236
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 06.04.2016
Son ruhsat yenileme tarihi:
10. KÜB’ÜN YENİLENME TARİHİ
15