1   
KULLANMA TALİMATI  
 
FENOSTER 160 mcg/9 mcg İnhalasyon Tozu, Sert Kapsül  
Solunum yoluyla kullanılır.  
 Etkin madde: Budesonid, formoterol fumarat  dihidrat   
Hastaya ulaşan 160  mikrogram budesonid, 200 mikrogram ölçülü doza ve hastaya ulaşan 9 
mikrogram formoterol fumarat, 12 mikrogram ölçülü doza karşılık gelir.  
 Yardımcı maddeler: Laktoz m onohidrat öğütülmüş (inek sütü  kaynaklı)  , kırmızı demir oksit 
(E17 2) , titanyum dioksit (E171),  h ipromelloz (E464)  
 
 
 Bu Kullanma Talimatında:  
 
1) FENOSTER nedir ve ne için  kullanılır?  
 
2) FENOSTER kullanmadan önce dikkat edilmesi  gerekenler  
 
3) FENOSTER  nasıl kullanılır?  
 
4) Olası yan etkiler  nelerdir?  
 
5) FENOSTER’in  saklanması  
 
Başlıkları yer almaktadır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler  içermektedir.  
 Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
 Eğer ilave sorularınız olursa, lütfen doktorunuza veya eczacınıza  danışınız.  
 Bu ilaç kişisel olarak sizin için reçete edilmiştir, başkalarına  vermeyiniz.  
 Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  2  1. FENOSTER nedir ve ne için  kullanılır?  
FENOSTER inhalasyon yoluyla kullanılan bir ilaçtır. İki farklı ilaç olan budesonid ve 
formoterol fumarat dihidratı içerir.  
 Budesonid ‘kortikosteroid’ olarak adlandırılan bir grup ilaca dahildir. 
Akciğerlerinizdeki şişme ve iltihaplanmayı azaltarak ve önleyerek etki  gösterir.  
 Formoterol fumarat dihidrat “uzun et kili beta -agonistler” veya “bronkodilatörler” 
olarak adlandırılan ilaçlar grubuna dahildir. Solunum yollarınızdaki kasların 
gevşemesini sağlamak suretiyle etki gösterir. Bu sizin daha kolay nefes almanızı 
sağlar.  
 FENOSTER, 60 adet inhaler kapsül içeren amb alajlarda bulunmaktadır ve 1 adet 
inhalasyon cihazı içermektedir.  
 FENOSTER kapsüller beraberinde temin edilen ve kapsül içeriğinin nefes yoluyla  
alınmasını sağlayan inhaler cihazı ile kullanılmak üzere tasarlanmıştır.  
 Doktorunuz size bu ilacı astım veya kronik obstrüktif akciğer hastalığınızın (KOAH) 
tedavisi için reçete  etmiştir.  
 
Astım:  
FENOSTER, astım belirtilerinin düzeltilmesi ve kontrol altına alınması amacıyla kullanılır. 
Astım hastalığının basamaklı tedavisinde 3. basamaktan itibaren verilir.  
FENOSTER astım için iki farklı şekilde reçete edilebilir:  
 
 
a) Bazı kişilere iki astım ilacı birlikte reçete edilir: FENOSTER ve ayrıca bir kurtarıcı 
ilaç. 
 Bu hastalar  FENOSTER’i her gün kullanır. Bu sayede astım belirtilerinin ortaya 
çıkması  engellenir.  
 Kurtarıcı ilacı ise astım belirtileri ortaya çıktığında, tekrar nefes almayı kolaylaştırmak 
için kullanırlar.  
 
b) Bazı kişilere astım ilacı olarak tek başına FENOSTER reçete  edilir.  
 Bu hastalar  FENOSTER’i her gün kullanır. Bu sayede astım belirtilerinin ortaya 
çıkması  engellenir.  
 Astım belirtilerini rahatlatmak için ekstra doz a lmaya ihtiyaç olduğunda da yine  
FENOSTER’i, tekrar nefes almayı kolaylaştırmak için kullanırlar. Bunun için ayrı bir ilaca 
ihtiyaçları  olmaz.  3   
Kronik Tıkayıcı Akciğer Hastalığı (KOAH)  
 
Orta ve ağır KOAH olgularında belirtileri ve atak sıklığını azaltır. KOAH çoğunlukla sigara 
içmenin yol açtığı, solunum yollarının akciğerlerdeki uzun süreli bir hastalığıdır.  
 
2. FENOSTER kull anmadan önce dikkat edilmesi  gerekenler 
FENOSTER’i aşağıdaki durumlarda  KULLANMAYINIZ:  
Budesonid, formoterol veya içerikteki diğer madde olan laktoza (düşük miktarlarda süt 
proteinleri içerir) karşı alerjiniz (aşırı duyarlılığınız) varsa kullanmayınız.  
 
FENOSTER’i aşağıdaki durumlarda DİKKATLİ KULLANINIZ:  
 
İnhale steroidin kombine edildiği KOAH’lı ileri yaş hastalarda zatüre riski artabilmektedir  
Formoterol, astımlı hastalarda tek başına tedavide tek ilaç olarak kullanılmamalıdır.  
 
Uzun etkili beta agonist ilaçlarına bağlı olarak nadiren, ciddi ve bazen ölümcül olabilen astım ile  
ilgili solunum problemleri meydana gelebilir.  
 
FENOSTER astım hastalığının başlangıç tedavisi için önerilmez  
 
Uzun etkili beta agonistler astım belirtilerinin kontrolünü sağ layan en kısa süre boyunca kullanılmalı 
ve astım kontrolüne ulaşıldığında eğer mümkünse kullanımları durdurulmalıdır. Sonrasında 
hastaların kontrol edici bir tedaviyle idamesi sağlanmalıdır.  
 
İnhale kortikosteroide ek olarak uzun etkili beta agonist kullan an çocuk ve adölesan hastalarda, her  
iki ilaca uyumu garanti altına almak için, hem inhale kortikosteroid hem de uzun etkili beta agonist  
içeren bir kombinasyon ilacı kullanılması önerilir.  
 
Hastalar alevlenme dönemlerinde ise ya da önemli ölçüde veya akut  olarak kötüye giden astım  
şikayetleri varsa, uzun etkili beta agonistlerle tedaviye başlanmamalıdır.  
 
Aşağıdakilerden biri sizin için geçerliyse FENOSTER’i kullanmaya başlamadan önce doktor  
veya eczacınıza danışınız:  
Eğer;  
- Diyabetiniz (şeker hastalığı) varsa  4  - Akciğerinizde iltihaplanma  (enfeksiyon) varsa.  
- Yüksek tansiyonunuz varsa veya bugüne kadar kalp sağlığınızla ilgili bir problem  
yaşadınızsa (düzensiz kalp atışı dahil, çok hızlı bir nabız, atar damarlarda daralma veya kalp 
yetmezliği).  
- Tiroid v eya böbreküstü bezleriniz ile ilgili problemleriniz varsa.  
- Kan potasyum düzeyiniz düşükse  
- Ağır karaciğer rahatsızlığınız varsa.  
Bulanık görme veya diğer görsel rahatsızlıklar yaşarsanız doktorunuza danışınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız  
 
FENOSTER’in yiyecek ve içecek ile birlikte kullanılması  
Solunum yolu ve beslenme yolunun farklı olması nedeniyle etkinliğinde bir azalma veya  
artma beklenmemelidir.  
 
Hamilelik  
İlacı kull anmadan önce doktorunuza veya eczacınıza danışınız.  
Hamileyseniz veya hamile kalmayı planlıyorsanız FENOSTER’i kullanmadan önce  
doktorunuzla konuşunuz doktorunuz aksini söylemedikçe FENOSTER’i kullanmayınız.  
FENOSTER kullandığınız dönemde hamile kalırsanız, FENOSTER’i kullanmayı  
bırakmayınız, ancak derhal doktorunuzla irtibata geçiniz.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde FENOSTER kullanmadan önce doktorunuza danışınız.  
 
Araç ve makine kullanımı  
FENOSTER’in araç veya makine kullanma yeteneğinizi etkilemesi beklenmez.  
Eğer başınız dönerse veya buna benzer yan etkiler gelişirse araç veya makine kullanmayınız ve  
dikkat gerektiren işleri yapmayınız.  
FENOSTER’in içeriğinde bulunan bazı yardımcı maddeler hakkında önemli bilgiler  
FENOSTER’in içeriğinde bir tür şeker olan laktoz bulunur. Eğer daha önceden doktorunuz  5  tarafından bazı sekerlere karşı intoleransınız olduğu söy lenmişse bu tıbbi önce doktorunuzla temasa  
geçiniz.  
 
Diğer ilaçlar ile birlikte kullanımı  
Bitkisel ilaçlar ve reçe tesiz satılan ilaçlar da dahil, başka ilaçlar kullanıyorsanız veya son 
zamanlarda kullandınızsa, lütfen doktor veya eczacınıza söyleyiniz.  
 
Aşağıdaki ilaçlardan herhangi birini kullanmakta iseniz doktor veya eczacınıza söyleyiniz:  
 
 Göz içi basıncındaki artışın (glokom) tedav isinde kullanılan göz damlaları dahil 
(timolol gibi) yüksek tansiyonun tedavisi için kullanılan beta blokör ilaçlar (aten olol 
veya propranolol gibi),  
 Hızlı ve düzensiz kalp atışları için kullanılan ilaçlar (kinidin gibi),  
 
 Çoğunlukla kalp yetmezliğinin tedavisinde kullanılan ilaçlar (digoksin gibi),  
 
 Yüksek tansiyonun tedavisinde kullanılan idrar söktürücüler (furosemid gibi ), 
 
 Ağızdan alınan steroid ilaçlar (prednizolon gibi),  
 
 Astım tedavisinde kullanılan ksantin ilaçları (teofilin veya aminofilin gibi),  
 
 Diğer solunum yolu genişleticiler (salbutamol gibi),  
 
 Depresyon ve kaygı durumunun tedavisinde kullanılan trisiklik antidepresanlar 
(amitriptilin gibi) ve nefazodon,  
 Depresyon tedavisinde kullanılan Mono -Amin Oksidaz İnhibitörleri (MAOI) (fenelzin 
gibi),  
 Ciddi  ruh hastalıklarının  tedavisinde  kullanılan  fenotiyazin  türevi  ilaçlar 
(klorpromazin ve proklorperazin gibi),  
 
 HIV (AIDS) tedavisinde kullanılan bazı ilaçlar (proteaz inhibitörü ritonavir gibi),  
 
 Mantar tedavisinde kullanılan ilaçlar (itrakonazol, vorikonazol, posakonazol ve 
ketokonazol, klaritromis in ve telitromisin gibi),  
 Parkinson hastalığında kullanılan ilaçlar (leva -dopa gibi),  
 Tiroid bezinin hastalıklarında ve işlev bozukluklarının tedavisinde kullanılan ilaçlar 6  (levo -tiroksin gibi),  
 Antibiyotikler (Furazolidon klaritromisin ve telitromisin gibi),  
 
 Kanser tedavisinde kullanılan ilaçlar (prokarbazin),  
 Doğum sıra sında kullanılan hormon (oksitosin),  
 Halojenli hidrokarbon yapısındaki (izofluran, desfluran, kloroform, trikloro etilen, halotan,  
enfluran ve sevofluran etkin maddelerini  içeren) anestezik ilaçlar,  
 Kalp atımını düzeltmeye yönelik ilaç (disopramid)  
Eğer yu karıdakilerden herhangi biri sizin için geçerliyse veya emin değilseniz, FENOSTER 
kullanmadan önce doktor veya eczacınıza danışınız.  
 
Ayrıca ameliyat veya diş tedavisi için genel anestezi alacaksanız doktor veya eczacınıza 
söyleyiniz.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkına bilgi veriniz.  
 
3. FENOSTER nasıl  kullanılır?  
Uygun kullanım ve doz/uygulama sıklığı için talimatlar:  
FENOSTER’i her zaman  doktor, hemşire veya eczacınızın tam olarak tarif ettiği şekilde 
kullanınız. Emin değilseniz bu kişilerden birine danışınız.  
FENOSTERİ’i düzenli olarak, o anda astım belirtileriniz yoksa bile, her gün kullanmaya 
devam etmeniz önemlidir.  
 
Doktorunuz astım belirtilerinizi düzenli olarak kontrol etmek isteyecektir.  
 
Eğer astım veya KOAH’ınız için aldığınız bir steroid  tablet varsa, FENOSTER kullanmaya  
başladığınızda, doktorunuz aldığınız tablet miktarını azaltabilir. Eğer uzun zamandır aldığınız 
bir ağızdan a lınan steroid tablet varsa, doktorunuz zaman zaman sizden bazı kan testleri 
isteyebilir. Ağızdan alınan steroid tabletler azalt ılırken genel olarak kendinizi kötü 
hissedebilirsiniz, hatta göğüs  semptomlarınızda  ilerleme olabilir. Burun akıntısı veya burun 
tıkanıklığı, eklemlerde halsiz lik, kas ağrısı, kızarıklık veya  egzema gibi belirtiler 
yaşayabilirsiniz. Eğer bu belirtilerden herhangi biri sizi rahatsız ederse ve ya baş  ağrısı,  
yorgunluk,  mide bulantısı,  kusma meydana gelirse,  hemen doktorunuzla irtibata geçiniz. Eğer 
alerjik veya eklem iltihabına ilişkin belirtiler gelişirse, başka bir ila ç almanız gerekebilir.  
FENOSTER’i kullanmaya  devam  etmeniz konusunda doktorunuz ile görüşmelisiniz.  7  Doktorunuz stres dönemleri sırasında ( örneğin bir göğüs en feksiyonunu olduğunda ya da bir 
operasyon öncesinde) alışıldık tedavinize steroid tabletler eklemeyi düşünebilir.  
 
Astım veya KOAH belirtileriniz hakkında önemli bilgi  
Eğer FENOSTER kullanırken nefessiz kalırsanız veya hırıltı olursa, FENOSTER’i 
kullanmaya  devam etmeli ancak, ek tedaviye ihtiyacınız olabileceğinden mümkün olduğunca 
çabuk doktorunuza görünmelisiniz.  
 
Aşağıdakilerden birini fark ederseniz DERHAL doktorunuza başvurunuz:  
- Nefes almanız kötüleşirse veya gece sık sık astım belirtileriyle uyanırs anız 
- Sabahları göğsünüzde baskı hissetmeye başlarsanız veya göğsünüzdeki baskı her zamankinden daha 
uzun sürüyorsa  
 
Bu belirtiler astım veya KOAH’ınızın tam olarak kontrol edilmediği anlamına gelebilir ve 
derhal başka veya e k tedaviye ihtiyacınız olabili r. 
 
Astım  
FENOSTER astım için iki farklı şekilde reçete edilebilir. Kullanacağınız FENOSTER dozu ve 
zamanı size nasıl reçete edildiğine bağlıdır:  
 
a) Size FENOSTER ve ayrıca bir ‘kurtarıcı ilaç’ reçete edildiyse ‘a) FENOSTER ve 
ayrıca bir kurtarıcı  ilaç kullanılması’ bölümünü  okuyunuz.  
b) Eğer size astım ilacı olarak tek başına FENOSTER reçete edildiyse ‘b)  
 
FENOSTER’in tek astım ilacı olarak kullanılması’ bölümünü  okuyunuz.  
 
a) FENOSTER ve ayrıca bir  kurtarıcı ilaç kullanılması  
FENOSTER’i her gün kullanınız. Bu sayede astım belirtilerinin ortaya çıkması engellenir.  
 
Erişkinler (18 yaş ve üzeri):  
 Doz genellikle günde iki kez, 1  inhalasyondur.  
 Doktorunuz dozu günde iki kez,  2 inhalasyona  çıkarabilir.  
 Eğer hastalık belirtileriniz iyi kontrol edilirse, doktorunuz ilacınızı günde bir kereye 
indirebilir.  
12-17 yaş arası çocuklar:  8   Günde iki kez, 1 inhalasyondur . Semptomlarınız kon trol altına alındıysa, doktorunuz 
ilacınızı günde bir kez kullanmanızı isteyebilir.  
Doktorunuz (veya astım hemşireniz) astımınızla baş etmenizde size yardımcı olacaktır. Bu 
ilacın dozunu astımınızı kontrol altında tutmak için gerekli en düşük doza ayarlayacaklardır. 
Ancak, öncelikle doktorunuz (veya astım hemşireniz) ile konuşmadan doz ayarlamasına 
gitmeyiniz.  
 
Astım belirtileri ortaya çıktığında bunlara müdahale etmek için “kurtarıcı ilacı”nızı 
kullanınız. Kurtarıcı inhalerinizi ihtiyacınız olduğunda kullanabilmek için her zaman 
yanınızda bulundurunuz. Astım belirtilerinin iyileştirilmesinde FENOSTER’i değil ku rtarıcı 
inhalerinizi kullanınız.  
 
b) FENOSTER’in tek astım ilacı olarak  kullanılması  
FENOSTER’i bu şekilde ancak doktoru nuzun tavsiyesiyle ve yaşınız 12  ve üstünde ise 
kullanınız.  
 
FENOSTER’i her gün kullanınız. Bu sayede astım belirtilerinin ortaya çıkması e ngellenir. 
Aşağıdaki dozları alabilirsiniz:  
 
 Sabah 1 inhalasyon ve akşam 1  inhalasyon  
veya  
 Sabah 2  inhalasyon  
veya  
 Akşam 2  inhalasyon  
 
Doktorunuz dozu günde iki kez 2 inhalasyona çıkarabilir.  
 
 
Ayrıca FENOSTER’i ‘kurtarıcı ilaç’ olarak astım belirtileri ortaya çıktığında kullanınız.  
 Astım belirtileriniz ortaya çıkarsa 1 inhalasyon alıp birkaç dakika  bekleyiniz.  
 Eğer kendinizi daha iyi hissetmezseniz tekrar  1 inhalasyon  alınız.  
 Tek seferde 6 inhalasyondan fazla  almayınız.  
 
FENOSTER’inizi her zaman yanınızda bulundurunuz, böylece ihtiyaç halinde 
kullanabilirsiniz.  9  Normalde günde toplam 4 inhalasyondan fazla doza ihtiyaç duyulmaz. Ancak, doktorunuz 
geçici bir süre için günde 6 inhalasyona kadar kullanmanıza izin verebilir.  
Eğer düzenli olarak günde 4 veya daha fazla inhalasyona ihtiyaç duyuyorsanız, doktorunuz ile 
görüşünüz. Tedavinizin değiştirilmesine ihtiyaç olabilir.  
 
24 saatte toplam 6 inhalasyondan fazla kullanmayınız.  
 
Eğer egzersiz sırasında astım belirtileriniz ortaya çıkarsa, FENOSTER’i burad a anlatıldığı 
şekilde kullanınız. Ancak, FENOSTER’i astım belirtilerinin ortaya çıkmasını engellemek için 
egzersizden hemen önce kullanmayınız.  
 
Kronik Obstrüktif Akciğer Hastalığı (KOAH)  
- Sadece yetişkinlerde kullanılmalıdır (18 yaş ve  üzeri).  
- Önerilen doz  günde iki kez 1  inhalasyondur.  
 
Doktorunuz, KOAH hastalığınız için başka bir bronkodilatör ilaç (örneğin tiyotropiyum veya 
ipratropiyum bromür gibi antikolinerjikler) önerebilir.  
 
Uygulama yolu ve metodu:  
 
FENOSTER’in ilk kullanıma hazırlanması:  
 
FENOSTER’i  ilk kez kullanmaya  başlamadan  önce,  kullanım  için aşağıdaki  gibi 
hazırlayabilirsiniz:  
 
 Kapsülleri  yutmayınız. Kapsüllerin içerisindeki toz yalnızca teneffüs edilerek  
kullanılacaktır.  
 Kapsüller, yalnızca aynı ilaç kutusundan çıkan cihaz ile kulla nılmalıdır. Kapsülleri farklı 
bir inhaler (cihaz) kullanarak teneffüs etmeye  çalışmayınız.  
 FENOSTER’i her gün aynı saatte kullanmanız, ilacınızı ne zaman kullanacağınızı 
hatırlamanıza yardımcı olacaktır.  
 FENOSTER’i  doktorunuzun talimatlarına göre düzenli olarak kullanmanız önemlidir. 
Astım/KOAH belirtileriniz olmasa bile, FENOSTER’i kullanmaya devam etmelisiniz 
çünkü bu astım/KOAH nöbetlerinin oluşmasını önlenmeye yardımcı olabilir.  
 Eğer FENOSTER’i ne kadar süre kul lanacağınızla ilgili sorularınız  varsa, doktorunuzla   
ya da eczacınızla  konuşunuz.  10   İlacınızı kullandıktan sonra ağzınızı suyla iyice çalkalayınız ve bu suyu tükürünüz. Bu 
işlem ağzınızda bir mantar enfeksiyonu (pamukçuk) gelişme olasılığını  azaltacaktır.  
 
FENOSTER kapsülü inhaler (cihaz) ile nasıl kullanacağınızı öğrenmek için şekillerle gösterilen 
talimatları takip  ediniz  
 
 
 
 
 
  
İnhaler aşağıdaki bölümlerden oluşmaktadır:  
1. Ağızlığı koruyan bir  kapak.  
2. İlacın kapsülden düzgün olarak salınmasını 
sağlayan bir taban.  
Taban kısmı aşağıdaki kısımlardan oluşur:  
3. Ağızlık.  
4. Kapsül  bölmesi.  
5. Kapsül bölmesinin iki yanında basıldığında 
çıkan iğneler aracılığıyla kapsülleri delmeye yarayan 
düğmeler  (“kulakçıkları”)  
6. Hava geçiş kanalı.  
 
 
 
  
1. Kapağı çekip çıkarınız.  
 
  
2. Kapsül bölmesini açınız.  
 
 
İnhalerin tabanını sıkıca tutup, açmak için ağızlığı 
üzerinde yer alan ok işareti yönünde döndürünüz.  
11   
 
  
3. Parmaklarınızın tamamen kuru olduğundan emin 
olunuz. Blisterden bir kapsül çıkarınız ve bu kapsülü 
cihazın tabanındaki kapsül bölmesine yatık olarak 
yerleştiriniz. Kapsülü, kullanımdan hemen önce 
blisterden çıkarmanız önemlidir.  
 
ÖNEMLİ: Kapsülü ağızlığın içerisine koymayınız!  
 
 
 4. “Tık” sesini duyana kadar ağızlığı ok yönünün 
tersine döndürerek kapsül bölmesini kapatınız.  
 
 
 
 5. Tozu kapsülden serbestlemek  için: 
 Cihazı ağızlık yukarı doğru bakacak şekilde 
dik olarak  tutunuz.  
 Kenarlardaki iki kulakçığa (düğmelere) aynı 
anda  
ve sadece bir kez sıkıca basarak kapsülü deliniz.  
 
Not: Kapsül bu aşamada parçalanabilir ve küçük 
HPMC kapsül parçacıkları ağzınıza ya da boğazınıza 
gelebilir. Fakat kapsül yenilebilir nitelikte olduğu 
için zararlı değildir.  
 
 
  
6. Nefesinizi dışarıya olabildiğince veriniz.  
12   
 
 
 
 
  
7. İlacı derin bir şekilde hava yollarınıza çekmek  
için: 
 Ağızlığı ağzınıza yerleştiriniz ve başınızı 
hafifçe geriye doğru  eğiniz.  
 Dudaklarınızla ağızlığın etrafını sıkıca  sarınız.  
 Hızlı, duraksamadan ve alabildiğiniz  kadar  
derin  bir nefes  alınız.  
 
Not: Kapsülün, kapsül bölmesinin üzerindeki alanda 
dönmesine bağlı olarak bir vızıldama sesi 
duymalısınız. Eğer bu vızıldama sesini duymazsanız, 
kapsül bölmesini açınız ve kapsülün, kapsül 
bölmesinde sıkışıp sıkışmadığını kontrol ediniz. 
Daha sonra 7. basamağı tekrarlayınız. Kapsülü 
sıkıştığı yerden  kurtarmak için düğmelere tekrar 
tekrar  
BASMAYINIZ.  
 
8. Cihazın içerisinden nefes aldıktan sonra, nefesinizi 
olabildiğince tutunuz ve cihazı ağzınızdan çıkarınız. 
Sonra burnunuzdan nefes veriniz. Kapsül bölmesini 
açınız ve kapsülde toz kalıp kalmadığını k ontrol 
ediniz. Eğer kalmış ise 6 -8. işlemleri tekrarlayınız.  
 9. Tüm tozu kullandıktan sonra kapsül bölmesini 
açınız (Bkz. basamak 2). Boş kapsülü çıkarınız ve 
içeride kalan tozları temizlemek için kuru bir kağıt 
mendil ya da yumuşak bir fırça  kullanınız.  
 
Not: İnhaleri temizlemek için SU 
KULLANMAYINIZ.  
 
10. Önce ağızlığı, ardından kapağı kapatınız.  
 
Değişik yaş grupları:  
Çocuklarda kullanımı:  
 Astım:  
FENOSTER ve ayrıca bir kurtarıcı ilaç kullanılması durumunda:  
Adolesanlar (12 -17 yaş):  
- Doz genellikle günde iki kez, 1 inhalasyondur.  
- Eğer hastalık belirtileriniz iyi kontrol edilirse, doktorunuz ilacınızı günde bir kereye 
13  indirebilir.  
6-11 yaş arasındaki çocuklarda kullanım için daha düşük bir FENOSTER dozu mevcuttur.  
 
FENOSTER’in tek astım ilacı olarak kullanılması durumunda: 18 yaş altında kullanılmamalıdır.  
 
KOAH: Sadece yetişkinlerde kullanılmalıdır (18 yaş ve üzeri).  
 
Yaşlılarda kullanımı:  
Yetişkinlerde olduğu gibidir.  
 
Özel kullanım durumları:  
Böbrek yetmezliği:  
Böbrek yetmezliği ile ilgili özel kullanımı yoktur.  
 
Karaciğer yetmezliği:  
Karaciğer yetmezliği olanlarda sistemik yararlanımı artabilir.  
Tedavi kesileceği zaman  dozun  giderek azaltılması önerilmektedir. Tedavi, birden 
kesilmemelidir.  
Astım ve KOAH’ın ani ve giderek kötüleşmesi  hayatı tehdit eden bir durumdur, acil olarak 
doktor kontrolüne alınmanız gerekir.  
Kurtarıcı  inhaler olarak FENOSTER’i (FENOSTER idame ve semptom giderici tedavi 
kullanan hastalar için) veya başka hızlı etki eden bronkodilatatör ilacınızı (sadece idame 
tedavide FENOSTER kullanan tüm hastalar) her zaman yanınızda bulundurmalısınız.  
FENOSTER ’in idame ve semptom giderici olarak 18 yaş altında kullanımı önerilmemektedir.  
               
Hastalık belirtileri olmasa bile FENOSTER’in idame dozunu doktorun önerdiği şekilde almalısınız.  
Astım belirtileri kontrol altına alındıktan sonra, doktorunuz FENOSTER dozunu yavaş yavaş 
azaltabilir.  
 FENOSTER’i  doktorunuzun talimatlarına göre düzenli olarak kullanmanız önemlidir. 
Astım/KOAH belirtileriniz olmasa bile, FENOSTER’i k ullanmaya devam etmelisiniz çünkü bu 
astım/KOAH nöbetlerinin oluşmasını önlenmeye yardımcı olabilir.  
 Eğer FENOSTER’i ne kadar süre kullanacağınızla ilgili sorularınız  varsa, doktorunuzla   ya da 
eczacınızla konuşunuz.  
 
İlaç başlandıktan sonra ilk üç ay do ktorunuz sizi yakından takip edecektir. FENOSTER ile tedavi 
sırasında, astımla ilişkili yan etkiler ve alevlenmeler görülebilir. Böyle bir durumda FENOSTER ile 
tedavi ye devam etmeniz, fakat FENOSTER’ i başlandıktan sonra astım belirtileri kontrol altına 14  alınamazsa veya kötüleşirse tıbbi destek almanız gerekir.  
 
İnhaler steroidin kombine edildiği ileri yaş hastalarda, zatürre riski artabilmektedir. KOAH’da 
yüksek doz kullanımının avantaj sağladığına ilişkin klinik kanıtlar yetersizdir.  
 
Eğer FENOSTER’ in etkis inin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FENOSTER kullandıysanız;  
 FENOSTER’den kullanmanız gerekenden fazlasını kullanmışsanız, derhal bir doktor veya eczacı ile 
konuşunuz .  
 
FENOSTER’i kullanmanız gerekenden fazla kullandığınızda en sıklıkla oluşabilecek belirtiler 
titreme, baş ağrısı veya kalbinizin hızlı çarpmasıdır.   
 
Eğer FENOSTER’i almayı unutursanız:  
 
Eğer almanız gereken bir FENOSTER dozunu almayı unutursanız, hatırlar hatırlamaz dozunuzu 
alınız. Ancak neredeyse bir sonraki doz zamanı gelmişse, unutulan dozu atlayınız.  
 
Unutulan dozları dengelemek için çift doz almayınız.  
FENOSTER ile tedavi sonlandırıldığında oluşabilecek etkiler  
FENOSTER  ile tedavinizi kesmeniz astım/KOAH hastalığınızın kötüye gitme olasılığını yükseltebilir 
ve tedavinizin aksamasına neden olabilir. Doktorunuz söylemediği sürece FENOSTER kullanmayı 
aniden kesmeyiniz.  
 
4. Olası yan etkiler nelerdir?  
Tüm ilaçlar gibi FENOSTER’in içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden biri olursa FENOSTER’i almayı kesiniz ve DERHAL doktorunuza bildiriniz 
veya size en yakın hastanenin acil bölümüne başvurunuz:  
 Yüzünüzde, özellikle ağzınızın etrafında (dil ve/veya boğaz ve/veya yutma güçlüğü) şişme veya 
nefes alma güçlüğü ile birlikte döküntü (anjiyoödem) ve/veya ani bayılma hissi. Bunun olması 15  alerjiniz olabil eceğini g österir. Bu seyrek bir durumdur . 
 Solunum cihazınızı kullandıktan hemen sonra ani akut hırıltılı solunum veya nefes darlığı olabilir. 
Bu semptomlardan herhangi biri ortaya çıkarsa FENOSTER’i kullanmayı bırakın ve 'rahatlatıcı' 
inhalerinizi kullanın. Tedavinizi değiştirmeniz gerekebileceğinden doktorunuza derhal danışın ız. 
Bu çok seyrek bir durumdur.  
 
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi müdahaleye 
veya hastaneye yatırılmanıza gerek olabilir . 
Yan etkiler aşağıdaki kategorilerde gösterildiği şekilde sıralanmıştır:   
Çok yaygın: 10 hastanın en az 1’inde görülebilir.   
Yaygın: 10 hastanın 1’inden az, fakat 100 hastanın 1’inden fazla görülebilir.   
Yaygın olmayan: 100 hastanın 1’inden az, fakat 1000 hastanın 1’inden fazla görülebilir.   
Seyrek: 1000 hastanın 1’inden az, fakat 10.000 hastanın 1’inden fazla görülebilir.   
Çok seyrek: 10.000 hastanın 1’inden az görülebilir.   
Bilinmiyor : Eldeki veriler ile belirlenemeyecek kadar az hastada görülebilir.  
 
Diğer olası yan etkiler  
 
Yaygın (10 kişide 1’den az kişide görülür)  
 Palpitasyonlar (kalp çarpıntınızı hissetmeniz), titreme veya sallanma. Bu etkiler 
görülürse, bunlar genellikle hafif yan etkilerdir ve F ENOSTER’i kullanmaya devam 
ettikçe ortadan  kalkar.  
 Ağızda pamukçuk (bir mantar iltihabı). Her uygulamadan sonra ağzınızı su ile 
durulamanız halinde görülme ihtimali daha  azdır.  
 Hafif boğaz ağrısı, öksürük ve ses  boğuklaşması.  
 Baş ağrısı,tremor  
 KOAH’lı hast alarda zatürre (akciğerlerde enfeksiyon)  
 
FENOSTER  kullanırken aşağıdaki belirtilerden birisini yaşarsanız hekiminize bildiriniz.  
Bu belirtiler akciğer enfeksiyonu belirtileri olabilir.  
 Ateş veya titreme  
 Mukus üretiminde artış, mukus renginde değişiklik  
 Artmış öksürük veya nefes alma güçlüğünde artış  
 
Yaygın olmayan (100 kişide 1’den az kişide görülür)  16   Yorgun, sinirli veya heyecanlı hissetmek  
 Uyku  bozuklukları  
 Sersemlik  hissi 
 Bulantı (hasta  hissetme)  
 Çarpıntı  
 Ciltte  morarmalar  
 Kas krampları  
 Bulanık görme  
Seyrek (1.000 kişide 1’den az kişide görülür)  
 Deri döküntüsü,  kaşıntı  
 Nefes darlığı ve hırıltılı solunum  (solunum yollarındaki kasların kasılarak hırıltıya 
neden olması). Hırıltı FENOSTER kullandıktan hemen sonra gelişirse FENOSTER 
kullanımını kesip derhal doktorunuzla konuşunuz.  
 Kan potasyum seviyesinde  düşme  
 Düzensiz kalp atışı  
 
Çok seyrek (10.000 kişide 1 ’den az kişide görülür)  
 Depresyon  
 Özellikle çocuklarda davranış  değişiklikleri  
 Göğüste ağrı veya daralma (angina  pectoris)  
 Kan şekeri (glikoz) seviyesinde  artış 
 Ağızda hoş olmayan tat hissedilmesi gibi tat alma  değişiklikleri  
 Kan basıncınızda  değişmeler  
 Kalbinizde normal olmayan elektriksel sinyal üretimi (QTc aralığının  uzaması)  
 Kandaki kortizol seviyesinin fazla artmasına bağlı kilo artışına, yüzde 
yuvarlaklaşmaya, yüksek kan basıncına ve aşırı kıllanmaya yol açan, bir  böbreküstü 
bezi hastalığı olan Cus hing sendromu  
 
İnhale kortikosteroidler, özellikle uzun süreli olarak yüksek dozda alındığında vücudunuzdaki 
normal steroid hormonu üretimini etkileyebilir. Bu etkiler:  
 kemik mineral yoğunluğunda değişiklikler ( kemik erimesi ) 
 katarakt (gözdeki lensin bulutlanması)  
 glokom (gözdeki basıncın  artması)  17   çocuk ve ergenlerde büyüme hızında  azalma  
 böbreküstü bezlerine  etki 
 
 
Bu etkilerin inhale kortikosteroidlerle görülme ihtimali kortikosteroid tabletlere oranla daha  
düşüktür.  
 
Eğer yan etkilerden herhangi biri ciddileşirse veya bu  kullanma talimatında  bahsi geçmeyen 
herhangi bir  yan etki ile karşılaşırsanız lütfen doktor veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da  
0800 314 00 08 numaralı yan etki bildirim hattını arayarak Türk iye Farmakovijilans Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. FENOSTER’in saklanması  
FENOSTER’i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklanmalıdır.  
Kapsüller kullanıma kadar ambalajından çıkarılmamalıdır.  
Son kullanma tarihiyle uyumlu olarak kullanınız.  
Kutusunda belirtilen son kullanma tarihinden sonra FENOSTER’i kullanmayınız.  
Son kullanma tarihi ayın son gününü kastetmektedir.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sist emine veriniz.  
 
Ruhsat Sahibi:  
World Medicine İlaç San. ve Tic. A.Ş.  
Bağcılar / İstanbul  
 
Üretim Yeri:  
World Medicine İlaç San. ve Tic. A.Ş.  
Bağcılar / İstanbul  18   
Bu kullanma talimatı 03.04.2022  tarihinde onaylanmıştır . 