KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETNOVATE %0.1 losyon
2. KALİTATİF ve KANTİTATİF BİLEŞİM
Etkin madde:
% 0.1 a/a oranında betametazon (valerat esteri halinde) içerir.
Yardımcı maddeler:
Setostearil alkol ……….. % 0,7
Metil hidroksibenzoat …. % 0,00015
Diğer yardımcı maddeler için 6.1’e bakınız.
3. FARMASÖTİK FORM
Losyon
İsopropil alkol kokulu, hafif viskoz, beyaz renkli emülsiyon
4. KLİNİK ÖZELLİKLER
4.1. Terapötik endikasyonlar
BETNOVATE yetişkinlerde, yaşlılarda ve 1 yaş üzeri çocuklarda steroide duyarlı dermatozun
iltihaplı ve kaşıntılı belirtilerinin giderilmesinde kullanılan potent bir topikal kortikosteroiddir.
Bu belirtiler:
Atopik dermatit (infantil atopik dermatit dahil)
Nummuler dermatit (diskoid egzama)
Prurigo nodularis
Psöriyazis (yaygın plak psöriyazisi hariç)
Liken simpleks kronikus (nörodermatit) ve liken planus
Seboreik dermatit
Tahriş edici ya da alerjik kontakt dermatit
Diskoid lupus eritematozu
Sistemik steroid tedaviye ek olarak yaygın eritroderma
Böcek ısırığı reaksiyonları
İsilik (miliaria)
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler, yaşlılar ve 1 yaş üzeri çocuklarda:
BETNOVATE özellikle geniş yüzeylere minimal uygulama gerektiğinde ve saçlı deriye
uygulamada kullanılır. BETNOVATE losyon ince bir tabaka halinde yumuşak bir şekilde
etkilenen alanı kaplayacak miktarda, günde bir ya da iki kez düzelme sağlanana kadar 4 hafta
boyunca uygulanır. Daha sonra uygulama sıklığı azaltılır ya da tedavi daha az güçlü bir ilaca
1değiştirilir. Her uygulama sonrasında bir yumuşatıcı uygulanmadan önce emilim için yeterli
süre beklenmelidir.
Uygulama şekli:
Haricen kullanılır. Dirsek ve dizlerdeki kalınlaşmış psöriazis plakları gibi daha inatçı
lezyonlarda gerekirse tedavi edilen saha polietilen film ile kapatılarak BETNOVATE'ın etkisi
artırılabilir. Böyle lezyonlarda yeterli bir cevap alabilmek için sadece geceleri kapalı tedavi
uygulanması genellikle yeterlidir. Daha sonra normal uygulama ile iyileşme korunur.
Durum kötüleşirse ya da 2-4 haftada düzelme sağlanmazsa tedavi ve tanı yeniden
değerlendirilmelidir.
BETNOVATE içeriğinde yanıcı madde ihtiva ettiğinden uygulama sırasında ya da hemen
sonrasında sigaradan veya alevden uzak durulmalıdır.
Atopik dermatit (egzama)
Lezyon kontrolü sağlandıktan sonra tedavi azaltılarak kesilmelidir ve idame tedavi olarak bir
yumuşatıcı kullanılmalıdır.
Tedavinin ani kesilmesi dermatozlarda rebound etkisine yol açabilir.
Dirençli dermatozlar
Sık relaps görülen hastalarda topikal bir kortikosteroidin sürekli kullanılması ile akut atak
etkili biçimde tedavi edildikten sonra aralıklı doz (günde bir kez, haftada iki kez, kapalı tedavi
olmadan) uygulanması düşünülebilir. Bunun relaps sıklığını düşürdüğü gösterilmiştir.
Önceden etkilenmiş ya da relaps potansiyeli olan alanlara uygulama sürdürülmelidir. Bu rejim
rutin günlük bir yumuşatıcı ile birlikte uygulanmalıdır. Durum ve sürdürülen tedavinin
yararları ve riskleri düzenli olarak yeniden değerlendirilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
Pediyatrik popülasyon:
1 yaşın altındaki çocuklarda kontrendikedir.
Çocuklarda deri bariyeri tam olarak gelişmediğinden ve erişkinlere göre yüzey alanı/vücut
ağırlığı oranı daha fazla olduğundan, topikal kortikosteroidlere karşı daha fazla lokal ve
sistemik yan etki gelişir ve genel olarak erişkinlere göre daha kısa süre ve daha az güçlü
ilaçlarla tedavi gerekir. Terapötik yararın sağlandığı en düşük miktarın uygulanmasına dikkat
edilmelidir.
5 günden uzun süre kullanılmamalıdır, oklüzyon uygulanmamalıdır.
Geriyatrik popülasyon:
Klinik çalışmalar yaşlılar ile genç hastalar arasında yanıt farkı saptamamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3. Kontrendikasyonlar
Betametazon, lokal kortikosteroid ve benzeri maddelere veya ilacın içerdiği diğer yardımcı
maddelerine karşı aşırı duyarlılık
2Tedavi edilmemiş deri enfeksiyonları
Rozasea
Akne vulgaris
Perioral dermatit
İnflamasyonsuz kaşıntı
Perianal ve genital pruritus
1 yaşın altındaki çocuklarda dermatitler dahil olmak üzere dermatozlarda kontrendikedir.
4.4. Özel kullanım uyarıları ve önlemleri
Kortikosteroidlere lokal hipersensitivitesi olan hastalarda dikkatli kullanılmalıdır. Lokal
hipersensitivite reaksiyonları teşhis edilen hastalığa benzer semptomlar gösterebilir (bkz. 4.8
İstenmeyen etkiler)
Glukokortikosteroid eksikliğine yol açan hiperkortizolizm (Cushing’s sendromu) ve
reversible hipotalamik pituiter adrenal (HPA) eksen supresyonu bazı bireylerde topikal
steroidlerin sistemik absorpsiyonunda artışa sebep olabilir. Bu durum gözlemlendiğinde ya
ilacın uygulama sıklığı azaltılarak ilaç yavaş yavaş bırakılır ya da daha az potent bir
kortikosteroid uygulanır. İlacın aniden bırakılması glukokortikosteroid eksikliğine yol
açabilir.
Sistemik etkileri artıran risk faktörleri:
• Topikal steroidlerin formulasyonu ve etkileri
• Maruz kalma süresi
• Geniş yüzey uygulamaları
• Oklüzyon alanları örn. kıvrımlı bölgeler, ya da üzerine kapatılmış örn. bebek bezi
alanlar
• Stratum corneumun artmış hidrasyonu
• İncelmiş cilt bölgelerinde kullanım örn. yüz
• Çatlayan veya diğer sebeplerle cilt bariyerinin bozulduğu alanlarda kullanım
• Yetişkinlere kıyasla çocuklarda absorpsiyonun daha fazla olması sebebiyle sistemik
etkilere duyarlılık daha fazla oranda olabilir. Bu durum çocukların cilt bariyerlerinin
tam olarak olgunlaşmamasından ve yetişkinlere nazaran kiloya oranla daha geniş cilt
yüzeyine sahip olmalarından kaynaklanmaktadır.
Çocuklarda
Bebeklerde ve 12 yaş altındaki çocuklarda tedavi 5 gün ile sınırlandırılmalıdır. Oklüzyon
kullanılmamalıdır. Adrenal supresyona sebebiyet verebileceğinden uzun dönem sürekli
topikal kortikosteroid kullanımında kaçınılmalıdır.
Oklüzyon ile enfeksiyon riski
Bakteriyel enfeksiyonlar ılık ve nemli kalan cilt katmanları ya da oklüzyon ile kapatılmış cilt
alanları arasında gelişirler. Oklüzyon uygulanmadan önce cilt alanı temizlenmeli ve temiz bir
bez ile kapatılmalıdır.
Psoriasiste kullanım
Topikal kortikosteroidler psoriasiste kullanılırken dikkatli olunmalıdır. Bazı vakalarda nüks,
tolerans geliştirme, yaygınlaşmış püstüler psoriasis riski, bozulmuş cilt bariyerinden kaynaklı
lokal ve sistemik toksisite gelişimi gibi istenmeyen etkiler raporlanmıştır. Psoriasisli
hastalarda kullanım gözetim altında olmalıdır.
3Yüze uygulama
Atrofik değişikliklere karşı hassas olan yüz bölgesine uzun süreli uygulama tercih
edilmemelidir. Bu sebeple uygulama 5 gün ile sınırlandırılmalı ve oklüzyon
uygulanmamalıdır.
Göz kapaklarına uygulama
Göz kapaklarına uygulama esnasında ilacın göz ile temas etmemesine dikkat edilmelidir. Göz
ile devamlı maruziyette katarakt ve glokom görülebilir.
Konkomitant enfeksiyonlar
Enfekte olmuş inflamatuvarlı lezyonların tedavisi esnasında uygun antimikrobiyal tedavi
kullanılmalıdır. Enfeksiyonun yayılması halinde topikal kortikosteroid tedavisi
sonlandırılmalı ve uygun antimikrobiyal tedavi uygulanmalıdır.
Kronik bacak ülserleri
Topikal kortikosteroidler bazen kronik bacak ülserleri etrafındaki dermatitlerin tedavisinde
kullanılmaktadır. Ancak bu durumda lokal hipersensitivite reaksiyonlarının daha fazla
görülmesine ve lokal enfeksiyonun artmasına sebep olabilir.
BETNOVATE’ın içeriğinde setostearil alkol bulunduğundan lokal deri reaksiyonlarına (örn.
kontakt dermatit) sebebiyet verebilir.
BETNOVATE yardımcı maddelerinden metil hidroksibenzoat ise alerjik reaksiyonlara
(muhtemelen gecikmiş) sebebiyet verebilir.
BETNOVATE içeriğinde yanıcı madde ihtiva ettiğinden uygulama sırasında ya da hemen
sonrasında sigaradan veya alevden uzak durulmalıdır.
4.5. Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örn. ritonavir, itrakonazol) eşzamanlı kullanımın kortikosteroid
metabolizmasını baskılayarak sistemik maruziyette artışa yol açtığı gösterilmiştir. Bu
etkileşimin klinik olarak önemli düzeye ulaşması uygulanan kortikosteroid dozu ve uygulama
yolu ile CYP3A4 inhibitörü gücüne bağlıdır.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
4Gebelik dönemi
Betametazonun gebe kadınlarda kullanımına ilişkin yeterli veri mevcut değildir.
Hamile hayvanlara topikal kortikosteroid uygulanması fötal gelişim anormalliklerine neden
olabilir. İnsanlar için bu bulgunun ilişkisi tespit edilmemiştir. Buna karşın, betametazon
gebelik sırasında yalnızca anne için beklenen yararın fetüse vereceği riskten fazla olması
halinde kullanılmalıdır. En az miktarda ve en kısa süre kullanılmalıdır.
Laktasyon dönemi
Topikal steroidlerin laktasyonda kullanımının güvenliliği saptanmamıştır. Topikal steroidlerin
anne sütünde saptanmaya yetecek düzeyde sistemik emilimi olup olmadığı bilinmemektedir.
Betametazon laktasyon sırasında yalnızca anne için beklenen yararın bebeğe vereceği riskten
fazla olması halinde kullanılmalıdır. Laktasyon sırasında kullanılırken bebeğin yanlışlıkla
yutmaması için memeye uygulanmamalıdır.
Üreme yeteneği/ Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir. İnsanlarda topikal kortikosteroidlerin
fertiliteye etkisini değerlendirecek veri bulunmamaktadır.
4.7. Araç ve makine kullanımı üzerindeki etkiler
Betametazonun araç ve makine kullanımı üzerindeki etkisini araştıran çalışma
bulunmamaktadır. Topikal betametazonun advers reaksiyon profiline göre bu aktiviteler
üzerinde olumsuz etki oluşturması beklenmez.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın ≥1/10; Yaygın ≥1/100 ve < 1/10; Yaygın olmayan ≥1.000 ve < 1/100; Seyrek
≥1/10.000 ve < 1/1.000; Çok seyrek < 1/10.000; bilinmiyor (eldeki verilerden hareketle
tahmin edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite
Endokrin hastalıkları
Çok seyrek: Hipotalamik-hipofizer adrenal (HPA) eksen süpresyonu
Cushingoid özellikler (örn. aydede yüzü, santral obezite), çocuklarda ağırlık artışı/gelişme
geriliği, osteoporoz, glokom, hiperglisemi/glukozüri, katarakt, hipertansiyon, vücut ağırlığı
artışı/obezite, endojen kortizol düzeyinde azalma, alopesi, tirkoreksi
Deri ve deri altı doku hastalıkları
Yaygın: Kaşıntı, deride lokal yanma ve ağrı
Çok seyrek: Allerjik temas dermatiti/dermatit, eritem, döküntü, ürtiker, pustular psöriazis,
deride incelme/atrofi*, kırışıklık*, deride kuruluk*, deride çizgilenme*, telenjiaktazi*,
pigmentasyon değişiklikleri*, hipertrikoz, altta yatan semptomların alevlenmesi
5* Hipotalamik-hipofizer adrenal (HPA) eksen süpresyonunun lokal ve sistemik etkilerine
bağlıdır.
Genel bozukluklar ve uygulama bölgesine ilişkin durumlar
Çok seyrek: Uygulama yerinde irritasyon/ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Topikal uygulanan betametazon sistemik etki oluşturacak kadar emilebilir. Akut doz aşımı
oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir. Doz aşımı durumunda betametazon
glukokortikosteroid yetmezliği riski nedeniyle uygulama sıklığı azaltılarak ya da daha az
etkili bir kortikosteroid ile değiştirilerek azaltılarak kesilmelidir.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: D07AC01
Farmakoterapotik grup: Güçlü kortikosteroidler (grup III)
Etki mekanizması
Topikal kortikosteroidler geç evre allerji reaksiyonlarını mast hücre yoğunluğunun azaltılma,
kemotaksis ve eozinofil aktivasyonunun azaltması, lenfosit, monosit, mast hücreleri ve
eozinofiller tarafından sitokin üretiminin azalması ve araşidonik asit metabolizması
baskılanmasını içeren çeşitli mekanizmalarla baskılayan antienflamatuar ilaçlardır.
Topikal kortikosteroidler antienflamatuar, antipruritik ve vazokonstriktif özelliklere sahiptir.
5.2. Farmakokinetik özellikler
Emilim:
Topikal steroidler sağlam deriden sistematik olarak emilime uğrayabilir. Topikal
kortikosteroidlerin deriden emilim miktarı kullanılan araç ve epidermal bariyerin bütünlüğü
gibi birçok faktöre bağlıdır. Oklüzif uygulama, inflamasyon ve/veya diğer deri hastalıkları da
emilim derecesini artırabilir.
Dağılım:
Deriden emildikten sonra sistemik olarak uygulanan kortikosteroidler gibi dağılım gösterir.
Dolaşımdaki düzey saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle
aynı metabolizma yolaklarını kullanır. Başlıca karaciğer tarafından metabolize edilir.
6Eliminasyon:
Böbrek yolu ile atılır. İlaveten bazı metabolitleri safra ile atılır.
5.3. Klinik öncesi güvenlilik verileri
Betametazonun karsinojenik potansiyelini araştırmak için uzun süreli hayvan çalışmaları
yapılmamıştır. Betametazonun genotoksik potansiyelini araştırmak için özel bir çalışma
yürütülmemiştir. Fertilite üzerindeki etkisi hayvanlarda değerlendirilmemiştir. Gebelik
sırasında fare ve sıçanlarda ≥0.1 mg/kg/gün ya da tavşanlarda ≥12 mikrogram/kg/gün dozda
subkutan betametazon uygulaması damak yarığı dahil olmak üzere fötal anormalliklere neden
olmuştur.
6. FARMASÖTİK ÖZELLİKLER
6. 1. Yardımcı maddelerin listesi
İzopropil alkol
Metil hidroksi benzoat
Lambritol wax N21
Dietilen glikol monostearat
Setostearil alkol
Setomakrogol 1000
Likit parafin
Gliserin
Sitrik asit monohidrat
Sodyum hidroksit
Distile su
6.2. Geçimsizlikler
Geçimsizlik saptanmamıştır.
6.3. Raf ömrü
24 ay
6.4. Saklamaya yönelik özel tedbirler
25oC’nin altındaki oda sıcaklığında saklayınız.
BETNOVATE’ın kapağı sıkıca kapatılmalıdır. Yanıcı madde ihtiva ettiğinden ateşten,
alevden veya sıcaktan uzak tutulmalıdır. BETNOVATE direkt güneş ışığına maruz
bırakılmamalıdır.
6.5. Ambalajın niteliği ve içeriği
20 ml losyon içeren plastik şişelerde, karton kutularda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GlaxoSmithKline Services Unlimited lisansı ile GlaxoSmithKline İlaçları Sanayi ve Ticaret
A.Ş., Levent / İSTANBUL
Tel. No : 212 – 339 44 00
Faks No : 212 – 339 45 00
78. RUHSAT NUMARASI
100/30
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 02.07.1969
Ruhsat yenileme tarihi:
10. KÜB’ÜN YENİLENME TARİHİ
8