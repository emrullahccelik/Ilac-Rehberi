KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOPADEX SR 50 mg/200 mg uzatılmış salımlı tablet
2. KALİTATİF VE KANTİTATİF BİLEŞİM
Etken madde:
Her bir tablet 50 mg karbidopaya eşdeğer 54,2 mg karbidopa monohidrat ve 200 mg levodopa
içerir.
Yardımcı maddeler:
Yardımcı maddeler için 6.1 'e bakınız.
3. FARMASÖTİK FORM
Uzatılmış salımlı tablet
Mor renkli, benekli, oval, bikonveks tablet
4. KLİNİK ÖZELLİKLER
4.1. Terapötik endikasyonlar
İdiopatik Parkinson hastalığında endikedir. Özellikle daha önce levodopa/dekarboksilaz
inhibitörleriyle veya tek başına levodopayla tedavi edilen ve motor dalgalanmalar görülen
hastalarda off periyotlarının azaltılmasında kullanılır. Daha önce levodopayla tedavi edilmemiş
hastalarda DOPADEX SR deneyimi kısıtlıdır.
4.2. Pozoloji ve uygulama şekli
Pozoloji/uygulama sıklığı ve süresi:
DOPADEX SR tabletlerindeki karbidopa/levodopa oranları sırasıyla 1/4’tür. Günlük optimum
DOPADEX SR dozu her bir hasta için uygun doz titrasyonu ile dikkatli bir şekilde
saptanmalıdır. Hastalar özellikle, mide bulantısı veya diskinezi, kore ve distoni de içeren
anormal istemsiz hareketlerin görülmesi veya kötüleşmesi bakımından, doz ayarlaması
süresince yakından izlenmelidir.
Uygulama şekli:
DOPADEX SR tabletler bütün olarak yutulmalıdır. Kontrollü salım özelliklerini muhafaza
etmek amacıyla, tabletler çiğnenmemeli, ezilmemeli ve kırılmamalıdır.
DOPADEX SR uygulaması sırasında, tek başına levodopa içeren ilaçlar dışındaki standart
antiparkinson ilaçların kullanımı sürdürülebilir; ancak bu ilaçların dozlarında ayarlama
yapılması gerekebilir.
Piridoksin'in levodopa etkilerini antagonize etmesi, karbidopa tarafından önlediği için
DOPADEX SR, tamamlayıcı piridoksin (B6 vitamini) alan hastalara verilebilir.
1Başlangıç dozu
Konvansyonel levodopa/dekarboksilaz inhibitörü kombinasyonları ile tedavi edilen hastalarda
DOPADEX SR’ye geçiş
DOPADEX SR ile doz, başlangıçta daha yüksek dozajlar verildiğinde (günde 900 mg'dan fazla)
levodopanın sağlanması günde yaklaşık olarak %10’u geçmeyecek şekilde ikame edilmelidir.
Doz aralığı 4 ile 12 saat arasında değişen aralıklarla % 30 ila 50’ye uzatılabilir. Bölünmüş
dozlar eşit değilse günün sonunda, küçük dozun verilmesi tavsiye edilir. Dozun, aşağıdaki
"Titrasyon" başlığı altında verilmiş olduğu gibi klinik cevaba bağlı olarak daha fazla titre
edilmesi gerekmektedir. Günde % 30 daha fazla levodopa dozu gerekli olabilir.
Konvansiyonel karbidopa/levodopa kombinasyonları ve kontrollü salım tablet olan
DOPADEX SR için dozaj kılavuzu, aşağıdaki tabloda gösterilmiştir:
'karbidopa/levodopa' 'karbidopa/levodopa CR' DOPADEX SR D O P ADEX SR
Günlük doz Günlük doz 25 mg/100 mg 50 mg/200 mg
Levodopa (mg) Levodopa (mg) Doz Rejimi Doz Rejimi
300 - 400 400 2 Tablet x 2 (gün) 1 Tablet x 2 (gün)
500 - 600 600 2 Tablet x 3 (gün) 1 Tablet x 3 (gün)
700 - 800 800 Günde 3 ya da daha Günde 3 ya da daha
fazla bölünmüş fazla bölünmüş
dozlar halinde dozlar halinde
8 Tablet 4 Tablet
900 - 1000 1000 Günde 3 ya da daha Günde 3 ya da daha
fazla bölünmüş fazla bölünmüş
dozlar halinde dozlar halinde
10 Tablet 5 Tablet
1100 - 1200 1200 Günde 3 ya da daha Günde 3 ya da daha
fazla bölünmüş fazla bölünmüş
dozlar halinde dozlar halinde
12 Tablet 6 Tablet
1300 - 1400 1400 Günde 3 ya da daha Günde 3 ya da daha
fazla bölünmüş fazla bölünmüş
dozlar halinde dozlar halinde
14 Tablet 7 Tablet
1500 - 1600 1600 Günde 3 ya da daha Günde 3 ya da daha
fazla bölünmüş fazla bölünmüş
dozlar halinde dozlar halinde
16 Tablet 8 Tablet
2Tek başına levodopa ile tedavi gören hastalarda DOPADEX SR’ye geçiş
DOPADEX SR ile tedaviye başlamadan en az sekiz saat önce levodopa tedavisi kesilmelidir.
Orta ve hafif derecede hastalığı olan hastalarda tavsiye edilen başlangıç DOPADEX SR dozu,
günde iki kez bir tablet DOPADEX SR 50 mg/200 mg’dır.
Levodopa almayan hastalar
Orta ve hafif derecede hastalığı olan hastalarda tavsiye edilen başlangıç DOPADEX SR dozu,
günde iki kez bir tablet DOPADEX SR 50 mg/200 mg’dır. Başlangıç dozları günde 600 mg
levodopayı geçmemelidir ve altı saatten daha düşük aralıklarla verilmemelidir.
Titrasyon
Tedaviye başlandıktan sonra, terapötik cevaba bağlı olarak doz ve dozaj aralıkları arttırılabilir ya
da azaltılabilir. Hastaların çoğuna dört ile on iki saat arasında değişen aralıklarla DOPADEX
SR 50 mg/200 mg günde iki ile sekiz tablet arasında uygulanmıştır. Daha yüksek dozlar (12
tablete kadar) ve daha kısa aralıklar (dört saatten az) kullanılmıştır, fakat kullanılması genellikle
tavsiye edilmez.
DOPADEX SR dozları dört saatten kısa aralıklarla verildiğinde ya da bölünmüş dozlar eşit
olmadığında, günün sonunda daha küçük dozların verilmesi tavsiye edilir. Bazı hastalarda ilk
sabah dozunun etkisinin başlangıcı, genellikle standart ‘karbidopa/levodopa’nın ilk sabah
dozundan elde edilen cevap ile karşılaştırıldığında en fazla bir saat gecikebilir.
Doz ayarlamaları arasında en az üç günlük bir aralık tavsiye edilir.
Tedaviyi sürdürme
Parkinson hastalığı ilerleyici olduğundan, periyodik klinik değerlendirmeler tavsiye edilir ve
DOPADEX SR doz rejiminin ayarlanması gerekebilir.
Diğer antiparkinson ilaçların ilavesi
Antikolinerjik ajanlar, dopamin agonistleri ve amantadin DOPADEX SR ile verilebilir. Bu
ajanlar DOPADEX SR tedavi rejimine eklendiğinde DOPADEX SR doz ayarlaması gerekli
olabilir.
Tedavinin kesilmesi
DOPADEX SR tedavisinin aniden kesilmesi ya da dozunun azaltılması gerekiyorsa, özellikle
antipsikotik (4.4 'Özel kullanım uyarıları ve önlemleri "bölümüne bakınız) kullanan hastalar
dikkatli izlenmelidir.
Özel popülasyonlara ilişkin ek bilgiler:
Pediyatrik popülasyon:
Bebek ve çocuklarda etkinlik ve güvenlilik ile ilgili çalışma mevcut değildir. 18 yaş altındaki
hastalarda kullanımı tavsiye edilmez.
3Geriyatrik popülasyon:
Yaşlılarda bu ürünün kullanımı ile ilgili oldukça fazla deneyim mevcuttur.
Böbrek yetmezliği
Böbrek yetmezliği olan hastalarda dikkatli kullanılmalıdır.
Karaciğer yetmezliği
Karaciğer yetmezliği olan hastalarda dikkatli kullanılmalıdır.
4.3. Kontrendikasyonlar
Bir sempatomimetik aminin uygulanması kontrendike olduğunda DOPADEX SR
verilmemelidir.
Selektif olmayan monoamin oksidaz inhibitörlerinin (MAOİ) DOPADEX SR ile birlikte
kullanımı kontrendikedir. Bu inhibitörlerin kullanımı DOPADEX SR tedavisine başlanmadan
en az iki hafta önce sonlandırılmalıdır. DOPADEX SR, MAO tip B’ye selektif (örneğin
selejilin hidroklorür) bir MAO inhibitörü için üreticinin tavsiye ettiği doz ile beraber verilebilir
(4.5 Bkz: 'Diğer tıbbi ürünler ile etkileşimler’).
Dar açılı glokom hastalarında ve ilacın içeriğindeki herhangi bir maddeye aşırı duyarlılığı
olan hastalarda kontrendikedir.
Levodopa, malign bir melanomu aktive edebileceğinden tanısı konulmamış şüpheli deri
lezyonları olan veya melanom geçmişi olan hastalarda kullanılmamalıdır.
Ciddi psikoz durumunda kullanımı kontrendikedir.
4.4. Özel kullanım uyarıları ve önlemleri
Hastalar levodopa monoterapisi aldığı zaman DOPADEX SR tedavisine başlamadan en az 8
saat önce levodopa tedavisi sonlandırılmalıdır (eğer yavaş salımlı levodopa uygulanmışsa en
az 12 saat önce).
Daha önceden tek başına levodopa ile tedavi edilmiş hastalarda diskinezi görülebilir, çünkü
karbidopa daha fazla levodopanın beyne erişmesine izin verir ve bundan dolayı daha fazla
dopamin oluşur. Diskinezi oluşması durumunda doz azaltılması gerekebilir.
DOPADEX SR’nin ilaçlarla indüklenmiş ekstrapiramidal reaksiyonların tedavisinde ya da
Huntington kore hastalığı tedavisinde kullanılması tavsiye edilmez.
DOPADEX SR etkisinin sabah erken diskinezisi olan hastalarda konvansiyonel
‘karbidopa/levodopa’ya göre daha yavaş başlaması farmakokinetik özelliklerine dayanmaktadır.
Önceden motor dalgalanma görülen hastalarda tedavi boyunca DOPADEX SR
kullanılmasının diskinezi oluşturma insidansı konvansiyonel karbidopa/levodopa’ya oranla
nispeten daha yüksektir (%16.5 ‘karşılık %12.2).
4DOPADEX SR şiddetli kardiyovasküler ya da pulmoner hastalık, bronşiyal astım, böbrek,
karaciğer, endokrin hastalığı veya peptik ülser veya konvülsiyon geçmişi olan hastalarda çok
dikkatli uygulanmalıdır.
Kronik atriyal nodal veya ventriküler aritmisi olan ve yakın zamanda miyokard infarktüsü
geçirmiş hastalarda DOPADEX SR uygulanırken dikkatli olunmalıdır. Bu tür hastalarda
kardiyak fonksiyonlar özellikle başlangıçtaki doz ayarlaması döneminde dikkatli bir şekilde
monitorize edilmelidir.
Levodopa, somnolans ve ani uyku başlangıcı epizodlarıyla ilişkilendirilmiştir. Nadiren, bazı
vakalarda herhangi bir uyarı veya belirti vermeden, günlük aktiviteler sırasında ani uyku
bastırması rapor edilmiştir. Levodopa tedavisi sırasında araç ve makine kullanırken dikkat
etmeleri konusunda hastalar uyarılmalıdır. Somnolans ve/veya ani uyku bastırması yaşayan
hastalar araç ve makine kullanmaktan kaçınmalıdır. Ayrıca dozun azaltılması veya tedaviye
ara verilmesi düşünülebilir.
Levodopada olduğu gibi DOPADEX SR de istemsiz hareketler ve mental bozukluklara neden
olabilir. Geçmişte levodopa ile tedavi edildiklerinde, şiddetli istemsiz hareketler veya psikotik
episodlar geçirmiş kişiler DOPADEX SR uygulanırken çok dikkatli gözlemlenmelidir. Bu
reaksiyonların levodopa uygulamasını takiben beyinde artan dopamine bağlı olduğu ve
DOPADEX SR kullanımının nüksetmeye neden olabileceği düşünülmektedir. Dozun
azaltılması gerekebilir. Tüm hastalar, intihar eğilimlerinin eşlik ettiği depresyon gelişimi
konusunda dikkatle izlenmelidir. Geçmişte veya mevcut psikozu olan hastalar dikkatle tedavi
edilmelidir.
Antiparkinson ilaçlarının aniden çekilmesiyle, kas sertliği, vücut ısısının yükselmesi, mental
değişiklikler, serum kreatinin fosfokinazında artış dahil, nöroleptik malign sendroma benzer
bir sendrom rapor edilmiştir. Bu nedenle, DOPADEX SR’nin ani olarak çekilmesi veya doz
azaltılmasında, özellikle de eşzamanlı antipsikotik kullanan hastalarda dikkatli gözlem
yapılmalıdır.
Kronik geniş açılı glokom hastalarının DOPADEX SR ile tedavisinde dikkat etmek
gerekebilir. İntraoküler basıncın iyi kontrol edildiği ve tedavi sırasında hastanın göz içi
basıncındaki değişimlerin dikkatlice monitorize edildiğinden emin olunmalıdır.
Genişletilmiş (uzatılmış) tedavi sırasında, hepatik, hematopoetik, kardiyovasküler ve renal
fonksiyonların periyodik olarak değerlendirilmesi önerilir.
Eğer genel anestezi gerekliyse, DOPADEX SR tedavisi, hasta ağızdan ilaç ve sıvı alabildiği
müddetçe devam ettirilebilir. Eğer tedavi geçici olarak durdurulacaksa DOPADEX SR, hasta
oral ilaç alabilmeye başlar başlamaz aynı dozda alınmaya devam edilmelidir.
Epidemiyolojik çalışmalar, Parkinson hastalığı olan hastaların genel popülasyona göre daha
fazla melanom riski taşıdığını göstermiştir (yaklaşık 2-6 kat). Risk artışının Parkinson
5hastalığına mı yoksa Parkinson hastalığının tedavisinde kullanılan ilaçlar gibi diğer faktörlere
bağlı olarak mı gerçekleştiği bilinmemektedir. Bu nedenle herhangi bir endikasyon için
DOPADEX SR kullanan hastalar, melanom belirtileri açısından düzenli olarak kontrol
edilmeleri gerektiği konusunda bilgilendirilmelidirler. İdeal olarak periyodik deri muayeneleri
uygun bir uzman (dermatolog) tarafından yapılmalıdır.
Laboratuvar testleri:
Karbidopa-levodopa preparatlarıyla çeşitli laboratuvar testlerinde anormallikler görülmüştür.
Bunlar, alkalin fosfataz, SGOT (AST), SGPT (ALT), LDH, bilirubin, kan üre azotu, kreatinin,
ürik asit ve pozitif Coombs testi gibi karaciğer fonksiyon testlerinin yükselmelerini içerir.
Ketonüri tayini için bir test teybi kullanıldığında.'karbidopa/levodopa' üriner keton
cisimciklerinde yanlış pozitif yanıta neden olabilir ve bu reaksiyon idrarın kaynatılmasıyla
değişmez. Glukoz oksidaz metodu kullanımı, glukozüri için yanlış negatif sonuçlar verebilir.
Hemoglobin ve hematokritte azalma, serum glukozu ve akyuvarlarda artış, idrarda bakteri ve
kan rapor edilmiştir.
Dopamin Disregülasyon Sendromu (DDS), karbidopa/levodopa ile tedavi edilen bazı
hastalarda görülen aşırı kullanıma neden olan bir bağımlılık bozukluğudur. Tedaviye
başlamadan önce hastalar ve bakıcılar, DDS geliştirme potansiyel riski konusunda uyarılmalıdır
(ayrıca bkz. Bölüm 4.8).
İmpuls kontrol bozuklukları
İmpuls kontrol bozuklukları gelişmesi açısından hastalar düzenli takip edilmelidir. Hastalar ve
bakıcıları, DOPADEX SR’nin de dahil olduğu levodopa içeren dopamin agonistleri ve/veya
diğer dopaminerjik ilaçlarla tedavi edilen hastalarda patolojik kumar alışkanlığı, libido artışı,
hiperseksüalite, kompulsif harcama veya alışveriş yapma, kısa sürede aşırı yemek yeme ve
kompulsif yemek yemeyi içeren impuls kontrol bozukluklarının davranışsal semptomları
hakkında bilgilendirilmelidir. Bu semptomların meydana çıkması durumunda, tedavinin
değerlendirilmesi önerilir.
4.5. Diğer tıbbi ürünler ile etkileşimler ve diğer etkileşim şekilleri
DOPADEX SR ile birlikte aşağıda bahsi geçen ilaçlar kullanıldığında dikkatli olunmalıdır.
Antihipertansif ilaçlar
Antihipertansif ilaç kullanan hastalarda tedaviye levodopa/dekarboksilaz inhibitörleri
eklenmesi ile semptomatik postüral hipotansiyon ortaya çıkmıştır. Antihipertansif ilacın
dozunun ayarlaması gerekebilir.
Antidepresanlar
Karbidopa/levodopa/’nın Trisiklik antidepresanlar ile birlikte kullanımda nadir olarak
hipertansiyon ve diskinezi vakaları rapor edilmiştir (monoamine oksidaz inhibitörü alan hastalar
için, bkz. bölüm 4.3)
6Antikolinerjikler
Antikolinerjikler emilime ve dolayısıyla hastanın yanıtına etki edebilir.
Demir
Yapılan çalışmalar, demir sülfat veya demir glukonat ile birlikte kullanımın karbidopa ve
levodopanın biyoyararlanımını azalttığını göstermiştir.
Diğer ilaçlar
Dopamin D2 reseptör antagonistleri (örn. fenotiyazinler, bütirofenonlar ve risperidon) ve
izoniyazid, levodopanın terapötik etkisini azaltabilir. Levodopanın Parkinson hastalığı için
faydalı etkisinin fenitoin ve papaverin tarafindan tersine çevrildiği rapor edilmiştir. DOPADEX
SR ile birlikte bu ilaçları kullanan hastalar, terapötik yanıtın azalması açısından dikkatle
izlenmelidir.
Dopamin tüketen ajanlar (örn tetrabenazin) ya da monoamin depolarını tüketen ilaçlar olarak
bilinen diğer ilaçlarla birlikte DOPADEX SR kullanılması tavsiye edilmez.
Selejilin ve karbidopa/levodopanın birlikte uygulanması ciddi ortostatik hipotansiyon ile
ilişkilendirilebilir. Bu etki tek başına karbidopa/levodopa kullanımı ile ilişkilendirilemez (bkz.
bölüm 4.3).
Levodopa bazı amino asitlerle yarışma içinde olduğundan yüksek protein diyeti alan bazı
hastalarda DOPADEX SR’nin emilimi zayıflayabilir.
DOPADEX SR ile birlikte antasitlerin simültane uygulanmasının levodopanın biyoyararlanımı
üzerine olan etkisi çalışılmamıştır.
Parkinson hastalığı ya da sendromu için pridoksin hidroklorür (B6 vitamini) içeren vitamin
preparatı alan hastalara DOPADEX SR verilebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum Kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü üzerinde etkisini gösteren bir
veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve-veya embriyonel/fetal gelişim ve-veya
doğum ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Gerekli olmadıkça kullanılmamalıdır. Annenin
tedavisi için yararı fetüse olası riskten fazla değilse gebelik döneminde kullanılmamalıdır.
7Laktasyon dönemi
Karbidopanın insan sütüne geçip geçmediği bilinmemektedir. Parkinson hastası emziren bir
annede yapılan çalışmada levodopanın anne sütüne geçtiği rapor edilmiştir. DOPADEX SR’nin
emziren annelere verilmesi tavsiye edilmez.
Üreme yeteneği/Fertilite
Üreme yeteneği/fertilite üzerinde etkisini gösteren bir veri bulunmamaktadır.
4.7. Araç ve makine kullanımı üzerindeki etkiler
İlaca olan yanıt bireylere göre değişkenlik gösterebilir. ‘Karbidopa-levodopa CR’ ile rapor
edilen bazı advers etkiler hastaların araç ve makine kullanma yeteneğini etkileyebilir. Levodopa
kullanan ve somnolans veya ani uyku bastırması yaşayan hastalar araç ve makine kullanmaktan
kaçınmalı veya dikkatsizlik durumunda ciddi yaralanma ve ölüm tehlikesi oluşabilecek işlerden
kendilerini alıkoymalıdırlar. Epizodlar azalana ve somnolans çözümlenene kadar buna devam
etmelidirler (bkz. bölüm 4.4).
4.8. İstenmeyen etkiler
Aşağıda listelenen istenmeyen etkilerin sıklığı ve şiddeti doza ve tedavi süresine bağlıdır.
Aşağıdaki istenmeyen etkiler doza ve tedavi süresine bağlı olarak ortaya çıkabilir:
Çok yaygın (≥1/10); yaygın (≥ 1/100, <1/10); yaygın olmayan (≥1/1.000, <1/100) ve seyrek
(≥1/10.000, <1/1.000), çok seyrek (< 1/10000), bilinmiyor (eldeki verilerden hareketle tahmin
edilemiyor).
Orta veya şiddetli motor dalgalanmalarına sahip hastalarda yapılan kontrollü klinik
çalışmalarda, 'karbidopa/levodopa CR', modifiye-salımlı formülasyona özgü olan yan etkileri
oluşturmamıştır.
En sık bildirilen yan etki diskinezidir (bir çeşit anormal istemsiz hareketler). Diskinezi,
kontrollü salımlı tabletlerle tedavide modifiye salımlı forma göre daha fazla görülmüştür.
Bağışıklık sistemi hastalıkları
Bilinmiyor: Anjiyoödem, ürtiker, kaşıntı
Metabolizma ve beslenme hastalıkları
Yaygın: İştahsızlık, halsizlik, anoreksia, bulantı
Bilinmiyor: Kilo kaybı
Psikiyatrik hastalıklar
Yaygın: Halüsinasyonlar, konfüzyon, Uykusuzluk, depresyon, rüya anormallikleri
Bilinmiyor: Libido artışı
Sinir sistemi hastalıkları
Yaygın: Distoni, somnolans, asteni, baş dönmesi, kore
8Bilinmiyor: Senkop, nöroleptik malign sendrom, ajitasyon, anksiyete (4.3'Kontrendikasyonlar'
bölümüne bakınız) zeka keskinliğinde azalma, parestezi, oryantasyon bozukluğu, yorgunluk,
baş ağrısı, ekstrapiramidal ve hareket bozuklukları, düşme, yürüme anormallikleri, kas
krampları, on-off fenomeni, sanrılar ve paranoid düşünce de dahil olmak üzere psikotik
dönemler. Levodopa uyuklama ile ilişkilidir ve gündüz aşırı uyku hali ve ani uyku nöbetleri
ile çok nadir olarak ilişkilidir.
Göz hastalıkları
Bilinmiyor: Bulanık görme
Kardiyak hastalıklar
Bilinmiyor: Çarpıntı, hipotansif ataklar dahil ortostatik etkiler
Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal hastalıkları
Yaygın: Kusma, ağız kuruluğu, bulantı
Bilinmiyor: Kabızlık, ishal, hazımsızlık, mide ve bağırsakta ağrı, koyu renkli tükürük
Deri ve deri altı doku hastalıkları
Bilinmiyor: Kızarma, alopesi, koyu renkli ter
Böbrek ve idrar yolu hastalıkları
Bilinmiyor: Koyu renkli idrar
Genel bozukluklar ve uygulama bölgesine ilişkin hastalıklar
Bilinmiyor: Göğüs ağrısı
DOPADEX SR ile potansiyel yan etkiler levodopa veya karbidopa/levodopa kombinasyonları ile
bildirilmiştir ve olabilecek diğer istenmeyen etkilerin sıklığı bilinmemektedir ve aşağıda
listelenmiştir:
İyi huylu ve kötü huylu neoplazmalar (kist ve polipler de dahil olmak üzere)
Malign melanom
Kan ve lenf sistemi hastalıkları
Lökopeni, hemolitik ve hemolitik olmayan anemi, trombositopeni, agranülositoz
Metabolizma ve beslenme hastalıkları
Kilo artışı, halsizlik, sıcak basması
9Sinir sistemi hastalıkları
Ataksi, uyuşukluk, el titremesinde artış, kas seğirmesi, blefarospazm, trismus, latent Horner
Sendromunun aktivasyonu, öfori ve demans, intihar eğilimli depresyon, Dopamin Disregülasyon
sendromu
Göz hastalıkları
Diplopi, gözbebeklerinin büyümesi, okülojirik krizler
Kardiyak hastalıklar
Kalp düzensizlikleri, hipertansiyon
Vasküler hastalıklar
Flebit
Solunum, göğüs bozuklukları ve mediastinal hastalıklar
Ses kısıklığı, tuhaf nefes alıp verme, hıçkırık
Gastrointestinal hastalıkları
Ağızda acı tat, hipersalivasyon, yutma güçlüğü, bruksizm, mide-bağırsak kanaması, gaz, dilde acı
hissi, duodenal ülser gelişimi
Deri ve deri altı doku hastalıkları
Terlemede artış, ödem, Henoch-Schonlein Purpura
Böbrek ve idrar yolu hastalıkları
Üriner retansiyon, üriner enkontinans
Ürogenital hastalıklar
Priapizm
Şüpheli advers reaksiyonların tanımı
Dopamin Disregulation Sendromu (DDS) karbidopa/levodopa ile tedavi edilen bazı hastalarda
görülen bir bağımlılık bozukluğudur. Etkilenen hastalar, motor semptomları kontrol altına almak
için yeterli dozların üzerinde aldıklarında, dopaminerjik ilaç kötüye kullanımının kompulsif
şeklini gösterirler; bu, bazı durumlarda ciddi diskineziye neden olabilir (bkz. Bölüm 4.4).
Impuls kontrol bozukluğu
Patolojik kumar oynama, libido artışı, hiperseksüalite, kompulsif harcama veya satın alma, aşırı yeme
ve kompulsif yeme (bakınız bölüm 4.4 de dahil olmak üzere levodopa içeren dopamin agonistleri
ve/veya diğer dopaminerjik tedaviler ile tedavi edilen hastalarda ortaya çıkabilir. 'Özel kullanım
uyarıları ve önlemleri')
Konvülsiyon meydana gelmiş ancak, levodopa veya karbidopa/levodopa kombinasyonları ile
nedensel bir ilişki kurulmamıştır.
10Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
DOPADEX SR ile akut doz aşımının tedavisi, temel olarak akut levodopa doz aşımı tedavisine
benzer, bununla birlikte pridoksin DOPADEX SR'nin etkisini geri döndürmede etkili değildir.
EKG görüntülemesi uygulanmalı ve hasta dikkatli bir şekilde aritmi gelişimi konusunda
gözlenmelidir; gerekliyse uygun bir anti-aritmik tedavi uygulanmalıdır. Hastanın DOPADEX
SR yanısıra başka ilaçlar almış olabileceği ihtimali de göz önünde bulundurulmalıdır. Şu ana
kadar diyalizle ilgili deneyim yoktur ve bu nedenle doz aşımı tedavisindeki faydası
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-parkinson ilaçlar, Dopa ve dopa türevleri
ATC kodu: N04BA02
DOPADEX SR, bir aromatik amino asit dekarboksilaz inhibitörü olan karbidopa ve dopaminin
metabolik prekürsörü olan levodopanın Parkinson tedavisinde kullanımı için polimer bazlı
kontrollü salım tablet formülasyonundaki kombinasyonudur.
DOPADEX SR, daha önce konvansiyonel bir levodopa/dekarboksilaz inhibitörü kombinasyonu
ile tedavi edilen hastalarda özellikle of-periyodunu azaltmak için yararlıdır.
Levodopa içeren ilaçlar ile Parkinson tedavisi gören hastalarda doz sonu yetersizliği, pik doz
diskinezisi ve akinezi ile karakterize motor dalgalanmaları gelişebilir. Motor dalgalanmalarının
ileri hali ('on-off olgusu') hareketlilikten sabitliğe kadar tahmin edilemeyen geçişler ile
karakterizedir. Motor dalgalanmaların nedenleri tam olarak anlaşılmış değildir; ancak
levodopanın sabit plazma seviyelerini uzatan tedavi rejimleri ile hafifletilebileceği
gösterilmiştir.
Levodopa, Parkinson hastalığı semptomları üzerine iyileştirici etkisini beyinde dopamine
dekarboksile olarak gerçekleştirir. Kan-beyin engelini aşamayan karbidopa, levodopanın sadece
ekstraserebral dekarboksilasyonunu inhibe ederek daha fazla levodopanın beyne ulaşmasını ve
dopamine dönüşmesini sağlar. Bu, normal olarak levodopanın sık aralıklarla yüksek doz
gerekliliğini ortadan kaldırır. Düşük dozlar mide-bağırsak ve kalp-damar yan etkilerini,
azaltır/elimine edilmesine yardımcı olur.
DOPADEX SR, 4-6 saatlik bir süre boyunca etkin maddeleri serbest bırakmak için
tasarlanmıştır. Sağlıklı gönüllülerde bu formülasyon ile plazma levodopa seviyelerinde daha az
değişim olur ve konvansiyonel tabletlere göre pik plazma seviyesi % 60 daha düşüktür.
11Motor dalgalanmaları olan hastalarda yapılan klinik çalışmalarda, ‘karbidopa/levodopa CR’,
konvansiyonel formülasyonla karşılaştırıldığında 'off periyodunu' azaltmıştır. 'Of zamanını
azaltılması oldukça küçüktür (yaklaşık %10) ve "karbidopa/levodopa CR"nin uygulanmasından
sonra standart" karbidopa/levodopa"ya kıyasla, diskinesi insidansı hafifçe artar. İyileştirmenin
uluslararası derecelendirmesi ve hastaların günlük yaşam aktiviteleri açısından
değerlendirildiğinde 'karbidopa/levodopa CR'ın tedavi boyunca 'karbidopa/levodopa'dan daha
iyi olduğu görülmüştür. Hastalar 'karbidopa/levodopa CR'nin onların klinik dalgalanmalarına
daha yararlı olduğunu düşünmüş ve 'karbidopa/levodopa'yı daha fazla tercih etmişlerdir.
Motor dalgalanmaları olmayan 'karbidopa/levodopa CR’ ile tedavi alan hastalarda
'karbidopa/levodopa' ‘dan daha seyrek dozlama ile aynı terapötik fayda sağlanmıştır. Genellikle,
Parkinson hastalığının diğer semptomlarında ilave bir iyileşme kaydedilmedi.
5.2. Farmakokinetik özellikler
Karbidopa/levodopa uygulaması ardından levodopanın farmakokinetik özellikleri genç ve
yaşlı sağlıklı gönüllülerde çalışılmıştır. ‘Karbidopa/levodopa CR’ uygulamasından sonra, pik
plazma levodopa düzeyi için geçen ortalama zaman, 0,75 saatlik ‘karbidopa/levodopa’’ya
karşın, yaklaşık 2 saat olmuştur.‘Karbidopa/levodopa CR’nin levodopa plazma pik seviyesi
‘karbidopa/levodopa’dan %60 daha düşüktür. ‘Karbidopa/levodopa CR’ uygulamasının
ardından levodopanın in-vivo absorpsiyonu 4-6 saat devam etmiştir. Bu çalışmalarda, hastalarda
olduğu gibi, plazma levodopa konsantrasyonları 'karbidopa/levodopa'dan daha dar bir aralıkta
dalgalanmıştır. 'karbidopa/levodopa CR' nin biyoyararlanımı yaklaşık% 70 olduğu için, kontrollü
salınan formülasyondaki günlük levodopa dozajı, geleneksel formülasyonlardan daha yüksek
olacaktır. ‘Karbidopa/levodopa CR' nin içeriğini hızlı ve kontrolsüz bir şekilde saldığına dair bir
kanıt yoktur.
Parkinson hastalarında levodopanın farmakokinetik özellikleri çalışılmıştır. 3 ay süreyle günde
iki defa ‘25 mg/100 mg karbidopa/levodopa CR’ ile dozlamanın yapıldığı açık etiketli çalışma
(günlük doz aralığı; 50 mg karbidopa, 200 mg levodopa’dan 150 mg karbidopa, 600 mg
levodopa’ya kadar) plazma levodopa birikimiyle sonuçlanmamıştır. Bir tablet 25 mg/100 mg
karbidopa/levodopa CR' için doz ayarlı biyoyararlanım, bir tablet 50 mg/200 mg
karbidopa/levodopa CR'ye eşdeğerdir. Bir tablet ‘karbidopa/levodopa 25 mg/100 mg CR'
uygulanmasının ardından levodopa pik konsantrasyonu, bir tablet ‘50 mg/200 mg
karbidopa/levodopa CR’kullanımından sonraki pik konsantrasyonunun %50'sinden daha
fazladır.
25 mg/100 mg Karbidopa/levodopa CR'nin plazma pik seviyesine ulaşma süresi‘50 mg/ 200 mg
karbidopa/levodopa CR’den biraz daha azdır.
Proteince zengin bir diyetin absorpsiyonu etkileyip etkilemediği veya ne ölçüde etkilediği
bilinmemektedir. Gastro-intestinal sistemi aktifleştiren ilaçlar biyoyararlanımını etkileyebilir.
5.3. Klinik öncesi güvenlilik verileri
‘Karbidopa/levodopa’nın zararları hayvan deneyleri ile gösterilmiştir (tavşanlarda iskelet ve iç
organlarda malformasyonlar). Üreme toksisitesi için (bkz. Bölüm 4.6).
126. FARMASÖTİK ÖZELLİKLER
6.1. Yardımcı maddelerin listesi
Hidroksipropil selüloz
Hidroksipropilmetil selüloz
FD&C kırmızı no:40
FD&C mavi no:1
Magnezyum stearat
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
30 ve 100 tabletlik Alu/Alu blister ambalajlarda takdim edilmiştir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7.RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34885 Sancaktepe /İstanbul
Tel: 0216 564 80 00
Faks: 0216 564 80 99
8. RUHSAT NUMARASI
2016/906
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2016
Ruhsat yenileme tarihi:
10. KÜB'ÜN YENİLENME TARİHİ
13