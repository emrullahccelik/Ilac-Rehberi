KISA ÜRÜN BİLGİSİ
1. BEŞERİ TIBBİ ÜRÜNÜN ADI
SALPEZİL 90/10 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
İdebenon 90 mg
Donepezil hidroklorür 10 mg
Yardımcı maddeler:
Laktoz monohidrat 281,00 mg
Kroskarmelloz sodyum 15,00 mg
Lesitin (soya) (E322) 0,35 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, oblong, bikonveks film kaplı tabletler.
4. KLİNİK ÖZELLİKLER
4.1 Terapötik endikasyonlar
SALPEZİL hafif ve orta şiddette Alzheimer tipi demansın tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler / Yaşlılar: SALPEZİL’in önerilen günlük dozu 1 tablettir.
İdebenonun yetişkinler için önerilen dozu genellikle 90 mg/gün’dür. Donepezil hidroklorür için
10 mg/gün’ün üstündeki dozlar klinik çalışmalarda incelenmemiştir.
Tedaviye ara verilmesi durumunda SALPEZİL’in yararlı etkilerinde tedrici bir azalma görülür.
Donepezil tedavisinin aniden kesilmesinden sonra görülen herhangi bir “rebound” etki veya geri
çekilme etkisi ile karşılaşılmamıştır.
1Uygulama şekli:
Oral olarak, günde tek doz kullanım içindir.
SALPEZİL gece yatmadan hemen önce tok karnına, yeterli miktarda su ile birlikte alınmalıdır.
Tabletler kırılmamalı ya da çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Donepezil hidroklorürün klerensi, böbrek bozukluğu durumundan etkilenmemektedir.
İdebenon ile orta şiddetli böbrek yetmezliği olan hastalarda yapılan çalışmalarda, inaktif
metabolitlerin plazma konsantrasyonlarında artış gözlenmiştir.
Bu nedenle; hafif ve orta şiddetli böbrek yetmezliği olan hastalarda SALPEZİL dikkatli
kullanılmalıdır. Şiddetli böbrek yetmezliği olan hastalarda idebenonun kullanımına ilişkin veri
bulunmadığı için, bu hastalarda SALPEZİL kullanılmamalıdır.
Karaciğer yetmezliği:
Hafif ve orta şiddetli karaciğer yetmezliğinde donepezile olası maruziyet artışı nedeniyle,
bireysel tolerabiliteye göre doz ayarlaması yapılmalıdır. Stabil alkolik sirozu olan 10 hastanın yer
aldığı bir çalışmada donepezilin klerensi, yaş ve cinsiyet yönünden benzer 10 sağlıklı bireyinkine
göre %20 azalmıştır.
İdebenon ile hafif karaciğer yetmezliği olan hastalarda yapılan çalışmalarda, inaktif
metabolitlerinin plazma konsantrasyonlarında artış gözlenmiştir. Bu nedenle; hafif karaciğer
yetmezliği olan hastalarda SALPEZİL dikkatli kullanılmalıdır. Orta veya şiddetli karaciğer
yetmezliği olan hastalarda SALPEZİL kullanılmamalıdır.
Pediyatrik popülasyon:
SALPEZİL’ in 18 yaş altı çocuklarda kullanılması önerilmemektedir.
Geriyatrik popülasyon:
65 yaşın üzerindeki hastalarda, SALPEZİL’in içeriğindeki idebenonun etkililiği ve
güvenilirliğine dair yeterli veri mevcut değildir. Bu nedenle, SALPEZİL 65 yaşın üzerindeki
hastalarda dikkatli kullanılmalıdır.
24.3 Kontrendikasyonlar
SALPEZİL;
 Donepezil hidroklorür, piperidin türevleri, idebenon veya bu preparatın bileşiminde
bulunan herhangi bir maddeye karşı aşırı duyarlılığı olan hastalarda,
 Orta veya şiddetli karaciğer yetmezliği olan hastalarda,
 Şiddetli böbrek yetmezliği olan hastalarda kontrendikedir.
SALPEZİL soya yağı ihtiva eder. Fıstık ya da soyaya alerjisi olan hastalar, bu tıbbi ürünü
kullanmamalıdır.
4.4 Özel kullanım uyarıları ve önlemleri
İdebenon:
SALPEZİL tedavisine başlanmadan önce, tedaviyi başlatacak olan doktor hastanın medikal
öyküsü hakkında bilgi sahibi olmalıdır. Ayrıca doktor hastanın alerji öyküsünün olup olmadığı,
yakın zamanda kullanmış veya kullanmakta olduğu ilaçlar (reçetesiz satılan ilaçlar ve
rekreasyonel ilaçlar dahil) konusunda da bilgi sahibi olmalıdır.
Hastalar aşırı doz ilaç aldıklarını düşündüklerinde, acilen doktora başvurmaları gerektiği
konusunda bilgilendirilmelidir.
Hematoloji
İdebenonun pazarlama sonrası kullanımında ender olarak lökositopeni ve agranülositoz rapor
edilmiştir.
Tam kan sayımı tedaviye başlamadan önce ve tedavi başladıktan sonra düzenli olarak
yapılmalıdır (Bkz. İzlem ve Laboratuar testleri).
Tedavinin herhangi bir döneminde soğuk algınlığı veya grip benzeri veya enfeksiyon
hastalıklarının semptomlarının oluşması, halsiz hissetme veya yaralanma veya kanamaların
tedavi öncesine göre daha uzun sürmesi durumlarında hastaların hekimlerine danışmaları
konusunda bilgilendirilmelidir. Hekimler tam kan sayımının yapılmasının gerekliliğini
değerlendirmelidir.
3Hepatik/Biliyer/Pankreatik
SALPEZİL orta ve şiddetli karaciğer yetmezliği olan hastalara reçete edilmemelidir (Bkz.
Kontrendikasyonlar). Hafif karaciğer yetmezliği olan hastalara reçete edilirken dikkatli
olunmalıdır.
Hafif karaciğer yetmezliği olan hastalarla yapılan çalışmalarda idebenonun inaktif
metabolitlerinin plazma konsantrasyonlarının arttığı gözlenmiştir. Bu bulguların klinik
anlamlılığı bilinmemektedir. Tedaviye başlanmadan önce ve başlandıktan sonra Kan/karaciğer
değerleri düzenli olarak izlenmelidir (Bkz. İzlem ve Laboratuar testleri).
Hastalar karaciğer disfonksiyonun belirtilerinin (örn, pruritus, koyu idrar, sarılık, sağ üst kadran
hassasiyeti veya açıklanamayan grip benzeri semptomlar) oluşması durumunda hastaların
hekimlerine danışmaları konusunda bilgilendirilmelidir.
Renal
Orta derecede böbrek yetmezliği olan hastalarla yapılan çalışmalarda idebenonun inaktif
metabolitlerinin plazma konsantrasyonlarının arttığı gözlenmiştir. Bu bulguların klinik
anlamlılığı bilinmemektedir. Hafif ve orta derecede böbrek yetmezliği olan hastalara reçete
edilirken dikkatli olunmalıdır.
İzlem ve Laboratuar testleri
Tam kan hücre sayımı
SALPEZİL tedavisine başlamadan önce normal tam kan hücre sayımı (TKHS) ölçümü
yapılmalıdır. SALPEZİL tedavisine başladıktan veya doz artırıldıktan bir ay sonra ve tedavinin
3.ayında ve her altı ayda bir TKHS ölçümü tekrar yapılmalıdır.
Klinik semptomlar görülürse ek bir TKHS ölçümü yapılmalıdır. Kan hücre sayısı azalan
hastalarda doz azaltılmalı veya tedavinin durdurulması düşünülmelidir.
Karaciğer fonksiyon testleri
Seyrek olarak karaciğer fonksiyon test değerlerinin arttığı rapor edilmiştir. SALPEZİL tedavisine
başlandıktan veya doz artırıldıktan bir ay sonra ve tedavinin 3.ayında ve her altı ayda bir
karaciğer fonksiyon testleri yapılmalıdır.
İlave karaciğer fonksiyon testlerinin yapılma sıklığı klinik duruma veya ilişkili semptomlara
bağlıdır.
4Donepezil HCl:
Tedavi, Alzheimer tipi demans tanısını koymakta ve hastalığı tedavi etmekte deneyimli olan bir
doktor tarafından başlatılmalı ve yönlendirilmelidir. Tanı, kabul görmüş yönergelere (örn. DSM
IV, ICD 10) göre konulmalıdır. Donepezil tedavisi, sadece hastanın ilaç alımını düzenli kontrol
edebilecek sorumlu bir kişi (hasta yakını, bakıcı v.b.) olduğu zaman başlatılmalıdır.
Unutulmamalıdır ki kişilerin donepezile verecekleri yanıt önceden tahmin edilemez. Hasta ilaçtan
terapötik fayda sağladığı müddetçe, tedavi devam etmelidir. Bu sebeple, donepezilin klinik
avantajları belli sürelerle tekrar değerlendirilmelidir. Terapötik etkinin varlığına dair kanıt
kalmadığı zaman, ilacın kesilmesine karar verilmelidir.
Donepezilin diğer demans tipleri ve diğer hafıza bozuklukları (örn. Amnestik Hafif Kognitif
Bozukluk) olan hastalarda kullanımı henüz araştırma aşamasındadır.
Anestezi:
Bir kolinesteraz inhibitörü olan donepezil hidroklorür, anestezi sırasındaki süksinilkolin tipi kas
gevşemesini arttırabilir.
Kardiyovasküler Durumlar:
Kolinesteraz inhibitörleri farmakolojik etkileri nedeniyle, kalp atışı üzerinde vagotonik etkiler
(bradikardi gibi) oluşturabilir. Bu etkinin görülme potansiyeli “hasta sinüs sendromu”, sinoatrial
veya atrioventriküler blok gibi diğer supraventriküler kardiyak iletim bozukluğu durumları
bulunan hastalar için özellikle önemli olabilir.
Senkop ve konvülsiyonlara ait raporlar mevcuttur. Bu hastalar incelenirken, kalp bloğu veya uzun
sinüs duraksaması üzerinde düşünülmelidir.
Gastrointestinal Durumlar:
Kolinomimetikler, gastrik asit üretimini yükseltebilir. Ülser hikayesi olan veya eş zamanlı
nonsteroid antiinflamatuvar ilaç (NSAİİ) alanlar gibi ülser gelişme riski yüksek olan hastalar,
ülser veya kanama belirtileri bakımından yakından takip edilmelidir. Bununla birlikte donepezil
hidroklorürün plasebo ile karşılaştırıldığı klinik çalışmalarda, peptik ülser veya gastrointestinal
kanama insidansında herhangi bir artış gösterilmemiştir.
Genitoüriner Sistem:
Donepezil hidroklorürün klinik çalışmalarında gözlenmemekle beraber, kolinomimetikler mesane
çıkışında obstrüksiyona yol açabilir.
5Santral Sinir Sistemi:
Nöbetler: Kolinomimetiklerin jeneralize konvülsiyonlara yol açma potansiyeli taşıdıklarına
inanılmaktadır. Ancak, nöbetler Alzheimer hastalığının göstergesi de olabilir. Kolinomimetiklerin
ekstrapiramidal belirtileri indükleme veya arttırma potansiyeli vardır.
Pulmoner Sistem:
Kolinomimetik etkilerine bağlı olarak kolinesteraz inhibitörleri, astım veya obstrüktif akciğer
hastalığı hikayesi olan hastalarda dikkatli kullanılmalıdır.
Donepezil hidroklorürün diğer asetilkolinesteraz (AChE) inhibitörleri ile, kolinerjik sistem
agonist veya antagonistleri ile eş zamanlı kullanılmasından kaçınılmalıdır.
Vasküler Demans Klinik Araştırmalarında Mortalite:
Muhtemel veya olası vasküler demans (VaD) için NINDS-AIREN kriterlerini sağlayan bireylerin
incelendiği 6 ay süreli 3 klinik çalışma yürütülmüştür. Bu çalışmalarda NINDS-AIREN kriterleri,
demansı tamamen vasküler sebeplerden kaynaklanan hastaları belirlemek ve Alzheimer hastalığı
olan hastaları çalışmanın dışında bırakmak üzere tasarlanmıştır. Birinci çalışmada ölüm oranları 5
mg donepezil hidroklorür ile 2/198 (%1,0), 10 mg donepezil hidroklorür ile 5/206 (%2,4) ve
plasebo ile 7/199 (%3,5) olarak bulunmuştur. İkinci çalışmada ölüm oranları 5 mg donepezil
hidroklorür ile 4/208 (%1,9), 10 mg donepezil hidroklorür ile 3/215 (%1,4) ve plasebo ile 1/193
(%0,5) olarak bulunmuştur. Üçüncü çalışmada ölüm oranları 5 mg donepezil hidroklorür ile
11/648 (%1,7) ve plasebo ile 0/326 (%0) olarak bulunmuştur. Bu üç VaD çalışmasındaki
mortalite oranları verileri birleştirildiğinde, donepezil hidroklorür grubundaki mortalite oranı
(%1,7) sayısal değer olarak plasebo grubundaki mortalite oranından (%1,1) yüksektir. Ancak bu
sonuç istatistiksel olarak anlamlı bulunmamıştır.
Donepezil hidroklorür ya da plasebo kullanan hastalardaki mortalitenin çeşitli vasküler kaynaklı
sebepleri olduğu belirlenmiştir ki, bu altta yatan vasküler hastalıkları olan yaşlı popülasyon için
beklenen bir sonuçtur.
Ölümcül olan ya da olmayan vasküler olayların analizi, donepezil hidroklorür grubunda
plaseboya kıyasla görülme sıklığında bir fark göstermemiştir.
Alzheimer hastalığı çalışmaları birleştirildiğinde (n=4146) ve bu çalışmalar vasküler demansı da
kapsayan diğer demans çalışmalarının havuzunda birleştirildiğinde (n=6888), plasebo grubundaki
6mortalite sıklığının rakamsal olarak donepezil hidroklorür grubundaki mortalite sıklığını aştığı
görülmüştür.
Nöroleptik Malign Sendrom (NMS): hayatı tehdit edici bir hastalıktır ve hipertermi, kas
rijiditesi, otonom instabilite, değişken bilinç durumu, serum kreatin fosfokinaz seviyelerinde
yükselme ile karakterizedir; bunlara ek olarak miyoglobinüri (rabdomiyoliz) ve akut renal
yetmezlik de görülebilir.
Donepezil kullanımına bağlı NMS, özellikle eş zamanlı antipsikotik kullanan hastalarda seyrek
olarak raporlanmıştır.
Eğer hastada NMS'i işaret eden semptomlar mevcutsa veya NMS'in diğer klinik belirtilerinin
olmadığı durumda açıklanamayan yüksek ateş görülürse donepezil tedavisi kesilmelidir.
Laktoz uyarısı
SALPEZİL laktoz içermektedir. Nadir kalıtımsal galaktoz intoleransı, Lapp laktoz yetmezliği ya
da glukoz-galaktoz malabsorpsiyon problemi olan hastaların bu ilacı kullanmamaları gerekir.
Sodyum uyarısı
Bu tıbbi ürün, her dozunda 1 mmol (23 mg)’ den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5 Diğer tıbbi ürünler ile etkileşimler ve diğer etkileşim şekilleri
İdebenon:
İdebenonu esas metabolize eden enzim henüz tanımlanmamıştır; fakat eliminasyonu esasen
konjugasyon ile olmaktadır. CYP2C19, CYP1A2 ve CYP3A4’ün indükleyicileri ve inhibitörleri,
idebenon metabolizmasını etkileyebilir; bu durumun klinik ile ilişkisi bilinmemektedir.
 Amitriptilin ile yapılan klinik çalışmada, tek doz 75 mg/gün amitriptilin ile ya tek doz 120
mg/gün idebenon ya da günde 3 kez uygulanan 120 mg idebenon arasında, anlamlı bir
farmakokinetik etkileşim gözlenmemiştir.
 Fluvoksamin ile yapılan klinik çalışmada, tek doz 100 mg/gün fluvoksamin ile ya tek doz 120
mg/gün idebenon ya da günde 3 kez uygulanan 120 mg idebenon arasında, anlamlı bir
farmakokinetik etkileşim gözlenmemiştir.
7 Lityum ile yapılan klinik çalışmada, günde tek doz 2252 mg’a kadar lityum ile ya tek doz 120
mg/gün idebenon ya da günde 3 kez uygulanan 120 mg idebenon arasında, anlamlı bir
farmakokinetik etkileşim gözlenmemiştir.
 Donepezil ile yapılan klinik çalışmada, 14 gün boyunca günde 1 kez uygulanan 5 mg
donepezil ile günde 3 kez uygulanan 360 mg (1080 mg) idebenon arasında, anlamlı bir
farmakokinetik etkileşim gözlenmemiştir.
Donepezil HCl:
Donepezil hidroklorür ile diğer kolinesteraz inhibitörlerinin eş zamanlı kullanımından
kaçınılmalıdır.
Donepezil hidroklorür ve/veya metabolitlerinden herhangi biri insanlarda teofilin, varfarin,
simetidin, digoksin, tiyoridazin, risperidon ve sertralinin metabolizmasını inhibe etmez.
Donepezil hidroklorürün metabolizması digoksin, simetidin, tiyoridazin, risperidon ve sertralinle
eş zamanlı kullanılmasından etkilenmemektedir.
L-Dopa/karbidopa ile optimum tedaviyi alan Parkinsonlu hastalarda yapılan bir çalışmada, 21
gün süresince donepezil hidroklorür uygulanması L-Dopa veya karbidopa kan seviyelerinde
hiçbir etki oluşturmamıştır. Bu çalışmada, motor aktivitede herhangi bir değişiklik tespit
edilememiştir. İn vitro çalışmalar donepezil metabolizmasında, sitokrom P450 ailesinden
CYP3A4 ve daha az olarak da CYP2D6’nın rol aldığını göstermiştir. İn vitro ilaç etkileşim
çalışmaları, CYP3A4 inhibitörü olan ketokonazol ve CYP2D6 inhibitörü olan kinidinin,
donepezil metabolizmasını inhibe ettiğini göstermektedir. Bu sebeple, bu ve diğer CYP3A4
inhibitörleri (itrakonazol ve eritromisin gibi) ve CYP2D6 inhibitörleri (fluoksetin gibi) donepezil
metabolizmasını inhibe edebilir. Sağlıklı gönüllülerde yapılan bir çalışmada, ketokonazol
ortalama donepezil konsantrasyonlarını % 30 oranında arttırmıştır. Bu yükselmeler,
ketokonazolün CYP3A4 sistemini paylaşan diğer ajanlar üzerinde oluşturduğu artıştan daha azdır
ve klinik olarak anlamlı bir ilaç etkileşimi beklenmemektedir. Donepezil verilmesi ketokonazolün
farmakokinetiği üzerine bir etki yapmamıştır.
Rifampisin, fenitoin, karbamazepin ve alkol gibi enzim indükleyiciler, donepezil seviyelerini
düşürebilir. İnhibe etme veya indükleme etkisinin önemi bilinmediğinden, bu tür ilaç
kombinasyonları dikkatle kullanılmalıdır. Donepezil hidroklorür antikolinerjik aktiviteye sahip
ilaçlarla etkileşme potansiyeline sahiptir. Aynı zamanda, süksinilkolin, diğer nöromusküler
8kavşağı bloke edici ajanlar ya da kolinerjik agonistler veya kardiyak iletim üzerine etkileri olan
beta-bloker ajanlar gibi ilaçlarla eşzamanlı tedavilerle sinerjistik aktivite potansiyeli de
bulunmaktadır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
İnsanlara verilen dozun yaklaşık 80 katını bulan donepezil dozlarıyla hamile sıçanlar ve yine
insan dozunun yaklaşık 50 katını bulan dozlarla hamile tavşanlar üzerinde yapılan teratojenite
çalışmalarında, herhangi bir teratojenik potansiyele dair hiçbir kanıt ortaya çıkmamıştır. Ancak,
bir çalışmada gebeliğin 17. gününden doğumdan sonraki 20. güne kadar geçen sürede, insan
dozunun yaklaşık 50 katı ilaç uygulanan hamile sıçanlarda, ölü doğumlarda bir artış ve
doğumdan sonraki 4 gün içerisinde yaşayan yavruların sayısında bir azalma olmuştur. Bir sonraki
testte daha düşük doz kullanılmış (insan dozunun yaklaşık 15 katı) ve hiçbir etki gözlenmemiştir.
SALPEZİL kesinlikle gerekli olmadıkça gebelik döneminde kullanılmamalıdır.
Laktasyon dönemi
Donepezil hidroklorürün anne sütüne geçip geçmediği bilinmemekte olup, emziren kadınlarda
yapılmış bir çalışma bulunmamaktadır. İdebenonun insan sütüyle atılıp atılmadığı bilinmemekle
birlikte; hayvanlar üzerinde yapılan çalışmalar, idebenonun anne sütüne geçtiğini göstermektedir.
Emziren kadınlar SALPEZİL kullanmamalıdır.
9Üreme yeteneği/Fertilite
Donepezil hidroklorürün, sıçanlarda fertilite üzerine herhangi bir etkisi tespit edilmemiştir.
İdebenon ile yapılan hayvan çalışmaları, insanlardakine göre daha yüksek maruziyet
durumlarında idebenonun üreme yeteneği/fertilite üzerine herhangi bir etkisi bulunmadığını
göstermektedir.
4.7 Araç ve makine kullanımı üzerindeki etkiler
Alzheimer tipi demans, araç kullanma performansında bozulmaya sebep olabilir veya makine
kullanma kabiliyetini azaltabilir. Buna ek olarak donepezil özellikle başlangıçta yorgunluk,
sersemlik ve kas kramplarına neden olabilir; idebenonun ise araç ve makine kullanımı üzerine
etkileri bilinmemektedir. Tedaviyi uygulayan hekim, SALPEZİL tedavisi alan hastaların araç
veya kompleks makine kullanma kabiliyetini düzenli olarak değerlendirmelidir.
4.8 İstenmeyen etkiler
Advers etkiler sistem-organ sınıfına göre şu esaslar kullanılarak sınıflandırılmıştır: Çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000); bilinmiyor (eldeki verilerden hareketle tahmin edilemiyor).
Sıklık
MedDRA Sistem Organ
Advers reaksiyonlar Donepezil
Sınıfı İdebenon
HCl
Soğuk algınlığı Yaygın
Enfeksiyonlar ve
Gastroenterit Bilinmiyor
enfestasyonlar
İnfluenza Bilinmiyor
Kan ve lenf sistemi Eritrositopeni Bilinmiyor
hastalıkları Lökositopeni Bilinmiyor
Bağışıklık sistemi Anafilaktik reaksiyon Bilinmiyor
hastalıkları Hipersensitivite Bilinmiyor
Metabolizma ve
Anoreksi Bilinmiyor Yaygın
beslenme hastalıkları
10Poriomani Bilinmiyor
Deliryum Bilinmiyor
Ajitasyon Bilinmiyor Yaygın**
Psikiyatrik hastalıkları
Halüsinasyon Bilinmiyor Yaygın**
Agresif davranışlar Yaygın**
Anormal rüyalar Yaygın
Tremor Bilinmiyor
Konvülsiyon Bilinmiyor
Yaygın
Nöbet
olmayan*
Hiperkinezi, yerinde
Bilinmiyor
duramama
Baş ağrısı Bilinmiyor
Baş dönmesi Bilinmiyor
Sinir sistemi hastalıkları
İnsomnia Bilinmiyor Yaygın
Sersemlik Bilinmiyor Yaygın
Senkop Bilinmiyor Yaygın*
Ekstrapiramidal
Seyrek
semptomlar
Nöroleptik Malign
Çok seyrek
Sendrom
Dikkat eksikliği Bilinmiyor
Yaygın
Bradikardi
olmayan
Sinoatrial blok,
Kardiyak hastalıklar
Seyrek
atrioventriküler blok
Anjina pektoris Bilinmiyor
Solunum, göğüs
bozuklukları ve Dispne Bilinmiyor
mediastinal hastalıklar
11Bulantı Bilinmiyor Çok yaygın
Epigastralji Bilinmiyor
Abdominal rahatsızlık Yaygın
Diyare Bilinmiyor Çok yaygın
Kusma Bilinmiyor Yaygın
Gastrointestinal Yaygın
Gastrointestinal kanama
hastalıklar olmayan
Yaygın
Gastrik ve duodenal ülser
olmayan
Konstipasyon Bilinmiyor
Dispepsi Bilinmiyor
Reflü özofajit Bilinmiyor
Karaciğer enzim
seviyelerinde yükselme
[AST (aspartat transimaz),
ALT (alanin transaminaz),
Bilinmiyor
Hepato-bilier GGT (gama glutamat
hastalıklar transaminaz), serum
albümin ve LDH (laktat
dehidrogenaz)]
Hepatiti de içeren
Seyrek***
karaciğer disfonksiyonu
Deri ve derialtı doku Döküntü Yaygın
hastalıkları Kaşıntı Yaygın
Yaygın
Kas krampları
Kas-iskelet, bağ doku ve
Bilinmiyor
Miyalji
kemik hastalıkları
Bilinmiyor
Göğüs ağrısı
Bilinmiyor
Böbrek ve idrar Böbrek yetmezliği
hastalıkları Yaygın
Üriner inkontinans
12Bilinmiyor
Kromatüri
Huzursuzluk Bilinmiyor
Kolesterol ve trigliserit
Genel bozukluklar ve Bilinmiyor
seviyelerinde yükselme
uygulama bölgesine
Baş ağrısı Çok yaygın
ilişkin hastalıklar
Ağrı Yaygın
Bitkinlik, yorgunluk Yaygın
Serumdaki kas kreatin
kinaz Yaygın
konsantrasyonlarında olmayan
Araştırmalar
hafif yükselmeler
Beyaz kan hücrelerinde
Bilinmiyor
azalma
Yaralanma ve
Kazalar Yaygın
zehirlenme
* Hastaların senkop veya nöbet için incelenmesinde, kalp bloğu veya sinüs ritminde uzun
duraklama olasılığı düşünülmelidir (bkz. bölüm 4.4).
** Halüsinasyon, ajitasyon ve agresif davranışlar ile ilgili bildirimler, doz azaltılması ya da
tedaviye son verilmesi ile çözümlenmiştir.
*** Açıklanamayan karaciğer disfonksiyonu durumunda donepezil tedavisine son verilmesi
düşünülmelidir.
1 Halüsinasyonlar çoğunlukla şiddetli Alzheimer hastalarında gözlemlenmiştir.
2 Pazarlama sonrası deneyimlerde bildirilen izole durumlar.
Pazarlama sonrası veriler
Verilere göre yılda yaklaşık 400.000 hasta idebenon kullanmaktadır. Kognitif hastalıkları olan
hastaların tedavisinde yaygın olarak kullanılan doz 90 -180 mg/gün’dür.
2007 Mayıs ayına kadar geçen yirmi yıllık süreçte, spontan raporlardan ve literatürlerden elde
edilen verilere göre toplam 64 hastada ciddi ilaç reaksiyonu bildirilmiştir. Bu hastaların 23’ünde
kan hücre anormalliği (beyaz hücre, kırmızı hücre ve platelet sayısında azalma), 9’unda anormal
karaciğer fonksiyon değerleri bildirilmiştir.
13Seyrek olarak kromatüri ve BUN artışı rapor edilmiştir.
4.9 Doz aşımı ve tedavisi
İdebenon:
İdebenonun doz aşımı sonucunda meydana gelen herhangi bir toksisite vakası bildirilmemiştir.
İdebenonun spesifik bir antidotu bulunmamaktadır. Böyle bir durumda hastaya destekleyici
tedavi verilmelidir.
Donepezil HCl:
Hayvan çalışması verileri: Fare, sıçan ve köpeklerde tek bir oral doz olarak alınan donepezil
hidroklorürün tahmin edilen ortalama öldürücü dozu sırasıyla 45, 32 ve 15 mg/kg olup, bunlar
insan için önerilen azami doz olan günde 10 mg’lık değerin sırasıyla yaklaşık 225, 160 ve 75
katıdır. Kolinerjik stimülasyonun dozla ilgili belirtileri hayvanlarda gözlemlenmiş olup, bunlara
ani harekette azalma, yüzü koyun yatma pozisyonu, yürürken sendeleme, gözyaşı salgılama,
klonik konvülsiyonlar, solunum zorluğu, tükürük salgılama, miyozis, fasikülasyon ve vücut
yüzeyi sıcaklığında düşme dahildir.
Doz aşımının semptomları/Kolinerjik kriz: Kolinesteraz inhibitörleriyle doz aşımı şiddetli
bulantı, kusma, tükürük salgılama, terleme, bradikardi, hipotansiyon, solunum güçlüğü, kollaps
ve konvülsiyonlarla karakterize kolinerjik krizle sonuçlanabilir. Kas zayıflamasının artması bir
ihtimal olup, solunum kaslarının dahil olması halinde ölümle sonuçlanabilir.
Tedavi: Her doz aşımı vakasında olduğu gibi, genel destek tedbirlerinden yararlanılmalıdır.
Donepezil hidroklorürün doz aşımında antidot olarak atropin (1 ila 2 mg’lık bir intravenöz
başlangıç dozunu klinik cevaba bağlı olarak sonraki dozlar takip edebilir) gibi tersiyer (üçüncül)
yapıdaki antikolinerjikler kullanılabilir. Glikopirolat gibi kuaterner (dördüncül) yapıdaki
antikolinerjiklerle birlikte alındığında, diğer kolinomimetiklerle kan basıncı ve kalp atışında
atipik cevaplar bildirilmiştir. Donepezil hidroklorürün ve/veya metabolitlerinin diyalizle
(hemodiyaliz, periton diyalizi veya hemofiltrasyon) atılıp atılmayacağı bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Psikoanaleptikler
ATC kodu: N06BX13 (İdebenon) ve N06DA02 (Donepezil HCl)
14İdebenon:
Farklı bir etki mekanizmasına sahip olan idebenon, Alzheimer tedavisinde kullanılan potansiyel
sitoprotektif bir ilaçtır. İdebenon gibi antioksidan ve serbest radikal etkili bileşikler, β-amiloid’e
bağlı nörotoksisiteyi ve bilişsel fonksiyondaki bozulmaları düzeltebilir. Lipid peroksidasyonunu
engelleme yeteneği nedeniyle idebenon, hücre membranlarını ve mitokondriyi oksidatif hasardan
korur. Antioksidan özelliği ile merkezi sinir sistemini serebral iskemi ve sinir hasarına karşı
korur. İdebenon aynı zamanda iskemi durumunda ATP formasyonunu koruyarak ETC (elektron
transport zinciri) ile etkileşime girer. Bu bileşik aynı zamanda Alzheimer’da ve diğer
nörodejeneratif hastalıkların tedavisinde önemli olan sinir gelişim faktörünü stimüle eder.
Yapılan in vitro ve in vivo çalışmalar idebenonun iskemi nedeniyle oluşan sinir hücre hasarını
azalttığını, nörotransmitter bozuklukları ve/veya serebral metabolizmayı düzelttiğini ve
öğrenmeyi kolaylaştırdığını göstermektedir. Bunlara ek olarak hafıza, dikkat toplanması ile
oryantasyon üzerine etkili olduğu ve hastalığın ilerlemesini yavaşlattığı gösterilmiştir.
Klinik etkinlik ve güvenlilik
Hafif ila orta derecede Alzheimer tipi demansı (DAT) olan hastalarda, idebenonun etkinlik ve
güvenilirliğinin değerlendirildiği 2 yıllık, prospektif, randomize, çift kör, çok merkezli ve 3
paralel gruptan oluşan bir çalışma gerçekleştirilmiştir. Toplam 450 hasta, 12 ay boyunca plasebo
ve ardışık 12 ay boyunca da günde 3 kez 90 mg idebenon almak (n=153) veya 24 ay boyunca
günde 3 kez 90 mg idebenon almak (n=148) veya 24 ay boyunca günde 3 kez 120 mg idebenon
almak (n=149) üzere randomize edilmiştir. Plasebonun kullanıldığı kontrol periyodu boyunca
(tedavinin ilk yılı) idebenon, birincil etkinlik değişkeni ADAS-total ve tüm ikincil etkinlik
değişkenlerinde istatistiksel olarak anlamlı, doza bağımlı düzelmeler meydana getirmiştir.
Tedavinin ikinci yılı boyunca etkinliğin kaybolduğuna dair bir bulgu gözlenmemekle birlikte, 12.
ayda yapılan vizitlere göre ikinci yılda çoğu etkinlik değişkenlerinin daha da düzeldiği
saptanmıştır. Ayrıca tedavinin ikinci yılı boyunca, açık bir şekilde doza bağlı olarak etkinliğin
(plasebo/90 mg idebenon < 90 mg idebenon< 120 mg idebenon) arttığı gözlenmiştir.
Hafif ila orta şiddetli vasküler kökenli mental bozukluğu olan 108 yaşlı hasta ile yapılan
randomize, çift kör, plasebo kontrollü, çok merkezli bir çalışmada hastalar 120 gün boyunca,
günde 2 kez 45 mg oral idebenon tedavisi almışlardır. Tedavi sonrası yapılan değerlendirmede,
15idebenonun multipl infarktlı demans tedavisinde etkili olduğu kanıtlanmıştır. Hafıza, dikkat ve
bilişsel fonksiyonlardaki iyileşmeleri gösteren testlerde, plaseboya göre idebenon tedavisiyle,
anlamlı oranda düzelmiş skorlar elde edilmiştir. İlacın iyi tolere edildiği ve multipl infarktlı
demansı olan hastalarda etkili olduğu bildirilmiştir. Tedaviden önce veya sonra, hastaların
laboratuvar değerlerinde herhangi bir değişiklik gözlenmemiştir.
Donepezil HCl:
Donepezil hidroklorür, beyinde predominant kolinesteraz olan asetilkolinesterazın selektif ve geri
dönüşlü (tersinir) bir inhibitörüdür. Donepezil hidroklorür, esas olarak merkezi sinir sisteminin
dışında bulunan bir enzim olan butirilkolinesteraza kıyasla bu enzimin in vitro olarak 1000 kat
daha güçlü bir inhibitörüdür.
Klinik çalışmalar
Hafif ve orta şiddette Alzheimer hastalığı:
Alzheimer tipi demanslı hastaların katıldığı klinik çalışmalarda 5 mg veya 10 mg’lık donepezil
hidroklorürün günde tek doz olarak alınması, dozu takiben yapılan ölçümlerde sırasıyla %63,6 ve
%77,3’lük asetilkolinesteraz aktivitesinin (eritrosit membranlarında ölçülen) kararlı durum
inhibisyonunu ortaya çıkarmıştır. Alyuvarlardaki AChE’nin donepezil hidroklorür tarafından
inhibisyonu ile kognitif fonksiyonun seçilmiş özelliklerini inceleyen hassas bir ölçek olan ADAS-
cog’daki değişmelerle uyumlu olduğu gösterilmiştir. Donepezil hidroklorürün altta yatan
nöropatolojinin seyrinde değişiklik yapma potansiyeli incelenmemiştir. Bu sebeple, donepezil
hidroklorürün hastalığın ilerleyişine bir etkisi olduğu düşünülemez.
Donepezilin Alzheimer tipi demansın tedavisindeki etkililiği, dört plasebo kontrollü çalışmada (6
ay süreli 2 çalışma ve 1 yıl süreli 2 çalışma) araştırılmıştır.
Klinik çalışmalarda, 6 aylık donepezil tedavisinin sonucunda bir analiz yapılmıştır. Bu analizde 3
etkililik kriteri birlikte kullanılmıştır. ADAS-cog, hasta yakınından gelen bilgiler dahilinde
klinisyenin görüşmeye dayalı değişiklik izlenimi (CIBIC+ - global fonksiyonları ölçer), Klinik
Demans Ölçüm Skalasının Günlük Yaşam Aktiviteleri Altskalası (CDR - sosyal ortamlardaki,
evdeki, hobilerindeki ve kişisel bakımdaki becerileri ölçer).
Aşağıda listelenen özelliklere uyan hastalar, tedaviye cevap vermiş kabul edilmişlerdir.
16Cevap = ADAS-Cog’da en az 4 puanlık gelişme
CIBIC+’da kötüleşme olmaması
Klinik Demans Ölçüm Skalasının Günlük Yaşam Aktiviteleri Altskalası’nda kötüleşme
olmaması
% Cevap
Tedavi edilmesi Değerlendirilen
amaçlanan popülasyon popülasyon
N=365 N=352
Plasebo grubu %10 %10
Donepezil HCl 5 mg kullanan grup %18 * %18 *
Donepezil HCl 10 mg kullanan grup %21 * %22 **
* p<0.05 , ** p<0.01
Donepezil, tedaviye cevap verdiklerine karar verilen hastaların yüzdesinde doza bağımlı olarak
istatistiksel açıdan önemli bir artış oluşturmuştur.
5.2 Farmakokinetik özellikler
Genel özellikler
İdebenon
Emilim:
İdebenon, oral uygulamanın ardından gastrointestinal sistemden hızlı bir şekilde emilir. Sağlıklı
gönüllülere 30-180 mg tek doz uygulanmasının ardından, 0.9-2.1 saat içerisinde 327-1957 µg/L
maksimum plazma konsantrasyonlarına (C ) ulaşır. İdebenon dozu 30 ile 180 mg aralığında
maks
arttırıldığında, plazma konsantrasyonları da doğrusal olarak artar. Sağlıklı gönüllülerde
idebenonun tekrarlı doz uygulamasının ardından (10 gün boyunca günde 2 kez 45 mg ya da 7 gün
boyunca günde 3 kez 30-120 mg) ölçülen C değerleri (369-1896 µg/L aralığında) ile tek doz
maks
uygulanmasının ardından ölçülen değerler arasında, anlamlı bir fark yoktur. Bu da, tekrarlı doz
uygulaması boyunca kayda değer ilaç birikiminin olmadığını göstermektedir.
İdebenonun absorbsiyonu, tokluk durumunda açlık durumuna göre daha yüksektir. Kahvaltıdan
önce ya da sonra tek doz 100 mg idebenon alan 3 sağlıklı gönüllüde C değerleri açlık
maks
durumunda 439 µg/L ve tokluk durumunda 787 µg/L ve eğri altındaki alan (EAA) değerleri açlık
durumunda 2795 µg/L.s ve tokluk durumunda 4158 µg/L.s olarak bulunmuştur.
17Dağılım:
İdebenonun yaklaşık olarak %96’sı plazma proteinine bağlanır. Klinik öncesi veriler idebenonun
bağırsak, karaciğer ve böbrekte yüksek konsantrasyonlarda olmak üzere, tüm dokulara büyük
ölçüde dağıldığını göstermektedir. İdebenon mitokondride önemli miktarlarda lokalize olarak
beyine girmektedir.
Biyotransformasyon:
Biyotransformasyon, yan zincirin oksidatif kısalmasıyla ve kinon halkasının redüksiyonunun
ardından sülfatlara ve glukuronidlere konjugasyonu aracılığıyla meydana gelir. İdebenon,
konjuge idebenon ve faz I metabolitleri (QS10, QS6 ve QS4; okside hidroksidesil yan zinciriyle)
ve bunlara benzer faz II metabolitlerinin (glukuronidler ve sülfatlar) meydana gelmesi ile
sonuçlanan yüksek bir ilk geçiş metabolizması gösterir. Plazmadaki ana metabolitler, konjuge
idebenon ve konjuge QS4’tür.
İn vitro etkileşim çalışmalarında idebenonun 2,4 µM’lık IC konsantrasyonu ile, sitokrom P450
50
2C19’u yarışmalı olarak inhibe ettiği gözlenmiştir. Bununla birlikte bir klinik etkileşim
çalışmasında, CYP 2C19’un bir substratı olan amitriptilinin düzeylerinde klinik ile ilgili etkiler
gözlenmemiştir.
Eliminasyon:
İdebenonun renal klerensi güçlüdür. Sağlıklı gönüllülere radyoaktif işaretlenmiş tek doz 90 mg
idebenon uygulanmasından 7 gün sonra, idebenonun %79,8’i (ilk 8 saatte %60,2’si) idrarla;
%7,1’i dışkı ile atılmıştır.
Sağlıklı gönüllülerde tek doz idebenonun terminal plazma eliminasyon yarılanma ömrü (t ), 2,6
1/2β
ila 21,7 saat arasında değişmiştir. Bu çeşitliliğin, çalışmalar arasındaki metodoloji farlılıklarından
kaynaklandığı düşünülmüştür. Tekrarlı uygulamalardan sonra idebenonun vücutta birikmediği
görüldüğünden, bazı bireylerde bildirilen yüksek t değerleri muhtemelen klinik olarak anlamlı
1/2β
değildir.
Doğrusallık/doğrusal olmayan durum:
Sağlıklı erişkin erkek gönüllülerle yapılan bir çalışmada oral yolla 1050 mg’a kadar tek doz ve
2250 mg’a kadar tekrarlı dozlarda alınan idebenonun doğrusal farmakokinetik özellik gösterdiği
gözlenmiştir.
18Donepezil HCl
Emilim:
Maksimum plazma seviyelerine oral alımdan yaklaşık 3 ila 4 saat sonra ulaşılır. Plazma
konsantrasyonları ve eğri altında kalan alan (EAA), dozla orantılı olarak artmaktadır. Yarılanma
ömrü yaklaşık 70 saat olduğundan, düzenli olarak günde tek doz alınması kararlı duruma aşamalı
olarak yaklaşılmasıyla sonuçlanır. Tedaviye başlandıktan sonra 2 - 3 hafta içinde yaklaşık kararlı
duruma ulaşılır. Bir kere kararlı duruma ulaşıldıktan sonra, plazmadaki donepezil hidroklorür
konsantrasyonları ve onunla ilgili farmakodinamik aktivite gün içinde çok az değişme gösterir.
Donepezil hidroklorürün emilimi yiyeceklerden etkilenmemektedir.
Dağılım:
Donepezil hidroklorür yaklaşık olarak %95 oranında plazma proteinlerine bağlanır. Aktif
metabolit olan 6-O-desmetildonepezilin plazma proteinlerine bağlanması bilinmemektedir.
Donepezil hidroklorürün muhtelif vücut dokularına dağılması kesin şekilde incelenmemiştir.
Bununla birlikte, sağlıklı erkek gönüllülerde yapılan bir kütle dengesi incelemesinde, C14-işaretli
donepezil hidroklorürün 5 mg’lık tek bir dozunun alınmasından 240 saat sonra ilacın yaklaşık
%28’i açığa çıkmamıştır. Bu, donepezil hidroklorür ve/veya metabolitlerinin vücutta 10 günden
uzun süre kalıcı olabileceklerini göstermektedir.
Biyotransformasyon:
Donepezil hidroklorür sitokrom P450 sistemi (özellikle CYP3A4 ve daha az olarak da CYP2D6
izoenzimleri) tarafından henüz hepsi tanımlanmamış olan çok sayıda metabolite çevrilir. 14C-
işaretli donepezil hidroklorürün 5 mg’lık tek bir dozunun alınmasının ardından, alınan dozun
yüzde oranıyla ifade edilen plazma radyoaktivitesine göre temel olarak, bozulmamış donepezil
hidroklorür (%30), 6-O-desmetil donepezil (%11 – donepezil hidroklorür aktivitesine benzer
aktivite gösteren tek metaboliti), donepezil-cis-N-oksid (%9), 5-O-desmetil donepezil (%7), 5-O-
desmetil donepezil glukuronid konjugatı (%3) belirlenmiştir.
Eliminasyon:
Plazma yarılanma ömrü yaklaşık 70 saattir. Alınan donepezil hidroklorür dozunun yaklaşık
%57’si idrardan atılırken (%17’si değişmemiş donepezildir), %14,5’i dışkı ile atılmış olup, bu da
biyotransformasyon ve idrarla itrahın esas atılım yolları olduğunu göstermektedir. Donepezil
19hidroklorür ve/veya metabolitlerinden herhangi birinin enterohepatik dolaşıma girdiğini
gösterecek bir kanıt bulunmamaktadır.
Hastalardaki karakteristik özellikler
Cinsiyet, ırk ve sigara içme alışkanlığının, donepezil hidroklorürün plazma konsantrasyonları
üzerinde önemli sayılabilecek klinik bir etkisi yoktur. Donepezilin farmakokinetiği sağlıklı
yaşlılarda, Alzheimer hastalarında veya vasküler demanslı hastalarda tam olarak incelenmemiştir.
Ancak hastalardaki ortalama plazma seviyeleri, sağlıklı genç gönüllülerdekine yakındır.
Hafif ya da orta şiddetli karaciğer yetmezliği olan hastalarda, donepezilin kararlı durum
konsantrasyonunda artış gözlenmiştir; EAA ortalamasında %48, C ortalamasında %39 (Bkz.
maks
Bölüm 4.2).
5.3 Klinik öncesi güvenlilik verileri
İdebenon:
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmaları, idebenonun insanlara yönelik özel bir tehlike ortaya
koymadığını göstermiştir.
Donepezil HCl:
Deney hayvanları üzerinde yapılan kapsamlı deneyler bu bileşiğin, amaçlanan kolinerjik
stimülatör etkisi haricinde çok az etki yaptığını göstermiştir.
Mutajenite: Donepezil, bakteri ve memeli hücresi mutasyon analizlerinde mutajenik
bulunmamıştır. Donepezil hidroklorür ters bakteri mutasyonunda ve fare lenfoma testlerinde
genotoksik değildir. Kromozomal değişim testlerinde, in vitro ortamda, hücreler için aşırı toksik
değerlerdeki ve kararlı durum plazma konsantrasyonlarından 3000 kat fazla konsantrasyonlarda
bazı klastojenik etkiler gözlemlenmiştir; ancak in vivo fare mikronükleus modelinde hiçbir
klastojenik veya diğer genotoksik etkiler gözlemlenmemiştir ve in vivo/in vitro UDS testlerinde
hiçbir DNA hasarı gözlemlenmemiştir.
Karsinojenite: Donepezil hidroklorür için CD-1 farelerinde yapılan ve 180 mg/kg/gün (mg/kg
cinsinden tavsiye edilen en yüksek insan dozunun yaklaşık 1100 katı veya mg/m2 cinsinden
tavsiye edilen en yüksek insan dozunun yaklaşık 90 katı) dozuna kadar ilaç verilen 88 haftalık bir
karsinojenite çalışmasında, veya Sprague-Dawley sıçanlarına 30 mg/kg/gün (mg/kg cinsinden
20tavsiye edilen en yüksek insan dozunun yaklaşık 180 katı veya mg/m2 cinsinden tavsiye edilen en
yüksek insan dozunun yaklaşık 30 katı) dozuna kadar ilaç verilen 104 haftalık bir karsinojenite
çalışmasında, karsinojenik potansiyeli olabileceğine dair bir kanıt elde edilmemiştir.
Doğurganlık: Donepezil hidroklorür 10 mg/kg/gün (mg/m2 cinsinden tavsiye edilen en yüksek
insan dozunun yaklaşık 8 katı) dozuna kadar olan dozlarda sıçanlardaki doğurganlık üzerinde,
çiftleşme dönemi siklusunun hafifçe uzaması dışında hiçbir etki yapmamıştır. Donepezil
hidroklorür sıçanlar veya tavşanlarda teratojenik etkili bulunmamıştır. Hamile sıçanlara 10
mg/kg/gün’e kadar olan dozlarda, ölü doğumlar ve yeni doğanın hayatta kalması üzerine hafif
etkileri olmuştur (bkz. bölüm 4.6 – Gebelik ve laktasyon).
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Laktoz monohidrat
Kroskarmelloz sodyum
Hidroksipropil metilselüloz
Magnezyum stearat
Opadry II 85G18490 white
 Polivinil alkol
 Titanyum dioksit (E171)
 Talk
 Polietilen glikol
 Lesitin (soya) (E322)
6.2 Geçimsizlikler
Geçerli değil.
6.3 Raf ömrü
24 ay
216.4 Saklamaya yönelik özel tedbirler
25ºC’nin altındaki oda sıcaklığında saklayınız.
6.5 Ambalajın niteliği ve içeriği
28 ve 84 film kaplı tablet, PVC/PVDC/Aluminyum Folyo ve karton kutuda kullanma talimatı ile
beraber ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Telefon: 0 850 201 23 23
Faks: 0 212 482 24 78
e-mail: info@celtisilac.com.tr
8. RUHSAT NUMARASI(LARI)
2014/274
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.04.2014
Ruhsat yenileme tarihi:
10. KÜB’ÜN YENİLEME TARİHİ
22