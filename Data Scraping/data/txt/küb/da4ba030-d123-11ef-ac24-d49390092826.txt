KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEVİMOL® 5 mg tablet
2. KALİTATİF VE KANTİTATİF BİLEŞİM
Etkin madde:
Nebivolol HCl 5,45 mg (5 mg nebivolole eşdeğer)
Yardımcı maddeler:
Laktoz monohidrat 167,55 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, bir yüzünde 5 yazılı, diğer yüzü çift çentikli, bikonveks, yuvarlak tabletler.
4. KLİNİK ÖZELLİKLER
4.1. Terapötik endikasyonlar
Hipertansiyon
Esansiyel hipertansiyon tedavisi.
Kronik Kalp Yetmezliği (KKY)
70 yaş ve üzerindeki hastalarda standart tedavilere ilave olarak stabil, hafif ve orta şiddetteki
kronik kalp yetmezliği tedavisi.
4.2. Pozoloji ve uygulama şekli
Pozoloji:
Hipertansiyon
Yetişkinler
Önerilen başlangıç dozu günlük bir tablettir (5 mg). Tercihen her zaman günün aynı saatinde
alınmalıdır.
Kan basıncını düşürücü etkisi tedavinin 1-2 haftasından sonra ortaya çıkmaya başlar.
Bazen, optimal etkiye ancak 4 hafta sonra erişilebilir. Kan basıncının daha çok düşürülmesi
gereken hastalarda doz 2 hafta aralıklarla artırılarak 40 mg’a kadar yükseltilebilir.
Diğer antihipertansif ilaçlarla kombinasyonu
Beta-blokörler tek başlarına veya diğer antihipertansif ilaçlarla birlikte kullanılabilirler. Bu
güne kadar, aditif bir antihipertansif etki sadece NEVİMOL, hidroklorotiyazid 12,5-25 mg ile
kombine edildiğinde gözlenmiştir.
Kronik kalp yetmezliği (KKY)
Stabil kronik kalp yetmezliği tedavisi, dozun dereceli titrasyonu ile başlamalıdır ve en uygun
bireysel idame dozuna ulaşılıncaya kadar devam edilmelidir.
1Hastalarda, son 6 hafta içerisinde akut yetmezlik geçirmeyen stabil kronik kalp yetmezliği
olması gereklidir. Tedaviyi uygulayan hekimin, kronik kalp yetmezliği tedavisinde deneyimli
bir hekim olması önerilmektedir.
Diüretikler ve/veya digoksin ve/veya Anjiyotensin Dönüştürücü Enzim inhibitörleri gibi
kardiyovasküler ilaç tedavisi gören hastalarda, NEVİMOL ile tedaviye başlamadan önceki iki
hafta boyunca bu ilaç dozlarının stabilize edilmesi gerekmektedir.
Başlangıç titrasyonu, hasta toleransına bağlı olarak aşağıdaki basamaklara göre 1-2 haftalık
aralıklarla yapılmalıdır:
Günde bir kez alınan 1,25 mg nebivolol önce günde bir kez 2,5 mg’a, sonra günde bir kez
5 mg’a ve daha sonra günde bir kez 10 mg’a yükseltilir.
Tavsiye edilen en yüksek doz günde bir kez 10 mg nebivololdür.
Hastanın klinik durumunun stabil kalmasını sağlamak için (özellikle kan basıncı, kalp hızı,
iletim bozuklukları ve kalp yetmezliğinin kötüleşmesine dair gözlenecek belirtiler açısından),
tedavinin başlatılması ve sonraki doz artışlarının en az 2 saatlik bir süreçte, deneyimli bir
hekimin gözetimi altında yapılması gereklidir.
Advers olay oluşumu, tüm hastaların önerilen maksimum doz ile tedavi edilmesini
önleyebilir. Gerekli olduğu takdirde, ulaşılan doz kademeli olarak da azaltılabilir ve uygun
şekilde yeniden uygulanabilir.
Titrasyon fazı sırasında kalp yetmezliğinin kötüleşmesi ya da intolerans gelişmesi durumunda,
ilk olarak nebivolol dozunun azaltılması ya da gerekli olduğu takdirde, tedavinin hemen
kesilmesi önerilmektedir (şiddetli hipotansiyon, akut pulmoner ödem ile birlikte kalp
yetmezliğinin kötüleşmesi, kardiyojenik şok, semptomatik bradikardi ya da AV blok).
Stabil kronik kalp yetmezliğinin nebivolol ile tedavisi genellikle uzun vadeli bir tedavidir.
Nebivolol tedavisinin aniden kesilmemesi önerilmektedir çünkü bu, kalp yetmezliğinde geçici
bir şiddetlenmeye neden olabilir. Eğer tedavinin sonlandırılması gerekli ise, doz haftalık
olarak yarıya indirilmek suretiyle kademeli olarak azaltılmalıdır.
Uygulama sıklığı ve süresi:
Tedavinin ne kadar devam edeceğine hekim karar vermelidir.
Uygulama şekli:
NEVİMOL, günün herhangi bir saatinde aç veya tok karnına ağızdan alınabilir.
Tabletler yeterli miktarda sıvı ile çiğnenmeden yutulmalıdır.
Tabletler her gün tercihen aynı saatte alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hipertansif hastalarda önerilen başlangıç dozu günde 2,5 mg'dır.
2Gerektiğinde, günlük doz 5 mg'a artırılabilir.
Kronik kalp yetmezliğine sahip hafif-orta şiddetteki böbrek yetmezliği olan hastalarda
maksimum tolere edilebilir doz düzenlemesi yapıldığında doz ayarlamasına gerek yoktur.
Şiddetli böbrek yetmezliği olan hastalarda, bu ilacın kullanımına dair herhangi bir deneyim
mevcut değildir (serum kreatinin ≥ 250 mikromol/L). Bu nedenle, bu hastalarda nebivolol
kullanımı önerilmemektedir.
NEVİMOL diyaliz hastalarında, bu hastalarda herhangi bir çalışma yapılmadığından dikkatli
bir şekilde uygulanmalıdır.
Karaciğer yetmezliği:
Karaciğer yetmezliği veya karaciğer fonksiyon bozukluğu olan hastalardaki veriler kısıtlıdır.
Dolayısıyla bu hastalarda NEVİMOL kullanımı kontrendikedir.
Pediyatrik popülasyon:
18 yaş altı çocuklarda ve adolesanlarda nebivololün güvenliliği ve etkililiği kanıtlanmamıştır.
Mevcut veri bulunmamaktadır. Dolayısıyla, çocuklarda ve adolesanlarda kullanımı
önerilmemektedir.
Geriyatrik popülasyon:
65 yaşın üzerindeki hipertansif hastalar için önerilen başlangıç dozu günde 2,5 mg'dır.
Gerekirse, günlük doz 5 mg'a arttırılabilir. Ancak, 75 yaş üzerindeki hastalara ilişkin sınırlı
veri bulunduğundan, bu hastalarda dikkatli kullanılmalı ve hastalar yakından izlenmelidir.
Kronik kalp yetmezliği olan hastalarda, maksimum tolere edilebilir doz düzenlemesi
yapıldıktan sonra doz ayarlamasına gerek yoktur.
4.3. Kontrendikasyonlar
NEVİMOL;
 Etkin maddesine veya içindeki yardımcı maddelerden herhangi birine karşı aşırı duyarlılığı
olanlarda
 Karaciğer yetmezliği veya karaciğer fonksiyon bozukluğunda
 Akut kalp yetmezliği, kardiyojenik şok veya IV inotropik tedavi gerektiren dekompanse
kalp yetmezliği durumlarında
kontrendikedir.
İlave olarak, diğer beta blokörlerde olduğu gibi NEVİMOL aşağıdaki durumlarda
kontrendikedir:
 Sino-atrial blok dahil olmak üzere hasta sinüs sendromu
 İkinci ve üçüncü derecede kalp bloğu (pacemaker olmadan)
 Bronkospazm ve bronşiyal astım hikayesi olanlarda
 Tedavi edilmemiş feokromositoma
3 Metabolik asidoz
 Bradikardi (tedaviye başlamadan önce kalp atım hızı < 60 atım/dakika)
 Hipotansiyon (sistolik kan basıncı < 90 mmHg)
 Şiddetli periferik dolaşım bozuklukları
4.4. Özel kullanım uyarıları ve önlemleri
Ayrıca Bkz. Bölüm 4.8.
Aşağıdaki uyarılar ve önlemler beta-adrenerjik antagonistlere genel olarak uygulanır.
Anestezi
Beta blokajın sürdürülmesi indüksiyon ve intübasyon sırasındaki aritmi riskini azaltır. Eğer
cerrahi girişim hazırlığı sırasında beta blokaja ara verilecekse, beta-adrenerjik antagonistler en
az 24 saat önce kesilmelidir.
Miyokard depresyonuna neden olan bazı anestezikler kullanılırken dikkatli olunmalıdır.
İntravenöz atropin uygulamasına bağlı vagal reaksiyonlara karşı hasta korunmalıdır.
Kardiyovasküler
Genel olarak, beta-adrenerjik antagonistler tedavi altında olmayan konjestif kalp yetmezliği
(KKY) olan hastalarda, durumları stabilize oluncaya kadar kullanılmamalıdır.
İskemik kalp hastalığı olan hastalarda, beta-adrenerjik antagonist tedavisi yavaş yavaş (örn. 1-
2 haftadan uzun) kesilmelidir. Gerekirse, angina pektoris alevlenmelerini önlemek amacıyla
başka bir tedavi eş zamanlı olarak başlanmalıdır.
Beta-adrenerjik antagonistler bradikardiye yol açabilirler: Eğer nabız hızı istirahatte 50-55
atım/dakika'nın altına düşerse ve/veya hasta bradikardi izlenimi veren semptomlar yaşarsa
dozaj azaltılmalıdır.
Beta-antagonistler aşağıdaki durumlarda dikkatli kullanılmalıdırlar:
 Periferik dolaşım bozukluğu (Raynaud hastalığı veya sendromu, intermittent kladikasyon)
olan hastalarda bu bozuklukların artmasına neden olabileceklerinden;
 Birinci dereceden kalp bloğu olan hastalarda, beta-blokörlerin iletim süresi üzerindeki
negatif etkisinden dolayı;
 Karşılanmamış alfa reseptör aracılı koroner arter vazokonstriksiyonuna bağlı Prinzmetal
anginası olan hastalarda: Beta-adrenerjik antagonistler, angina nöbetlerinin sayısını
arttırabilir ve süresini uzatabilirler.
Nebivololün genellikle, verapamil ve diltiazem tipi kalsiyum kanal antagonistleri, sınıf I anti-
aritmik ilaçlar ve merkezi etkili antihipertansif ilaçlarla kombine olarak kullanılması
önerilmemektedir; ayrıntılar için lütfen Bölüm 4.5’e bakınız.
4Metabolik/Endokrinolojik
NEVİMOL diyabetik hastalarda glukoz düzeylerini etkilemez. Ancak, nebivolol
hipogliseminin bazı semptomlarını (taşikardi, palpitasyon) maskeleyebileceğinden, şeker
hastalarında dikkatli olunmalıdır.
Beta-adrenerjik blokörler hipertiroidizmde taşikardik semptomları maskeleyebilir. İlacın ani
kesilmesi semptomları şiddetlendirebilir.
Solunum
Kronik obstrüktif akciğer hastalığı olan hastalarda, havayollarındaki konstriksiyon
şiddetlenebileceğinden beta-adrenerjik antagonistler dikkatli kullanılmalıdır.
Diğer
Geçmişinde psoriazis hikayesi olan hastalarda, beta-adrenerjik antagonistleri hastaların
durumları dikkatli değerlendirildikten sonra kullanılmalıdır.
Beta-adrenerjik antagonistler, alerjenlere duyarlılığı ve anafilaktik reaksiyonların şiddetini
artırabilir.
Nebivolol ile kronik kalp yetmezliği tedavisine başlanması, hastaların düzenli olarak gözlem
altında tutulmasını gerektirmektedir. Pozoloji ve uygulama şekli için lütfen Bölüm 4.2’ye
bakınız. Kesin olarak belirtilmediği takdirde, tedavi aniden sonlandırılmamalıdır. İlave bilgi
için Bkz. Bölüm 4.2.
Bu tıbbi ürün laktoz içermektedir. Nadir kalıtımsal galaktoz intoleransı, Lapp-laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler:
Aşağıdaki etkileşimler beta-adrenerjik antagonistler ile genellikle rastlanan etkileşimlerdir:
Birlikte kullanılması önerilmeyen kombinasyonlar:
Sınıf I anti-aritmikler (kinidin, hidrokinidin, sibenzolin, flekainid, disopiramid, lidokain,
meksiletin, propafenon): Atriyoventriküler iletim süresi üzerindeki etki şiddetlenebilir ve
negatif inotropik etki artabilir (Bkz. Bölüm 4.4).
Verapamil ve diltiazem tipi kalsiyum kanal antagonistleri: Kontraktilite ve atriyoventriküler
iletim üzerinde olumsuz etki. Beta-blokör tedavisi gören hastalara yapılan intravenöz
verapamil uygulaması, şiddetli hipotansiyona ve atriyoventriküler blok gelişimine neden
olabilir (Bkz. Bölüm 4.4). Beta-blokörle birlikte eş zamanlı olarak verapamil ve diltiazem tipi
kalsiyum kanal blokerleri kullanan hastalarda dikkatli olunmalıdır; EKG ve kan basıncı takibi
yapılmalıdır.
Merkezi etkili antihipertansifler (klonidin, guanfasin, moksonidin, metildopa, rilmenidin):
Merkezi etkili antihipertansif ilaçların eşzamanlı kullanımı kalp hızının ve kalp debisinin
azalması, vazodilatasyon gibi merkezi sempatik tonusta meydana gelecek bir azalma ile kalp
yetmezliğini şiddetlendirebilir (Bkz. Bölüm 4.4).
5İlacın aniden kesilmesi, özellikle de beta-blokör tedavisinin kesilmesinden önce
gerçekleştiriliyorsa “rebound hipertansiyon” riskini arttırabilir.
Birlikte uygulanması dikkat gerektiren kombinasyonlar:
Sınıf III anti-aritmik ilaçlar (Amiodaron): Atriyoventriküler iletim süresi üzerindeki etki
şiddetlenebilir.
Anestezikler – uçucu halojenler: Beta-adrenerjik antagonistlerin anesteziklerle birlikte
kullanılması, refleks taşikardiyi azaltabilir ve hipotansiyon riskini artırabilir (Bkz. Bölüm
4.4). Genel bir kural olarak, beta-blokör tedavisinin aniden kesilmesinden kaçınılmalıdır.
Hastanın NEVİMOL kullanıyor olması durumunda anestezist bilgilendirilmelidir.
İnsülin ve oral antidiyabetik ilaçlar: Nebivololün glukoz düzeyini etkilememesine rağmen, eş
zamanlı kullanım belirli hipoglisemi semptomlarını maskeleyebilir (çarpıntı, taşikardi).
Baklofen (antispastik ajan), amifostin (antineoplastik yardımcı ilaç): Antihipertansiflerle
birlikte kullanıldığında kan basıncındaki düşme artabilir; bu nedenle antihipertansif ilacın
dozu buna göre ayarlanmalıdır.
Birlikte kullanılabilecek kombinasyonlar:
Dijitalis glikozitleri: Eş zamanlı kullanımı, atriyoventriküler iletim süresini artırabilir.
Nebivolol ile gerçekleştirilen klinik çalışmalar, etkileşime dair herhangi klinik bir kanıt ortaya
koymamıştır. Nebivolol, digoksinin kinetiğini etkilemez.
Dihidropiridin tipi kalsiyum antagonistleri (amlodipin, felodipin, lasidipin, nifedipin,
nikardipin, nimodipin, nitrendipin): Eşzamanlı kullanım hipotansiyon riskini artırabilir ve
kalp yetmezliği olan hastalarda ventriküler pompa fonksiyonunun daha da kötüleşme riskini
artırabileceği göz ardı edilmemelidir.
Antipsikotikler, antidepresanlar (trisiklikler, barbitüratlar ve fenotiazinler): Eşzamanlı
kullanım, beta-blokörlerin hipotansif etkisini arttırabilir (aditif etki).
Non-steroidal antiinflamatuvar ilaçlar (NSAİİ): Nebivololün kan basıncını düşürücü etkisi
üzerinde herhangi bir etkisi yoktur.
Sempatomimetik ajanlar: Eşzamanlı kullanım, beta-adrenerjik antagonistlerin etkisini yok
edebilir. Beta-adrenerjik ajanlar, hem alfa- hem de beta-adrenerjik etkileri olan
sempatomimetik ajanların alfa-adrenerjik aktivitesinin ortaya çıkmasına yol açabilir
(hipertansiyon, şiddetli bradikardi ve kalp bloğu riski).
Farmakokinetik etkileşimler:
Nebivololün metabolizmasında CYP2D6 izoenzimi rol oynadığı için, bu enzimi inhibe edici
maddelerle, özellikle de paroksetin, fluoksetin, tioridazin ve kinidin ile eşzamanlı kullanım,
aşırı bradikardi ve advers olay riskinde artışa eşlik eden plazma nebivolol düzeylerinin
yükselmesine yol açabilir.
6Simetidin ile nebivololün birlikte uygulanması, nebivololün klinik etkilerini değiştirmeksizin
kan düzeylerini arttırmıştır. Ranitidin ile birlikte uygulanması, nebivolol farmakokinetiğini
etkilememiştir. NEVİMOL’ün yemeklerle, antasitlerin de yemekler arasında alınması
koşuluyla iki uygulama beraber reçetelendirilebilir.
Nebivololün nikardipin ile kombinasyonu, klinik etkilerini değiştirmeden, her iki ilacın
plazma düzeylerini hafifçe artırmıştır. Birlikte alkol, furosemid veya hidroklorotiyazid
uygulaması nebivololün farmakokinetiğini etkilememiştir. Nebivolol, varfarinin
farmakokinetiğini ve farmakodinamiğini etkilemez.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanılması önerilmemektedir. Eğer tedavi sırasında
hamile kalınırsa, NEVİMOL kullanımı sonlandırılmalıdır.
Gebelik dönemi
Nebivololün gebelik ve/veya fetus/yenidoğan üzerinde zararlı farmakolojik etkileri
bulunmaktadır.
Genel olarak beta-adrenoseptör blokörler gelişme geriliği, intrauterin ölüm, düşük yapma ya
da erken doğum ile bağlantılı plasental perfüzyonu azaltır.
Fetus ve yenidoğanda advers etkiler (hipoglisemi ve bradikardi gibi) ortaya çıkabilir. Eğer
beta-adrenoreseptör blokörleri ile tedavi gerekliyse, beta -selektif adrenoreseptör blokörleri
1
tercih edilmelidir.
NEVİMOL gerekli olmadıkça gebelik döneminde kullanılmamalıdır. Eğer gerekli olduğu
düşünülürse, uteroplasental kan akışı ve fetal büyüme takip edilmelidir. Gebelik ya da fetus
üzerine zararlı etkileri olması durumunda alternatif tedavi düşünülmelidir.
Yenidoğanlar yakından takip edilmelidir. Hipoglisemi ve bradikardi semptomları genellikle
ilk 3 gün içinde beklenir.
Laktasyon dönemi
Hayvanlarda yapılan çalışmalar nebivololün anne sütüne geçtiğini göstermiştir. Bu ilacın
insan sütüne geçip geçmediği bilinmemektedir. Beta-blokörlerin çoğu, özellikle nebivolol gibi
lipofilik bileşikler ve aktif metabolitleri anne sütüne değişik oranlarda geçer. Bu sebeple,
emzirme döneminde NEVİMOL’ün kullanımı önerilmemektedir.
7Üreme yeteneği/Fertilite
Fertilite üzerine bilinen bir etkisi bulunmamaktadır.
Nebivolol:
Sağlıklı erkek gönüllülerle yapılan randomize, çift körlü, plasebo ve aktif kontrollü, paralel
grup çalışması, nebivololün adrenal fonksiyon, luteinizan hormon ve testosteron düzeyleri
üzerine etkisini belirlemek için gerçekleştirilmiştir. Bu çalışma, 6 hafta, günlük 10 mg
nebivolol dozunun, ACTH sitümüle erkek serum kortizolü AUX 0-120 dakika, serum LH
veya serum toplam testosteron üzerinde anlamlı bir etkisi olmadığını göstermiştir.
Erkek sıçan ve farelerde MRHD’nin sırasıyla 10 ve 5 katı dozajlarda spermatogenez etkileri
görülmüştür. Sıçanlarda spermatogenez etkileri, geri döndürülememiş ve dört haftalık
iyileştirme dönemi esnasında kötüleşmiştir. Ancak farelerde nebivololün sperm üzerine
etkileri, kısmen geri döndürülebilirdir.
4.7. Araç ve makine kullanımı üzerindeki etkiler
NEVİMOL’ün araç ve makine kullanma yeteneği üzerine etkileri ile ilgili çalışma
bulunmamaktadır. Farmakodinamik çalışmalar, NEVİMOL’ün psikomotor fonksiyonu
etkilemediğini göstermiştir. Ancak araç veya makine kullanırken bazen baş dönmesi ve
yorgunluk hissinin oluşabileceği dikkate alınmalıdır.
4.8. İstenmeyen etkiler
İstenmeyen etkiler, Sistem-Organ Sınıfına göre sıralanmış ve şu sıklık tanımları kullanılarak
başlıklar altında toplanmıştır: Çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000); bilinmiyor
(eldeki verilerden hareketle tahmin edilemiyor).
Hipertansiyon ve kronik kalp yetmezliği için yan etkileri, hastalıkların farklılıklarından dolayı
ayrı ayrı listelenmiştir.
Hipertansiyon
Rapor edilen, çoğu hafif veya orta şiddette olan yan etkiler, organ sistemi sınıfına göre ve
sıklığa göre aşağıda verilmiştir.
Bağışıklık sistemi hastalıkları
Bilinmiyor: Anjiyonörotik ödem, hipersensivite
Psikiyatrik hastalıklar
Yaygın olmayan: Kabus, depresyon
Sinir sistemi hastalıkları
Yaygın: Baş ağrısı, baş dönmesi, parestezi
Çok seyrek: Senkop
8Göz hastalıkları
Yaygın olmayan: Görme bozuklukları
Kardiyak hastalıklar
Yaygın olmayan: Bradikardi, kalp yetmezliği, AV iletiminde yavaşlama/AV blok
Vasküler hastalıklar
Yaygın olmayan: Hipotansiyon, intermitant kladikasyon (artışı)
Solunum, göğüs bozuklukları ve mediastinal hastalıklar
Yaygın: Dispne
Yaygın olmayan: Bronkospazm
Gastrointestinal hastalıklar
Yaygın: Konstipasyon, bulantı, diyare
Yaygın olmayan: Dispepsi, karında gaz, kusma
Deri ve deri altı doku hastalıkları
Yaygın olmayan: Kaşıntı, eritematöz döküntü
Çok seyrek: Psöriazis alevlenmesi
Bilinmiyor: Ürtiker
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Yorgunluk, ödem
Aşağıdaki istenmeyen etkiler bazı beta-adrenerjik antagonistler için de bildirilmiştir:
Halüsinasyonlar, psikozlar, konfüzyon, soğuk/siyanotik ekstremiteler, Raynaud fenomeni, göz
kuruluğu ve praktolol-tipi okulo-mukokütanöz toksisite.
Kronik kalp yetmezliği
Kronik kalp yetmezliği hastalarında görülen yan etkilerle ilgili veriler, nebivolol kullanan
1.067 hasta ve plasebo kullanan 1.061 hastanın yer aldığı bir plasebo-kontrollü klinik
çalışmadan elde edilmiştir. Bu çalışmada, 449 nebivolol kullanan hasta (%42,1) ile 334
plasebo kullanan hastanın (%31,5) kıyaslandığı yan etkiler rapor edilmiştir.
Nebivolol kullanan hastalarda en sık rapor edilen yan etkiler, hastaların yaklaşık %11’inde
görülen bradikardi ve baş dönmesidir. Plasebo kullanan hastalarda, bu yan etkilerin görülme
sıklığı sırasıyla %2 ve %7’dir.
Kronik kalp yetmezliği tedavisinde özel olarak anlamlı kabul edilen advers reaksiyonlar için
(en azından ilaçla muhtemelen bağlantılı) aşağıdaki insidanslar bildirilmiştir:
 Plasebo hastalarının %5,2’sine kıyasla, nebivolol hastalarının %5,8’inde kalp yetmezliği
şiddetlenmiştir.
9 Plasebo hastalarının %1’ine kıyasla, nebivolol hastalarının %2,1’inde postüral
hipotansiyon bildirilmiştir.
 Plasebo hastalarının %0,8’ine kıyasla, nebivolol hastalarının %1,6’sında ilaca karşı
intolerans gelişmiştir.
 Plasebo hastalarının %0,9’una kıyasla, nebivolol hastalarının %1,4’ünde birinci derece
atriyoventriküler blok gelişmiştir.
 Plasebo hastalarının %0,2’sine kıyasla, nebivolol hastalarının %1’inde alt ekstremite
ödemi bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99).
4.9. Doz aşımı ve tedavisi
NEVİMOL’ün doz aşımına ilişkin veri yoktur.
Semptomlar
Beta-blokörlerle aşırı doz semptomları şunlardır: Bradikardi, hipotansiyon, bronkospazm ve
akut kalp yetmezliği.
Tedavi
Doz aşımı veya aşırı duyarlılık durumunda, hasta yakın takibe alınmalı ve yoğun bakım
ünitesinde tedavi edilmelidir. Kan glukoz düzeyleri kontrol edilmelidir. Gastrointestinal
kanalda hala bulunabilecek herhangi bir ilaç kalıntısının emilimi gastrik lavajla önlenmeli,
aktive edilmiş kömür ve bir laksatif uygulanmalıdır. Suni solunum gerekli olabilir. Bradikardi
veya aşırı vagal reaksiyonlar, atropin veya metilatropin uygulanarak tedavi edilmelidir.
Hipotansiyon ve şok; plazma/plazma substituentleri ve gerekli ise, katekolaminlerle tedavi
edilmelidir. Beta-bloke edici etki, yavaş intravenöz uygulama şeklinde istenen etki elde
edilinceye kadar izoprenalin hidroklorür ile yaklaşık 5 mikrogram/dakika veya dobutamin ile
2,5 mikrogram/dakika doz ile başlanarak kaldırılabilir. Refraktör olgularda izoprenalin,
dopamin ile kombine edilebilir. Eğer bu da arzu edilen etkiyi oluşturamazsa, intravenöz 50-
100 mikrogram/kg glukagon uygulaması düşünülebilir.
Gerekirse, bir saat içinde tekrarlanmalı ve bunu gerekirse 70 mikrogram/kg/saat dozunda i.v.
glukagon infüzyonu izlemelidir. Tedaviye dirençli bradikardilerin ekstrem olgularında bir
pacemaker takılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antihipertansifler, Selektif beta-blokörler
ATC kodu: C07AB12
10Nebivolol, selektif bir beta-blokördür.
Nebivolol iki enantiomerin, SRRR-nebivolol (veya d-nebivolol) ile RSSS-nebivolol (veya l-
nebivolol), bir rasematıdır. Nebivolol, iki farmakolojik aktiviteyi birleştirir:
 Kompetitif ve selektif bir beta-reseptör antagonistidir: Bu etki SRRR-enantiomerine (d-
enantiomeri) bağlıdır.
 L-arjinin/nitrik oksit yolağı ile etkileşmeye bağlı hafif bir vazodilatör etkiye sahiptir.
Nebivololün tek ve tekrarlanan dozları, istirahatte ve egzersiz sırasında, hem normotansiflerde
hem de hipertansif hastalarda, kalp atım hızı ve kan basıncını düşürür. Antihipertansif etki
kronik tedavi süresince sürdürülür.
Terapötik dozlarda, nebivololün alfa-adrenerjik antagonistik etkisi yoktur.
Hipertansif hastaların nebivolol ile akut ve kronik tedavisi sırasında sistemik vasküler
rezistans azalır. Kalp hızının azalmasına rağmen, atım hacmindeki artış nedeniyle dinlenme
ve egzersiz sırasındaki kalp debisinin azalması sınırlanabilir. Diğer beta reseptör
1
antagonistleri ile kıyaslandığında bu hemodinamik farklılıkların klinikle ilişkisi tam olarak
tespit edilmemiştir.
Hipertansif hastalarda nebivolol, endotel disfonksiyonlu hastalarda azalan, NO-aracılı
Asetilkolin (ACh)’in vasküler yanıtını arttırır.
Sol ventriküler ejeksiyon fraksiyonunda bozukluk olan ya da olmayan (ortalama SVEF: %36
± 12,3, dağılım şu şekildedir: Hastaların %56’sında SVEF %35’in altında, hastaların
%25’inde SVEF %35 ile %45 arası ve hastaların %19’unda SVEF %45’in üzerinde), ≥70
(ortalama yaş 75,2) yaşındaki 2128 stabil kronik kalp yetmezliği hastasında gerçekleştirilen
plasebo kontrollü bir mortalite-morbidite çalışmasında, ortalama 20 aylık bir gözlem süresi
sonunda, standart tedavinin başında verilen nebivolol, %14’lük nispi bir risk düşüşü ile
birlikte (mutlak düşüş: %4,2), ölüm ya da kardiyovasküler nedenlere (etkinlik için primer son
nokta) bağlı hospitalizasyonların meydana gelme süresini anlamlı düzeyde uzatmıştır.
Riskteki bu düşüş tedavinin 6. ayından sonra meydana gelmiştir ve tüm tedavi süresince
devam etmiştir (medyan süre: 18 ay).
Nebivololün etkisinin çalışma popülasyonunun yaş, cinsiyet ya da sol ventriküler ejeksiyon
fraksiyonu değerlerinden bağımsız olduğu gözlenmiştir. Tüm nedenlere bağlı mortalite
üzerindeki nebivololün faydası, plaseboya kıyasla istatistiksel anlamlılığa ulaşmamıştır
(mutlak düşüş: %2,3). Nebivolol ile tedavi edilen hastalarda, ani ölüm vakalarında bir düşüş
gözlenmiştir (%4,1 ve %6,6, %38 oranında bağıl azalma).
Hayvanlar üzerindeki in vitro ve in vivo çalışmalar, nebivololün intrinsik sempatomimetik
aktivitesinin olmadığını göstermiştir.
Hayvanlar üzerindeki in vitro ve in vivo çalışmalar, farmakolojik dozlardaki nebivololün
membran stabilize edici etkisinin olmadığını göstermiştir.
11Sağlıklı gönüllülerde yapılan araştırmalar, nebivololün maksimum egzersiz kapasitesini
azaltması üzerine ya da dayanıklılık üzerine anlamlı bir etkisi olmadığını göstermiştir.
Hipertansif hastalardaki mevcut preklinik ve klinik kanıtlar, nebivololün erektil fonksiyon
üzerinde zararlı bir etkiye sahip olmadığını göstermiştir.
5.2. Farmakokinetik özellikler
Genel özellikler
Emilim:
Nebivololün her iki enantiomeri de oral uygulamadan sonra hızla absorbe edilir.
Nebivololün absorpsiyonu yiyeceklerden etkilenmez; nebivolol yemeklerle veya aç karnına
alınabilir.
Nebivololün oral biyoyararlanımı metabolizması hızlı olan kişilerde ortalama %12, yavaş
olanlarda ise hemen hemen tamdır. Kararlı-durumda ve aynı doz düzeyinde, değişmemiş
nebivololün doruk plazma konsantrasyonu, metabolizması hızlı olan kişilere oranla
metabolizması yavaş olan kişilerde 23 kez daha yüksektir. Değişmemiş ilaç ve aktif
metabolitler dikkate alındığında, doruk plazma konsantrasyonlarındaki fark 1,3 ila 1,4 kattır.
Metabolizma hızlarındaki varyasyon nedeniyle NEVİMOL’ün dozu her zaman hastanın
bireysel gereksinimlerine göre ayarlanmalıdır; dolayısıyla metabolizması yavaş olanlar daha
düşük dozlara gereksinim duyabilirler.
Plazma konsantrasyonları 1-30 mg arasında doz-bağımlıdır. Nebivololün farmakokinetiği yaş
ile etkilenmez.
Dağılım:
Plazmada, her iki nebivolol enantiomeri başlıca albümine bağlıdır. Plazma proteinlerine
bağlanma SRRR-nebivolol için %98,1, RSSS-nebivolol için ise %97,9’dur.
Biyotransformasyon:
Nebivolol, kısmen aktif hidroksi-metabolitleri olmak üzere ileri derecede metabolize edilir.
Nebivolol alisiklik ve aromatik hidroksilasyon, N-dealkilasyon ve glukuronidasyon yoluyla
metabolize edilir. N-dealkilasyon ile oluşan hidroksi metabolitlerine, glukuronidasyon ile
glukuronitlerine dönüşür. Nebivololün aromatik hidroksilasyon ile metabolizması CYP2D6
bağımlı genetik oksidatif polimorfizm gösterir.
Eliminasyon:
Metabolizması hızlı olan kişilerde, nebivolol enantiomerlerinin eliminasyon yarı-ömürleri
ortalama 10 saattir. Metabolizması yavaş olanlarda ise, bunların yarı-ömürleri 3-5 kez daha
uzundur. Metabolizması hızlı olan kişilerde, RSSS-enantiomerlerinin plazma düzeyleri
SRRR-enantiomerlerinden biraz daha fazladır. Metabolizması yavaş olanlarda bu fark daha
büyüktür. Metabolizması hızlı olan kişilerde, her iki enantiomerin hidroksimetabolitlerinin
eliminasyon yarı-ömürleri ortalama 24 saattir ve metabolizması yavaş olan kişilerde bu süre
iki kat daha uzundur.
12Bireylerin çoğunda (hızlı metabolize ediciler) kararlı-durum plazma düzeylerine, nebivolol ile
24 saat içinde, hidroksimetabolitleri ile ise bir kaç günde ulaşılır.
Uygulamadan bir hafta sonra, dozun %38'i idrarla, %48'i feçesle atılır. İdrarla değişmemiş
nebivolol atılımı dozun %0,5'inden azdır.
Doğrusallık/doğrusal olmayan durum:
Nebivolol doğrusal farmakokinetik gösterir.
5.3. Klinik öncesi güvenlilik verileri
Klinik öncesi veriler, genotoksisite ve karsinojenik potansiyel konvansiyonel çalışmalarına
dayalı olarak insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Ac-Di-Sol
Hidroksipropil metilselüloz (HPMC E5)
Laktoz monohidrat (inek sütü kaynaklı)
Avicel pH 102
Aerosil 200
Mısır nişastası
Magnezyum stearat
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında saklanmalıdır.
6.5. Ambalajın niteliği ve içeriği
28 ve 84 tablet, PVC / Alüminyum blister ambalaj ve karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
137. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: bilgi@neutec.com.tr
8. RUHSAT NUMARASI
248/29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.02.2013
Ruhsat yenileme tarihi:
10. KÜB’ÜN YENİLENME TARİHİ
14