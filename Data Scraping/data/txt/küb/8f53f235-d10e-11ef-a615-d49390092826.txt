KISA ÜRÜN BİLGİSİ
1. BEŞERİ TIBBİ ÜRÜNÜN ADI
BEXGRATİN 75 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Beksaroten 75 mg
Yardımcı madde(ler):
Yardımcı maddeler için 6.1.’e bakınız.
3. FARMASÖTİK FORM
Yumuşak Kapsül.
İçinde beyaz süspansiyon bulunan, beyaz renkli oblong yumuşak kapsüller.
4. KLİNİK ÖZELLİKLER
4.1. Terapötik endikasyonlar
BEXGRATİN en az bir sistemik tedaviye dirençli erişkin hastalarda ileri evre kutanöz T-
hücreli lenfomanın (KTHL) cilt bulgularının tedavisinde endikedir.
4.2. Pozoloji ve uygulama şekli
Beksaroten tedavisi sadece KTHL hastalarının tedavisinde tecrübeli doktorlar tarafından
başlatılmalı ve sürdürülmelidir.
Pozoloji/uygulama sıklığı ve süresi:
Önerilen başlangıç dozu 300 mg/m2/gün’dür. Vücut yüzey alanına göre, başlangıç dozu
hesaplama aşağıdaki gibidir:
Başlangıç doz seviyesi (300 mg/m2/gün) 75 mg BEXGRATİN kapsül
sayısı
Vücut Yüzey Alanı (m2) Toplam günlük doz (mg/gün)
0,88 – 1,12 300 4
1,13 - 1,37 375 5
1,38 - 1,62 450 6
1,63 - 1,87 525 7
1,88 - 2,12 600 8
2,13 - 2,37 675 9
2,38 - 2,62 750 10
1/13Doz modifikasyonu kılavuzu: Toksisite nedeniyle gerekli olması durumunda 300 mg/m2/gün
doz seviyesi, önce 200 mg/m2/gün’e sonra 100 mg/m2/gün’e ayarlanabilir veya geçici olarak
ara verilebilir. Toksisite kontrol altına alındığında, yukarı doğru dikkatle doz ayarlanması
yapılabilir. Uygun klinik izleme ile her hasta 300 mg/m2/gün üzerindeki dozlardan
yararlanabilir. 650 mg/m2/gün'den daha büyük dozlar KTHL olan hastalarda
değerlendirilmemiştir. Klinik çalışmalarda, beksaroten KTHL olan hastalara 118 haftaya
kadar uygulanmıştır. Tedaviye hastanın fayda gördüğü sürece devam edilmelidir.
Uygulama şekli:
Ağızdan alınır.
BEXGRATİN kapsül yemek ile tek bir oral doz olarak alınmalıdır. Kapsül çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda resmi bir çalışma yapılmamıştır. Klinik farmakokinetik
veriler beksaroten ve metabolitlerinin üriner eliminasyonunun beksaroten için küçük bir
boşaltım yolu olduğuna işaret etmektedir. Değerlendirilen tüm hastalarda, beksarotenin
tahmini renal klerensi 1 ml/dakika’dan azdır. Bu sınırlı verilerin ışığında, böbrek yetmezliği
olan hastalar beksaroten tedavisi sırasında dikkatle izlenmelidir.
Karaciğer yetmezliği:
Karaciğer yetmezliği olan hastalarda kullanılmamalıdır.
Pediyatrik popülasyon:
Çocuklarda beksaroten güvenlik ve etkinliği (18 yaşın altındaki) belirlenmemiştir. Herhangi
bir veri mevcut değildir. Bu sebeple BEXGRATİN 18 yaşın altındaki çocuklarda kullanılmaz.
Geriyatrik popülasyon:
Klinik çalışmalarda KTHL hastalarının toplam sayısı: 60 yaş ve üzeri % 61, 70 yaş ve üzeri %
30’dur. 70 yaş veya üzeri ve daha küçük olan hastalar arasında güvenlik açısından önemli bir
fark bulunmamıştır, ancak bazı yaşlı hastaların beksaroten duyarlılığı göz ardı edilmemelidir.
Yaşlılarda standart doz kullanılmalıdır.
4.3. Kontrendikasyonlar
• Etkin madde veya yardımcı maddelerden herhangi birine karşı aşırı duyarlılık
• Gebelik ve laktasyon
• Etkili doğum kontrol önlemi almamış çocuk doğurma potansiyeli olan kadınlar
• Pankreatit geçmişi
• Kontrolsüz hiperkolesterolemi
• Kontrolsüz hipertrigliseridemi
• Hipervitaminoz A
• Kontrolsüz tiroid hastalığı
• Karaciğer yetmezliği
• Devam eden sistemik enfeksiyon
2/134.4. Özel kullanım uyarıları ve önlemleri
Genel:
BEXGRATİN kapsül retinoidlere karşı aşırı duyarlılığı olduğu bilinen hastalarda dikkatle
kullanılmalıdır. Çapraz reaksiyon hiçbir klinik durumda görülmemiştir. BEXGRATİN alan
hastalar transfüzyon amacıyla kan bağışında bulunmamalıdır. BEXGRATİN’in içeriğindeki
butillenmiş hidroksianisol mukoz membranlarda tahrişe neden olabilir, bu nedenle kapsüller
olduğu gibi yutulmalı ve çiğnenmemelidir.
Lipidler:
Klinik çalışmalarda beksaroten kullanımı ile bağlantılı olarak hiperlipidemi tespit edilmiştir.
Açlık kan lipid tayinleri (trigliseridler ve kolesterol) beksaroten tedavisi başlamadan önce ve
genellikle iki ila dört hafta içinde ortaya çıkan lipid yanıt sağlanana kadar haftalık aralıklarla,
daha sonra da aylık aralıktan daha az olmayacak şekilde yapılmalıdır. Açlık trigliseridleri
beksaroten tedavisi öncesinde normal olmalıdır veya uygun müdahale ile normale
getirilmelidir. Her girişim, klinik sekellerin riskini azaltmak için trigliserid seviyelerini 4.52
mmol/l’nin altında tutmak için yapılmalıdır. Açlık trigliseridleri yüksekse veya tedavi
sırasında yükselmişse, antilipemik tedavi tavsiye edilir ve gerektiğinde doz azaltmaları (300
mg/m2/gün'den 200 mg/m2/gün'e ve gerekirse 100 mg/m2/gün'e) veya tedavinin kesilmesi
önerilir. Klinik çalışmalardan elde edilen veriler beksaroten konsantrasyonlarının
atorvastatinin birlikte uygulanmasından etkilenmediğini göstermektedir. Ancak, gemfibrozilin
birlikte uygulanması beksaroten plazma konsantrasyonlarında önemli artış ile sonuçlandığı
için gemfibrozil ile beksarotenin birlikte kullanılması önerilmez (bkz. bölüm 4.5). Serum
kolesterolün yükselmesi mevcut tıbbi uygulamaya göre yönetilmelidir.
Pankreatit:
Açlık serum trigliserid yükselmeleri ile ilişkili akut pankreatit klinik çalışmalarda
bildirilmiştir. Potansiyel yarar riskten fazla olmadıkça pankreatit için risk faktörleri olan
(pankreatit erken atakları, kontrolsüz hiperlipidemi, aşırı alkol tüketimi, kontrolsüz diyabet,
safra yolları hastalığı ve trigliserit düzeylerini arttırdığı veya pankreas toksisitesi ile ilişkili
olduğu bilinen ilaçlar), KTHL hastaları beksaroten ile tedavi edilmemelidir.
Karaciğer Fonksiyon Testi (KFT) anormallikleri:
Beksaroten kullanımı ile ilişkili KFT yükselmeleri bildirilmiştir. Devam eden klinik
çalışmalardan elde edilen verilere dayanarak, dozun azaltılması ya da tedavinin kesilmesini
takiben hastaların % 80’ninde bir ay içinde KFT yükselmesi düzelmiştir. Temel karaciğer
fonksiyon testleri sağlanmalıdır ve karaciğer fonksiyon testleri ilk ay içinde haftada bir, sonra
ayda bir dikkatle takip edilmelidir. Test sonuçlarının SGOT/AST, SGPT/ALT veya bilirubin
için normal değerlerin üst sınırının üç kat daha fazlasına ulaşması halinde, beksaroten
tedavisinin askıya alınması veya kesilmesi göz önünde bulundurulmalıdır.
Tiroid fonksiyonu testi değişiklikleri:
Tiroid fonksiyonu testlerindeki değişiklikler beksaroten alan hastalarda gözlemlenmiştir. Bu
değişiklikler çoğunlukla tiroid hormon (toplam tiroksin [toplam T ]) ve tiroid stimüle edici
4
hormon (TSH) seviyelerinde geri döndürülebilir azalma olarak görülmüştür. Temel tiroid
fonksiyon testleri en az ayda bir izlenmeli ve hipotiroidizm ile ilişkili semptomların ortaya
çıkmasına göre belirlenmelidir. Beksaroten tedavisi gören semptomatik hipotiroidizm
hastaları tiroid hormonu takviyesi ile tedavi edilmiştir.
3/13Lökopeni:
Beksaroten tedavisi ile ilişkili lökopeni, klinik çalışmalarda bildirilmiştir. Vakaların çoğu, doz
azaltılması ya da tedavinin kesilmesinden sonra düzelmiştir. Diferansiyel sayımı ile beyaz kan
hücresi sayımı tayini başlangıçta, ilk ay içinde haftalık ve daha sonra aylık olarak
yapılmalıdır.
Anemi:
Beksaroten tedavisi ile ilişkili anemi klinik çalışmalarda bildirilmiştir. Hemoglobin tayini
başlangıçta, ilk ay için haftalık ve daha sonra aylık olarak yapılmalıdır. Hemoglobindeki
düşüşler mevcut tıbbi uygulamaya göre yönetilmelidir.
Psikiyatrik bozukluklar:
Beksaroten dahil sistemik retinoidlerle tedavi edilen hastalarda depresyon, ağırlaşmış
depresyon, anksiyete ve duygudurum değişiklikleri bildirilmiştir. Depresyon öyküsü olan
hastalarda özel dikkat gösterilmelidir. Hastalar depresyon belirtileri açısından izlenmeli ve
gerekirse uygun tedaviye yönlendirilmelidir. Aile veya arkadaşlar tarafından farkındalık, ruh
sağlığındaki bozulmayı tespit etmek için faydalı olabilir.
Lens opasitesi:
Beksaroten tedavisini takiben, bazı hastalarda daha önce tespit edilmemiş lens opasiteleri
veya tedavi süresi veya maruz kalınan doz seviyesi ile ilgili olmayan önceden var olan lens
opasitelerinde bir değişiklik olduğu gözlenmiştir. Klinik çalışmalarda temsil edilen yaşlı hasta
popülasyonunda katarakt oluşumunun yüksek prevalansı ve doğal oranı göz önüne
alındığında, beksaroten tedavisi ve lens opasitesi oluşumunun insidansı arasında belirgin bir
ilişki bulunamamıştır. Bununla birlikte, uzun süreli beksaroten tedavisinin insanlarda lens
opasitesi oluşumu üzerindeki yan etkileri hariç tutulmamıştır. Görsel zorluklar yaşayan
beksaroten ile tedavi edilen her hasta uygun bir göz muayenesi olmalıdır.
A vitamini takviyesi:
Beksarotenin A vitamini ile ilişkisi nedeniyle, potansiyel ilave toksik etkilerden kaçınmak için
hastalara A vitamini takviyelerini ≤15.000 IU / gün ile sınırlamaları tavsiye edilmelidir.
Diyabet hastaları:
İnsülin, insülin salgılanmasını artıran ajanlar (örneğin sülfonilüreler) veya insülin-
sensitizörleri (örneğin tiyazolidindionlar) kullanan hastalara beksaroten uygulanırken dikkatli
olunmalıdır. Bilinen etki mekanizmasına göre, beksaroten potansiyel olarak bu maddelerin
etkisini artırarak hipoglisemiye sebep olabilir. Monoterapi olarak beksaroten kullanımı ile
ilişkili hipoglisemi vakası bildirilmemiştir.
Fotosensitivite:
Bazı retinoidlerin kullanımı fotosensitivite ile ilişkilendirilmiştir. In-vitro verilerin gösterdiği
gibi beksarotenin potansiyel olarak ışığa duyarlılığı artıran bir etkisi olabilir, bu nedenle
hastalar beksaroten tedavisi süresince güneş ışığı maruziyetini minimize etmeli ve güneş
lambalarından uzak durmalıdır.
Oral kontraseptifler:
4/13Beksaroten potansiyel olarak metabolik enzimleri indükleyerek teorik olarak östroprogestif
kontraseptif etkinliğini azaltabilir. Bu nedenle beksaroten tedavisi çocuk doğurma potansiyeli
olan bir kadın için tasarlandıysa, güvenilir, hormonal olmayan bir kontrasepsiyon gereklidir,
çünkü beksaroten malformatif riski yüksek bir terapötik sınıfa aittir.
Pediyatrik popülasyon:
BEXGRATİN çocuklarda (18 yaş altı) önerilmez.
4.5. Diğer tıbbi ürünler ile etkileşimler ve diğer etkileşim şekilleri
Diğer maddelerin beksaroten üzerinde etkileri:
Beksaroten ile etkileşimleri değerlendirmek için resmi bir çalışma yapılmamıştır.
Beksarotenin Sitokrom P450 3A4 (CYP3A4) oksidatif metabolizmasının dayanarak
ketokonazol, itrakonazol, proteaz inhibitörleri, klaritromisin ve eritromisin gibi diğer
CYP3A4 substratlarıyla birlikte uygulandığında teorik olarak plazma beksaroten
konsantrasyonlarında bir artışa sebep olabilir. Ayrıca, rifampisin, fenitoin, deksametazon veya
fenobarbital gibi CYP3A4 indükleyiciler ile birlikte uygulanması teorik olarak plazma
beksaroten konsantrasyonlarında bir azalmaya neden olabilir.
Terapötik aralığı dar olan CYP3A4 substratları (immünosüpresif ajanlar (siklosporin,
takrolimus, sirolimus)) ve CYP3A4 ile metabolize edilmiş sitotoksik ajanlar (örneğin,
siklofosfamid, etoposid, finasterid, ifosfamid, tamoksifen, vinka alkaloidleri) ile kombinasyon
halinde kullanıldığında dikkatli olunmalıdır.
KTHL hastalarında plazma beksaroten konsantrasyonlarının bir popülasyon analizi
gemfibrozil ile birlikte uygulanması beksaroten plazma konsantrasyonlarında önemli artışlar
ile sonuçlandığını göstermiştir. Bu etkileşimin mekanizması bilinmemektedir. Benzer koşullar
altında, beksaroten konsantrasyonları atorvastatin veya levotiroksin ile eş zamanlı
uygulanması sonucunda etkilenmemiştir. Beksaroten ile gemfibrozilin birlikte uygulanması
tavsiye edilmez.
Beksarotenin diğer maddeler üzerinde etkileri:
Beksarotenin CYP3A4'ü indükleyebileceği endikasyonlar bulunmaktadır. Bu nedenle,
beksarotenin tekrarlanan uygulaması kendi metabolizmasının otomatik indüksiyonuna neden
olabilir ve özellikle 300 mg/m2/gün'den daha büyük doz seviyeleri metabolizma hızını
artırabilir ve tamoksifen gibi sitokrom P450 3A4 ile metabolize olan diğer maddelerin plazma
konsantrasyonlarını azaltabilir. Örneğin beksaroten (bkz. bölüm 4.4 ve 4.6) oral kontraseptif
etkinliğini azaltabilir.
Beksaroten, insülin, insülin salgılanmasını artıran ajanlar (örn. sülfonilüreler) ya da insülin-
sensitizörleri (örn. tiazolidindionlar)’nin etkisini artırabilir, bu da hipoglisemi ile sonuçlanır
(bkz. Bölüm 4.4)
Laboratuvar testi etkileşimleri:
Yumurtalık kanseri hastalarında CA125 test değerleri beksaroten tedavisi ile vurgulanabilir.
Gıda etkileşimleri:
5/13Tüm klinik çalışmalarda, hastalar yemekle ya da hemen sonra BEXGRATİN kapsül almaları
için bilgilendirilir. Bir klinik çalışmada, plazma beksaroten AUC ve Cmax değerleri yağ
içeren bir yemek veya glukoz çözeltisinin uygulanmasını takiben karşılaştırıldığında yağ
içeren yemek uygulamasından sonra önemli ölçüde yüksek bulunmuştur.
Klinik çalışmalarda güvenlik ve etkinlik verileri gıda ile uygulamaya dayalı olduğundan,
BEXGRATİN kapsüllerin gıda ile uygulanması tavsiye edilmektedir.
Beksarotenin Sitokrom P450 3A4 (CYP3A4) oksidatif metabolizmasının dayanarak, greyfurt
suyu teorik olarak plazma beksaroten konsantrasyonlarında bir artışa sebep olabilir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Beksaroten kullanıldığı zaman doğurganlık çağındaki kadınlarda uygun doğum kontrol
önlemleri kullanılmalıdır. Negatif, duyarlı bir, gebelik testi (örneğin serum beta-hCG, beta-
HCG) beksaroten tedavisi öncesinde bir hafta içinde sağlanmalıdır. Etkili bir doğum kontrol
yöntemi negatif gebelik testinden tedavinin başlatılmasına kadar, tedavi sırasında ve tedavinin
kesilmesini takiben en az bir ay boyunca kullanılmalıdır. Doğum kontrolünün gerekli olduğu
zaman, aynı anda iki güvenilir doğum kontrol yönteminin kullanılması önerilir. Beksaroten
potansiyel olarak metabolik enzimleri indükleyebilir ve böylece teorik olarak östroprogestatif
kontraseptiflerin etkinliğini azaltabilir (bkz. bölüm 4.5).
Bu sebeple eğer Beksaroten tedavisi çocuk doğurma potansiyeli olan bir kadın için
amaçlanıyorsa, güvenilir, hormonal olmayan bir kontraseptif yöntem tavsiye edilir. Cinsel
partnerleri hamile olan, hamile olma olasılığı olan ya da potansiyel olarak hamile olabilecek
olan erkek hastalar beksaroten kullandığı sırada ve son dozdan sonra en az bir ay için cinsel
ilişki sırasında prezervatif kullanmalıdır.
Gebelik dönemi
Gebe kadınlarda beksaroten kullanımına ilişkin yeterli veri yoktur. Hayvanlar üzerinde
yapılan araştırmalar üreme toksisitesinin bulunduğunu göstermiştir. Hayvan ve hasta
beksaroten maruziyetlerinin karşılaştırılmasına göre, insan teratojenisitesi için bir güvenlik
marjı (bkz. bölüm 5.3) gösterilmemiştir. Beksaroten (bkz. bölüm 4.3) gebelikte
kontrendikedir.
Bu tıbbi ürün gebelik sırasında yanlışlıkla kullanılırsa ya da hasta bu tıbbi ürünün kullanımı
sırasında gebe kalırsa, hasta, fetüsün potansiyel tehlike altında olduğu hususunda
bilgilendirilmelidir.
Laktasyon dönemi
Beksarotenin insan sütü ile atılıp atılmadığı bilinmemektedir. Beksaroten emziren annelerde
kullanılmamalıdır.
Üreme yeteneği/Fertilite
6/13Beksarotenin doğurganlık üzerinde etkisi ile ilgili hiçbir insan verisi bulunmamaktadır. Erkek
köpeklerde, bazı etkileri (bkz. bölüm 5.3) belgelenmiştir. Doğurganlık üzerindeki etkileri göz
ardı edilemez.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkileriyle ilgili herhangi bir çalışma
yapılmamıştır. Ancak, beksaroten alan hastalarda baş dönmesi ve görme zorlukları
bildirilmiştir. Tedavi sırasında baş dönmesi ya da görsel zorluklar yaşayan hastalar araç veya
makine kullanmamalıdır.
4.8. İstenmeyen etkiler
Beksarotenin güvenliği 118 hafta boyunca beksaroten alan 193 KTHL hastasının dahil olduğu
klinik çalışmalarda ve KTHL olmayan 420 kanser hastasının dahil olduğu diğer çalışmalarda
incelenmiştir. Önerilen başlangıç dozu (300 mg/m2/gün) ile tedavi edilen 109 KTHL
hastasında, beksaroten için en sık bildirilen yan etkiler; hiperlipemi ((önceden yükselmiş
trigliseritler) %74), hipotiroidi (%29), hiperkolesterolemi (%28), baş ağrısı (%27), lökopeni
(%20), kaşıntı (%20), güç kaybı (%19), kızarıklık (%16), eksfolyatif dermatit (%15) ve ağrı
(%12) olarak tespit edilmiştir.
Beksaroten ile ilgili aşağıdaki yan etkiler önerilen 300 mg/m2/gün'lük başlangıç dozu ile
tedavi edilen KTHL (N = 109) hastalarında yapılan klinik çalışmalarda bildirilmiştir.
Yan etkilerin sıklığı çok yaygın (≥1/10); yaygın (≥1/100, <1/10); yaygın olmayan (≥1/1,000,
<1/100); seyrek (≥1/10,000, <1/1,000); çok seyrek (<1/10,000) ve bilinmiyor (eldeki
verilerden hareketle tahmin edilemiyor) olarak sınıflandırılır.
Her sıklık grubu içinde, istenmeyen etkiler azalan ciddiyet sırasına göre sunulmaktadır.
Kan ve lenf sistemi hastalıkları
Çok yaygın: Lökopeni
Yaygın: Lenfomaya benzer reaksiyon, lenfadenopati, hipokromik anemi1,2,3,
Yaygın Kan diskrazisi, purpura, koagülasyon bozukluğu, koagülasyon
olmayan: zamanında artış2,3, anemi1, trombositopeni3, trombositemi, eozinofili1,
lökositoz2, lenfositoz,
Endokrin hastalıkları
Çok yaygın: Hipotiroidizm
Yaygın: Tiroid bozukluğu
Yaygın Hipertiroidizm
olmayan:
Metabolizma ve beslenme hastalıkları
Çok yaygın: Hiperlipemi, hiperkolesterolemi
Yaygın: Kilo artışı, SGOT değerlerinde yükselme, SGPT değerlerinde
7/13yükselme, laktik dehidrogenaz artışı, kreatinin artışı, hipoproteinemi
Yaygın Gut, bilirubin1,3, BUN artışı1, Yüksek yoğunluklu lipoprotein azalması
olmayan:
Sinir sistemi hastalıkları
Yaygın: Baş dönmesi, hipestezi, uykusuzluk
Yaygın Ataksi, nöropati, vertigo, hiperestezi, depresyon1,2,3, ajitasyon
olmayan:
Göz hastalıkları
Yaygın: Göz kuruluğu, göz bozukluğu
Yaygın Spesifik katarakt1,2,3, göz tembelliği3, görme alanı defekti, korneal
olmayan: lezyon, görüş bozukluğu1,2,3, blefarit, konjonktivit3
Kulak ve iç kulak hastalıkları
Yaygın: Sağırlık
Yaygın Kulak rahatsızlığı
olmayan:
Kardiyak hastalıklar
Yaygın Taşikardi
olmayan:
Damar hastalıkları
Yaygın: Periferal ödem
Yaygın Kanama, hipertansiyon, ödem3, vasodilatasyon1,2,3, varikoz damar
olmayan:
Gastrointestinal hastalıklar
Yaygın: Kusma, ishal1,3, mide bulantısı3, anoreksi1, anormal değerli karaciğer
fonksiyon testleri, anormal keilitis2, ağız kuruluğu2,3, kabızlık, gaz
oluşumu
Yaygın Pankreatit1,3, karaciğer yetmezliği, gastrointestinal bozukluk1
olmayan:
Deri ve deri altı hastalıkları
Çok yaygın: Eksfolyatif dermatit, kaşıntı, döküntü
Yaygın: Deri ülseri, alopesi1, deri hipertrofisi, deri nodülü, akne, terleme, kuru
cilt2,3, deri hastalığı
Yaygın Seröz drenaj1, Herpes Simplex, püstüler döküntü, deride renk
olmayan: değişikliği3, saç hastalığı1, tırnak hastalığı1,3
8/13Kas-iskelet bozuklukları ve kemik bağ doku hastalıkları
Yaygın: Kemik ağrısı, artralji, miyalji
Yaygın Miyasteni1
olmayan:
Böbrek ve idrar yolu hastalıkları
Yaygın Albüminüri1,3, anormal böbrek fonksiyonu
olmayan:
Genel rahatsızlıklar ve uygulama bölgesine ilişkin hastalıklar
Çok yaygın: Ağrı, baş ağrısı, asteni
Yaygın: Alerjik reaksiyon, enfeksiyon, titreme1, karın ağrısı, değişmiş hormon
seviyesi1
Yaygın Neoplazm, ateş1,2,3, selülit, parazitik enfeksiyon, mukoz membran
olmayan: bozukluğu3, sırt ağrısı1,2,3, anormal laboratuvar testi sonuçları
1: Beksaroten >300mg/m2/günlük bir dozda uygulandığında sıklığında artış görülen yan
etki
2: KTHL olmayan kanser hastalarında, Beksaroten >300mg/m2/günlük bir dozda
uygulandığında sıklığında artış görülen yan etki
3: KTHL olmayan kanser hastalarında, Beksaroten >300mg/m2/günlük bir dozda
uygulandığında sıklığında artış görülen yan etki (KTHL hastalarına uygulanan
>300mg/m2/gün dozu ile karşılaştırıldığında)
Önerilen doz ve endikasyon dışında kullanıldığında görülen ilave yan etkiler (örneğin
KTHL'de kullanılan başlangıç dozu >300 mg/m2/gün ya da KTHL olmayan kanser
endikasyonlarında):
Yeni gözlenen yan etkiler:
Ekimoz, peteşi, anormal beyaz kan hücreleri, tromboplastin azalması, anormal eritrosit,
dehidratasyon, artan gonadotrophic luteinize edici hormon, kilo kaybı, alkalin fosfataz artışı,
kreatinin fosfokinaz artışı, lipaz artışı, hiperkalsemi, migren, periferik nevrit, parestezi,
hipertoni, konfüzyon, anksiyete, duygusal değişkenlik, uyku hali, libido azalması, sinirlilik,
gece körlüğü, nistagmus, gözyaşı bozukluğu, kulak çınlaması, tat alma bozukluğu, göğüs
ağrısı, aritmi, periferik damar bozukluğu, yaygın ödem, hemoptizi, nefes darlığı, artmış
öksürük, sinüzit, farenjit, yutma güçlüğü, ağız ülseri, ağızda moniliyazis, stomatit, dispepsi,
susuzluk, anormal dışkı, geğirme, vezikobüllöz döküntü, makülopapüler döküntü, bacak
krampları, hematüri, grip sendromu, pelvik ağrı ve vücut kokusu.
Aşağıdaki tekli gözlemler de bildirilmiştir:
Kemik iliği depresyonu, protrombin azalması gonadotrofik luteinize edici hormon azalması,
amilaz artışı, hiponatremi, hipokalemi, hiperürisemi, hipokolesterolemi, hipolipemi,
hipomagnezemi, anormal yürüme, uyuşukluk, ağız çevresinde parestezi, anormal düşünme,
göz ağrısı, hipovolemi, subdural hematom, konjestif kalp yetmezliği, çarpıntı, burun
kanaması, damar anomalisi, damar bozukluğu, solukluk, pnömoni, solunum bozukluğu,
9/13akciğer bozukluğu, plevral bozukluk, kolesistit, karaciğer hasarı, sarılık, kolestatik sarılık,
melena, kusma, laringismus, idrar zorluğu, rinit, iştah artışı, diş eti iltihabı, zona, sedef,
fronküloz, kontakt dermatit, sebore, likenoid dermatit, artrit, eklem bozukluğu, idrar
retansiyonu, idrara çıkma bozukluğu, poliüri, noktüri, iktidarsızlık, idrarda anormallik, göğüs
büyümesi, karsinom, fotosensitivite reaksiyonu, yüz ödemi, halsizlik, viral enfeksiyon,
genişlemiş karın.
Yan etkilerin çoğunluğu 300 mg/m2/gün'den daha büyük dozlarda daha yüksek oranda
kaydedilmiştir. Genel olarak, bu yan etkiler doz azaltılması veya tedavinin bırakılması üzerine
sekel olmadan çözülmüştür. Ancak, malignite olmayanlar da dahil olmak üzere beksaroten ile
tedavi edilen toplam 810 hasta arasında, ölümcül sonuçları olan üç ciddi yan etki (akut
pankreatit, subdural hematom ve karaciğer yetmezliği) görülmüştür. Bu yan etkilerden, daha
sonra beksaroten ile ilgili olmadığı belirlenen karaciğer yetmezliği bir KTHL hastasında
ortaya çıkan tek yan etki olarak belirlenmiştir.
Hipotiroidi genellikle tedavinin başlamasından 4-8 hafta sonra ortaya çıkar. Hipotiroidi
asemptomatik olabilir, tiroksin tedavisine yanıt verir ve tedavinin kesilmesiyle giderilir.
Beksaroten diğer oral non-retinoid X reseptörü (RXR) selektif retinoidler için farklı bir yan
etki profiline sahiptir.
Beksaroten temel RXR-bağlanma aktivitesi nedeniyle, mukokutanöz, tırnak ve saç
toksisitelerine daha az olasıklıkla yol açabilir ve eklem ve kas ağrısı retinoik asit reseptörü
(RAR) bağlayıcı maddeler kullanıldığında daha sık bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
BEXGRATİN aşırı dozu ile ilgili herhangi bir klinik deneyim bildirilmemiştir. Herhangi bir
aşırı doz hasta tarafından sergilenen belirti ve bulgular için destek tedavisi ile tedavi
edilmelidir. Klinik çalışmalarda akut toksik etki olmaksızın 1000 mg / m2 / gün'e kadar
beksaroten dozları uygulanmıştır. 1500 mg/kg (9000 mg/m2) ve 720 mg/kg (14,400 mg/m2)
tekli dozları, sırasıyla sıçanlarda ve köpeklerde, belirgin bir toksisite olmaksızın tolere
edilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer antineoplastik ajanlar
ATC kodu: L01XF03
Etki Mekanizması
10/13Beksaroten biyolojik etkisini seçici bağlanması ve üç retinoid X reseptörünün (α, β ve γ)
aktivasyonu ile gösteren sentetik bir bileşiktir. Aktive edildikten sonra bu reseptörler, hücresel
farklılaşma ve proliferasyon, apoptoz ve insülin duyarlılığı gibi süreçleri düzenleyen
transkripsiyon faktörleri olarak işlev görür.. Retinoid X reseptörlerinin hücresel
fonksiyonlarda ve fizyolojide önemli olan çeşitli reseptör ortakları ile birlikte heterodimerler
oluşturma yeteneği beksarotenin biyolojik aktivitesinin retinoik asit reseptörlerini aktive eden
bileşiklerinkinden daha farklı olduğunu gösterir.
İn vitro olarak, beksaroten hematopoietik ve skuamöz hücre kökenli tümör hücre dizilerinin
büyümesini inhibe eder. İn vivo olarak beksaroten bazı hayvan türlerinde, tümör gerilemesine
neden olur ve diğerlerinde tümörün indüksiyonunu önler. Ancak, kutanöz T-hücreli lenfoma
(KTHL) tedavisinde beksarotenin etki mekanizması tam olarak bilinmemektedir.
Klinik sonuçlar
Beksaroten kapsül 93 önceden sistemik tedaviye dirençli ileri evre hastalığı olan 193 KTHL
hastasının bulunduğu klinik çalışmalarda değerlendirilmiştir. 300 mg/m2/gün'lük başlangıç
dozu ile tedavi edilen 61 hasta arasında, hekim tarafından küresel bir değerlendirmeye göre
genel yanıt oranı, %3'lük bir klinik tam yanıt oranı ile % 51 (31/61) olarak tespit edilmiştir.
Yanıtlar aynı zamanda tüm ekstrakutanöz KTHL belirtilerinde dikkate alınan beş klinik
bulgunun (yüzey alanı, eritem, plak yükselmesi, ölçekleme ve hipo / hiperpigmentasyon)
bileşik bir puanlaması ile belirlenmiştir. Bu bileşik değerlendirmeye göre genel yanıt oranı
%7'lik (4/61) klinik tam yanıt oranı ile % 31 (19/61) olarak tespit edilmiştir.
5.2. Farmakokinetik özellikler
Genel özellikler
Emilim:
Emilim/doz orantılılığı: Farmakokinetik 650 mg/m2'lik doza kadar doğrusaldır. Terminal
eliminasyon yarı ömür değerleri genellikle bir ve üç saat arasında bulunmuştur. ≥ 230 mg/m2
doz seviyesinde tekrar günlük doz uygulamasını takiben, bazı hastalarda C ve AUC ilgili
max
tek doz değerlerine göre daha az bulunmuştur. Uzun süreli birikime dair hiçbir kanıt
gözlenmemiştir. Beksaroten farmakokinetik parametreleri tavsiye edilen başlangıç günlük doz
seviyesi (300 mg/m2), tek doz ve tekrarlanan günlük doz uygulamalarından sonra benzer
bulunmuştur.
Dağılım:
Proteine bağlanma/dağılım: Beksaroten yüksek oranda plazma proteinlerine (>% 99)
bağlıdır. Organ ya da doku tarafından beksaroten alınımı değerlendirilmemiştir.
Biyotransformasyon:
Metabolizma: plazmadaki beksaroten metabolitleri 6- ve 7-hidroksi-beksaroten ve 6- ve 7-
okso-beksaroteni içerir. In vitro çalışmalar metabolik yol olarak glukuronidasyonu ve
sitokrom P450 3A4'ün oksidatif metabolitlerin oluşumundan sorumlu başlıca sitokrom P450
izoenzimi olduğunu göstermektedir. In vitro bağlanma ve metabolitlerin retinoid reseptör
11/13aktivasyonu profiline, ve plazmadaki ayrı ayrı metabolitlerin göreceli miktarına dayanarak,
metabolitlerin beksarotenin retinoid reseptörü aktivasyonunun farmakolojik profili üzerinde
çok az etkisi vardır.
Eliminasyon:
Atılım: Ne beksaroten ne de metabolitleri kayda değer bir miktarda idrarla atılmazlar.
Beksarotenin tahmin edilen renal klerensi 1 ml/dakika'dan azdır. Renal atılımı beksaroten için
önemli bir eliminasyon yolu değildir.
Hastalardaki karakteristik özellikler
Yaş:
≥65 yaş 232 hasta ve <65 yaş 343 hasta için elde edilen verilerin popülasyon farmakokinetik
analizine dayanarak, yaşın beksarotenin farmakokinetiği üzerinde istatistiksel olarak anlamlı
bir etkisinin olmadığı tespit edilmiştir.
Vücut Ağırlığı ve Cinsiyet:
26-145 kg ağırlık aralığında olan 614 hastadan elde edilen verilerin popülasyon
farmakokinetiği analizlerine dayanarak, artan vücut ağırlığı ile beksarotenin klerensinin
görünür bir şekilde arttığı belirlenmiştir.
Cinsiyetin beksarotenin farmakokinetiği üzerinde istatistiksel olarak anlamlı bir etkisi yoktur.
Irk:
540 kafkas ve 44 afro-amerikan hasta için verilerin popülasyon farmakokinetiği analizlerine
dayanarak, beksarotenin farmakokinetik özelliklerinin afro-amerikanlar ve kafkaslar arasında
benzer olduğu saptanmıştır. Diğer ırklar için beksarotenin farmakokinetiğindeki potansiyel
farklılıkları değerlendirmek için yeterli veri bulunmamaktadır.
5.3. Klinik öncesi güvenlilik verileri:
Beksaroten genotoksik değildir. Karsinojenisite çalışmaları yapılmamıştır. Doğurganlık
çalışmaları yapılmamıştır, ancak cinsel açıdan olgunlaşmamış erkek köpeklerde, geri
dönüşümlü aspermatogenez (28 günlük çalışma) ve testiküler dejenerasyon (91 günlük
çalışma) görülmüştür. Beksaroten cinsel olgunluğa erişmiş köpeklere altı ay boyunca
uygulanmıştır, hiçbir testiküler etkisi görülmemiştir. Doğurganlık üzerindeki etkileri göz ardı
edilemez. Beksarotenin de, retinoidlerin çoğunluğu gibi, insanlarda da klinik olarak
ulaşılabilir sistemik maruziyetteki hayvan deney türlerinde teratojenik ve embriyotoksik
olduğu bulunmuştur. Beksarotenin, retinoidlerin çoğunluğu gibi, hayvan deneklerde
teratojenik ve embriyotoksik olduğu bulunmuştur; bu sistemik maruziyete insanlarda da klinik
olarak ulaşılabilir. Merceğin arka alanını içeren geri dönüşümsüz katarakt beksaroten ile
tedavi edilen sıçanlarda ve köpeklerde oluşmuştur; bu sistemik maruziyete insanlarda da
klinik olarak ulaşılabilir. Bu bulgunun etiyolojisi bilinmemektedir. Uzun süreli beksaroten
tedavisinin bir yan etkisi olarak insanlarda katarakt oluşumu göz ardı edilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Makrogol 400
Polisorbat 20
12/13Povidon K-90
Bütil hidroksi anizol
Jelatin (sığır kaynaklı)
Gliserin
Titanyum dioksit (E171)
Saf su
6.2. Geçimsizlikler
Uygulanmaz.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında ve kuru bir yerde muhafaza ediniz. Şişesini sıkıca kapayınız.
6.5. Ambalajın niteliği ve içeriği
100 kapsüllük, çocuk kilitli polipropilen kapaklı, amber renkli cam şişelerde.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi ürünlerin kontrolü yönetmeliği” ve “Ambalaj ve ambalaj atıklarının kontrolü
yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
2014/578
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.07.2014
Ruhsat yenileme tarihi:
10. KÜB’ÜN YENİLENME TARİHİ
13/13