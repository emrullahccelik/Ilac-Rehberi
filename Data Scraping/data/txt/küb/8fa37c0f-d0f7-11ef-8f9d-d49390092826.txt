KISA ÜRÜN BİLGİSİ
1. BEŞERİ TIBBİ ÜRÜNÜN ADI
AKSEF 500 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sefuroksim aksetil………………………..601,44 mg
(500 mg Sefuroksim’e eşdeğer)
Yardımcı maddeler:
Kroskarmelloz sodyum…………………...20,00 mg
Sodyum lauril sülfat………………………9,00 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz renkli, bir yüzü çentikli, diğer yüzü Nobel yazılı, oblong film kaplı tabletler.
4. KLİNİK ÖZELLİKLER
4.1 Terapötik endikasyonlar
AKSEF, erişkinlerde ve 3 aydan itibaren çocuklarda aşağıda sıralanan enfeksiyonların
tedavisi için endikedir (bkz. Bölüm 4.4 ve 5.1).
• Akut streptokokkal tonsillit ve farenjit
• Akut bakteriyel sinüzit
• Akut otitis media
• Kronik bronşitin akut alevlenmeleri
• Sistit
• Piyelonefrit
• Komplike olmayan cilt ve yumuşak doku enfeksiyonları
• Erken Lyme hastalığı tedavisi
Antibakteriyel ajanların uygun kullanımı konusunda resmi kılavuzlara dikkat edilmelidir.
4.2 Pozoloji ve uygulama şekli
Pozoloji/uygulama sıklığı ve süresi:
Genel tedavi süresi 7 gündür (5-10 gün arası değişebilir).
Erişkin ve çocuklarda (≥40 kg)
Endikasyon Dozaj
Akut tonsillit ve farenjit, akut bakteriyel sinüzit Günde iki kez 250 mg
Akut otitis media Günde iki kez 500 mg
Kronik bronşitin akut alevlenmeleri Günde iki kez 500 mg
Sistit Günde iki kez 250 mg
1/12Piyelonefrit Günde iki kez 250 mg
Komplike olmayan cilt ve yumuşak doku enfeksiyonları Günde iki kez 250 mg
Lyme hastalığı 14 gün süre ile günde iki kez 500
mg (10 ila 21 gün aralığında)
Çocuklarda (<40 kg)
Endikasyon Dozaj
Akut tonsillit ve farenjit, akut bakteriyel sinüzit Günde iki kez 10 mg/kg (maksimum
günde iki kez 125 mg olmak üzere)
Orta kulak iltihabı (otitis media) ve gerektiğinde daha Günde iki kez 15 mg/kg (maksimum
ciddi enfeksiyonları olan iki yaşında veya daha büyük günde iki kez 250 mg olmak üzere)
çocuklarda
Sistit Günde iki kez 15 mg/kg (maksimum
günde iki kez 250 mg olmak üzere)
Piyelonefrit 10-14 gün süre ile
günde iki kez 15 mg/kg (maksimum
günde iki kez 250 mg olmak üzere)
Komplike olmayan cilt ve yumuşak doku enfeksiyonları Günde iki kez 15 mg/kg (maksimum
günde iki kez 250 mg olmak üzere)
14 gün (10 ila 21 gün aralığında) süre
Lyme hastalığı ile
günde iki kez 15 mg/kg (maksimum
günde iki kez 250 mg olmak üzere)
Uygulama şekli:
AKSEF tabletler ağızdan alınır.
Optimal absorpsiyon için AKSEF tabletler yiyeceklerden sonra alınmalıdır.
AKSEF tabletler kırılarak verilmemelidir. Bu bakımdan tabletleri yutamayan, küçük
çocuklar gibi hastaların tedavisi için uygun değildir.
Özel popülasyonlara ilişkin ek bilgiler:
Böbrek yetmezliği:
Sefuroksim aksetilin güvenlilik ve etkililiği böbrek yetmezliği olan hastalarda belirlenmemiştir.
Sefuroksim başlıca böbreklerle atılır. Benzer bütün antibiyotiklerde olduğu gibi, önemli
derecede böbrek yetmezliği olan hastalarda yavaş atılımın kompanse edilmesi için sefuroksim
dozunun azaltılması önerilir. Sefuroksim diyaliz ile etkin şekilde uzaklaştırılmaktadır.
Böbrek yetmezliği olan hastalarda önerilen dozlar
Kreatinin klirensi T (saat) Önerilen doz
1/2
≥ 30 mL/dakika/1,73 m2 1,4-2,4 Doz ayarlaması gerekli değildir (günde iki kez
standart doz 125 mg-500 mg)
10-29 mL/dakika/1,73 m2 4,6 24 saatte bir verilen standart bireysel doz
<10 mL/dakika/1,73 m2 16,8 48 saatte bir verilen standart bireysel doz
2/12Hemodiyalize giren hastalar 2-4 Her diyaliz sonunda ilave olarak bir standart
bireysel doz verilmelidir.
Karaciğer yetmezliği:
Karaciğer yetmezliği olan hastalara dair veri bulunmamaktadır. Sefuroksim primer olarak
böbrek aracılığıyla elimine edilmektedir. Bu nedenle karaciğer disfonksiyonu varlığının
sefuroksim farmakokinetiği üzerinde bir etki yaratması beklenmemektedir.
Pediyatrik popülasyon:
AKSEF’in 3 aydan küçük çocuklarda kullanımı ile ilgili deneyim yoktur. Bu yaş grubunda
kullanımı önerilmez.
Geriyatrik popülasyon:
Veri yoktur.
4.3 Kontrendikasyonlar
Sefuroksim veya ilacın içerdiği diğer yardımcı maddelere karşı aşırı duyarlılığı olanlarda,
Sefalosporin antibiyotiklerine aşırı duyarlılığı bilinen hastalarda,
Beta laktam antibiyotiklere (penisilin, monobaktamlar, karbapenemler gibi) karşı aşırı
duyarlılık öyküsü olanlarda kontrendikedir.
4.4 Özel kullanım uyarıları ve önlemleri
Aşırı duyarlılık reaksiyonları
Çapraz duyarlılık riski olduğundan, penisilin veya diğer beta-laktam antibiyotiklere
karşı alerjik reaksiyon geçirmiş hastalarda dikkatli bir değerlendirme yapılmalıdır.
Tüm beta laktam antibiyotiklerde olduğu gibi, ciddi ve bazen ölümcül aşırı duyarlılık
reaksiyonları bildirilmiştir. Kounis sendromuna (miyokard infarktüsü ile sonuçlanan
akut alerjik koroner arteriospazm) ilerleyebilen aşırı duyarlılık reaksiyonları
raporlanmıştır (bkz. Bölüm 4.8). Şiddetli aşırı duyarlılık reaksiyonu geliştiği durumda,
sefuroksim ile tedavi hemen sonlandırılmalı ve uygun acil tedaviye başlanmalıdır.
Tedaviye başlamadan önce, hastanın sefuroksime, diğer sefalosporinlere veya herhangi
bir beta-laktam antibiyotiğine karşı şiddetli aşırı duyarlılık reaksiyonu öyküsü olup
olmadığı değerlendirilmelidir. Diğer beta laktam antibiyotiklerine karşı şiddetli
olmayan aşırı duyarlılık öyküsü olan hastalara sefuroksim uygulanacak ise dikkatli
olunmalıdır.
Ciddi kutanöz advers reaksiyonlar (SCARS)
Sefuroksim tedavisi ile Stevens-Johnson sendromu (SJS), toksik epidermal nekroliz (TEN) ve
eozinofili ve sistemik semptomlarla beraber olan ilaç reaksiyonunun (DRESS) dahil olduğu,
hayatı tehdit edici ve fatal olabilecek advers reaksiyonlar raporlanmıştır (bkz. Bölüm 4.8).
Sefuroksim reçete edilen hastalar, cilt reaksiyonlarının belirti ve bulguları konusunda
uyarılmalı ve yakından takip edilmelidir. Bu reaksiyonları düşündüren belirti ve bulguların
gelişmesi durumunda, sefuroksim acilen bırakılmalı ve alternatif tedavi düşünülmelidir.
Sefuroksim tedavisi sırasında Stevens-Johnson sendromu, toksik epidermal nekroliz veya
DRESS sendromu gibi ciddi reaksiyonlar gelişen hastalarda sefuroksim tedavisi herhangi bir
zamanda tekrar başlanmamalıdır.
3/12Jarisch-Herxheimer reaksiyonu
Lyme hastalığının sefuroksim aksetil ile tedavisini takiben Jarisch-Herxheimer reaksiyonu
görülmüştür. Bu doğrudan sefuroksim aksetilin Lyme hastalığına neden olan spiroket
Borrelia burgdoferi üzerindeki bakterisit etkisinden kaynaklanır. Hastalara bu reaksiyonun sık
görüldüğü ve genellikle Lyme hastalığının antibiyotiklerle tedavisinin kendi kendini
kısıtlayıcı bir sonucu olduğu anlatılmalıdır.
Duyarlı olmayan mikroorganizmaların aşırı çoğalması
Diğer antibiyotiklerde olduğu gibi sefuroksim aksetil kullanımı aşırı Candida çoğalmasına
neden olabilir. Uzun süreli kullanım duyarlı olmayan diğer organizmaların (örneğin;
enterokoklar ve Clostridium difficile) aşırı çoğalmasına neden olarak tedavinin kesilmesini
gerektirebilir (bk. Bölüm 4.8).
Sefuroksim dahil hemen hemen tüm antibiyotiklerle birlikte, antibiyotik kullanımı ile ilişkili
psödomembranöz kolit vakaları bildirilmiştir, bu vakaların şiddeti hafif ila yaşamı tehdit edici
arasında değişiklik gösterebilir. AKSEF kullanımı sırasında veya daha sonra diyare gelişen
hastalarda, bu tanı göz önünde bulundurulmalıdır (bkz. Bölüm 4.8). AKSEF ile tedavinin
kesilmesi ve Clostridium difficile için spesifik tedavi uygulanması düşünülmelidir. Peristaltik
hareketleri engelleyen ilaçlar kullanılmamalıdır (bkz. Bölüm 4.8).
Tanı testleri ile etkileşim
Sefuroksim kullanımı ile ilişkili olarak Coomb’s testinin pozitif çıkması kanın çapraz
eşleştirilmesini etkileyebilir (bkz. Bölüm 4.8).
Ferrisiyanür testinde hatalı negatif bir sonuç meydana gelebileceğinden, sefuroksim aksetil
kullanan hastalarda kan/plazma glukoz düzeylerini belirlemek üzere ya glukoz oksidaz ya da
heksokinaz yöntemlerinin kullanılması önerilmektedir.
Bu ilaç her bir tablet başına 1 mmol (23 mg)’dan az sodyum içerir yani aslında “sodyum
içermez”.
4.5 Diğer tıbbi ürünler ile etkileşimler ve diğer etkileşim şekilleri
Mide asiditesini azaltan ilaçlar sefuroksim aksetilin açlık durumundaki biyoyararlanımını
azaltabilir ve sefuroksim aksetilin yemek sonrası absorpsiyonundaki artışı ortadan kaldırabilir.
Diğer antibiyotiklerde de olduğu gibi sefuroksim aksetil bağırsak florasını etkileyerek
östrojen reabsorpsiyonunun azalmasına ve kombine oral kontraseptiflerin etkililiğinin
azalmasına yol açabilir.
Sefuroksim glomerüler filtrasyon ve tübüler sekresyon ile atılır. Eş zamanlı probenesid
kullanımı önerilmemektedir. Eş zamanlı probenesid kullanımı, sefuroksimin pik
konsantrasyonunu, serum konsantrasyonu zaman eğrisi altındaki alanı ve eliminasyon
yarılanma ömrünü anlamlı olarak arttırır.
Eş zamanlı oral antikoagülan kullanımı, Uluslararası Normalleştirilmiş Oran’ın (INR)
artmasına yol açabilir.
4.6 Gebelik ve laktasyon Genel tavsiye
Gebelik kategorisi: B
4/12Çocuk doğurma potansiyeli bulunan kadınlar/Doğum kontrolü (Kontrasepsiyon)
Kombine oral kontraseptiflerin etkililiğinin azalmasına yol açabilir.
Gebelik dönemi
Sefuroksimin gebe kadınlarda kullanımına ilişkin sınırlı veri bulunmaktadır. Hayvanlar
üzerinde yapılan çalışmalar gebelik, embriyonal veya fetal gelişim, doğum veya doğum
sonrası gelişim üzerinde zararlı etki göstermemiştir. AKSEF gebe kadınlara yalnızca olası
yararı riskten fazla olduğu durumda reçete edilmelidir.
Laktasyon dönemi
Sefuroksim anne sütü ile az miktarda atılmaktadır. Terapötik dozlarda advers etki
beklenmemesine rağmen ishal ve mukoz membranlarda mantar enfeksiyonu riskleri göz ardı
edilemez. Bu gibi etkilerde emzirme durdurulabilir. Hassasiyet olasılığı göz önünde
bulundurulmalıdır. AKSEF yalnızca, emzirme döneminde doktor tarafından yapılacak
fayda/risk değerlendirmesi sonrası kullanılmalıdır.
Üreme yeteneği/Fertilite
Sefuroksim aksetilin insan fertilitesi üzerinde etkisine dair veri bulunmamaktadır. Hayvanlarda
yapılan reprodüktif çalışmalar fertilite üzerinde bir etki göstermemiştir.
4.7 Araç ve makine kullanımı üzerindeki etkiler
Araç ve makine kullanımına etkisi için çalışma yapılmamıştır. Ancak AKSEF baş dönmesine
yol açabileceğinden hastalar araç veya makine kullanırken dikkatli olmaları konusunda
uyarılmalıdır.
4.8 İstenmeyen etkiler
En yaygın istenmeyen etkiler Candida çoğalması, eozinofili, baş ağrısı, baş dönmesi,
gastrointestinal bozukluklar ve karaciğer enzimlerinde geçici artıştır.
Yan etkiler için belirlenen sıklık kategorileri tahminidir, plasebo kontrollü çalışmalarda da
olduğu gibi birçok reaksiyonda insidansı hesaplamak için elverişli veri (örneğin plasebo
kontrollü çalışmalardan sağlanan veriler) bulunmamaktadır. Ayrıca sefuroksim aksetile bağlı
yan etkilerin insidansları, endikasyona göre değişebilmektedir.
Çok yaygından seyreğe, istenmeyen etkilerin sıklıklarının belirlenmesinde geniş klinik
çalışmalardan elde edilen veriler kullanılmıştır. Bunun dışında kalan istenmeyen etkilerin
sıklıkları (<1/10.000), esas olarak pazarlama sonrası deneyimlerden yola çıkarak
belirlenmiştir ve rapor edilme oranına işaret etmektedir. Plasebo kontrollü çalışma verileri
mevcut değildir. İnsidanslar klinik çalışma verilerinden hesaplanmıştır ve bunlar ilaç ile
ilişkili verilere dayanmaktadır.
Sıklıklar, çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila
<1/100), seyrek (≥1/10.000 ila <1/1.000), çok seyrek (<1/10.000) ila bilinmiyor (eldeki
verilerden tahmin edilemiyor) şeklinde tanımlanmıştır.
Enfeksiyonlar ve enfestasyonlar
Yaygın: Candida aşırı çoğalması
5/12Bilinmiyor: Clostridium difficile aşırı çoğalması
Kan ve lenf sistemi hastalıkları
Yaygın: Eozinofili
Yaygın olmayan: Pozitif Coomb’s testi, trombositopeni, lökopeni (bazen şiddetli)
Bilinmiyor: Hemolitik anemi
Kardiyak hastalıklar
Bilinmiyor: Kounis sendromu
Bağışıklık sistemi hastalıkları
Bilinmiyor: İlaç ateşi, serum hastalığı, anafilaksi, Jarisch-Herxheimer reaksiyonu
Sinir sistemi hastalıkları
Yaygın: Baş ağrısı, baş dönmesi
Gastrointestinal hastalıkları
Yaygın: Diyare, bulantı, karın ağrısı gibi gastrointestinal rahatsızlıklar
Yaygın olmayan: Kusma
Bilinmiyor: Psödomembranöz kolit (bkz. Bölüm 4.4)
Hepatobiliyer hastalıklar
Yaygın: Hepatik enzim düzeylerinde (LDH, ALT (SGPT), AST (SGOT)) geçici yükselmeler
Bilinmiyor: Sarılık (ağırlıklı olarak kolestatik), hepatit
Deri ve deri altı doku hastalıkları
Yaygın olmayan: Deri döküntüleri
Bilinmiyor: Ürtiker, kaşıntı, eritema multiforme, Stevens-Johnson sendromu, toksik
epidermal nekroliz (TEN, egzantematik nekroliz) (bk. Bağışıklık sistemi bozuklukları),
anjiyonörotik ödem, eozinofili ve sistemik semptomların eşlik ettiği ilaç reaksiyonları
(DRESS)
Seçili advers reaksiyonların tanımı
Sefalosporinler kırmızı hücre membranlarının yüzeyine emilme ve pozitif Coomb’s testine
(bu da kanın çapraz eşleştirilmesini etkileyebilir) ve çok nadiren hemolitik anemiye neden
olacak şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Özel popülasyonlara ilişkin ek bilgiler:
Pediyatrik popülasyon:
Sefuroksim aksetilin çocuklar üzerindeki güvenlilik profili, yetişkinlerdeki profille uyumludur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
6/12posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı, ensefalopati, konvülsiyon ve koma gibi nörolojik sekellere yol açabilir. Böbrek
yetmezliği olan hastalarda doz uygun şekilde azaltılmazsa aşırı doz belirtileri ortaya çıkabilir
(bkz. Bölüm 4.2 ve 4.4).
Sefuroksimin serum düzeyleri hemodiyalizle ya da periton diyalizi ile düşürülebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan antibakteriyeller, Diğer beta-laktam
antibakteriyeller, İkinci kuşak sefalosporinler
ATC kodu: J01DC02
Etki mekanizması
Sefuroksim aksetil, esteraz enzimleri tarafından aktif antibiyotik olan sefuroksime hidrolize
edilir.
Sefuroksim penisilin bağlayıcı proteinlere (PBP) bağlanarak bakterilerde hücre duvarı
sentezini önler. Bu durum, hücre duvarı (peptidoglikan) biyosentezinin kesintiye uğramasına
neden olur, bu da bakteri hücre lizisine ve ölüme yol açar.
Farmakodinamik etkiler
Sefuroksime karşı bakteri direnci aşağıdaki mekanizmalardan biri ya da daha fazlasına bağlı
olabilir:
• Beta-laktamazlar aracılığıyla hidroliz; genişletilmiş spektrumlu beta-laktamazlar
(ESBL’ler ve bazı aerobik Gram-negatif bakteri türlerinde uyarılabilen ya da stabil olarak
dereprese olan AmpC enzimleri dahil (ancak bunlarla sınırlı değildir).
• Penisilin bağlayıcı proteinlerin sefuroksim için afinitelerinin azalması
• Dış membran geçirgenliğindeki azalma, Gram-negatif bakterilerdeki penisilin bağlayıcı
proteinlere sefuroksimin erişiminin kısıtlanması
• Bakteriyel efluks pompaları
Diğer enjekte edilebilir sefalosporinlere karşı direnç kazanmış organizmaların sefuroksime
dirençli olmaları beklenir.
Direnç mekanizmasına bağlı olarak değişecek şekilde, penisilinlere karşı direnç kazanmış
organizmalar sefuroksime karşı azalmış duyarlılık ya da direnç gösterebilir.
Sefuroksim aksetil kırılma noktaları
Avrupa Antimikrobiyal Duyarlılık Testi Komitesi’ne (EUCAST) göre minimum inhibitör
konsantrasyon (MİK) kırılma noktaları aşağıdaki gibidir:
Mikroorganizma Kırılma noktaları (mg/L)
S R
Enterobacteriaceae1,2 ≤8 >8
Staphylococcus spp. Not3 Not3
7/12Streptococcus A, B, C ve G Not4 Not4
Streptococcus pneumoniae ≤0,25 >0,5
Moraxella catarrhalis ≤0,125 >4
Haemophilus influenzae ≤0,125 >1
Tür ile ilişkili olmayan kırılma noktaları1 IE5 IE5
1 Enterobacteriaceae için sefalosporin kırılma noktaları tüm klinik açıdan önemli direnç
mekanizmalarını saptayacaktır (ESBL ve plazmid aracılı AmpC dahil). Beta-laktamaz üreten
bazı suşlar, bu kırılma noktalarıyla
3. ya da 4. kuşak sefalosporinlere duyarlı ya da orta düzeyde duyarlıdır ve bulunan şekilde
raporlanmalıdır, yani bir ESBL’nin varlığı ya da yokluğu tek başına duyarlılık sınıflamasını
etkilemez. Birçok bölgede, ESBL saptaması ve karakterizasyonu enfeksiyon kontrolü amacıyla
önerilir ya da zorunludur.
2 Sadece komplike olmayan üriner sistem enfeksiyonları (sistit) (bk. Bölüm 4.1).
3 Stafilokokların sefalosporinlere duyarlılıkları, kırılma noktaları olmayan ve stafilokok
enfeksiyonlarında kullanılmamaları gereken seftazidim ve sefiksim ve seftibuten hariç,
metisilin duyarlılığından belirlenebilir.
4 Beta-hemolitik streptokok grupları A, B, C ve G’nin beta-laktam duyarlılıkları penisilin
duyarlılığından belirlenebilir.
5 İlgili türlerin ilaç ile tedavisi için iyi bir hedef olduğu konusunda yetersiz kanıt (IE).
S ya da R- kategorizasyonu olmadan bir yorum ile birlikte bir MİK bildirilebilir.
S= duyarlı, R= dirençli
Mikrobiyolojik duyarlılık
Kazanılmış direncin prevalansı, seçilen türler için coğrafik olarak ve zamanla değişebilir ve
özellikle şiddetli enfeksiyonların tedavisi sırasında dirençle ilgili yerel bilgiler istenilir.
Gerektiğinde, sefuroksim aksetilin en azından bazı enfeksiyon türlerinde kullanımının
sorgulanabilir olduğu yerel direnç prevalansı olduğunda uzman tavsiyesi alınmalıdır.
Sefuroksim genellikle aşağıdaki mikroorganizmalara karşı in vitro olarak aktiftir.
Yaygın Olarak Duyarlı Türler
Gram Pozitif Aeroblar:
Streptococcus aureus (metisiline duyarlı)*
Koagülaz negatif staphylococcus (metisiline duyarlı)
Streptococcus pyogenes
Streptococcus agalactiae
Gram Negatif Aeroblar:
Haemophilus influenzae
Haemophilus parainfluenzae
Moraxella catarrhalis
Spiroketler:
Borrelia burgdorferi
Edinilmiş direncin sorun olabileceği organizmalar
Gram Pozitif Aeroblar:
Streptococcus pneumoniae
8/12Gram Negatif Aeroblar:
Citrobacter. freundii
Enterobacter aerogenes
Enterobacter cloacae
Escherichia coli
Klebsiella pneumoniae
Proteus mirabilis
Proteus türleri (P. vulgaris hariç)
Providencia türleri
Gram Pozitif Anaeroblar:
Peptostreptococcus türleri
Propionibacterium türleri
Gram Negatif Anaeroblar:
Bacteroides türleri
Fusobacterium türleri
Doğal dirençli organizmalar
Gram Pozitif Aeroblar:
Enterococcus faecalis
Enterococcus. faecium
Gram Negatif Aeroblar:
Acinetobacter türleri
Campylobacter türleri
Morganella morganii
Proteus vulgaris
Pseudomonas aeruginosa
Serratia marcescens
Gram Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
* Tüm metisiline dirençli Streptococcus aureus’lar sefuroksime dirençlidir.
5.2 Farmakokinetik özellikler
Genel özellikler
Emilim:
Sefuroksim aksetil oral yoldan alınmayı takiben gastrointestinal kanaldan absorbe olur ve
intestinal mukozada ve kanda süratle hidrolize uğrayarak serbest sefuroksimi kan dolaşımına
bırakır.
Yemeklerden hemen sonra alındığında absorpsiyonu optimumdur.
Sefuroksim aksetil tabletler yemeklerden sonra alındığında, yaklaşık 2-3 saat sonra ulaşılan
doruk plazma düzeyleri 125 mg’lık doz için 2,1 mg/L, 250 mg’lık doz için 4,1 mg/L, 500
mg’lık doz için 7 mg/L ve 1 g’lık doz için 13,6 mg/L olarak saptanmıştır.
9/12Dağılım:
Proteine bağlanma oranı kullanılan metodolojiye göre %33-50 arasında değişir. 12 sağlıklı
gönüllüde tek doz 500 mg sefuroksim aksetil tabletin ardından, görünür dağılım hacmi 50 L
(%CV=%28) olmuştur. Tonsil, sinus dokuları, bronş mukozası, kemik, plevra sıvısı, eklem
sıvısı, sinoviyal sıvı, interstisyel sıvı, safra, balgam ve aköz sıvıda sefuroksim
konsantrasyonları yaygın patojenler için minimum inhibitor düzeyleri aşmıştır. Meninksler
inflame olduğunda sefuroksim kan-beyin bariyerini geçmektedir.
Biyotransformasyon:
Sefuroksim metabolize olmaz.
Eliminasyon:
Serum yarılanma ömrü 1 – 1,5 saattir.
Sefuroksim glomerüler filtrasyon ve tubüler sekresyon ile elimine edilir. Renal klirens 125 ila
148 mL/dk/1,73 m2 aralığındadır.
Doğrusallık/doğrusal olmayan durum:
Sefuroksimin farmakokinetiği 125 mg ila 1000 mg aralığındaki oral doza göre doğrusaldır.
250 ila 500 mg’lık tekrarlanan oral dozları takiben sefuroksim birikimi meydana gelmemiştir.
Hastalardaki karakteristik özellikler
Cinsiyet
Erkekler ve kadınlar arasında sefuroksim farmakokinetiği açısından bir fark gözlenmemiştir.
Geriyatrik
Günde 1 g’lık normal maksimuma kadar olan dozajlarda normal renal fonksiyona sahip yaşlı
hastalarda özel bir önlem gerekli değildir. Yaşlı hastaların renal fonksiyonunun azalmış
olması daha muhtemeldir; bu nedenle doz yaşlılarda renal fonksiyonla uyumlu olarak
ayarlanmalıdır (bkz. Bölüm 4.2).
Pediyatrik
3 aydan büyük bebeklerde ve çocuklarda, sefuroksim farmakokinetiği yetişkinlerde gözlenene
benzerdir.
3 aylıktan küçük çocuklarda sefuroksim aksetil kullanımına ilişkin klinik çalışma verisi
mevcut değildir.
Renal bozukluk
Renal bozukluğu olan hastalarda sefuroksim aksetilin güvenlilik ve etkililiği belirlenmemiştir.
Sefuroksim başlıca böbreklerle atılır. Bu nedenle tüm bu tip antibiyotiklerle olduğu gibi renal
fonksiyonu bozulmuş hastalarda (yani kreatinin klirensi <30 mL/dakika) sefuroksim dozunun
daha yavaş atılımını telafi etmek üzere azaltılması önerilmektedir (bkz. Bölüm 4.2).
Sefuroksim diyalizle etkili bir şekilde uzaklaştırılır.
Hepatik bozukluk
Hepatik bozukluğu olan hastalar için veri mevcut değildir. Sefuroksim başlıca böbreklerden
elimine edildiğinden, hepatik fonksiyon bozukluğu varlığının sefuroksimin farmakokinetiği
10/12üzerinde bir etkiye sahip olması beklenmemektedir.
Farmakokinetik/Farmakodinamik ilişkisi
Sefalosporinler için in vivo etkililik ile korelasyon gösteren en önemli farmakokinetik-
farmakodinamik indeksin bağlanmamış konsantrasyonun her bir hedef tür için sefuroksimin
minimum inhibe edici konsantrasyonunun (MİK) üzerinde kaldığı (yani, %T >MİK) doz
uygulama aralığı yüzdesi (%T) olduğu gösterilmiştir.
5.3 Klinik öncesi güvenlilik verileri
Klinik-dışı veriler, güvenlilik farmakolojisi, tekrarlanan doz toksisitesi, genotoksisite ve
üreme ve gelişme toksisitesi çalışmalarına dayanarak insanlar için özel bir tehlike olmadığını
göstermiştir. Karsinojenisite çalışması yapılmamıştır; bununla birlikte, karsinojenik
potansiyeli düşündüren bir kanıt yoktur.
Sıçan idrarında gamma glutamil transpeptidaz aktivitesi çeşitli sefalosporinler tarafından
inhibe edilmiştir, bununla birlikte inhibisyon düzeyi sefuroksim ile daha azdır. Bu durumun
insanlarda klinik laboratuvar testleriyle etkileşim açısından anlamı olabilir.
6. FARMASÖTİK ÖZELLİKLER
6.1 Yardımcı maddelerin listesi
Prejelatinize Mısır Nişastası
Krospovidon
Kroskarmelloz sodyum
Sodyum lauril sülfat
Mg-stearat
Kolloidal Silika 200 Susuz
Opadry 03A38601 White (Hipromelloz, titanyum dioksit, mikrokristalin selüloz, saflaştırılmış
stearik asit)
6.2 Geçimsizlikler
Veri yoktur.
6.3 Raf ömrü
36 ay
6.4 Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5 Ambalajın niteliği ve içeriği
PVC-TE-PVDC beyaz opak / Al blister.
Kutuda 10, 14 ya da 20 film tabletlik blister ambalajda.
6.6 Beşeri tıbbi üründen arta kalan maddelerin imhası ve diğer özel önlemler
11/12Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Saray Mah. Dr. Adnan Büyükdeniz Cad. No:14
34768 Ümraniye / İstanbul
Tel: (216) 633 60 00
Fax: (216) 633 60 01
8. RUHSAT NUMARASI
196/82
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.05.2001
Ruhsat yenileme tarihi: 02.03.2007
10. KÜB’ÜN YENİLENME TARİHİ
12/12