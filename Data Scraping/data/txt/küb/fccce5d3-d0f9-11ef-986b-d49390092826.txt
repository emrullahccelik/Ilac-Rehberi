KISA ÜRÜN BİLGİSİ
1. BEŞERİ TIBBİ ÜRÜNÜN ADI
IMİGRAN SUBJECT 6 mg/0,5 ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 0,5 ml içinde:
Sumatriptan: 6 mg (8,4 mg sumatriptan süksinata eşdeğer)
Yardımcı maddeler:
Sodyum klorür: Her 0,5 ml içinde 3,5 mg sodyum klorür bulunur.
Yardımcı maddeler için Bölüm 6.1’e bakınız.
3. FARMASÖTİK FORM
Kullanıma hazır enjeksiyonluk çözelti içeren kartuş
4. KLİNİK ÖZELLİKLER
4.1. Terapötik endikasyonlar
IMİGRAN SUBJECT, auralı veya aurasız migren ataklarının akut tedavisinde endikedir.
IMİGRAN SUBJECT, aynı zamanda demet baş ağrısının (cluster headache) akut tedavisinde
endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Sumatriptan, profilaktik olarak kullanılmamalıdır.
Sumatriptanın; migren baş ağrısının veya bulantı, kusma ya da fotofobi gibi ilişkili belirtilerin
başlamasından sonra mümkün olduğunca erken verilmesi tavsiye edilir, fakat atağın hangi
safhasında verilirse verilsin eşit derecede etkilidir.
Sumatriptanın etkililiği tedaviye başlandığında atağın süresinden bağımsızdır. Diğer
belirtilerin oluşmasından önce migren aurası sırasında uygulanması baş ağrısının gelişmesini
önlemeyebilir.
Yetişkinler:
Migren:
IMİGRAN SUBJECT’in önerilen dozu, tek doz 6 mg subkutan enjeksiyondur. Bazı
hastalarda 3 mg veya 4 mg subkutan enjeksiyon gerekebilir.
1Eğer hasta ilk sumatriptan dozuna cevap vermezse aynı atak için ikinci bir doz alınmamalıdır.
IMİGRAN SUBJECT, daha sonra gelen ataklar için alınabilir.
Eğer hasta ilk doza cevap verir, fakat belirtiler nüks ederse ilk dozu takip eden 24 saat içinde
ikinci bir doz verilebilir, ancak iki doz arasında en az 1 saat ara bırakılmalıdır.
24 saat içindeki maksimum doz 2 defa 6 mg'lık enjeksiyondur (12 mg).
Demet baş ağrısı:
IMİGRAN SUBJECT’in önerilen dozu, her bir cluster (demet) atağı için tek doz 6 mg
subkutan enjeksiyondur. 24 saat içindeki maksimum doz 2 defa 6 mg'lık enjeksiyondur (12
mg), ancak iki doz arasında en az 1 saat ara bırakılmalıdır.
Uygulama şekli:
IMİGRAN SUBJECT, otoenjektör kullanılarak subkütan olarak enjekte edilmelidir.
Hastalar, IMİGRAN SUBJECT kullanma talimatlarını titizlikle uygulamaları ve özellikle
kullanılmış şırınga ve iğnelerin emniyetle imhası konusunda uyarılmalıdır.
IMİGRAN SUBJECT, intravenöz olarak uygulanmamalıdır.
Önerilen sumatriptan dozu aşılmamalıdır.
Hasta Kullanma Talimatı
IMİGRAN SUBJECT enjeksiyon sistemi, sadece doktorunuz tarafından size reçete edilen
IMİGRAN SUBJECT adlı bir ilaçla kullanım için tasarlanmıştır.
Bu kullanma talimatında, IMİGRAN SUBJECT enjeksiyon sistemini nasıl yükleyeceğiniz ve
IMİGRAN SUBJECT ilacından bir doz vermek için nasıl kullanacağınız gösterilmektedir.
Enjeksiyon sistemini kullanmadan önce bu kitapçığı lütfen dikkatlice okuyunuz.
Her IMİGRAN SUBJECT enjeksiyon sisteminde, bir otoenjektör ve iki şırınga kartuşu içeren
bir kartuş kutusu bulunmaktadır.
Sonraki reçeteler için kartuş paketi tek başına tedarik edilebilir.
Enjeksiyonu yapmaya hazır olana kadar enjeksiyon sistemini yüklemeyiniz.
Aşağıdaki fotoğraf, IMİGRAN SUBJECT enjeksiyon sisteminin çeşitli parçalarını
tanımlamanıza yardımcı olabilir:
2Kapak
Salıverme
düğmesi
Güvenlik mührü
Otoenjektör
Kartuş kutusu
Güvenlik
sürgüsü
Kutu
IMİGRAN SUBJECT enjeksiyon sisteminin kullanılması:
Enjeksiyonun yapılması:
1. Kutunun kapağını açınız.
2. Kartuşlardan birinin güvenlik bandını
yırtınız ve kapağı açınız. Güvenlik bandı
daha önceden bozulmuşsa, o şırınga
kartuşunu kullanmayınız.
3. Otoenjektörü kutusundan çıkarınız. Beyaz
çubuğun otoenjektörün ucundan dışarı çıkıp
çıkmadığını kontrol ediniz. Çıkıyorsa,
otoenjektörü kutunun içine geri koyunuz,
kuvvetlice itiniz (böylece çubuk yerine
oturacaktır). Kalem artık kullanıma hazırdır
4. Otoenjektörü kuvvetle bastırarak açık kartuş
paketinin içine doğru itiniz ve saat yönünde
daha fazla dönmeyene kadar çevirerek
hafifçe sıkıştırınız (yaklaşık yarım tur).
5. Parmağınızı mavi açma düğmesinden uzak
tutunuz, kalemi kartuş paketinden dışarı
çekiniz (bunun için kalemi oldukça kuvvetli
çekmeniz gerekebilir). Bir emniyet mandalı
siz hazır olmadan kazara enjeksiyon
yapılmasını önler.
6. Yüklenen otoenjektör artık hemen kullanım
için hazırdır.
3Enjeksiyonu kullanımının tamamlanana kadar, yüklenen otoenjektörü tekrar kutuya
koymaya çalışmayınız. Enjeksiyon iğnesi zarar görebilir ve otoenjektör doğru çalışmayabilir.
Enjeksiyonun yapılması:
7. Otoenjektörü fazla sıkmadan gri hazneden
tutarak, otoenjektörün ucunu açık bir cilt
bölgesine doğru sıkıca bastırınız (genellikle
uyluğun dışa bakan bölgesi). Gri kısmın
gidebildiği kadar aşağı doğru itilmesiyle
emniyet mandalı açılır.
8. Otoenjektörü sıkıca tutunuz ve kalemin
tepesindeki mavi açma düğmesine basınız.
Otoenjektörü hiç kıpırdatmadan ve açma
düğmesini basılı tutarak yavaşça 10’a kadar
sayınız.
Otoenjektörü ciltten hemen uzaklaştırmayınız; aksi takdirde enjeksiyonun bir miktarı
ziyan olabilir.
9. Tam 10 saniye geçtikten sonra kalemi
dikkatlice ciltten kaldırınız ve açığa çıkmış
iğne ucuna dokunmayınız.
10. Kullanılmış şırınga kartuşunu hemen kartuş
paketindeki boş yere geri koyunuz.
11. Otoenjektörü kartuş paketinin içinde
gidebildiği kadar aşağı doğru itiniz.
Otoenjektörü saat yönünün tersine
döndürerek (yaklaşık yarım tur) yerinden
çıkana kadar çeviriniz.
412. Otoenjektörü kartuş paketinden geri çekiniz
ve kullanılmış şırınga kartuşunun üzerine
kapağı kapatınız.
Beyaz piston çubuğu görünür durumdadır;
bu da otoenjektör cihazın kullanılmış
olduğunu gösterir.
Otoenjektör mekanizmasının tekrar aktif hale
getirilmesi:
13. Otoenjektörü kutudaki yuvasına koyunuz ve
gidebildiği kadar aşağı doğru itiniz.
Otoenjektör böylece bir sonraki kullanım
için hazır hale gelir.
14. Diğer şırınga kartuşunu kullanmanız
gerekene kadar kutunun kapağını kapalı
tutunuz. Her iki kartuşu da kullandığınızda,
kartuş paketini çıkarıp yenisiyle
değiştirmeniz gerekecektir.
Kullanılmış kartuş paketinin çıkarılması:
Her iki doz da kullanıldığında, kartuş paketi
çıkarılıp imha edilmelidir.
15. Kutuyu tutunuz ve baş parmağınız ile işaret
parmağınız arasındaki iki yerleştirme
düğmesine basınız.
16. Kullanılmış kartuş paketini diğer elinizle
tutarak yavaşça çekerek çıkarınız.
Artık gerekli olmayan ilaçları nasıl imha edeceğinizi eczacınıza sorunuz. Bu, çevrenin
korunmasına yardımcı olacaktır.
Yeni bir kartuş paketinin kutuya yüklenmesi:
IMİGRAN SUBJECT’in ek dozu yeni bir kartuş
paketi ile temin edebilir.
17. Kutunun kapağını açınız (otoenjektör
halihazırda mevcuttur).
18. Yeni kartuş paketini, kolayca kaymasını
sağlamak için her iki tarafındaki mavi
yerleştirme düğmelerine basarak kutuya
doğru itiniz.
19. Mavi yerleştirme düğmeleri kutunun her iki
tarafındaki deliklerden görünüyorsa yeni
5kartuş paketi doğru bir şekilde yüklenmiştir.
20. Enjeksiyon uygulamanıza kadar kartuş
paketini kutuda güvenli bir şekilde
tutabilirsiniz.
Enjeksiyonlarınızı ışıktan korumak için her zaman verilen kutuda tutunuz.
Özel popülasyonlara ilişkin ek bilgiler:
Böbrek/Karaciğer yetmezliği:
Sumatriptan, böbrek veya karaciğer fonksiyon bozukluğu gibi ilacın emilimi, metabolizması
veya atılımını önemli ölçüde etkileyen bir hastalığı olanlarda dikkatle uygulanmalıdır (bkz.
Bölüm 4.4).
Pediyatrik popülasyon:
Adolesanlar veya çocuklarda IMİGRAN SUBJECT ile ilgili çalışma yapılmamıştır.
18 yaşından küçük çocuklarda kullanılmaz.
Geriyatrik popülasyon:
65 yaş üzeri hastalarda sumatriptan kullanımı ile ilgili deneyim sınırlıdır. Yaşlılardaki
farmakokinetiği daha genç popülasyondan belirgin bir farklılık göstermez; ancak, klinik
bilgiler yeterli oluncaya kadar, 65 yaşın üzerindeki hastalarda sumatriptan kullanılması
tavsiye edilmez.
4.3. Kontrendikasyonlar
• Hemiplejik, baziler ve oftalmoplejik migren vakalarında kontrendikedir.
• Preparatın bileşenlerinden herhangi birine aşırı duyarlılığı olanlarda kontrendikedir
(bkz. Bölüm 6.1).
• Sumatriptan; miyokard enfarktüsü geçirmiş veya iskemik kalp hastalığı, , Prinzmetal
angina/koroner vazospazmı, periferal damar hastalığı veya iskemik kalp hastalığına
uyan belirti ve bulguları olan hastalara verilmemelidir.
• Sumatriptan, serebrovasküler olay veya geçici iskemik atak hikayesi olan hastalara
uygulanmamalıdır.
• Kontrol altına alınmamış hipertansiyonu olan hastalarda sumatriptan kullanımı
kontrendikedir.
• Sumatriptan, şiddetli karaciğer bozukluğu olan hastalara uygulanmamalıdır.
• Ergotamin veya ergotamin türevlerini (metiserjid dahil) içeren preparatlar ile birlikte
kullanımı kontrendikedir (bkz. Bölüm 4.5).
• Sumatriptanın monoaminoksidaz inhibitörleri (MAOİ) ile bir arada verilmesi
kontrendikedir. Sumatriptan, MAOİ tedavisinin kesilmesini takip eden 2 hafta içinde
kullanılmamalıdır.
4.4. Özel kullanım uyarıları ve önlemleri
Sumatriptan, sadece açık olarak migren veya demet baş ağrısı tanısı konulmuşsa
kullanılmalıdır.
Hemiplejik, baziler ve oftalmoplejik migren vakaları için kullanılmamalıdır.
6IMİGRAN SUBJECT, intravenöz olarak uygulanmamalıdır.
Sumatriptan tedavisinden önce, hasta atipik semptomlarla başvurursa ya da sumatriptan
kullanımı için uygun tanı almamışsa, potansiyel olarak ciddi nörolojik durumları (örneğin;
serebrovasküler olay, geçici iskemik atak) elemek için gereken yapılmalıdır.
Uygulamayı takiben; sumatriptan ile ilişkili olabilen, bazen yoğun ve boğaza da yayılabilen
göğüs ağrısı ve sıkışıklık gibi geçici belirtiler görülebilir (bkz. Bölüm 4.8). Eğer bu belirtiler
iskemik kalp hastalığını düşündürüyorsa, uygun değerlendirme yapılmalıdır.
Sumatriptan, tanısı konulmamış kalp hastalığı bulunma ihtimali olan hastalara, altta yatan
kardiyovasküler bir hastalığı olup olmadığı incelenip değerlendirilmeden verilmemelidir. Bu
hasta grubu postmenopozal kadın hastaları, 40 yaş üzerindeki erkek hastaları ve koroner arter
hastalığı için risk faktörleri bulunan hastaları içermektedir. Buna karşın, bu değerlendirmeler
kalp hastalığı olan her hastayı belirleyemeyebilir. Çok seyrek vakalarda, altta yatan
kardiyovasküler hastalığı olmayan hastalarda ciddi kardiyak olaylar görülmüştür.
Hastaların az bir kısmında kan basıncında ve periferik damar direncinde geçici yükselmeler
gözlendiğinden, sumatriptan kontrol altına alınmış hipertansiyon hastalarına dikkatle
uygulanmalıdır.
Seyrek olarak pazarlama sonrası raporlarda, selektif serotonin geri alım inhibitörleri (SSRİ)
ve sumatriptan kullanımını takiben serotonin sendromu (değişen mental durum, otonomik
instabilite ve nöromüsküler anormallikler dahil) olan hastalar tanımlanmıştır. Serotonin
sendromu, triptanlar ve serotonin noradrenalin geri alım inhibitörleri (SNRİ) ile birlikte
uygulandıktan sonra bildirilmiştir.
Eğer sumatriptan ve SSRİ/SNRİ’lerin birlikte kullanımı klinik olarak gerekiyorsa, hastanın
uygun şekilde gözlenmesi önerilir (bkz. Bölüm 4.5).
Herhangi bir triptan/5-HT agonistinin sumatriptan ile birlikte uygulanması tavsiye
1
edilmemektedir.
Sumatriptan; böbrek veya karaciğer fonksiyon bozukluğu (Child Pugh derece A veya B) gibi
ilacın emilimini, metabolizmasını veya atılımını önemli ölçüde etkileyen bir hastalığı
olanlarda dikkatle uygulanmalıdır (bkz. Bölüm 5.2).
Sumatriptan, nöbet öyküsü olanlarda veya nöbet eşiğini düşürebilen diğer risk faktörleri olan
hastalarda dikkatle kullanılmalıdır.
Sülfonamidlere aşırı duyarlılığı olduğu bilinen hastalarda sumatriptan alımını takiben alerjik
reaksiyon görülebilir. Alerjik reaksiyonlar deride aşırı duyarlılık reaksiyonlarından
anaflaksiye kadar değişebilir. Çapraz duyarlılık kanıtı sınırlıdır, ancak bu hastalarda
sumatriptan kullanılmadan önce dikkatli olunmalıdır.
Akut baş ağrısı tedavisinde aşırı doz kullanımının, duyarlı hastalarda daha da kötüleşen baş
ağrılarıyla (baş ağrısının aşırı doz ilaçla tedavisi) ilişkili olduğu gösterilmiştir. Bu durum
tedavinin geri çekilmesini gerektirebilir.
Lateks alerjisi:
7Kullanıma hazır enjektörün iğne koruma bölmesi, latekse duyarlı kişilerde alerjik
reaksiyonlara yol açabilecek doğal kuru lateks içerebilir.
Yardımcı maddeler:
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Propranolol, flunarizin, pizotifen veya alkol ile bir etkileşim olduğu kanıtlanmamıştır.
Ergotamin ile uzun süreli vazospastik reaksiyonlar bildirilmiştir. Bu etkiler birbirine
eklenebileceğinden, eğer ergotamin içeren bir preparat alınmışsa sumatriptan ancak 24 saat
sonra alınabilir. Tersine, sumatriptan alınmayı takiben herhangi bir ergotamin içeren preparat
alınacaksa aradan en az 6 saat geçmelidir.
Sumatriptan ve MAOİ’ler arasında etkileşim olabilir ve bunların birlikte uygulanması
kontrendikedir (bkz. Bölüm 4.4).
Seyrek olarak pazarlama sonrası raporlarda, SSRİ ve sumatriptan kullanımını takiben
serotonin sendromu (değişen mental durum, otonomik instabilite ve nöromüsküler
anormallikler dahil) olan hastalar tanımlanmıştır. Serotonin sendromu, triptanlar ve SNRİ’ler
ile birlikte uygulandıktan sonra da bildirilmiştir (bkz. Bölüm 4.4).
Özel popülasyonlara ilişkin ek bilgiler:
Veri yoktur.
Pediatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
IMİGRAN SUBJECT gerekli olmadıkça çocuk doğurma potansiyeli olan kadınlarda
kullanılmamalıdır.
Gebelik dönemi
Anneye sağlaması beklenen yararı ve fetüse olan olası riski dikkatlice değerlendirilmelidir.
Çoklu prospektif gebelik bildirimlerinden elde edilen pazarlama sonrası veriler, sumatriptana
maruz kalan 1000’in üzerinde kadının gebelik sonuçlarını göstermektedir. Kesin sonuç
sunmak için yetersiz bilgi olmasına rağmen bulgular, genel popülasyon ile karşılaştırıldığında,
sumatriptana maruz kalan kadınlarda doğum kusurları sıklığında artış veya doğum
kusurlarında tutarlı bir patern göstermemiştir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve/veya
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
8IMİGRAN SUBJECT, gerekli olmadıkça gebelik döneminde kullanılmamalıdır.
Laktasyon dönemi
Sumatriptanın subkütan uygulanmasını takiben anne sütü ile atıldığı gösterilmiştir. Bebeğin
tedaviden sonra 12 saat emzirilmemesiyle sumatriptana maruz kalması azaltılabilir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
Migrenin veya sumatriptan ile tedavinin bir sonucu olarak uyuşukluk olabilir.
Araç veya makine kullanımı gibi özel beceri gerektiren durumlarda dikkatli olunmalıdır.
4.8. İstenmeyen etkiler
Advers olaylar, sistem organ sınıflarına ve sıklıklarına göre aşağıda listelenmektedir. Klinik
çalışmalardan alınan veriler tahminidir. Karşılaştırma gruplarındaki genel oran dikkate
alınmamıştır. Pazarlama sonrası veriler gerçek sıklıktan çok raporlama oranına dayanmaktadır.
Rapor edilen istenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Klinik çalışma verileri
Sinir sistemi hastalıkları
Yaygın : Baş dönmesi, uyuşukluk, parestezi ve hipoestezi dahil duyusal rahatsızlıklar
Vasküler hastalıkları
Yaygın : Tedavinin hemen sonrasında kan basıncında geçici artışlar
Yüz kızarması
Solunum, göğüs bozuklukları ve mediastinal hastalıkları
Yaygın : Dispne
Gastrointestinal hastalıkları
Yaygın : Kusma ve bulantı (bazı hastalarda görülmüştür ve sumatriptan ile ilişkisi açık
değildir.)
Kas-iskelet bozukluklar, bağ doku ve kemik hastalıkları
Aşağıdaki belirti genellikle geçicidir, yoğun olabilir ve göğüs ve boğaz dahil olmak üzere
vücudun herhangi bir bölümünü etkileyebilir:
Yaygın : Ağırlık hissi
Genel bozukluklar ve uygulama bölgesine ilişkin hastalıkları
Aşağıdaki belirtiler genellikle geçicidir, yoğun olabilir ve göğüs ve boğaz dahil vücudun
herhangi bir bölümünü etkileyebilir:
Yaygın : Ağrı, sıcak veya soğuk, basınç veya daralma hissi
9Aşağıdaki belirtiler çoğunlukla hafif ila orta şiddetlidir ve geçicidir:
Yaygın : Halsizlik hissi, yorgunluk
Subkutan olarak uygulanan sumatriptan tedavisi ile ilişkili en yaygın yan etkiler şu şekildedir:
Çok yaygın : Enjeksiyon yerinde geçici ağrı
Ayrıca enjeksiyon yerinde batma/yanma, şişme, eritem, çürüme ve kanama
bildirilmiştir.
Doğrudan bir karşılaştırma mevcut olmamakla birlikte; yüzde kızarma, parestezi ve sıcak,
basınç ve ağırlık hissi sumatriptan enjeksiyonundan sonra daha yaygın olabilir.
Tersine; bulantı, kusma ve bitkinlik ise tablet kullanımına kıyasla sumatriptan enjeksiyonun
subkutan uygulamasında daha az görülebilir.
Araştırmalar
Çok seyrek : Karaciğer fonksiyon testlerinde minör bozukluklar
Pazarlama sonrası veriler:
Bağışıklık sistemi hastalıkları
Çok seyrek : Deride aşırı duyarlılık reaksiyonlarından anafilaksiye kadar değişen aşırı
duyarlılık reaksiyonları
Sinir sistemi hastalıkları
Çok seyrek : Nöbetler. Bir kısmı önceden nöbet öyküsü olan veya nöbetlere yatkınlık
yaratan durumları olan hastalarda görülmesine rağmen, önceden yatkınlık
yaratacak hiçbir durumu olmayan hastalarla ilgili nöbet raporları da vardır.
Tremor, distoni, nistagmus, skotom
Göz hastalıkları
Çok seyrek : Işık parlaması, çift görme, görmede azalma, görme kaybı (genellikle geçici).
Görme bozuklukları migren atağı sırasında da oluşabilir.
Kardiyak hastalıkları
Çok seyrek : Bradikardi, taşikardi, çarpıntı, kardiyak aritmiler, geçici iskemik EKG
değişiklikleri, koroner arter vazospazmı, anjina, miyokard enfarktüsü (bkz.
Bölüm 4.3, Bölüm 4.4)
Vasküler hastalıkları
Çok seyrek : Hipotansiyon, Raynaud hastalığı
Gastrointestinal hastalıkları
Çok seyrek : İskemik kolit
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
10Belirti ve işaretler:
Sumatriptan enjeksiyon ile ilgili bazı aşırı doz raporları bulunmaktadır.
Hastalar, 12 mg’a kadar olan subkutan dozu belirgin yan etkiler oluşmaksızın tek
enjeksiyonda almışlardır. 16 mg’a kadar subkutan dozlarda bahsedilen yan etkiler dışında
başka bir yan etki görülmemiştir.
Tedavi:
Eğer aşırı doz kullanımı olursa, hasta en az 10 saat kontrol altında tutulmalı ve gerekirse
standart destekleyici tedavi uygulanmalıdır.
Hemodiyaliz veya peritonal diyalizin sumatriptanın plazma konsantrasyonları üzerine etkileri
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antimigren preparatları, selektif 5-HT reseptör agonisti
1
ATC kodu: N02CC01
Etki mekanizması:
Sumatriptan, selektif bir vasküler 5-hidroksitriptamin-1-(5-HT D) reseptör agonistidir ve
1
diğer 5-HT reseptör (5HT -5HT ) alt tipleri üzerine etkisi yoktur. Vasküler 5HT D
2 7 1
reseptörleri başlıca kraniyel kan damarlarında bulunur ve vazokonstriksiyona aracılık eder.
Hayvanlarda, sumatriptan selektif olarak karotis arteryel dolaşımı daraltır, ancak serebral kan
akımını değiştirmez. Karotis arteryal dolaşım, ekstrakraniyel ve meninksler gibi intrakraniyel
dokulara kan sağlar ve bu damarlardaki gevşeme ve/veya ödem oluşumunun insanlarda
migrenin altta yatan mekanizması olduğu düşünülmektedir. Ek olarak, deneysel kanıtlar
sumatriptanın trigeminal sinir aktivitesini inhibe ettiğini göstermektedir. Bu her iki aktivite
sumatriptanın insanda antimigren etkisine eşlik eder.
Farmakodinamik etkileri:
Klinik cevap 6 mg’lık subkutan enjeksiyonu takiben 10-15 dakika, 20 mg’lık dozun intranazal
uygulamasını takiben 15 dakika. ve 100 mg’lık oral tablet dozu veya 25 mg’lık rektal dozu
takiben yaklaşık 30 dakika içinde başlar.
Sumatriptan, menstrüel kaynaklı migren dahil olmak üzere, migrenin akut tedavisinde
etkilidir.
5.2. Farmakokinetik özellikler
Genel özellikler
Sumatriptanın farmakokinetiği migren ataklarından önemli ölçüde etkilenmez.
Emilim:
Subkutan enjeksiyonu takiben sumatriptan yüksek bir ortalama biyoyararlanıma (%96)
sahiptir ve doruk serum konsantrasyonuna 25 dakika içinde ulaşır. 6 mg'lık subkutan dozu
takiben ortalama doruk serum konsantrasyonu 72 ng/ml'dir.
11Dağılım:
Plazma proteinlerine bağlanma düşük olup (%14-21), ortalama toplam dağılım hacmi 170
litredir.
Biyotransformasyon:
Sumatriptanın en önemli metaboliti indol asetik asit analoğu olup, başlıca idrarla serbest asit
ve glukuronid konjugatı şeklinde atılır. Bu metabolitin bilinen 5HT veya 5HT aktivitesi
1 2
yoktur. Minör metabolitleri saptanmamıştır.
Eliminasyon:
Eliminasyon yarılanma ömrü yaklaşık 2 saattir. Ortalama toplam plazma klerensi yaklaşık
1.160 ml/dakika ve ortalama renal plazma klerens yaklaşık 260 ml/dakikadır.
Renal olmayan klerens, toplam klerensin yaklaşık %80’idir. Sumatriptan başlıca monoamin
oksidaz A’nın aracılık ettiği oksidatif metabolizma ile elimine edilir.
Hastalardaki karakteristik özellikler
Karaciğer bozukluğu:
Orta şiddette hepatik hastalığın (Child Pugh derece B) subkutan yolla uygulanan sumatriptan
üzerindeki etkisi değerlendirilmiştir. Sağlıklı kontrollere kıyasla, orta şiddette hepatik
bozukluğu olan gönüllülerde subkutan yolla uygulanan sumatriptanın farmakokinetiğinde
anlamlı farklar yoktur (bkz. Bölüm 4.4).
Ergenler (12 ila 17 yaş):
Ergen gönüllülerde (12 ila 17 yaş) yürütülen bir farmakokinetik çalışması, 20 mg’lık
intranazal dozu takiben ortalama maksimum plazma konsantrasyonunun 13,9 nanogram/ml ve
ortalama eliminasyon yarılanma ömrünün yaklaşık iki saat olduğunu göstermiştir. Popülasyon
farmakokinetiği modellemesi klirens ve dağılım hacminin her ikisinin de ergen popülasyonda
beden boyutu ile artarak, daha düşük vücut ağırlığına sahip ergenlerde daha yüksek
maruziyetle sonuçlandığını göstermiştir.
5.3. Klinik öncesi güvenlilik verileri
Karsinojenez, mutajenez
In vitro sistemlerde ve hayvan çalışmalarında sumatriptanın genotoksik ve karsinojenik
olmadığı görülmüştür.
Reprodüktif toksikoloji
Sıçanlar üzerinde yapılan bir fertilite çalışmasında, insana subkütan yolla verilen 6 mg
sumatriptanı takiben oluşan plazma konsantrasyonunun yaklaşık 150 katı plazma düzeyleri ile
sonuçlanan oral sumatriptan dozları inseminasyon başarısında azalma ile ilişkili olmuştur.
Bu etki sıçanlar üzerinde yapılan ve insanlarda subkütan yolla verildiğinde ulaşılan maksimum
plazma düzeyinin yaklaşık 100 katına ulaşılan bir subkütan çalışma sırasında görülmemiştir.
Gebelik ve laktasyon
12Sıçanlarda veya tavşanlarda teratojenik etki gözlenmemiştir ve sumatriptanın sıçanların post
natal gelişimi üzerine etkisi olmamıştır.
Organeojenez sırasında gebe tavşanlara maternal toksisite oluşturmaya yetecek dozda
uygulandığında sumatriptanın bazen embriyoletaliteye neden olduğu görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
30 ºC altındaki oda sıcaklığında, ışıktan korunarak saklanmalıdır.
6.5. Ambalajın niteliği ve içeriği
IMİGRAN SUBJECT, kullanıma hazır enjeksiyonluk çözelti içeren kartuş şeklindedir. İki ayrı
ticari şekil ile, 2 adet 0,5 ml’lik kullanıma hazır enjeksiyonluk kartuş ve 1 adet otoenjektör
içeren ambalaj yanında 2 adet 0,5 ml’lik kullanıma hazır enjeksiyonluk kartuş içeren
ambalajlarda kullanıma sunulmaktadır.
Kullanıma hazır şırınga otoenjektör ile kullanılmalıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Kullanıma Hazırlama ve İmha Talimatları
Hastalar, IMİGRAN SUBJECT’in kullanma talimatlarına ve özellikle de iğne ve şırıngaların
güvenli bir şekilde imha edilmesi ile ilgili talimatlara çok dikkatli bir şekilde uymaları
gerektiği konusunda uyarılmalıdır.
İğne ve şırıngalar tehlikeli olabilir ve güvenli bir şekilde ve hijyenik olarak imha edilmelidir.
7.RUHSAT SAHİBİ
GlaxoSmithKline İlaçları San. ve Tic. A.Ş.
Esentepe Mah. Bahar Sk. Özdilek River Plaza
Vyndham Grand No: 13 İç Kapı No: 61 Şişli/İstanbul
8.RUHSAT NUMARASI
1392/43
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.04.1993
Ruhsat yenileme tarihi: 15.04.2008
10.KÜB’ÜN YENİLENME TARİHİ
14