  
 1KULLANMA TALİMATI 
 
DUACT 8 mg/60 mg kapsül  
Ağız yoluyla alınır. 
 
     • Etkin madde:  Bir kapsül; 8 mg akrivastin ve 60 mg psödoefedrin HCl içerir.  
     • Yardımcı maddeler:  Laktoz (inek sütünden elde edilmiştir), sodyum nişasta glikolat, 
magnezyum stearat. Kapsül içeriğindeki jelatin sığırdan elde edilmiştir. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
 Eğer ilave sorularınız olursa, lütfen doktorunuza veya eczacınıza danışınız.   
 Bu ilaç kişisel olarak sizin için reçete edilmiştir, başkalarına vermeyiniz.   
 Bu ilacın kullanımı sırasında doktora veya hastaneye gittiğinizde bu ilacı kullandığınız ı 
doktorunuza söyleyiniz.   
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.   
 
 
Bu kullanma talimatında:   
1.  DUACT Nedir ve Ne İçin Kullanılır?  
2.  DUACT’ı Kullanmadan Önce Dikkat Edilmesi Gerekenler  
3.  DUACT Nasıl Kullanılır?  
4.  Olası Yan Etkiler Nelerdir?  
5.  DUACT’ın Saklanması   
 
Başlıkları yer almaktadır.   
 
1. DUACT  nedir ve ne için kullanılır?   
DUACT,  akrivastin ve psödoefedrin içeren bir ilaçtır.  
DUACT 30 kapsüllük ambalajlar halindedir. 
DUACT burun tıkanıklığını gideren bir ilaçtır. Alerjik nezlenin belirtilerinin giderilmesinde 
kullanılır.  
 
2. DUACT’ı  kullanmadan önce dikkat edilmesi gerekenler   
DUACT’ı aşağıdaki durumlarda KULLANMAYINIZ  
Eğer; 
 Akrivastin, psödoefedrin veya triprolidine (akrivastinin yapısal analoğudur) karşı aşırı 
duyarlılığınız varsa, 
 Yüksek tansiyon ve kalp çarpıntınız varsa, 
 Damar sertliği nedeni ile kalp damarlarınızda daralma varsa, 
 DUACT tedavisine başlamadan 2 hafta öncesinde ya da halen Monoamino Oksidaz 
İnhibitörleri (MAOİ-bir çeşit antidepresan) grubundan bir ilaç alıyorsanız,  
 Şiddetli böbrek fonksiyon bozukluğunuz varsa, 
 Antibakteriyel olarak kullanılan  oksazolidinon sınıfı antibiyotikler (furazolidon dahil), 
kullanıyorsanız, 
 12 yaşın altındaki çocuklarda.      
 Böbrek üstü bezleri hastalığı (feokromositoma) olanlarda  
 Diyabet hastası (şeker hastası) iseniz, 
 Hipertiroidizm (vücutta tiroid hormonunun gereğinden fazla üretilmesi ) olanlarda   
 2 Göz tansiyonun artması (glokom) durumunda  
Diğer sempatik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da 
amfetamin benzeri merkezi sinir sistemini uyaran ilaçlar) ve sempatik sinir sisteminin bazı 
etkilerini bloke ederek kalbin atışını kontrol altına alan beta -blokörlerle birlikte kullanım. 
 
DUACT’ı aşağıdaki durumlarda DİKKATLİ KULLANINIZ 
Eğer; 
 Kalp ritm bozukluğunuz varsa, 
 Kalp hastalığınız varsa, 
 Yüksek tansiyon hastalığınız varsa, 
 Prostat büyümeniz varsa, 
 Orta derecede böbrek yetmezliğiniz varsa, 
 Artmış göz içi (intraoküler) kan basıncınız varsa, 
 60 yaş üzerindeki hastalarda. Bu yaş grubundaki hastaların böbrek fonksiyonlarında 
azalma (bkz. Kontrendikasyonlar) nedeniyle advers reaksiyon riski daha yüksektir ve 
sempatomimetik ajanları kullanırken advers etkiler yaşama olasılığı daha yüksektir. 
 Şiddetli derecede karaciğer yetmezliği olanlarda ve böbrek yetmezliği olanlarda, özellikle 
birlikte kardiyak (kardiyovasküler) bir hastalığı olanlarda, 
 İskemik (yeteri kadar kan ve oksijen gitmemesi) kalp hastalığınız varsa, 
 Tiroid fonksiyon bozukluğunuz varsa, 
 Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama ya da iskemik kolitin 
diğer semptomları gelişirse, psödoefedrin derhal durdurulmalı ve doktora başvurulmalıdır. 
 Tanısı konmuş veya şüpheli konjenital uzamış QT sendromu veya Torsades de Pointes 
(ölümcül olabilecek bir kalp ritm bozukluğu) hastalığınız varsa, 
 Seyrek olarak psödoefedrinin dahil olduğu ilaç grubu ile geri dönüşlü bir beyin hastalığı 
posterior geri dönüşlü ensefalopati (PRES) / geri dönüşlü serebral vazokonstriksiyon 
sendromu (RCVS) bildirilmiştir. Bildirilen semptomlar ani başlangıçlı şiddetli baş ağrısı, 
bulantı, kusma ve görme bozukluğudur. Olguların çoğu uygun tedavi ile birkaç günde 
düzelmiştir. PRES/RCVS belirti ve semptomların gelişmesi halinde psödoefedrin hemen 
kesilmelidir. 
 Volatil halojene anestetikler (halojenlenmiş inhalasyon anesteziği, solunumla anestezi 
sağlayan) ile eş zamanlı olarak indirekt etkili sempatomimetik olarak adlandırılan ilaçları  
kullanan hastalarda ameliyat süreçlerinde ani ortaya çıkan yüksek tansiyon (akut 
perioperatif hipertansiyon) gelişebilir. Ameliyat planlanırken, anestezi almadan 24 saat 
önce DUACT tedavisinin kesilmesi önerilir. 
 Kan basıncı düşürücü (antihipertansif) ilaçlar (bretilyum, betanidin, guanetidin, 
debrizokin, metildopa, alfa ve beta blokörler), uyarıcı ya da iştah baskılayıcı ilaçlar, astım 
ilacı, depresyon ilaçları, uyku ilaçları kullanıyorsanız.      
 Akrivastin kapsülü içerisinde bulunan psödoefedrin, spor ile ilişkili doping testlerinde 
pozitif sonuç verir. 
 Eş zamanlı damar daraltıcı ilaç (vazokonstriktif ajan) kullanan (bromokriptin, pergolid, 
lisurid, kabergolin, ergotamin veya dihidroergotamin gibi) hastalarda ergot zehirlenmesi 
(ergotizma) riskinin artması nedeniyle tedavide dikkatli olunmalıdır. 
 Halüsinasyonlar (hayal görme), huzursuzluk, uyku düzensizliği oluştuğunda kesilmelidir.  
 DUACT kullanımı ile optik sinire kan akışında azalma meydana gelebilir. Ani görme 
kaybı gelişirse, DUACT almayı bırakınız ve derhal doktorunuza başvurunuz veya tıbbi 
yardım alınız (bkz. Bölüm 4).    
 3 Ciddi deri reaksiyonları: Psödoefedrin içeren ürünlerin kullanımına bağlı olarak nadiren 
akut jeneralize ekzantematöz püstülozis (AGEP-yaygın kızarık deri üzerinde, içi iltihaplı 
bir sıvı içeren deri kabarcığı (püstül) ile karakterize, yüksek ateşin eşlik ettiği, sıklıkla ilaç 
kullanımı sonrası, hızlı ve kısa sürede gelişen klinik tablo) gibi ciddi deri reaksiyonları 
gözlenebilir. Eğer ateş, kızarıklık veya küçük (yaygın şekilde) içi iltihap ile dolu 
kabarcıklar gibi belirti ve bulgular gözlerseniz, ilacı kullanmayı bırakıp, derhal 
doktorunuza danışınız. Bu döküntüler, tedavinin ilk 2 günü içinde, gövde ve kollarda 
ortaya çıkabilir. Eğer ateş, deride kızarıklık gibi belirti ve semptomlar ya da çok sayıda 
küçük püstüller gözlemlenirse, bu ilacın uygulanması kesilmeli ve eğer gerekiyorsa uygun 
önlemler alınmalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
DUACT’ın yiyecek ve içecek ile kullanılması 
Yiyecek ve içeceklerle bilinen bir etkisi yoktur. Akrivastin, alkol ve merkezi sinir sistemi 
depresanlarının sedatif etkilerini artırabilir.     
 
Hamilelik  
İlacı kullanmadan önce doktorunuza veya eczacınıza danışınız. 
İnsanlarda gebelik sırasında aktrivastin ve psödoefedrin verilmesi hakkında kısıtlı bilgi 
mevcuttur. DUACT gerekli olmadıkça hamilelik döneminde kullanılmamalıdır.  
 
Diğer birçok ilaç gibi, akrivastin ve psödoefedrin gebe kadınlarda eğer annenin tedaviden 
sağlayacağı potansiyel yarar fetüste ortaya çıkacak herhangi bir riskten daha fazla ise 
kullanılmalıdır  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
DUACT uygulanmasının ardından anne sütünde görülebilecek akrivastin düzeyleri hakkında 
herhangi bir bilgi olmamasına rağmen, psödoefedrin anne sütü ile küçük miktarlarda atılır (24 
saat içinde tek doz psödoefedrin dozundan sonra yaklaşık 0,5%-0,7%’si anne sütünden atılır). 
Anne sütü alan bebeklerdeki risk dışlanamaz.  
 
Akrivastin ve psödoefedrin, eğer hekim ilacın emziren anneye sağlayacağı yararın emzirilen 
bebek üzerindeki potansiyel riskinden fazla olacağına inanmıyorsa emziren annelerde 
kullanılmamalıdır. 
 
 
Araç ve makine kullanımı   
DUACT, bazı kişilerde, araba kullanma veya makine kullanma gibi zihinsel uyanıklık 
gerektiren görevlerde bozulma yaratabilir. Bu nedenle bu gibi faaliyetleri yapacak kişiler 
DUACT’ın kendilerini etkileyip etkilemeyeceği hakkında dikkatli olmalıdırlar.  
 
Alkol veya merkezi sinir sistemi depresanlarının etkisi altındayken genellikle hastaların 
zihinsel uyanıklık gerektiren faaliyetleri gerçekleştirmesi önerilmemektedir.  
 
DUACT’ın içeriğinde bulunan bazı yardımcı maddeler hakkında önemli bilgiler   
DUACT laktoz içermektedir. Eğer daha önceden doktorunuz tarafından bazı şekerlere karşı 
tahammülsüzlüğünüz (intolerans) olduğu söylenmişse, bu tıbbi ürünü almadan önce 
doktorunuzla temasa geçiniz.   
 4Diğer ilaçlar ile birlikte kullanımı  
DUACT'ı burun tıkanıklığını gideren ilaçlar, başta depresyon olmak üzere kaygı bozuklukları, 
obsesif kompülsif bozukluk (takıntı hastalığı), travma sonrası stres bozukluğu gibi çok sayıda 
psikiyatrik hastalığın tedavisinde kullanılan trisiklik antidepresanlar, iştah kesici ilaçlar ve 
bazı sinir sistemi uyarıcı ilaçlar veya MAOİ’ler/geri dönüşümlü MAOİ’ler (depresif 
bozuklukların tedavisinde), sempatomimetik aminlerin (sempatik sinir sisteminin 
uyarılmasıyla ortaya çıkan etkilere benzer etki oluşturan) metabolizmasını etkileyen ilaçlar 
(ör; okzazolidinon sınıfı antibiyotikler- furazolidon (gastroenterit ve kolera tedavisinde 
kullanır),  linezolid (aerobik gram pozitif bakterilerin neden olduğu enfeksiyonların 
tedavisinde kullanır) dahil ve  damar daraltıcı (vazokonstriktif) ilaçlar (ör; bromokriptin, 
pergolid, lisurid, kabergolin, ergotamine veya dihidroergotamin) ile beraber kullanılması 
bazen tansiyon yükselmesine neden olabilir. 
İçeriğinde bulunan psödoefedrin,  tansiyonu düşüren bazı ilaçların (ör: bretilyum, betanidin, 
guanitidin, debrizokin, metildopa ve alfa- ve beta-adrenerjik blokörler) ilaçlar gibi tansiyonu 
düşüren ilaçların etkisini kısmen tersine çevirebilir. 
Depresyon ve sosyal fobi tedavisinde kullanılan antidepresan ilaçlardan moklobemid 
içerenlerle birlikte kullanımı hipertansif kriz (ciddi kan basıncı yükselmesi) riski oluşturur. 
Doğumu kolaylaştırmak için kullanılan oksitosin ile birlikte hipertansiyon riskini artırır. 
Kardiyak glikozidlerle (kalp yetmezliğinde kullanılır) birlikte kullanım kalp ritmi bozukluğu 
riskini artırır. 
Ergot alkaloidleri (ergotamin ve dihidroergotamin; migren tedavisinde kullanılır) ile birlikte 
kullanılması yan etki riskini artırır. 
Akrivastin, alkol, sedatifler ve sakinleştiricileri içeren merkezi sinir sistemi depresanlarının 
sedatif etkilerini artırabilir.     
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza veya eczacınıza bunlar hakkında bilgi veriniz. 
 
3. DUACT nasıl kullanılır?   
   Uygun kullanım ve doz/uygulama sıklığı için talimatlar:  
    Doktor tarafından başka şekilde tavsiye edilmediği takdirde;  
    
Erişkinler ve 12 yaşın üzerindeki çocuklarda: 
DUACT’ın  önerilen dozu günde 1 kapsüldür. Gerektiğinde doz günde 3 defa verilebilir.  
 
Tedavi süresi, akut semptomların süresi ile sınırlı olmalı ve normalde 2 haftayı aşmamalıdır. 
 
 Uygulama yolu ve metodu: 
DUACT sadece ağızdan kullanım içindir. Kapsüller bir miktar su ile yutulmalıdır. 
 
 Değişik yaş grupları: 
Çocuklarda kullanımı:  
12 yaşından küçük çocuklarda; 
DUACT'ın 12 yaşından küçük çocuklarda kullanımıyla ilgili henüz bilgi bulunmamaktadır. 12 
yaşından küçük çocuklarda kullanmayınız.  
 
   
 5Yaşlılarda kullanımı: 
Yaşlı hastalarda yapılmış klinik çalışmalarda güvenlilik ve etkililikte fark saptanmamıştır. 
Fakat DUACT’ın önemli ölçüde böbrekler tarafından atıldığından böbrek fonksiyonların 
azaldığı 60 yaş üzeri hastalarda istenmeyen etkiler (reaksiyonlar) riski daha fazla olabilir. Bu 
yaş grubundaki hastalar sempatik sinir sistemine etkili ilaçlar (dobutamin, albuterol, klonidin 
gibi)  kullandıklarında daha fazla istenmeyen reaksiyonlar geliştirebilir.  
 
Özel kullanım durumları: 
Böbrek/Karaciğer yetmezliği:  
Şiddetli böbrek yetmezliği olan hastalar kullanmamalıdır.  
Karaciğer yetmezliği olan hastalarda DUACT’ın kullanımı ile  elde edilen deneyim normal 
yetişkin dozunun uygun olduğunu göstermekle beraber şiddetli karaciğer yetmezlik 
durumunda dikkatli olunması gerekmektedir. Akrivastin ve psödoefedrin karaciğer yetmezliği 
olan hastalarda çalışılmamıştır.  
 
Eğer DUACT’ın etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.   
 
Kullanmanız gerekenden daha fazla DUACT kullandıysanız: 
Tavsiye edilen dozlarda görülen yan etkilerle beraber ajitasyon (uyaranlara karşı aşırı duyarlı 
olma durumu), halüsinasyonlar (olmayan görüntüleri, sesleri vb. algılama), iritabilite 
(uyaranlara karşı aşırı duyarlı olma durumu), huzursuzluk, titreme, nöbet, kalp çarpıntısı, 
yüksek tansiyon ve idrara çıkmakta zorlanma olabilir.  
 
Psödoefedrin  
 
Semptomlar (Belirtiler) 
Doz aşımı aşağıdakilere neden olabilir: 
Hiperglisemi (kan şekerinin yükselmesi), hipokalemi (kan potasyum düzeyinin normalin 
altına düşmesi), MSS (merkezi sinir sistemi) uyarılması, uykusuzluk, iritabilite (uyaranlara 
karşı aşırı duyarlı olma durumu), anksiyete (kaygı, endişe), ajitasyon (huzursuzluk), 
konfüzyon (zihin karışıklığı), deliryum (huzursuzluk- taşkınlık, hezeyan gibi belirti gösteren 
ani geçici bilinç bozukluğu), halüsinasyonlar (olmayan görüntüleri, sesleri vb. algılama), 
psikozlar (bir tür ruhsal bozukluk), tremor (titreme), nöbetler, intraserebral kanama dahil 
intrakranial kanama (kafa içi-beyin kanamaları), çocuklarda uyku hali, midriyazis (göz 
bebeklerinde büyüme), çarpıntılar, taşikardi (kalp atımının hızlanması), refleks bradikardi 
(kalp atımının yavaşlaması), supraventriküler ve ventriküler aritmiler (bir çeşit kalp ritim 
bozuklukları), ritim bozuklukları, miyokard infarktüsü (kalp krizi), hipertansiyon (kan 
basıncının yükselmesi), kusma, iskemik bağırsak infarktüsü (bağırsakları besleyen damarlarda 
tıkanmaya bağlı hasar), akut böbrek yetmezliği, idrar yapmada zorluk. 
Solunumun sürdürülmesi, desteklenmesi ve konvülsiyonların (nöbetlerin) kontrolü için 
gerekli önlemler alınmalıdır. İdrar torbasına girişim yapılması (mesane kateterizasyonu) 
gerekli olabilir. Eğer istenirse psödoefedrinin uzaklaştırılması, asit diürezi (vücuttan asidin 
uzaklaştırılması) ya da diyaliz ile hızlandırılabilir. 
 
Önerilen terapötik doz aşıldığında akrivastinin araba kullanma yeteneğini bozduğu 
saptanmıştır. 
 
DUACT’tan kullanmanız gerekenden fazlasını kullanmışsanız, bir doktor veya eczacı ile 
konuşunuz.   
 6DUACT kullanmayı unutursanız  
Unutulan dozları dengelemek için çift doz almayınız.   
 
DUACT ile tedavi sonlandırıldığındaki oluşabilecek etkiler 
Bulunmamaktadır. 
 
4. Olası yan etkiler nelerdir?   
Tüm ilaçlar gibi, DUACT’ın içeriğindeki etkin maddelerden herhangi birine ve/veya 
triprolidine (akrivastinin yapısal analoğudur) karşı aşırı duyarlılığı olanlarda yan etkilere 
neden olabilir.  
 
Sıklık sınıflandırması aşağıdaki gibidir: 
 
Yan etkiler görülme sıklıklarına göre aşağıdaki şekilde sıralanmıştır. 
Çok yaygın : 10 hastanın en az 1 inde görülebilir. 
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek : 1.000 hastanın birinden az, fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki veriler ile tahmin edilemiyor. 
 
Aşağıdakilerden biri olursa DUACT  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz: 
 Aşırı duyarlılık reaksiyonları (döküntüden nadiren anafilaksiye (aniden başlayan ve 
ölüme neden olabilen ciddi bir alerjik reaksiyondur) değişen derecelerde)  
 Aniden çıkan ateş, ciltte kızarıklık veya çok sayıda küçük kabarıklık (olası Akut Genel 
Yaygın Ekzantematöz Püstulozis Sendromu semptomları) bu ilaçla tedavinin ilk 2 
gününde ortaya çıkabilir (Bkz. Bölüm 2)  
 Şiddetli baş ağrısı, bulantı, kusma, zihin karışıklığı, görme bozuklukları  
 Örneğin ürtiker (ağır olabilir ve cildin su toplamasını ve soyulmasını içerebilir) ve 
kaşıntı gibi alerjik reaksiyonlar  
 Halüsinasyonlar (olmayan görüntüleri, sesleri vb. algılama) ya da paranoid 
delüzyonlar (sanrı)  
 Yüzde, dudaklarda, ağızda dilde veya yutmayı ve nefes almayı zorlaştıracak şekilde 
boğazda şişme  
 
Çok yaygın:  
 Uyuklama hali  
 Baş ağrısı 
 
Yaygın: 
 Baş dönmesi 
 Sinirlilik  
 Uykusuzluk dahil olmak üzere uyku bozuklukları 
 Ağız kuruluğu 
 Bulantı 
 Kusma 
 
 
   
 7Yaygın olmayan: 
 Ajitasyon (huzursuzluk) 
 Aşırı huzursuzluk ve gerilim içinde bulunma hali  
 Halüsinasyonlar (olmayan şeylerin görülmesi ya da duyulması)  
 Dizüri (ağrılı idrar yapma) 
 Üriner retansiyon (idrar yapamama) 
 Ani gelişen yaygın iltihaplı keseciklerin olduğu kaşıntılı deri hastalığı (akut jeneralize 
ekzantematöz püstülozis) 
 Alerjik dermatit (egzama) 
 Döküntü 
 Anjiyoödem (yüzde, dudaklarda, ağızda dilde veya yutmayı ve nefes almayı 
zorlaştıracak şekilde boğazda şişme ) 
 
Seyrek:  
 Taşikardi (kalp atımının hızlanması) 
 Palpitasyonlar (çarpıntı) 
 Artmış kan basıncı 
 Kaydiyak disritmiler (ritim bozukluğu)  
 Miyokard infarktüsü/miyokard iskemisi (kalp krizi) 
 
Bilinmiyor: 
 Anksiyete (kaygı, endişe) 
 Titreme  
 Optik sinire kan akışında azalma (iskemik optik nöropati) 
 İritabilite (uyaranlara karşı aşırı duyarlı olma durumu) 
 Paranoid hezeyanlar (sanrı) 
 Huzursuzluk 
 Öforik duygudurum (neşe, güven, güçlülük gibi duyguların aşırı şekilde bulunması) 
 Aşırı heyecanlılık 
 Serebrovasküler olay (beyin damarları ile ilişkili olaylar) 
 Posterior geri dönüşlü ensefalopati sendromu (PRES - beynin arka bölümünde 
iyileşebilen beyin dokusu harabiyeti)/geri dönüşlü serebral vazokonstriksiyon 
sendromu (RCVS - beyin damarlarında iyileşebilen daralma) 
 Psikomotor hiperaktivite (istemsiz aşırı hareketlilik) 
 İskemik kolit (kalın bağırsağa kan akışının kesilmesi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 
   
 85. DUACT’ın Saklanması  
DUACT’ı çocukların göremeyeceği ve erişemeyeceği yerlerde ve ambalajında saklayınız. 
25oC'nin altındaki oda sıcaklığında ve kuru bir yerde saklayınız. Işıktan koruyunuz.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra DUACT’ı kullanmayınız. 
Eğer üründe ve/veya ambalajında bozukluklar fark ederseniz DUACT’ı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. ve Tic. A.Ş. Levent/İstanbul 
 
Üretim yeri:  
Abdi İbrahim İlaç San. ve Tic. A.Ş., Esenyurt,  İstanbul 
 
Bu kullanma talimatı ../../… tarihinde onaylanmıştır.     
 
 
 