KISA ÜRÜN BİLGİSİ
1. BEŞERİ TIBBİ ÜRÜNÜN ADI
AKINETON 5 mg/ml IM/IV Enjeksiyonluk / İnfüzyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul 5 mg biperiden laktat içerir.
Yardımcı maddeler:
Sodyum laktat ….. ……………..14 mg
Diğer yardımcı maddeler için 6.1’e bakınız.
3. FARMASÖTİK FORM
Enjeksiyonluk, steril, berrak renksiz çözelti
4. KLİNİK ÖZELLİKLERİ
4.1 Terapötik endikasyonlar
 Özellikle hızlı bir etki başlangıcı istenildiğinde veya ciddi Parkinson sendromu (özellikle
rijidite ve tremorun tedavisinde) vakalarında başlangıç tedavisi olarak,
 Nöroleptik ve benzer etki gösteren ilaçların neden olduğu ekstrapiramidal semptomlar
(örneğin akut distoni, akatizi ve Parkinson sendromu)
 Nikotin zehirlenmesi, organofosfat içeren bileşiklerle zehirlenmelerin tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
Biperiden ile tedaviye, normal olarak küçük dozlar ile başlanır; doz, terapötik etki ve
istenmeyen etkilere bağlı olarak artırılır.
Tedavinin süresi, hastalığın türüne ve seyrine bağlıdır. AKINETON tedavisi aşamalı bir
şekilde azaltılarak sonlandırılmalıdır.
Erişkinler:
Parkinson sendromu: Şiddetli olgularda, tedavi 10 mg ile 20 mg biperiden laktat
enjeksiyonluk çözelti (2 ml ile 4 ml) ile başlatılabilir; bu doz gün içinde birkaç kez
uygulanmak üzere bölünür ve intramüsküler ya da yavaş intravenöz enjeksiyon yoluyla tek
doz olarak verilebilir.
İlaca bağlı oluşan ekstrapiramidal semptomların tedavisi: Hızlı bir terapötik yanıt elde
edebilmek için, erişkinlere 2.5 mg ve 5 mg biperiden laktat enjeksiyonluk çözelti (0.5 ml ila
1 ml), intramüsküler ya da yavaş intravenöz enjeksiyon yoluyla tek doz olarak verilebilir.
Eğer gerekli olursa, aynı doz 30 dakika sonra tekrarlanabilir. En yüksek toplam günlük doz,
10 mg ile 20 mg biperiden laktat enjeksiyonluk çözeltidir (2 ml ile 4 ml).
Nikotin zehirlenmesi: Akut nikotin zehirlenmesi olgularında, olağan önlemlerin,
intramüsküler yoldan 5 mg ile 10 mg biperiden laktat enjeksiyonluk çözelti (1 ml ile 2 ml)
enjeksiyonları ve hastanın yaşamı tehlikede ise, 5 mg intravenöz enjeksiyon ile
desteklenmesi önerilmektedir.
1 / 7Organofosfat içeren bileşiklerle zehirlenme: Organofosfat içeren bileşiklerle zehirlenme
olgularında, biperiden dozu semptomların şiddetine bağlı olarak hastaya göre
ayarlanmalıdır; başka bir ifadeyle, 5 mg biperiden laktat enjeksiyonluk çözelti, zehirlenme
semptomları geçinceye kadar, intravenöz yoldan tekrarlı olarak uygulanır.
Uygulama şekli:
AKINETON intramüsküler veya intravenöz olarak uygulanır.
İntravenöz uygulama yavaş enjeksiyon veya infüzyon şeklinde yapılır.
Ampul kırıldıktan sonra kalan miktar atılmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin bir bilgi bulunmamaktadır.
Pediyatrik popülasyon:
Biperiden ile pediyatrik kullanım deneyimi sınırlıdır ve esas olarak ilaca bağlı oluşan
distoninin (örn: nöroleptikler ya da metoklopramid ve benzeri bileşiklerin neden olduğu)
kısa dönemli tedavisiyle ilişkilidir.
Yaş Doz
1 yaşına kadar 1 mg (0.2 ml)
6 yaşına kadar 2 mg (0.4 ml)
10 yaşına kadar 3 mg (0.6 ml)
Bu doz yavaş intravenöz enjeksiyon şeklinde uygulanmalıdır. Gerekirse, aynı doz 30 dakika
sonra tekrarlanabilir. Uygulama sırasında eğer semptomlar iyileşirse enjeksiyona son
verilmelidir.
Geriyatrik popülasyon:
Yaşlı hastalarda, özellikle organik beyin hastalığı semptomları olanlar ve serebral nöbetlere
karşı aşırı duyarlılık artışı gösterenlerde dikkatli bir doz uygulaması gereklidir. Yaşlı
hastalar antikolinerjik ilaçlara daha duyarlıdır.
4.3 Kontrendikasyonlar
AKINETON, aşağıdaki durumlarda kontrendikedir:
 Etkin madde ya da yardımcı maddelerden herhangi birine karşı aşırı duyarlılık
 Dar açılı glokom
 Gastrointestinal kanalda stenoz ya da obstrüksiyon (ileus)
 Megakolon
4.4 Özel kullanım uyarıları ve önlemleri
Konvülsiyon eğilimi olan hastalarda ve epilepsi hastalarında AKINETON dozları dikkatle
düzenlenmelidir.
Biperiden gibi merkezi sinir sistemi üzerinde etkisi olan antikolinerjikler ile serebral kriz
eğilimi artabilir. Böyle tabloya yatkın olan hastalarda dikkatli olunması önerilir.
Biperiden bazı hastalarda ve özellikle prostat hipertrofisi hastalarında ağrılı miksiyona ve
daha az sıklıkla da idrar retansiyonuna neden olabilir. AKINETON; idrar rezidüsü olan
prostat hipertrofisi hastalarına ancak özel dikkat gösterilerek verilmelidir. İdrar retansiyonu
görülürse, hasta biperiden uygulamasından önce idrar kesesini boşaltmalıdır.
2 / 7AKINETON, şiddetli taşikardiye yol açabilen hastalıklarda ve kardiyak aritmi durumunda
dikkatli kullanılmalıdır.
Parenteral uygulamadan sonra kan basıncını düşürücü etki gözlenebilir.
Göz içi basıncı düzenli aralıklarla kontrol edilmelidir.
Çocuklarda biperiden ile deneyim, temel olarak, nöroleptikler veya metoklopramid ve
benzer bileşiklerin kullanımıyla bir yan etki olarak ortaya çıkan veya zehirlenme semptomu
olarak görülen ilaç kökenli distonideki kısa süreli kullanımıyla sınırlıdır.
Uzun süre kullanıldığında alışkanlık yapabilir.
AKINETON her bir ampulünde 1 mmol (23 mg)’dan daha az sodyum ihtiva eder; yani
esasında “sodyum içermediği” kabul edilir.
4.5 Diğer tıbbi ürünlerle etkileşimler ve diğer etkileşim şekilleri
AKINETON, psikotrop ilaçlar, antihistaminikler, antiparkinson preparatları ve
spazmolitikler gibi diğer antikolinerjik ilaçlarla birlikte uygulandığında santral ve periferik
istenmeyen etkilerinin artması mümkündür. Kinidinle birlikte uygulanırsa antikolinerjik
kardiyovasküler etkileri (özellikle AV düğüm üzerine etki) artabilir. Levodopa ile birlikte
uygulanırsa, diskinezi şiddetlenebilir.
Nöroleptik nedenli tardif diskineziler biperiden ile artabilir. Tardif diskinezi varlığında
Parkinson semptomları bazen o kadar şiddetli olur ki, mutlaka antikolinerjik tedavi
gerekebilir.
Biperidenin karbidopa/levodopaya eklenmesi halinde, Parkinson hastalığında
genelleştirilmiş koreik hareketler bildirilmiştir.
Antikolinerjikler petidinin merkezi sinir sistemi üzerindeki istenmeyen etkilerini
şiddetlendirebilir
AKINETON ile tedavi sırasında alkolün etkisi artabilir.
Metoklopramid ve benzeri bileşiklerin gastrointestinal sistem üzerindeki etkileri,
AKINETON gibi antikolinerjikler tarafından antagonize edilir.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Biperidenin gebe bir kadına verildiğine fetal zarara yol açıp açmadığı bilinmemektedir.
Bu nedenle AKINETON kullanan ve çocuk doğurma potansiyeli bulunan veya gebe
kalmayı planlayan kadınların doktorlarına danışmaları ve uygun bir kontrasepsiyon yöntemi
ile gebelikten korunmaları önerilir.
Gebelik dönemi
Biperidenin gebe kadınlarda kullanımına ilişkin yeterli veri mevcut değildir. Gebe bir kadına
verildiğinde fetal zarara yol açıp açmadığı bilinmemektedir. Biperidenin özel bir teratojenik
riske neden olduğuna dair bir emare mevcut değildir. Hamilelik döneminde özellikle de ilk
üç aylık devrede kullanımına ilişkin bilgiler yetersiz olduğundan ihtiyatlı davranılması
tavsiye edilir.
İnsanlara yönelik potansiyel risk bilinmemektedir. Biperiden gebe bir kadına ancak hekim
tarafından mutlaka gerekli olduğuna karar verilirse uygulanmalıdır. Aksi halde gebelerde
kullanılmamalıdır.
Laktasyon dönemi
Biperiden insan sütüne geçmektedir. Mutlaka gerekli olmadığı takdirde emziren anneler
tarafından kullanılmamalı ya da emzirmeye ara verilmelidir.
3 / 7Antikolinerjikler laktasyonu engeller. Bu konuda biperiden ile ilgili olarak herhangi bir veri
yoktur. Biperiden anne sütüne geçer, sütte annenin plazmasındaki konsantrasyona ulaşmak
mümkündür. Yeni doğan bebekte metabolizmanın şekli ve kapsamı bilinmediğinden ve
farmako-toksikolojik etkiler ihtimal dışı bırakılamayacağından, biperiden ile tedavi sırasında
kural olarak bebekler emzirilmemelidir.
Biperiden emziren bir kadına uygulanırken dikkatli olunmalıdır.
Üreme yeteneği/ Fertilite:
Biperidenin reprodüktif kapasiteyi etkileyip etkilemediği bilinmemektedir.
4.7 Araç ve makine kullanımı üzerindeki etkiler
Özellikle, biperidenin merkezi sinir sistemini etkileyen diğer ilaçlar, antikolinerjikler veya
alkol ile birlikte kullanılması durumunda, merkezi ve periferik sinir sistemi üzerindeki
istenmeyen etkileri nedeni ile araç ve makine kullanma yeteneğini zayıflatabilir.
4.8 İstenmeyen etkiler
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila<1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerle tahmin
edilemiyor)]
Bağışıklık sistemi hastalıkları:
Bilinmiyor: Ciltte kızarıklığı içeren aşırı duyarlılık.
Psikiyatrik hastalıklar:
Seyrek: Deliryum, halüsinasyon, asabiyet, ve uykusuzluk, REM latansında artış ve REM
uyku yüzdesinde azalma ile karakterize REM uykusunda azalma ve bu etkiye karşı tolerans
gelişmesi.
Bilinmiyor: Yüksek dozlarda huzursuzluk ajitasyon, anksiyete, öfori, konfüzyonel durumlar.
Sinir sistemi hastalıkları:
Yaygın: Serebral fonksiyon bozukluğu olan hastalarda merkezi sinir sistemi stimülasyonu
görülür ve dozun azaltılmasını gerektirebilir.
Yaygın olmayan: Hafıza bozukluğu, baş ağrısı izole raporlar halinde diskinezi, ataksi, kas
seğirmesi ve konuşma bozukluğu.
Bilinmiyor: Yorgunluk, baş dönmesi ve uyuşukluk.
Göz hastalıkları:
Bilinmiyor: Akomodasyon bozuklukları, midriyazis, fotofobi, dar açılı glokom meydana
gelebilir. Bu nedenle düzenli aralıklarla göz içi basınç kontrol edilmelidir.
Kardiyak hastalıklar:
Çok seyrek: Bradikardi.
Bilinmiyor: Taşikardi.
4 / 7Gastrointestinal hastalıkları
Seyrek: Tükürük bezlerinin şişmesi, konstipasyon, mide bulantısı, mide bozuklukları.
Bilinmiyor: Ağız kuruluğu.
Deri ve deri altı doku hastalıkları:
Bilinmiyor: Aşırı duyarlılık reaksiyonları ve izole vakalarda alerjik deri döküntüsü.
Böbrek ve idrar hastalıkları:
Çok seyrek: İdrar retansiyonu olabilir (antidot: karbakol).
Bilinmiyor: Bazen hastalar, özellikle prostat hiperplazisi hastaları idrara çıkma güçlükleri
yaşayabilirler; bu durumda dozun azaltılması önerilir.
Genel bozukluklar ve uygulama bölgesine ilişkin hastalıklar:
Bilinmiyor: Hipohidroz, öforiye neden olan etkisi nedeniyle bağımlılık ve kötüye kullanım
gelişme riski vardır.
4.9 Doz aşımı ve tedavisi
Doz aşımı semptomları, hastalarda antikolinerjik semptomlar görülmesiyle (göz
bebeklerinin genişlemesi ve hareketlerinin yavaşlaması, mukozal dokuların kuruması, yüzün
kızarması, kalp atış hızının artması, mesane atonisi, bağırsak atonisi, özellikle çocuklarda
ateş yükselmesi) ve ajitasyon, deliryum, konfüzyon, bilinç bulanıklığı ve/veya halüsinasyon
gibi merkezi sinir sistemi semptomları şeklinde antikolinerjik semptomların görüldüğü
atropin zehirlenmesine benzer.
Şiddetli zehirlenme vakalarında akut dolaşım ve solunum yetmezliği riski vardır.
Serebrospinal sıvıya geçerek merkezi sinir sistemi semptomlarını etkisizleştiren
asetilkolinesteraz inhibitörleri, özellikle fizostigmin (örn: fizostigmin testinin pozitif olduğu
yerlerde fizostigmin salisilat verilir) önerilen antidotlardır. Gerekirse ve semptomların
şiddetine bağlı olarak kardiyovasküler ve solunum fonksiyonuna (oksijen) yardımcı
olunmalı, vücut sıcaklığı düşürülmeli ve mesane kateterizasyonla boşaltılmalıdır. Santral
sinir sistemi uyarımı gözlenirse küçük dozlarda diazepam, kardiyak stimülan olarak
dobutamin kullanılabilir. Ayrıca genel ve destekleyici önlemler (kardiyovasküler ve
solunum fonksiyonuna yardımcı olmak, vücut sıcaklığını düşürmek, mesane kateterizasyonu
vb.) ile birlikte gastrik lavaj da yapılması gereklidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiparkinson
ATC kodu: N04AA02
Biperiden merkezi sinir sistemi üzerinde belirgin etki gösteren bir antikolinerjik ajandır.
Antikolinerjik etkinliği, atropine nazaran daha zayıftır. Biperiden, periferik ve merkezi
muskarinik reseptörlere (öncelikle M ) kompetitif olarak bağlanır.
1
İnsan muskarinik reseptörlere bağlanması ile ilgili çalışmalar biperidenin M reseptör alt
1
tipine (beyindeki yaygın muskarinik reseptör tipi) yüksek afinite ile bağlandığını gösterir.
Merkezi sinir sisteminde etkili kolinerjik ajanların (tremorin, pilokarpin) neden olduğu
tremor, katalepsi ve hayvanlarda reserpin veya nöroleptik uygulama sonucu oluşan kas
sertliği, biperiden uygulamasından olumlu yönde etkilenir. Farklı hayvan modellerinde
biperidenin psikomotor aktive edici etkisi gösterilmiştir.
5 / 75.2 Farmakokinetik özellikler
Emilim:
İntravenöz 4 mg biperiden laktat (3.1 mg biperidene eşdeğer) enjeksiyonundan sonra plazma
konsantrasyon eğrisi bifaziktir; yarılanma ömrü hızlı faz için 1.5 saat ve terminal faz için 24
saattir. Plazma klerensi yüksek olup, 50 lt/saat civarındadır.
Dağılım:
Sanal dağılım hacmi 24 ± 4.1 lt/kg’dır. Biperiden plazma proteinlerine geniş ölçüde
bağlanır. Albumine ek olarak, α1- asit glikoprotein (α1- AGP) başka bir potansiyel
bağlanma noktasıdır. Terapötik seviyenin çok üstüne ulaşan konsantrasyon seviyesinden
bağımsız olarak, bağlanma derecesi beyaz ırkta yaklaşık %95 ve Japonlarda yaklaşık
%90’dır. Bu farklılığa neden olan faktör bilinmemektedir. Biperidenin plazma proteinlerine
bağlanması kadınlarda %94 ve erkeklerde %93 düzeyindedir.
Biperiden plazma proteinlerine bağlanması kadınlarda %94 ve erkeklerde %93
düzeyindedir.
Biyotransformasyon:
Biperiden hemen hemen tamamıyla metabolize olur. Esas biperiden metaboliti bisikloheptan
halkasının (%60) hidroksilasyonuyla oluşur, ancak aynı zamanda piperidin halkasında da bir
miktar hidroksilasyon ortaya çıkar (%40). Oral plazma klerens hızı 146 lt/saat civarında;
biyoyararlanımı %33 ve eliminasyon yarılanma ömrü 21 saat civarındadır.
Eliminasyon:
İdrarda değişmemiş biperiden saptanmaz. Çeşitli metabolitler (hidroksilasyon ürünleri ve
konjügatlar), idrar ve feçes yoluyla hemen hemen eşit miktarlarda atılırlar.
Doğrusallık/Doğrusal olmayan durum
Doğrusallık/doğrusal olmayan durum ile ilgili bir veri yoktur.
Hastalardaki karakteristik özellikler
Karaciğer ve böbrek fonksiyon bozukluğu olan hastalara ilişkin farmakokinetik veri
bulunmamaktadır.
Geriyatrik popülasyon
Yaşlı hastalarda, özellikle organik beyin hastalığı semptomları olanlar ve serebral nöbetlere
karşı aşırı duyarlılık artışı gösterenlerde, dikkatli bir doz uygulanması gereklidir. Yaşlı
hastalar antikolinerjik ilaçlara daha duyarlıdır.
Özellikle serebrovasküler veya dejeneratif hastalıkları olan yaşlı hastalarda, terapötik
dozlarda uygulansa dahi bileşiğe karşı yüksek hassasiyet görülebilir.
5.3 Klinik öncesi güvenlilik verileri
Kronik toksisite: Kronik toksisite konusunda sıçanlar ve köpekler üzerinde yapılan
incelemelerde toksik etkilere ilişkin bir veri elde edilmemiştir.
Mutajenite ve tümör oluşum potansiyeli: Biperidenin genotoksik potansiyelini
değerlendirmek için aşağıda belirtilen testler yapılmıştır.
Ames salmonella/mikrosom testi, Çin faresinin V79 hücre çizgisinde HPRT testi, test tübü
içinde insan lenfositlerinde kromozom aberasyon testi ve sıçanın kemik iliğinde canlı
dokular üzerinde kromozom aberasyon testi (bir defalık oral uygulama 398 mg/kg).
6 / 7Sonuçlar biperidenin in vitro olarak bakterilerde ve memelilerin hücrelerinde gen
mutasyonlarına ve de in vitro ve in vivo olarak memelilerin hücrelerinde kromozom
aberasyonlarına sebep olmadığını göstermiştir.
Tümör oluşma potansiyeli konusunda hayvanlar üzerinde yapılmış uzun süreli araştırmalar
yoktur.
Üreme toksisitesi: Biperiden gebe dişi Sprague-Dawley sıçanlarına ve Rus tavşanlarına
organogenez sırasında azami 60.5 mg/kg ve/veya 40.5 mg/kg’lık dozlar halinde oral olarak
verildiğinde sezaryenle alınan ceninlerde maternal toksik dozlar verildikten sonra bile,
maddeye bağlı anomalilerin gözlenmediği bildirilmiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum laktat
Enjeksiyonluk su
6.2 Geçimsizlikler
Geçerli değildir.
6.3 Raf ömrü
Raf ömrü 60 aydır.
6.4 Saklamaya yönelik özel tedbirler
25C’nin altında oda sıcaklığında saklanmalıdır.
6.5 Ambalajın niteliği ve içeriği
5 veya 10 adet 1 ml’lik renksiz, I. hidrolitik sınıf huni ampul, karton kutu içerisinde
Kullanma Talimatı ile birlikte kullanıma sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
ÜMRANİYE, İSTANBUL, TÜRKİYE
Tel: 216 612 9191
Fax: 216 612 9192
8. RUHSAT NUMARASI
16.06.2011, 232/53
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.06.2011
Ruhsat yenileme tarihi:
10. KÜB’ÜN YENİLENME TARİHİ
-
7 / 7