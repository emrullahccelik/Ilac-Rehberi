KISA ÜRÜN BİLGİLERİ
1. BEŞERİ TIBBİ ÜRÜNÜN ADI
HEPBQUIN 500 IU/5 mL IM enjeksiyon için çözelti içeren flakon
Steril.
2. KALİTATİF VE KANTİTATİF BİLEŞİM
Etkin madde:
Hepatit B Antikor içeriği en az 100 IU/mL’dir. (Litrede 100-180 g protein içerir).
* HEPBQUIN yüksek titreli hepatit B antikorlu insan plazmasından hazırlanan bir protein
fraksiyonundan oluşur. Protein fraksiyonu en az %90 Immünoglobulin G (IgG), az miktar
immünoglobulin A (IgA) (maks. 6 g/L) ve immünoglobulin M (IgM) ve eser miktarlarda
diğer plazma proteinleri içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntramüsküler enjeksiyon için çözelti içeren flakon
4. KLİNİK ÖZELLİKLER
4.1. Terapötik endikasyonlar
Hepatit B İmmunoglobülin, hepatit B ile akut karşılaşma veya karşılaşma riskinin yüksek
olduğu durumlarda korunma amaçlı olarak aşağıda tanımlanan koşullarda endikedir.
HEPBQUIN;
• HBsAg içeren veya içerme riski yüksek olan kan veya vücut sekresyonları ile risk yaratan
karşılaşma, HBsAg pozitif anneden doğan bebekler ve akut hepatit B geçiren bir kişi ile ev içi
temas durumunda aşağıda belirtilen durumlarda,
- HBsAg içeren kan ile riskli karşılaşma, parenteral (iğne batması, ısırma, derin
yaralanma) veya mukozal yüzeylerin direkt teması (kazara göze-oral mukozaya
sıçrama), oral olarak yutma (kazara içme-pipetleme) ile kan, serum veya plazma ile
karşılaşma veya alma,
- Perinatal olarak bebeğin, HBsAg pozitif (HBeAg pozitif veya negatif oluşundan
bağımsız olarak) anneden doğması (normal veya sezaryen ile),
- HBsAg pozitif cinsel eş varlığı,
- Ev içinde akut hepatit B enfeksiyonu geçiren birisinin varlığında, daha önce
aşılanmamış 12 aydan küçük bebekler ve kan ile riskli teması olan 12 aydan büyükler,
Bu kullanımlar için; kişinin daha önce hepatit B aşısı ile aşılanmamış olması gereklidir.
• Sağlık çalışanlarının da riskli temas sonrası değerlendirilmesinde aşı cevabı da dikkate
alınmalıdır. Aşı olduğu halde antikor cevabı vermemiş kişiler aşısız gibi değerlendirilmelidir.
• Karaciğer transplantasyonu sonrası rekürren riski taşıyan karaciğer transplant alıcılarında
endikedir.4.2 Pozoloji ve uygulama şekli
Pozoloji / uygulama sıklığı ve süresi
HEPBQUIN 24 saat içinde uygulanmalıdır. (100 IU = 1mL, 8 IU = 0,08 mL HEPBQUIN)
Hepatit B aşısının ilk dozu veya rapel dozu mümkün olan en kısa sürede, tercihen pasif
immünizasyondan sonra 7 gün içerisinde verilmeli ve sonra üreticinin talimatları ile uyumlu
olarak takip dozları uygulanmalıdır.
1. Temas sonrası profilaksi:
HBsAg-pozitif materyal
Düşük miktar Yüksek miktar
Antikor Yeterli (≥ 10 mIU/ml) Uygulanmaz Uygulanmaz
Aşılanmış
titresi Çok düşük <10 mIU/ml) 500 IU + rapel veya 50 IU/kg + rapel
Bilinmiyor Titre Çok düşük 2 x 500 IU* (Çocuklarda:
(Çocuklarda: 8 IU/kg 50 IU/kg + rapel)
+ rapel veya 2x8
IU/kg*)
Yeterli Uygulanmaz Uygulanmaz
test Bilinmeyen 500 IU (Çocuklarda: 50 IU/kg (Çocuklarda:
(test 8 IU/kg); Öneri: 50 IU/kg
yapılamayan) Olayın anından 3 ay Öneri: Olayın anından
sonra test 3 ay sonra test
500 IU + aşı 50 IU/kg + aşı
Aşılanmamış (Çocuklarda: (Çocuklarda:
8 IU/kg + aşı) 50 IU/kg + aşı)
500 IU; 2 ve 4 aydan 50 IU/kg;
sonra tekrarlanır 2 ve 4 aydan sonra 500
(Çocuklarda: IU
Aşılama mümkün değil**
8 IU/kg; 2 ve 4 ay (Çocuklarda:
sonra tekrarlanır); 8 IU/kg; 2 ve 4 ay
sonra tekrarlanır)
* İlk doz temastan sonraki 24 saat içinde ve ikincisi bir ay sonra
** Örneğin agammaglobulinemi veya hipogammaglobulinemi hastaları veya bağışıklık sistemi sürekli
olarak zayıf olan hastalar
2. Enfeksiyon riskinin sürekli olduğu veya tekrarlandığı durumlarda:
Bu durumda, hepatit B aşısı ile aktif immünizasyon tercih edilir. Hepatit B’ye karşı aşılama
mümkün değilse veya antikor oluşumunu ya da yeterli antikor oluşumunu sağlamıyorsa,
yetişkinlere 2 ayda bir 500 IU HEPBQUIN (5mL) ve çocuklara vücut ağırlığı kg başına 8 IU
Hepatit B İmmünoglobulin (0,08mL) uygulanması düşünülebilir.3. Yenidoğanların Hepatit B’den korunması:
Doğumdan sonraki 2 saat içerisinde 150 IU HEPBQUIN (1,5 mL) uygulanır. Bu uygulamayla
birlikte veya doğumdan sonraki 48 saat içerisinde aşılama da yapılmalıdır. Eksiksiz bir
aşılama çizelgesi için ilgili aşının ürün bilgisindeki talimatlara bakınız.
4. Karaciğer naklini takiben hepatit B nüksetmesinin (reküransının) önlenmesi:
Hepatit B’li yetişkin hastalarda karaciğer naklini takiben hepatit B’nin nüksetmesini önlemek
için aşağıda tarif edilen şekilde 500 mlU/mL’den daha büyük düzeylerde serum anti-HB
düzeylerine ulaşılması gerekmektedir. Yüksek dozlarda (500 mlU/mL’den daha yüksek
düzeylerde anti-HBs düzeylerine ulaşmak için) verildiği zaman Hepatit B Immün Globulin
(HBIG) profilaksinin en fazla etkin olduğu saptanmıştır.
Aşağıda tarif edilen önerilmiş doz çizelgesi 500 mlU/mL’den daha büyük anti-HBs
düzeylerine ulaşması amacına yöneliktir.
Tavsiye edilen doz ve dozaj ayarlaması:
1- Anhepatik dönemde-cerrahi işlem sırasında ve akut postoperatif dönemde ilk bir hafta
yüksek doz 10.000 IU/gün şeklinde uygulanmalıdır. Bu dönemde bu düzeylerin elde edilmesi
için IV preparatlar tercih edilmelidir.
2- Cerrahi sonrasında orta ve uzun dönem profilaksi amacı ile ise,
a) İlk üç ay serum düzeyi 500 IU
b) 3-5. aylar arasında 250 IU,
c) 6-12. aylar arasında da 50-100 IU
En alt düzeyde olacak şekilde IV veya IM preparatlar ile profilaksi uygulanması uygundur.
Serum HBsAg, HBV-DNA ve HBeAg’nin düzenli olarak izlenmesinin yanı sıra, HEPBQUIN
tedavisine devam etme ve/veya tedavinin ayarlanması için karar vermek amacıyla anti-HBs
düzeyleri izlenmelidir.
Uygulama şekli
Ürün, derin intramüsküler enjeksiyon yolu ile (yenidoğanlarda kalçanın anterolateral kısmına)
yavaş enjekte edilmelidir.
Yüksek dozda uygulanacaksa (çocuklar için >2ml, yetişkinler için >5 ml), bölünmüş dozlarda
farklı enjeksiyon bölgelerine uygulanması tavsiye edilir.
Uygulamadan önce ürünün vücut sıcaklığına getirilmesi önerilir.
Ürün ile birlikte hepatit B aşısı eş zamanlı olarak uygulanacaksa, aşılama vücudun diğer
yanına yapılmalıdır.
Eğer intramusküler uygulama kontrendike ise (kanama diyatezi), enjeksiyon subkutan olarak
uygulanabilir. Bununla birlikte, bu uygulama yolu ile hepatit B'nin önlenmesinde ürünün
etkililiğini destekleyecek herhangi bir klinik etkinlik verisi bulunmadığına dikkat edilmelidir.Özel popülasyonlara ilişkin ek bilgiler
Böbrek/Karaciğer yetmezliği:
Böbrek ve karaciğer yetmezliği olan kişilerdeki güvenlilik ve etkililik incelenmemiştir.
Böbrek ve/veya karaciğer yetmezliği olan hastalarda HEPBQUIN çok düşük
konsantrasyonlarda verilir. Böbrek fonksiyon testleri de düzenli olarak yapılmalıdır.
Pediyatrik popülasyon:
Pediyatrik popülasyonda etkililiği ve güvenliliği incelenmiştir. Perinatal güvenlilik verileri,
pediyatrik ve erişkin popülasyon arasında fark göstermemektedir. Talimatlara uygun olarak
kullanılması tavsiye edilmektedir. Özel doz ayarlaması gerekmemektedir.
Geriyatrik popülasyon:
Yaşlılarda etkinliği ve güvenliliği incelenmiştir. Talimatlara uygun olarak kullanılması
tavsiye edilmektedir. Özel doz ayarlaması gerekmemektedir.
4.3 Kontrendikasyonlar
İnsan immünoglobülinlerine veya ürünün içeriğindeki herhangi bir maddeye karşı aşırı
hassasiyet durumunda kontrendikedir.
4.4 Özel kullanım uyarıları ve önlemleri
HEPBQUIN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi çeşitli
hastalıklara yol açabilen enfeksiyon yapıcı ajanlar içerebilir. HEPBQUIN’de Varyant
Creutzfeldt-Jacob hastalığının bulaşma riski teorik olarak asgari düzeydedir ve klasik
Creutzfeldt-Jacob hastalığının bulaşma riskine ait veri bulunmamaktadır. Alınan
önlemlere rağmen, bu tür ürünler halen potansiyel olarak hastalık bulaştırabilir. Bu tip
ürünlerin enfeksiyon yapıcı ajanları bulaştırma riski, plazma verenlerin (donörlerin)
belirli virüslere önceden maruz kalıp kalmadığının incelenmesi, belirli virüs
enfeksiyonlarının halihazırda varlığının test edilmesi ve belirli virüslerin yok edilmesi
ve/veya inaktivasyonu yöntemleriyle azaltılmıştır. Bütün bu önlemlere rağmen, bu
ürünler halen potansiyel olarak hastalık bulaştırabilir. Ayrıca, henüz bilinmeyen
enfeksiyon yapıcı ajanların bu ürünlerin içerisinde bulunma ihtimali mevcuttur. HIV,
HBV, HCV gibi zarflı virüsler ve HAV gibi zarflı olmayan virüsler için etkili önlemlerin
alınmasına dikkat edilmelidir. Parvovirüs B19 gibi zarflı olmayan virüslere karşı alınan
tedbirler sınırlı olabilir. Parvovirüs B19 enfeksiyonu, gebelikte (fetal infeksiyon) ve
immün yetmezlik ya da kırmızı kan hücre üretiminde artış olan hastalarda tehlikeli
olabilir (hemolitik anemi gibi). Doktor, bu ilacı hastaya reçete etmeden veya
uygulamadan önce hastası ile risk ve yararlarını tartışmalıdır.
Ayrıca, HEPBQUIN kullanılması gerekiyorsa, hekim tarafından hastalık yapıcı
etkenlerin hastaya bulaşmasını önlemek için uygun aşıların (Hepatit A, Hepatit B vb.)
yaptırılması önerilebilir.
Hastalar açısından, HEPBQUIN her uygulandığında hastayla ürünün seri numarası
arasındaki bağlantının korunabilmesi için, ürünün adı ve seri numarası
kaydedilmelidir.Ürün intravenöz yolla uygulanmaz. Şok riski dolayısıyla HEPBQUIN’in damar içine
uygulanmadığından emin olunmalıdır.
İğne ucunun kan damarına girmediğinden emin olmak için enjeksiyon şırıngasının pistonu,
uygulamadan önce hafifçe geri çekilmelidir.
Alıcı kişinin HBsAg taşıyıcısı olması durumunda, ürünü kullanmanın bir faydası
olmayacaktır. Ancak bir zarar da beklenmez.
HEPBQUIN az miktarda IgA içerir. IgA eksikliği olan kişiler IgA antikorları geliştirme
potansiyeline sahiptirler ve IgA içeren kan bileşenlerinin uygulamasından sonra anafilaktik
reaksiyonlar geliştirebilirler. Bu nedenle doktor, hipersensitivite reaksiyonlarının potansiyel
riskine karşı HEPBQUIN ile tedavinin yararını değerlendirmelidir.
Nadiren, insan hepatit B immunglobulini, daha önce insan immünoglobülin tedavisini tolere
eden hastalarda bile, anafilaktik reaksiyonla kan basıncında düşüşe neden olabilir.
Allerjik veya anafilaktik tip reaksiyonların şüphesi, enjeksiyonun derhal kesilmesini
gerektirir. Şok halinde şoka karşı standart tıbbi tedavi uygulanmalıdır.
Hasta uygulamadan sonra en az 20 dakika gözetim altında tutulmalıdır.
Tromboembolizm
Miyokard enfarktüsü, inme, derin ven trombozu ve pulmoner emboli dahil arteriyel ve venöz
tromboembolik olaylar immünoglobülin kullanımı ile ilişkilendirilmiştir. Hastalar,
immünoglobulinler kullanılmadan önce yeterince hidrate edilmelidir. Trombotik olaylar için
önceden var olan risk faktörlerine sahip hastalarda (ileri yaş, hipertansiyon, diabetes mellitus
ve vasküler hastalık öyküsü veya trombotik ataklar, edinilmiş veya kalıtsal trombofilik
bozukluklar, immobilizasyon süresi uzamış hastalar, ciddi hipovolemik hastalar, kan
viskozitesini artıran hastalığa sahip olanlarda) dikkatli olunmalıdır. Hastalara; nefes darlığı,
ağrı ve ekstremite şişmesi, fokal nörolojik defisitler ve göğüs ağrısı gibi tromboembolik
olayların ilk belirtileri hakkında bilgi verilmeli ve semptomların başlangıcında derhal
doktorlarıyla temasa geçmeleri önerilmelidir.
4.5 Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmünoglobülin uygulaması; kızamık, kızamıkçık, kabakulak ve suçiçeği gibi canlı-
zayıflatılmış virüs aşılarının etkililiğini 3 aylık bir süre boyunca engelleyebilir. Bu ürünün
uygulanmasından sonra, canlı-zayıflatılmış virüs aşılarıyla aşılamadan önce en az 3 aylık bir
süre geçmelidir.
İnsan hepatit B immunoglobulini, aşı yapıldıktan sonraki 3-4 hafta içinde uygulanmasının
gerekli olduğu durumlarda, bu tür canlı virus aşılarından 3 ila 4 hafta sonrasında
uygulanmalıdır. Sonrasında yeniden aşılama, insan hepatit B immunoglobulininin
uygulanmasından 3 ay sonrasında yapılmalıdır.Serolojik test ile etkileşim
İmmunoglobulinlerin enjeksiyonundan sonra, hasta kanına pasif yolla geçen çeşitli
antikorların geçici artışı nedeniyle serolojik testlerde yanlış pozitif sonuçlar alınabilir.
Eritrosit antijenlerine karşı olan antikorların (örneğin kan grubu antikorları A, B, Rh) pasif
geçişi, kırmızı kan hücresine özgü bazı serolojik testlerle (antiglobulin testi (Coombs testi
gibi) etkileşebilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
HEPBQUIN’in çocuk doğurma potansiyeline etkisi ile ilgili yeterli veri mevcut değildir.
Gebelik dönemi
HEPBQUIN’in gebelerde kullanımında risk/yarar durumu göz önüne alınarak karar
verilmelidir.
HEPBQUIN’in hamilelikte kullanımında güvenilirliğine dair kontrollü klinik çalışmalar
bulunmamaktadır. İmmünoglobülinler ile uzun süreli klinik deneyim gebelik, embriyonal
veya fetal gelişim, doğum veya doğum sonrası gelişim üzerinde zararlı etkiler
beklenmeyeceğini göstermektedir. İnsanlara yönelik potansiyel risk bilinmemektedir.
Laktasyon dönemi
İmmünoglobulinler anne sütüne geçer ve yeni doğana koruyucu antikorların transferini
etkileyebilir. Bu nedenle, emziren kişilere insan immünoglobulini verilirken dikkatli
olunmalıdır.
Üreme yeteneği / Fertilite
Üreme yeteneğini etkileyip etkilemediği bilinmemektedir.
4.7 Araç ve makine kullanımı üzerindeki etkiler
Araç ve makina kullanımına ilişkin herhangi bir etki gözlenmemiştir.
4.8 İstenmeyen etkiler
İstenmeyen etkiler aşağıdaki sıklık derecelerine göre sıralanmıştır:
Çok yaygın (≥1/10); Yaygın (≥1/100, <1/10); Yaygın olmayan (≥1/1.000, <1/100); Seyrek
(≥1/10.000, <1/1.000); Çok seyrek (<1/10.000); Bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Seyrek: Hipersensitivite, şok dahil anafilaktik reaksiyonlar
Sinir sistemi hastalıkları:
Seyrek: Baş ağrısıKardiyak hastalıkları:
Seyrek: Taşikardi
Vasküler hastalıkları:
Seyrek: Hipotansiyon
Gastrointestinal hastalıkları:
Seyrek: Bulantı, kusma
Deri ve deri altı doku hastalıkları:
Seyrek: Deri reaksiyonları, eritem, kaşıntı
Kas-iskelet bozukluklar, bağ doku ve kemik hastalıkları:
Seyrek: Artralji
Genel bozukluklar ve uygulama bölgesine ilişkin hastalıkları:
Seyrek: Ateş, halsizlik, üşüme
Bilinmiyor: Enjeksiyon bölgesinde ağrı ve hassasiyet*, şişme, eritem, deride sertleşme, sıcak
basması, kaşıntı, döküntü
* Bu etki yüksek miktardaki dozların bölünerek birkaç farklı enjeksiyon bölgesine
uygulanmasıyla azaltılabilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
Olası aşırı dozun ortaya çıkması ve semptomlarına ilişkin henüz bir veri bulunmamaktadır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: İmmün sera ve İmmünoglobülinler: Hepatit B immünoglobülini
ATC kodu: J06BB04
Etki mekanizması:
HEPBQUIN’in etkisi, Hepatit B virüsüne karşı pasif immünizasyona dayanır. Ürün içindeki
antikorlar virüsü nötralize ederler, böylece hedef hücreye (karaciğer hücresi) bağlanamaz.
Daha sonra eliminasyon işlemi gerçekleşir. Bu şekilde Hepatit B enfeksiyonu önlenir. Hepatit
B enfeksiyonundan korunmak için, HBsAg’ye karşı serumda 10 mIU/ml’nin üzerinde antikor
konsantrasyonu yeterli kabul edilir.5.2 Farmakokinetik özellikler
Absorpsiyon: I.M uygulama sonrasında, hastaya verilen immunoglobulin, aşamalı şekilde
intramusküler depodan sirkülasyona verilir.
Dağılım: Maksimum seviyeye iki ila üç gün sonra ulaşılır.
Biyotransformasyon: IgG veya IgG kompleksleri retiküloendotelyal sistem hücrelerinde
(mononükleer fagositler) parçalanır.
Eliminasyon: İnsan hepatit B immunoglobulin yarı ömrü yaklaşık 3-4 haftadır. Bu süre
hastadan hastaya değişkenlik gösterebilir.
5.3 Klinik öncesi güvenlilik verileri
İmmunoglobulinler insan vücudunun normal bileşenleridir. Yüksek dozlarda doz aşımı
oluşacağından tek doz toksisiteyi araştırmaya yönelik hayvan deneyleri uygulanamaz.
Tekrarlanan doz toksisitesi ve embriyo/fetüs üzerinde toksisite çalışmaları antikor
indüksiyonu yolu ile ve antikorlarla bozulacağından uygun değildir.
Ürünün yeni doğanların immün sistemi üzerindeki etkileri hakkında çalışma yürütülmemiştir.
Klinik çalışmalar immünoglobulinlerin herhangi karsinojenik veya mutajenik etkilerine dair
herhangi bir kanıt göstermediğini belirttiğinden, deneysel araştırma özellikle heterolojik
türlerde gereksiz olarak değerlendirilmektedir.
6. FARMASÖTİK ÖZELLİKLER
6.1 Yardımcı maddelerin listesi
Glisin
Enjeksiyonluk su
6.2 Geçimsizlikler
Geçimsizlik araştırmaları bulunmadığından, HEPBQUIN diğer tıbbi ürünler ile
karıştırılmamalıdır.
6.3 Raf ömrü
24 ay
6.4. Saklamaya yönelik özel uyarılar
2-8°C’de buzdolabında ışıktan koruyarak saklayınız.
Ürünü dondurmayınız. Donmuş ürünü çözüp kullanmayınız.
6.5. Ambalajın niteliği ve içeriği
Bromobutil lastik tıpa ve alüminyum kapüşon ile kapatılmış renksiz 8 mL’lik tip I cam flakon
içerisinde 5 ml çözelti.
6.6 Beşeri tıbbi üründen arta kalan maddelerin imhası ve diğer özel önlemler
Ürün, direkt olarak intramüsküler yolla uygulanır.
Ürün kullanılmadan önce vücut sıcaklığına getirilmelidir.
Flakon açıldıktan sonra ürün hemen kullanılmalıdır. Kalan ürün kullanılmamalıdır.Saklama sırasında hafif bir bulanıklık veya az miktarda tortu oluşabilir. Bu, klinik kullanım
için hiçbir engel teşkil etmez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Centurion Pharma İlaç San. ve Tic. Ltd. Şti.
Beşiktaş/İstanbul
8. RUHSAT NUMARASI (LARI) :
14
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 10.06.2009
Ruhsat yenileme tarihi : 22.10.2014
10. KÜB’ÜN YENİLENME TARİHİ