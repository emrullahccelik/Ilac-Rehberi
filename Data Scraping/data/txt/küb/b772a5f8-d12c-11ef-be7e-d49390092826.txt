KISA ÜRÜN BİLGİSİ
1. BEŞERİ TIBBİ ÜRÜNÜN ADI
Bricanyl Duo 1.5mg/5ml + 66.5mg/5 ml Şurup
2. KALİTATİF VE KANTİTATİF BİLEŞİM
Etkin madde:
5 mL’lik her ölçekte etkin madde olarak:
Terbütalin sülfat 1.5 mg
Guaifenesin (gayakol gliseril eter) 66.5 mg
Yardımcı maddeler:
1.25 g
Sorbitol solüsyonu (%70)
Sodyum benzoat 0.005 g
Alkol % 95 0.05 g
Sakarin sodyum 0.00375
Diğer yardımcı maddeler için bölüm 6.1’e bakınız.
3. FARMASÖTİK FORM
Ekspektoran Şurup
BRICANYL DUO ® Şurup, berrak, renksiz görünümlü, ahududu aromalı oral solüsyondur.
4. KLİNİK ÖZELLİKLER
4.1 Terapötik endikasyonlar
Astımda bronkokonstriksiyonu azaltarak semptom giderici olarak kullanılan rahatlatıcı
ilaçlardır. Kontrol edici ilaç olarak kullanılmamalıdırlar.
KOAH’ta semptomları azaltmak için ve kurtarıcı ilaç olarak kullanılırlar. Düzenli tedavide
tercih edilmezler.
4.2 Pozoloji ve uygulama şekli
Pozoloji/uygulama sıklığı ve süresi:
BRICANYL DUO® , astımın ve bronkospazm ve sekresyonun komplikasyon olarak ortaya
çıktığı diğer akciğer hastalıklarının idame tedavisinde kullanılır. İdame tedavisi olarak
kullanıldığında, hasta aynı zamanda inhale kortikosteroidler, lökotrien reseptör antagonistleri
gibi optimal anti-enflamatuvar tedavi de almalıdır.
Doz, hastanın durumuna göre ayarlanmalıdır.
Erişkinler ve 12 yaş ve üstündeki çocuklar: Günde 3 kez 3 - 4,5 mg (10 - 15 mL).
6 yaş ve 12 yaşından küçük çocuklar: Günde üç kez 0,075 mg (0,25 mL)/kg vücut ağırlığı;
günde üç kez 15 ml’lik doz aşılmamalıdır.
1/7Uygulama şekli:
Oral olarak alınır.
Özel popülasyonlara ilişkin ek bilgiler:
Böbrek/Karaciğer yetmezliği: Veri yoktur.
Pediyatrik popülasyon:
6 yaşından küçük çocuklar: BRICANYL DUO ® bu yaş grubunda kullanılmamalıdır (bkz.
bölüm 4.3 r).
Geriyatrik popülasyon:
Erişkinler ile aynı doz verilir.
4.3 Kontrendikasyonlar
BRICANYL DUO ® 6 yaşın altındaki çocuklarda kontrendikedir.
BRICANYL DUO ®’in gebelikte ve çocuk doğurma potansiyeli olup herhangi bir kontraseptif
yöntem kullanmayan kadınlarda kullanımı kontrendikedir.(bkz. Bölüm 4.4 ve 4.6)
Bileşiminde bulunan maddelerden herhangi birine aşırı duyarlılığı olanlarda kontrendikedir.
4.4 Özel kullanım uyarıları ve önlemleri
Önerilen doz aşılmamalıdır; guaifenesin, yüksek dozlarda üriner taş ve santral sinir sisteminde
etkilere neden olabilir (bkz. bölüm 4.9).Tüm β -agonistlerinde olduğu gibi, tirotoksikozlu
2
hastalarda dikkatli olunmalıdır. BRICANYL DUO® de dahil olmak üzere sempatomimetik
ilaçlarla kardiyovasküler etkiler görülebilir. Pazarlama sonrası deneyim ve yayınlanmış
literatürde, nadir olarak beta-agonistlerle ilişkili bazı miyokardiyal iskemi vakaları mevcuttur.
BRICANYL DUO® alan ve ağır kalp yetmezliği mevcut olan hastalar (örn. iskemik kalp
hastalığı, aritmi veya ağır kalp yetmezliği), göğüs ağrısı veya kalp hastalığının kötüleşmesine
ilişkin başka belirtiler yaşarlarsa, tıbbi yardım almaları gerektiği konusunda uyarılmalıdır.
Respiratuvar veya kalp kaynaklı olabileceğinden, dispne ve göğüs ağrısı gibi semptomlar
dikkatli şekilde değerlendirilmelidir.
β -agonistlerin hiperglisemik etkileri nedeniyle, diyabetli hastalarda başlangıç döneminde
2
ilave kan şekeri kontrolleri gerçekleştirilmesi önerilir.
β -agonist tedavisi, potansiyel ağır hipokalemiye yol açabilir. Hipoksi bu riski
2
artırabileceğinden, özellikle ağır akut astım nöbetlerinde dikkatli olunmalıdır. Uygulanan ek
tedaviler hipokalemik etkiyi güçlendirebilir (bkz. bölüm4.5). Bu tür durumlarda, serum
potasyum düzeyinin izlenmesi önerilir.
β -agonistlerle idame tedavisi gerektiren inatçı astımı olan hastalara, aynı zamanda inhale
2
kortikosteroidler, lökotrien reseptör antagonistleri gibi optimal anti-enflamatuvar tedaviler de
uygulanmalıdır. Bu hastalara, semptomlar azalsa dahi, BRICANYL DUO® tedavisine
başlandıktan sonra anti-enflamatuvar tedaviye devam etmeleri söylenmelidir. Semptomların
devam etmesi veya β -agonist tedavisinin artırılmasının gerekmesi altta yatan hastalığın
2
kötüleştiğini gösterir ve bu durumda tedavi yeniden değerlendirilmelidir.
2/7Tokoliz
Oral kısa etkili β2 agonistler, preterm eylemin akut tokolizinde ve uterus kaslarının
gevşemesinde kalıcı etkinliğin devamını sağlamamasına karşılık kullanım sürecinde artan,
annede miyokardial infarktüs, pulmoner ödem ve bebekte kardiyomegali gibi ölümcül
kardiyovasküler olaylar ile ilişkili bulunmuştur. Bu nedenle oral formülasyonların bu
endikasyonlarda yararları riskleri karşılayamadığı için oral kısa etkili β2 agonistler hiçbir
obstetrik endikasyonda kullanılmamalıdır.
Bu ürün sorbitol solüsyonu (%70) içermektedir. Nadir kalıtımsal früktoz intolerans problemi
olan hastaların bu ilacı kullanmamaları gerekir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermediği kabul edilebilir”.
Bu tıbbi ürün az miktarda (her 5 ml’lik dozda 100 mg’dan daha az) etanol (alkol) içerir
4.5 Diğer tıbbi ürünler ile etkileşimler ve diğer etkileşim şekilleri
Beta-reseptör blokerler (göz damlaları dahil), özellikle selektif olmayanlar beta-agonistlerin
etkisini kısmen ya da tamamen ortadan kaldırabilir.
Halojenli anestezikler
Kardiyak aritmi riskini artırdığından β -agonistleri ile tedavi sırasında halotan anestezisi
2
uygulanmamalıdır. Diğer halojene anestezikler, β -agonistlerle birlikte dikkatli şekilde
2
kullanılmalıdır.
Potasyum kaybına neden olan ajanlar ve hipokalemi
Beta-agonistlerin hipokalemik etkisinden dolayı, BRICANYL DUO® ile diüretikler, metil
ksantin ve kortikosteroidler gibi hipokalemi riskini yükselttiği bilinen serum potasyum
kaybına neden olan ajanların eşzamanlı kullanımında dikkatli olunmalı ve özellikle
hipokalemiden kaynaklanan kardiyak artimi riski artışı göz önüne alınarak dikkatli bir risk-
yarar değerlendirmesinden sonra uygulanmalıdır (bkz. bölüm 4.4). Hipokalemi ayrıca
digoksin toksisitesi için predispozan bir faktördür.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
BRICANYL DUO®’in çocuk doğurma potansiyeli olup herhangi bir kontraseptif yöntem
kullanmayan kadınlarda kullanımı kontrendikedir.
Gebelik dönemi
Terbütalin kullanan hastalarda veya hayvanlarda herhangi bir teratojenik etki gözlenmemiştir.
Guafenesin kullanılan sıçanlarda fetüsün sağ kalımı ve gelişimi üzerinde etkiler raporlanmıştır.
BRICANYL DUO ® ‘in gebelikte kullanımı kontrendikedir. Çocuk doğurma potansiyeli olan
kadınlar potansiyel risk konusunda bilgilendirilmeli ve BRICANYL DUO® kullanımı
süresince uygun kontraseptif yöntemler kullanılmalıdır.
3/7ß -agonist tedavisi uygulanan annelerin prematür yenidoğan bebeklerinde geçici hipoglisemi
2
görüldüğü bildirilmiştir.
Astım ve diğer pulmoner rahatsızlıklar için oral beta -agonistleri ile gerçekleştirilen idame
2
tedavisi, potansiyel tokolitik etkisi sebebiyle hamileliğin sonrasında dikkatle kullanılmalıdır.
Laktasyon dönemi
Terbütalin süte geçer, ancak terapötik dozlarda bebek üzerinde herhangi bir etki göstermesi
beklenmez. Guafenesin az miktarda süte geçmektedir. Bu nedenle, doktor tarafından tavsiye
edilmedikçe emzirme süresince kullanılmamalıdır.
Üreme yeteneği/Fertilite
Veri yoktur.
4.7 Araç ve makine kullanımı üzerindeki etkiler
BRICANYL DUO® araç veya makine kullanma yeteneğini etkilemez.
4.8 İstenmeyen etkiler
Yan etkilerin şiddeti alınan doza ve uygulama yoluna bağlıdır. Yan etkilerin çoğu
sempatomimetik aminlere özgü etkilerdir. Bu etkilerin çoğunluğu, tedavinin ilk 1-2 haftası
içinde kendiliğinden kaybolur.
Önerilen dozlarda kullanıldığında yan etkilerin görülme sıklığı düşüktür.
İstenmeyen etkiler aşağıda sistem organ sınıfı ve görülme sıklığına göre listelenmiştir. Sıklık
sınıflandırması: çok yaygın (>1/10), yaygın (>1/100 ila <1/10), yaygın olmayan (>1/1.000 ile
<1/100), seyrek (> 1/10.000 ila <1/1.000), çok seyrek (<1/10.000) ve bilinmiyor (eldeki
verilerden hareketle tahmin edilemiyor).
Bağışıklık sistemi hastalıkları:
^Bilinmiyor: Anjiyoödem, bronkospazm, hipotansiyon ve kolaps dahil aşırı duyarlılık
reaksiyonları
Metabolizma ve beslenme hastalıkları:
Yaygın: Hipokalemi (bkz. bölüm 4.4)
Psikiyatrik hastalıklar:
^Bilinmiyor: Uyku bozuklukları ve ajitasyon, hiperaktivite, sinirlilik ve huzursuzluk gibi
davranış bozuklukları
Sinir sistemi hastalıkları:
Çok yaygın: Tremor, baş ağrısı
Kardiyak hastalıklar:
Yaygın: Taşikardi, palpitasyonlar
^Bilinmiyor: Kardiyak aritmiler, örn. atriyal fibrilasyon, supraventriküler taşikardi ve
ekstrasistoller, Miyokardiyal iskemi (bkz. bölüm 4.4)
4/7Vasküler hastalıklar:
^Bilinmiyor: Periferal vazodilasyon
Solunum, göğüs bozuklukları ve mediastinal hastalıklar:
^Bilinmiyor: Paradoksikal bronkospazm*
Gastrointestinal hastalıklar:
^Bilinmiyor: Bulantı, ağız ve boğaz tahrişi
Deri ve deri altı doku hastalıkları
^Bilinmiyor: Ürtiker , eksantem ve döküntü
Kas-iskelet bozuklukları, bağ doku ve kemik hastalıkları#
Yaygın: Tonik Kas spazmı
# Birkaç hasta gerginlik hissetmiştir; bu da kas iskelet sistemine etkiler sebebiyledir ve
merkezi sinir sistemi uyarılmasından kaynaklanmamaktadır.
^Pazarlama sonrası deneyimde spontan olarak rapor edilmiş ve bu sebeple yaygınlık
bilinmiyor olarak nitelendirilmiştir.
* İnhalasyon yoluyla kullanımdan hemen sonra bilinmeyen mekanizmalarla seyrek vakalarda,
hırıltı ile birlikte paradoksikal bronkospazm gelişebilir. Bu durum acilen hızlı etki eden bir
bronkodilatör ile tedavi edilmelidir. BRICANYL DUO® tedavisine son verilmeli ve
değerlendirme sonrasında alternatif bir tedaviye başlanmalıdır.
Özellikle çok yüksek dozlarda guaifenesin ile ara sıra gastrointestinal rahatsızlık ve kusma
bildirilmiştir.
Guaifenesin sıklığı bilinmemekle mide bulantısı, kusma, gastrointestinal rahatsızlık, döküntü,
uyuşukluk ve anafilaksinin de dahil olduğu aşırı duyarlılık yan etkileri ile ilişkilendirilmiştir.
4.9 Doz aşımı ve tedavisi
Bulgu ve belirtiler:
Başağrısı, anksiyete, tremor, bulantı, tonik kas krampları, çarpıntı, taşikardi ve kardiyak aritmi.
Bazen kan basıncında düşme görülebilir.
Guaifenesin ile ilişkili spesifik doz aşımı bulgu ve belirtileri üriner taş ve santral sinir sistemi
etkilerini içerebilir (bkz. bölüm 4.4).
Laboratuvar bulguları: Bazen hipokalemi, hiperglisemi ve laktik asidoz gelişebilir. β -
2
agonistler, potasyum redistribüsyonu sonucu hipokalemiye yol açabilir.
Tedavi:
Genellikle hiçbir tedavi gerekli değildir.
Yüksek miktarda terbütalin sülfat alındığından şüpheleniliyorsa, aşağıdaki önlemlere
başvurulabilir:
5/7Mide lavajı uygulanır, aktif karbon verilir. Asit-baz dengesi, kan şekeri ve elektrolit düzeyleri
kontrol edilir. Kalp hızı, kalp ritmi ve kan basıncı izlenir. BRICANYL DUO® doz aşımında
tercih edilen antidot, kardiyoselektif beta-blokerlerdir. Ancak, beta-reseptör blokerleri,
bronkopazm hikayesi bulunan hastalarda dikkatle kullanılmalıdır. β -agonist etkiye bağlı
2
olarak periferik damar direnci, kan basıncında belirgin bir düşmeye neden olacak kadar
azalırsa, bir volüm genişletici verilmelidir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Selektif beta adrenerjik reseptör-agonisti
2
ATC Kodu: R03CC53
Terbutalin temel olarak β -reseptörlerini uyararak bronşiyal düz kasların gevşemesini,
2
endojen spazmojenlerin salgılanmasının inhibisyonunu, endojen mediyatörlerin yol açtığı
ödemin inhibisyonunu, mukosiliyer klerensin artmasını ve uterus kasının gevşemesini
sağlayan bir adrenerjik agonisttir.
Guaifenesinin, hava yolarında daha az viskoz mukoz üretimine yol açtığı ve ekspektoran etki
yaratarak öksürüğü hafiflettiği düşünülmektedir.
Klinik araştırmalarda BRICANYL DUO®’ ‘in bronkodilatasyon etkisinin 8 saate kadar devam
ettiği gösterilmiştir.
5.2 Farmakokinetik özellikler
Genel özellikler
Emilim:
Terbütalin sülfat, ince bağırsak duvarında ve karaciğerde büyük oranda ilk geçiş
metabolizmasına uğrar. Biyoyararlanımı yaklaşık %10’dur ve terbütalin aç karnına
alındığında yaklaşık %15’e yükselir.
Guaifenesin, gastrointestinal kanaldan iyi düzeyde emilir ve plazma yarı ömrü yaklaşık 1
saattir.
Dağılım:
Maksimum terbütalin plazma konsantrasyonuna 3 saat içinde ulaşılır.
Biyotransformasyon:
Terbütalin esas olarak sülfürik asitle konjuge edilerek metabolize edilir ve sülfat konjugatı
olarak atılır. Aktif metaboliti yoktur.
Guiafenesin, idrarda metabolize edilir ve majör üriner metabolit olarak beta-(2-metoksifenoksi)-
laktik asit olarak idrarda atılır.
6/75.3 Klinik öncesi güvenlilik verileri
Terbutalinin toksikoloji çalışmalarında görülen en önemli toksik etkisi, fokal miyokardiyal
nekrozdur. Bu tip kardiyotoksisite çok iyi bilinen bir sınıf etkisidir ve terbütalinin etkisi, diğer
beta-reseptör agonistlerinin etkisine benzer ya da daha hafiftir.
Literatürlerde guafenesin kullanılan sıçanlarda fetüsün sağ kalımı ve gelişimi üzerinde etkiler
raporlanmıştır.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde
Sorbitol solüsyonu (%70)
Gliserin
Sitrik asit monohidrat
Sodyum hidroksit
Sodyum benzoat
Disodyum edetat
Alkol (%95)
Sakkarin sodyum
Mentol
Ahududu aroması
Saf su
6.2 Geçimsizlikler
Bu ürün için geçerli değildir.
6.3 Raf Ömrü
Raf ömrü 36 aydır.
6.4 Saklamaya yönelik özel uyarılar
25°C altındaki oda sıcaklığında saklayınız.
6.5 Ambalajın niteliği ve içeriği
Pilfer proof polipropilen kapaklı, Tip III bal renkli cam şişede 100 ml şurup.
7. RUHSAT SAHİBİ
AstraZeneca PLC, İngiltere lisansı ile
AstraZeneca İlaç San. ve Tic. Ltd. Şti.
Büyükdere Cad.Yapı Kredi Plaza,
B Blok, Kat: 3-4 Levent/ İstanbul
8. RUHSAT NUMARASI:
194/72
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi : 21.01.2000
Ruhsat yenileme tarihi : 21.01.2005
10. KÜB’ÜN YENİLENME TARİHİ:
21.08.2017
7/7