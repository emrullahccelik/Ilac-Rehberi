 
 
1 / 14 
  
KULLANMA TALİMATI  
 
EMPANCE MET 12,5 mg/850 mg  film kaplı  tablet  
Ağızdan alınır . 
 
• Etkin madde : Her bir film kaplı tablet 12,5 mg empagliflozin  ve 850 mg metformin 
hidroklorür içerir.  
• Yardımcı maddeler:  Laktoz monohidrat (sığır sütünden elde edilen) , mikrokristalin selüloz, 
hidroksipropil selüloz, povidon K -30, kolloidal silikon dioksit, magnezyum stearat, opadry 
pembe 02B240006 [hipromelloz 2910, titanyum dioksit, talk, makrogol /PEG 400, siyah 
demir oksit, demir oksit kırmızı ] 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu  KULLANMA TAL İMATINI dikkatlice  
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak sizin için reçete edilmiş tir, baş kalarına vermeyiniz. 
• Bu ilacın kullanımı sırasında, doktora veya hastaneye gitti ğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında 
yüksek  veya dü şük doz kullanmayınız. 
 
Bu Kullanma Talimatın da: 
1. EMPANCE MET  nedir  ve ne i çin kullanılır ? 
2. EMPANCE MET ’i kullanmadan  önce dikkat  edilmesi gerekenler  
3. EMPANCE MET  nasıl kullanılır ? 
4. Olası  yan etkiler nelerdir ? 
5. EMPANCE MET ’in saklanması  
 
Başlıkları yer almaktadı r. 
 
 
 
  
 
2 / 14 
 1. EMPANCE MET nedir  ve ne iç in kullanılır?  
EMPANCE MET 12,5 mg/850 mg film kaplı tabletler, pembemsi beyaz renkli, oblong, 
bikonveks yapıdadır.  
 
EMPANCE MET empagliflozin ve metformin adı verilen iki etkin madde içerir. Her iki etkin 
madde de diyabet için kullanılan “oral antidiyabetikle r” ilaç grubuna aittir. Bunlar t ip 2 diyabet 
hastalığının tedavisinde kullanılan ağızdan alınan ilaçlardır.  
 
Tip 2 diyabet nedir?  
Tip 2 diyabet, genlerinizden ve yaşam tarzınızdan kaynaklanan bir hastalı ktır. Eğer tip 2 
diyabetiniz varsa, pankreasınız kanınızdaki gl ikoz (şeker) seviyesini  kontrol etmek için yeterli 
insülini yapmaz ve vücudunuz kendi insülinini etkili bir şekilde kullanamaz. Bu durumda, 
kanınızda gl ikoz düzeyi yükselir ve kalp hastalığı, böbrek has talığı, körlük ve uzuvlarınızda 
dolaşım yetersizliğine yol açabilir.  
 
EMPANCE  MET nasıl çalışır?  
Empagliflozin, “sodyum gl ikoz ortak- taşıyıcı 2 (SGLT2)” inhibitörü adı verilen bir ilaç 
grubuna aittir ve böbreklerinizdeki SGLT2 proteinini bloke ederek etki gösterir. Böylece 
idrarınızdan kan şekeri (gl ikoz) uzaklaştırılmış olur. Metf ormi n, kan şekeri düzeylerini başka 
bir yolla düşürür. Başlıca, karaciğerde gl ikoz oluşumunu engeller.  
 
Dolayısıyla EMPANCE MET kanınızdaki şeker düzeyinizi düşürür. 
 
EMPANCE MET aşağıdaki durumlarda kullanılır:  
• EMPANCE MET, tip 2 şeker hastalığı (tip 2 diyabet) olan ve hastalığı diyet ve egzersize 
eklenen metformin ile veya diyet ve egzersize eklenen metformin + diğer şeker hastalığı 
ilaçları ile kontrol edilemeyen erişkin (18 yaş ve üzeri) hastalarda, bu hastalı ğın tedavisi 
için diyet ve egzersize ek olarak kullanılır.  
 
• EMPANCE MET, diyabet tedavisinde kullanılan diğer ilaçlarla birlikte de 
kullanılabilir. Bu ilaçlar, ağızdan kullanılan ilaçlar olabileceği gibi, insülin gibi 
enjeksiyonla verilen de olabilir.  
 
• Ayrıca, halen ayrı ayrı tabletler şeklinde kullanılmakta olan empagliflozin ve metformin 
yerine, alternatif olarak, EMPANCE MET, tek tablet olarak kullanılabilir. Eğer bu ilacı 
kullanmaya başlarsanız, doz aşımını engellemek için, ayrı ayrı aldığınız empagliflozin 
ve metformin tabletleri artık kullanmayınız.  
 
Doktorunuzun, hemşirenizin veya eczacınızın önerdiği diyet v e egzersiz planına uymaya devam 
etmeniz çok önemlidir.   
 
3 / 14 
 2.    EMPANCE MET’i  kullanmadan önce dikkat  edilmesi gerekenler  
EMPANCE MET’i  aşağıdaki  durum larda KULLANMAYINIZ  
Eğer: 
 
• Empagliflozin, metformin veya yukarıda “yardımcı maddeler” başlığı altında bildirilen diğer 
maddelere karşı alerjiniz varsa,  
• Kontrol altında olmayan şeker hastalığınız varsa, örneğin, şiddetli hiperglisemi (kan şekeri 
düzeyinizin yüksek olması), bulantı, kusma, ishal, hızlı kilo kaybı,  laktik asidoz ( Bkz. 
“Laktik asidoz riski”) veya ketoasidoz. Ketoasidoz, kanınızda “keton cisimcikleri” adı 
verilen maddelerin birikmesi sonucu oluşan bir durumdur ve diyabeti k prekomaya yol 
açabilir. Belirtileri arasında şunlar bulunur: karın ağrısı, hızlı ve derin nefes alma, uykulu 
olma hali veya nefesinizde olağan dışı meyvemsi koku,  
• Diyabetik prekoma (yüksek veya düşük kan şekeri düzeylerinin neden olduğu, uzun süreli 
bilinçsizlik durumu olan komadan önceki durum) öykünüz varsa,  
• Ciddi böbrek problemleriniz varsa . Doktorunuz günlük dozunuzu sınırlayabilir veya farklı 
bir ilaç almanızı isteyebilir (ayrıca bkz. Bölüm 3. EMPANCE MET nasıl kullanılır?)  
• Şiddetli bir enfeksiyonununuz varsa (akciğerinizi veya bronş sisteminizi veya böbreklerinizi 
etkileyen bir enfeksiyon gibi). Şiddetli enfeksiyonlar, böbrek sorunlarına yol açabilir, bu da sizi 
laktik asi doz riski altında bırakabilir (b kz. “EMPANCE MET ’i aşağıdaki durumlarda dikk atli 
kullanınız”).  
• Vücudunuzdan çok su kaybetti iseniz (dehidratasyon). Örneğin, uzun süreli veya şiddetli 
ishaliniz varsa veya ardarda birkaç kez kustuysanız. Su kaybı, böbrek sorunlarına yol açabilir, 
bu da sizi laktik asi doz riski altında bırakabilir (Bkz. “ EMPANCE MET ’i aşağıdaki durumlarda 
dikkatli kullanınız”).  
• Akut kalp yete rsizliği için tedavi görüyorsanız veya yakın geçmişte kalp krizi geçirdiyseniz, şok 
gibi şiddetli dolaşım problemleriniz veya nefes alma güçlüğünüz varsa. Bu durumlar, dokuda 
oksijen yokluğuna yol açabilir ve laktik asidoz  riski altında kalabilirsiniz (b kz. “ EMPANCE 
MET ’i aşağıdaki durumlarda dikkatli kullanınız”).  
• Karaciğeriniz ile ilgili problemleriniz varsa,  
• Her gün ya da zaman zaman aşırı alkol tüketiyorsanız (lütfen “ EMPANCE MET  ve alkolün 
birlikte kullanılması” bölümüne bakınız).  
 
EMPANCE MET’i  aşağıdaki durum larda DİKKATLİ  KULLA NINIZ  
Laktik asidoz riski  
EMPANCE MET, “laktik asidoz” adı verilen çok seyrek ancak çok ciddi bir yan etkiye neden 
olabilir. Laktik asidoz , özellikle, böbrekleriniz iyi çalışmıyorsa ortaya çıkabilir. Laktik asidoz 
gelişme riski şu durumlarda da artabilir: Kontrol altında olmayan şeker hastalığı, ciddi 
enfeksiyonlar, uzun süreli açlık veya alkol alımı, dehidratasyon (ilave bilgi için aşağıya 
bakınız), karaciğerle ilgili sorunlar ve vücudun herhangi bir bölümünde oksijensizlik yaratan 
herhangi bir tıbbi durum (şiddetli akut kalp hastalıkları gibi).   
 
4 / 14 
 Yukarıdaki durumlardan herhangi biri sizin için geçerliyse, doktorunuza danışınız.  
 
Eğer dehidratasyon (vücudunuzdan önemli miktarda sıvı kaybı olması) ile ilgili olabilecek 
herhangi bir durum fark ederseniz (örneğin şiddetli kusma, ishal, ateş, ısıya maruz kalma ya 
da normalden daha az sıvı tüketimi gibi), EMPANCE MET alımını kısa bir süre iç in 
durdurunuz . İlave bilgi için doktorunuzla konuşunuz.  
 
Laktik asidoz belirtilerinden bazılarının sizde ortaya çıktığını fark ederseniz derhal 
EMPANCE MET kullanmayı kesiniz ve zaman kaybetmeden doktorunuza veya en yakın 
hastaneye başvurunuz, çünkü lakti k asidoz komaya yol açabilir.  
 
Laktik asidoz belirtileri arasında şunlar bulunur:  
• Kusma  
• Karın ağrısı  
• Kas krampları  
• Şiddetli bir yorgunlukla birlikte genel olarak kendini iyi hissetmeme hali  
• Nefes almada güçlük  
• Vücut sıcaklığında ve kalp atım hızında  düşme  
 
Laktik asidoz acil tıbbi müdahale gerektiren bir durumdur ve hastanede tedavi edilmelidir. 
 
EMPANCE MET kullanmadan önce ve tedaviniz sırasında, doktorunuz, eczacınız veya 
hemşireniz ile görüşünüz:  
 
• Eğer, hızlı kilo kaybı, bulantı veya kusma, mide  ağrısı, aşırı susama, hızlı ve derin nefes alıp 
verme, kafa karışıklığı, olağan dışı uykulu olma hali veya yorgunluk, nefesinizde tatlımsı bir 
koku, ağzınızda tatlımsı veya metalik tat duyusu veya idrarınız veya terinizin kokusunda bir 
değişiklik fark  ederseniz, zaman kaybetmeden doktorunuza veya en yakın hastaneye 
başvurunuz. Bu belirtiler, seyrek görülen fakat ciddi, bazen de yaşamı tehdit eden bir 
problem olan “diyabetik ketoasidoz” adı verilen ve şeker hastalığının neden olduğu bir 
durumu gösteriyo r olabilir. Diyabetik ketoasidoz, idrarınızda veya kanınızda artan ve 
laboratuvar testleri ile saptanabilen keton cisimciklerinin artması nedeniyle ortaya çıkar. 
Diyabetik ketoasidoz ortaya çıkma riski şu durumlarda artabilir: uzun süreli açlık, aşırı alko l 
tüketimi, vücudun susuz kalması, insülin dozunun ani şekilde düşürülmesi veya büyük 
ameliyat veya ciddi bir hastalık nedeniyle daha fazla insüline gerek duyulması.  
• Eğer, tip 1 diyabetiniz varsa (Bu tip genellikle gençken başlar ve  vücudunuz hiç insülin 
üretmez)  EMPANCE MET kullanmamalısınız ; örneğin aşağıdaki durumlarda dehidratasyon 
riski söz konusu olabilir:  
• Hastaysanız, ishal veya ateşiniz varsa veya bir şey yiyemiyor veya içemiyorsanız   
 
5 / 14 
 • Üre üretimini arttıran ilaçlar (diüretik ler) veya kan basıncını düşüren ilaçlar 
kullanıyorsanız  
• 75 yaşında veya daha üzerindeyseniz  
 
• Olası belirtileri “4.Olası yan etkiler nelerdir?” başlığında dehidratasyonun altında 
verilmiştir.  Doktorunuz, fazla sıvı kaybını  engellemek amacıyla EMPANCE MET 
kullanımına  ara vermenizi  isteyebilir. Dehidratasyonu önlemenin yolları hakkında bilgi 
alınız.  
• Eğer, böbreklerinizde veya idrar yolunuzda ateşle seyreden ciddi bir enfeksiyon varsa. 
Doktorunuz, iyileşinceye kadar EMPANCE MET kullanımını durdurmanızı istey ebilir.  
• Eğer size, iyotlu kontrast maddelerle bir tetkik yapılacaksa (örneğin X -ray veya tarama). 
“Diğer ilaçlar ile birlikte kullanımı” bölümünde daha fazla bilgi bulabilirsiniz.  
 
Eğer, üreme organlarınızda veya üreme organları ile makat arasındaki bölgede ağrı, 
hassasiyet, kızarıklık veya şişlik gibi belirtilerin bir arada ortaya çıkmasıyla birlikte 
ateşiniz de varsa veya genel olarak kendinizi iyi hissetmiyorsanız derhal doktorunu zla 
görüşünüz. Bu belirtiler, seyrek görülen, ancak ciddi ve hatta hayati tehlike yaratabilen, 
nekrotizan fasiit (Fournier gangreni) adı verilen bir enfeksiyonu gösteriyor olabilir. Bu 
tıbbi durum, cilt altı dokunuzun tahrip olmasına yol açar. Fournier gan greni derhal 
tedavi edilmelidir.  
 
Ameliyat  
Eğer büyük bir ameliyat geçirmeniz gerekiyorsa, EMPANCE MET alımını ameliyat sırasında 
ve sonrasında bir süre için durdurunuz. Doktorunuz EMPANCE MET  alımını ne zaman ara 
vereceğinize  ve ne zaman yeniden başlaya cağınıza karar verecektir.  
 
Böbrek fonksiyonu  
EMPANCE MET tedaviniz sırasında doktorunuz, böbrek fonksiyonlarınızı yılda en az bir kez 
ya da yaşlı iseniz ve/veya böbrek fonksiyonlarınız kötüleşiyor ise daha sık kontrol edecektir.  
 
Ayak bakımı  
Tüm diyabet hastalarında olduğu gibi, ayaklarınızı düzenli olarak kontrol etmeniz ve 
doktorunuz ya da hemşireniz tarafından size önerilen ayak bakım tavsiyelerine uymanız 
önemlidir.  
 
İdrar gl ikozu  
Bu ilacın çalışma şekli nedeniyle, bu ilacı kullandığınız  süre boyunca idrarda şeker testi 
sonucunuz pozitif çıkacaktır.  
  
 
6 / 14 
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
EMPANCE MET’ in yiyecek ve iç ecek ile kullanılması 
Midenizin rahatsız olma olasılığını azaltmak için ilacınızı yemekle birlikte alınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
EMPANCE MET tedavisi sırasında uygun bir doğum kontrol yöntemi kullanabilirsiniz. 
EMPANCE MET’ in ağız yoluyla alınan doğum kontrol ilaçla rının vücuda alınmasından sonra 
emilimi, dağılımı, dönüştürülmesi ve atılımı üzerinde anlamlı bir klinik etkisi olmadığı 
düşünülmektedir . 
 
Eğer hamileyseniz, hamile olabileceğinizi düşünüyorsanız veya ha mile kalmayı planlıyorsanız, 
bu ilacı almadan önce doktorunuz veya eczacınız ile görüşünüz.  
 
Eğer hamileyseniz EMPANCE MET kullanmayınız. Bu ilac ın doğmamış bebeğe zararlı olup 
olmadığı bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Metformin anne sütüne küçük miktarlarda geçer. Empagliflozinin anne sütüne geçip geçmediği  
bilinmemektedir. Eğer emziriyorsanız, EMPANCE MET kullanmayınız.  
 
Araç ve makine kullanımı  
EMPANCE MET araç ve makine kullanımı üstünde küçük bir etki oluşturur. 
 
Bu ilacın sülfonilüre grubu ilaçlar veya insülinle birlikte kullanılması, kan şekeri düzeylerinizin 
çok fazla düşmesine (hipoglisemi) yol açabilir. Kan şekeriniz çok fazla düşerse, titreme, terleme 
ve görmenizde değişiklikler olabilir ve bu durum araç ve makine kullanma yeteneğinizi 
etkileyebilir. EMPANCE MET kullanırken sersemlik ve baş dönmesi hisse derseniz araba, 
herhangi bir alet veya makine kullanmayınız.  
 
 
 
  
 
7 / 14 
 EMPANCE MET’ in içeriğinde bulunan bazı yardımcı maddeler hakkında önemli bilgiler  
EMPANCE MET, laktoz monohidrat  içerir. Eğer daha önceden doktorunuz tarafından bazı 
şekerlere karşı intoleransınız (dayanıksızlığınız) olduğu söylenmişse bu tıbbi ürünü almadan 
önce doktorunuzla temasa geçiniz. 
 
Diğer ilaç lar ile birlikte kullanımı 
Kan dolaşımınıza, iyot içeren bir kontrast madde enjeksiyonu yapılması gerekiyorsa (örneğin, 
röntgen çekilm esi veya tarama), EMPANCE MET alımını enjeksiyon öncesinde veya 
enjeksiyon sırasında durdurmalısınız. EMPANCE MET tedavinizi ne zaman durduracağınıza 
ve yeniden ne zaman başlayacağınıza doktorunuz karar verecektir.  
 
Eğer aşağıdaki ilaçlardan herhangi biri ni kullanıyorsanız, yakın zamanda kullandıysanız veya 
kullanma ihtimaliniz varsa, bu durumu doktorunuza haber vermeniz önemlidir. Daha sık kan 
glikoz ve böbrek fonksiyon testlerine ihtiyaç duyabilirsiniz ya da doktorunuz EMPANCE MET 
dozunu ayarlama gereği duyabilir. Özellikle aşağıdakileri belirtmeniz önemlidir:  
• Vücudunuzda idrar üretimini attıran ilaçlar (diüretik) kullanıyorsanız: Çünkü EMPANCE 
MET vücudunuzdan çok fazla sıvı kaybetme riskinizi arttırabilir. Bu durumda doktorunuz 
EMPANCE MET kullanmanızı durdurabilir. Vücudunuzdan çok fazla sıvı kaybettiğinizi 
gösteren belirtiler, “Bölüm 4. Olası yan etkiler” kısmında listelenmiştir.  
• Vücudunuzdaki şeker miktarını düşürmek için insülin veya bir sülfonilüre gibi diyabet 
hastalığının tedavisinde kullanılan ve ağızdan alınan başka bir ilaç kullanıyorsanız. 
Doktorunuz, kan şekeri düzeylerinizin çok fazla düşmesini (hipoglisemi) önlemek için bu 
diğer ilaçların dozunu düşürmek isteyebilir.  
• Özellikle böbrek fonksiyonlarınız azalmış ise ve kanınızda metformin mik tarını 
değiştirebilecek ilaçlar kullanıyorsanız (örneğin, verapamil, rifampisin, simetidin, 
dolutegravir, ranolazin, trimet oprim, vandetanib, isavukonazol, krizotinib, olaparib).  
• Bronş gevşetici ilaç (beta -2 agonist) (Astım tedavisi için kullanılan ilaçla r) kullanıyorsanız  
• Kortikosteroidler (Astım ve artrit (eklem iltihabı) gibi hastalıklarda iltihabi durumların 
tedavisinde kullanılan ilaçlar). Ağızdan, enjeksiyonla veya soluyarak uygulanabilir.  
• Ağrı ve yangı giderici ilaçlar (ibuprofen ve selekoksib gibi NSAİ ilaçlar ve COX -2 
inhibitörleri)  
• Yüksek kan basıncı tedavisinde kullanılan bazı ilaçlar (A CE inhibitörleri ve anjiyotensin II 
reseptör antagonistleri)  
• Alkol içeren ilaçlar (Bkz. EMPANCE MET ve alkolün birlikte kullanılması)  
• İyotlu kontrast madde i çeren ilaçlar (röntgen tetkiki sırasında kullanılan ilaçlar) (Bkz. 
“EMPANCE MET’ i aşağıdaki durumlarda dikkatli kullanınız”).  
• Lityum alıyorsanız. EMPANCE MET kanınızdaki lityum miktarını azaltabilir.  
 
 
  
 
8 / 14 
 EMPANCE MET ve alkolün birlikte kullanılması  
EMPANCE MET alırken, laktik asidoz riskinin artabilmesi nedeni ile aşırı alkol 
tüketilmesinden kaçınılmalıdır (Bkz. “2. EMPANCE MET kullanmadan önce dikkat edilmesi 
gerekenler”).  
 
Eğer reçeteli ya da reçetesiz  herhangi bir ilacı şu anda kullanıyorsanız  veya son zama nlarda  
kullandınız  ise, lü tfen doktorunuza veya eczacınıza  bunlar hakkın da bilgi veriniz . 
 
3. EMPANCE MET nasıl kullanılır ? 
İlacınızı, her zaman, tam olarak doktorunuzun size söylediği şekilde alınız. Emin değilseniz, 
doktorunuza veya eczacınıza  sorunuz.  
 
• Uygun kullanım ve doz/ uygulama sıklı ğı için talimatlar:  
EMPANCE MET dozu, durumunuza ve halen kullanmakta olduğunuz şeker hastalığı ilaçlarının 
dozuna göre değişecektir. Doktorunuz sizin için uygun dozu gerektiği şekilde ayarlayacak ve  
ilacınızın tam olarak hangi yitiliğini kullanacağınızı size söyleyecektir.  
 
Erişkinler için önerilen doz  
Önerilen doz, günde iki kez birer tablettir. Doktorunuz, normalde, kullanmakta olduğunuz 
metformin dozunu (günde iki kez 850 mg veya 1000 mg) ve en düşük empag liflozin dozunu 
(günde iki kez 5 mg) sağlayacak tablet yitiliğini reçete ederek tedavinize başlayacaktır. Eğer bu 
ilaçları halen ayrı ayrı tabletler olarak kullanmakta iseniz, doktorunuz, bu iki etkin maddenin 
aynı miktarlarını almanızı sağlayacak EMPANCE MET tabletle tedavinize başlayacaktır. 
Böbrek fonksiyonlarınız azalmış ise doktorunuz dozunuzu düşürebilir veya alternatif bir ilaç 
kullanmaya karar verebilir. 
 
• Uygulama yolu ve metodu : 
− Tabletinizi bütün halinde su ile yutunuz. 
− Midenizde rahatsızlık olasılığını azaltmak için ilacınızı yemekle birlikte alınız.  
− Tabletinizi günde iki kez ağızdan alınız. 
 
Doktorunuz, EMPANCE MET’ i başka bir şeker hastalığı ilacıyla bi rlikte kullanılmak üzere 
reçete edebilir. Sağlığınız için en iyi sonuçları elde etmek ama cıyla, ilaçlarınızı tam olarak 
doktorunuzun söylediği şekilde kullanınız. Doktorunuz, kan şekerinizi kont rol altında tutmak 
için ilacınızın dozunu ayarlama gereğini duyabilir. 
 
Uygun diyet ve egzersiz, vücudunuzun kan şekerini daha iyi kullanmasına yardımc ı olur.  
EMPANCE MET kullanırken, doktorunuzun önerdiği diyet ve eg zersiz programına devam 
etmeniz önemlidir.  
  
 
9 / 14 
 • Değişik yaş grupları : 
Çocuklar da ve ergenlerde kullanım ı: 
Bu ilaç, çocuklarda ve 18 yaşın altındaki ergenlerde öneril mez. Çünkü bu hasta gruplarında 
çalışılmamıştır.  
 
Yaşlılarda kullanımı:  
Eğer yaşlı iseniz, metformin böbreklerden atıldığı ve yaşlıla rda genellikle böbrek işlevleri 
azaldığı için, doktorunuz böbreklerinizin nasıl çalıştığını kontrol etmelidir. 
 
• Özel kullanım durumları:  
Böbrek  yetmezliği:  
Böbreklerinizde bir sorun varsa, doktorunuz bu ilacı kullanıp kullanamayacağınızı ve nasıl 
kullanabileceğinizi değerlendirecektir.  
 
Karaciğer yetmezliği:  
Karaciğer yetmezliği olan hastalarda EMPANCE MET kullanılmamalıdır.  
 
Eğer EMPANCE MET ’in etkisinin çok güçlü veya çok zayıf olduğuna dair bir izleniminiz varsa  
doktorunuz veya eczacınız ile konuşunuz. 
 
Kullanmanız gerekenden daha fazla  EMPANCE MET kullandıysanız : 
Eğer kullanmanız gerekenden daha fazla EMPANCE MET kullandıysanız, laktik asidoz ortaya 
çıkabilir. Laktik asidoz belirtileri spesifik olmayabilir ve şu şekilde görülebilir: bulantı ve 
şiddetli bulantı hissetme, kusma, kas krampları ile birlikte mide ağrısı, şiddetli bir yorgunlukla 
birlikte gen el olarak kendini iyi hissetmeme ve nefes almada güçlük. Ayrıca, vücut sıcaklığında 
düşme ve kalp atımında azalma da görülebilir. Eğer bu durumlardan bazılarıyla 
karşılaşırsanız, laktik asidoz uzun süreli bilinçsizlik durumu olan komaya yol 
açabileceğinden , acil olarak hastanede tedaviniz gerekebilir. Derhal bu ilacı kullanmayı 
kesiniz ve zaman geçirmeden doktorunuza veya en yakındaki hastaneye başvurunuz 
(Bkz. Bölüm 2). Hastaneye giderken ilacınızı da yanınızda götürünüz.  
 
EMPANCE MET ’den kullanmanız gerek enden fazlasını kullanmışsanız , bir doktor veya eczacı 
ile konuşunuz. 
 
EMPANCE MET’i  kullanmayı unutursanız  
Eğer bir dozu unutursanız hatırlar hatırlamaz alınız. Bir sonraki doza kadar ilacınızı 
almadığınızı hatırlamaz iseniz, unuttuğunuz dozu atlayınız ve  normal kullanım düzeninize 
devam ediniz. İki dozu birden almayınız. 
 
Unutulan dozları dengelemek için çift doz almayınız.  
  
 
10 / 14 
 EMPANCE MET ile tedavi sonlandı rıldığında ki oluşabilecek etkiler 
Doktorunuzla görüşmeden EMPANCE MET almayı durdurmayınız. Eğer EMPANCE MET 
almayı durdurursanız, kan şekeri düzeyiniz yükselebilir.  
 
Bu ilacın kullanımı ile ilgili başka bir sorunuz varsa doktorunuz, eczacınız veya hemşireniz ile 
konuşunuz.  
 
4. Olası yan etkiler nelerdir?  
Tüm ilaçlar gibi EMPANCE MET’ in içeriğinde bulunan maddelere duyarlı  kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az , fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden  tahmin edilemiyor.  
 
Aşağı dakilerden biri olursa , EMPANCE MET ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Şiddetli alerjik reaksiyon, yaygın olmayan sıklıkta görülür:  
Şiddetli alerjik reaksiyonun olası belirtileri şunları içerebilir:  
• Yüz, dudak, ağız, dil veya boğazın nefes alma veya yutkunmayı zorlaştırabilecek şekilde 
şişmesi  
 
Laktik asidoz, çok seyrek görülür:  
EMPANCE MET, çok seyrek fakat çok ciddi bir yan etki olan laktik asidoza sebep olabilir (Şu 
bölüme de bakınız: “ EMPANCE MET’ i aşağıdaki durumlarda dikkatli kullanınız”).  
 
Eğer sizde böyle bir durum ortaya çıkarsa, bu ilacı kullanmayı kesiniz ve ac il olarak 
doktorunuza veya en yakın hastaneye başvurunuz , çünkü laktik asit uzun süreli bilinçsizlik 
durumu olan komaya yol açabilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye ve hastaneye yatırı lmanıza gerek olabilir.  
 
  
 
11 / 14 
 Diyabetik ketoasidoz, seyrek görülür:  
Diyabetik ketoasidoz belirtileri şunlardır (Şu bölüme de bakınız: “ EMPANCE MET’ i aşağıdaki 
durumlarda dikkatli kullanınız”).  
• İdrarınız veya kanınızda keton cisimciklerinin düzeyinde yükselm e  
• Hızlı kilo kaybı  
• Bulantı veya kusma  
• Mide  ağrısı  
• Aşırı susama  
• Hızlı ve derin nefes alıp verme  
• Kafa karışıklığı  
• Olağan dışı uyku hali veya yorgunluk  
• Nefesinizde tatlımsı bir koku, ağzınızda tatlı ve metalik tat veya idrarınız veya terinizde 
değişik bir koku.  
 
Bu durum, kan şekeri düzeyinizden bağımsız olarak ortaya çıkabilir. Doktorunuz, EMPANCE 
MET tedavinizi, geçici olarak veya tamamen durdurmaya karar verebilir.  
 
Aşağıdakilerden herhangi birini fark ederseniz, hemen doktorunuza veya size en yakın 
hastanenin acil bölümüne başvurunuz:  
 
Düşük kan şekeri (hipoglisemi), çok yaygın sıklıkta görülür  
Eğer EMPANCE MET ile birlikte sülfonilüre grubu ilaçlardan biri veya insülin gibi kan 
şekerini düşürücü başka bir ilaç alıyorsanız, düşük kan şekeri riskiniz artacaktır. Düşük kan 
şekeri durumunda görülebilecek belirtiler arasında şunlar bulunur:  
 
• Titreme,  terleme, kendini çok endişeli hissetme veya kafa karışıklığı, hızlı kalp atışı  
• Aşırı açlık, baş ağrısı  
 
Doktorunuz, kan şekeriniz düştüğünde nasıl tedavi etmeniz gerektiğini ve yukarıda sıralanan 
belirtilerden birini yaşarsanız ne yapacağınızı size anla tacaktır. Eğer kan şekerinizin düşük 
olduğunu gösteren belirtilerden biri olursa, gl ikoz tablet çiğneyiniz, şeker içeriği yüksek 
atıştırmalıklar yiyiniz veya meyve suyu içiniz. Eğer mümkünse kan şekerinizi ölçünüz ve 
dinleniniz.  
 
İdrar yolu enfeksiyonu , yaygın sıklıkta görülür  
İdrar yolu enfeksiyonunun belirtileri şunlardır:  
• İdrar yaparken yanma hissi  
• Bulanık görünen idrar  
• Kalçada veya sırtın ortasında ağrı (böbreklerde enfeksiyon varsa)   
 
12 / 14 
 Acil idrar yapma ihtiyacı veya daha sık idrara çıkma, EMPANCE  MET’ in etki mekanizmasına 
bağlı olabilir. Ancak bu belirtiler, idrar yolu enfeksiyonu nedeniyle de görülebilir. Eğer bu tip 
belirtilerin arttığını fark ediyorsanız, bu durumda da doktorunuza başvurunuz.  
 
Dehidratasyon (vücudun susuz kalması), yaygın olmayan sıklıkta görülür  
Dehidratasyon belirtileri spesifik değildir, ancak dehidratasyon belirtileri arasında şunlar 
bulunabilir:  
• Olağan dışı susama hissi  
• Ayağa kalkıldığında sersemleme veya baş dönmesi  
• Bayılma veya bilincin kaybolması  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 
EMPANCE MET kullanırken görülebilecek diğer yan etkiler  
Çok y aygın:  
• Bulantı , kusma  
• İshal  veya mide  ağrısı  
• İştah kaybı  
 
Yaygın:  
• Genital mantar enfeksiyonu  
• Olağandan daha fazla idrar yapma veya daha sık idrar yapma ihtiyacı  
• Kaşıntı  
• Döküntü veya kızarma (kaşıntılı olabilir ve deride kabartılar, sıvı sızması veya su dolu 
kabarcıklar bulunabilir)  
• Tat almada değişiklikler  
• Susama hi ssi  
• Kanda yapılan testlerde kanda yağ  (kolesterol) düzeylerinde değişiklikler   
• Kabızlık  
• Kanda azalmış veya düşük B12 vitamini seviyesi (belirtileri arasında aşırı yorgunluk  
(bitkinlik), ağrılı ve kırmızı dil (glossit), karıncalanma (parestezi) veya ciltte solukluk ya da  
sarılık yer alabilir). Doktorunuz bu belirtilerin nedenini bulmak için bazı testler yapmak  
isteyebilir, çünkü bu belirtilerden bazılarına şeker hastalığı veya diğer ilişkisi olmayan sağlık  
sorunları da neden olabilmektedir. 
 
Yaygın olmayan:  
• Kurdeşen   
 
13 / 14 
 • İdrar yaparken zorlanma veya ağrı  
• Böbrek fonksiyonları ile ilgili kan testlerinde (kreatinin veya üre) değişiklikler  
• Kan testlerinde kırmızı kan hücreleri sayısında artma (hematokrit)  
 
Seyrek:  
• Perineumda nekrotizan fasiit veya Fournier ga ngreni. Bu durum, üreme 
organlarınızın veya üreme organları ile makat arasındaki bölgenin ciddi seyreden bir 
yumuşak doku enfeksiyonudur.  
 
Çok seyrek:  
• Kanda vitamin B12 düzeyinin düşmesi  
• Karaciğer fonksiyon testlerinde anormallikler, karaciğerde iltihaplanma (hepatit)  
• Ciltte kızarıklık (eritem)  
• Böbreklerde iltihaplanma (tübülointerstisyel nefrit)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EMPANCE MET’ in Saklanması  
EMPANCE MET ’i çocukların göremeyeceği, erişemeyeceği yerlerde ve ambalajında 
saklayını z.  
 
Son kullanma t arihiyle uyumlu olarak kullanınız.  
 
Ambalajdaki son kullanma tarihinden sonra EMPANCE MET ’i kullanmayını z. Bu tarih, o ayın 
son gününü göstermektedir.  
 
25°C altındaki oda sıcaklığında s aklayınız.   
 
Eğer üründe ve/veya ambalajı nda boz ukluklar fark ederseniz EMPANCE MET’i  
kullanmayını z. 
  
 
14 / 14 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Biofarma İlaç Sanayi ve Ticaret A.Ş.  
Akpınar Mah. Osmangazi Cad.  No: 156 34885  
Sancaktepe/İstanbul  
Telefon: (0216) 398 10 63  
Faks : (0216) 398 10 20  
 
Üretim y eri: 
Biofarma İlaç Sanayi ve Ticaret A.Ş.  
Akpınar Mah. Osmangazi Cad. No: 156 34885 
Sancaktepe/İstanbul  
Telefon: (0216) 398 10 63  
Faks: (0216) 398 10 20  
 
Bu kullanma talimatı 14/05/2024 tarihinde onaylanmıştır.  
 