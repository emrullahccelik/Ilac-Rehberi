1 KULLANMA TALİMATI  
 
ANORO ELLIPTA 62,5 mcg + 25 mcg kullanıma hazır inhalasyon tozu  
Ağız yolundan solunarak kullanılır.   
• Etkin madde:  Her kullanıma hazır doz (ağızlıktan verilen doz) 62,5 mikrogram 
umeklidinyum a eşdeğer 74,2 mcg umeklidinyum bromür  ve 25 mikrogram vilanterole 
eşdeğer 40 mcg vilanterol trifenatat içerir.  
• Yardımcı maddeler:  Laktoz monohidrat ( inek sütünden elde edilir ), magnezyum stearat.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilac ın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
 1. ANORO
 ELLIPTA nedir ve ne için kullanılır?  
2. ANORO ELLIPTA ’yı kullanmadan önce dikkat edilmesi gerekenler  
3. ANORO ELLIPTA  nasıl kullanılır?  
4. Olası yan etkiler nelerdir? 
5. ANORO ELLIPTA ’nın saklanması  
 Başlıkları yer almaktadır.  1.  ANORO  ELLIPTA  nedir ve ne için kullanılır?  
ANORO ELLIPTA  iki etkin madde içermektedir: Kronik obstrüktif akciğer hastalığının 
(KOAH) tedavisi için umeklidinyum bromür ve vilanterol. Bu maddelerin her ikisi de 
bronkodilatörler adı verilen ilaç grubuna dahildir.  
 ELLIPTA  inhalerin kendisi, açık gri renkli plastik bir gövde, kırmızı renkli  inhaler kapağı  ve 
bir doz sayacından oluşmaktadır. Sıyrılabilen bir folyo kapak ile bir alümin yum kutu içerisinde 
ambalajlanmıştır. Alüminyum kutu, ambalajdaki nemi azaltmak için nem çekici bir paket 
içermektedir.  
 Etkin maddeler, inhaler içerisinde ayrı blister şeritlerde toz halinde bulunmaktadır. Her bir şeritte 30 doz bulunmaktadır; dolayısıyla her bir inhaler 30 doz içermektedir. 90 (3 ambalaj x 30 doz) doz içeren çoklu ticari takdim şekli de mevcuttur. Tüm ambalaj  boyutları 
pazarlanmayabilir . 
 
2 
 Umeklidinyum bromür ve vilanterol solunum yollarının açılmasını sağlamak için birlikte etki 
ederek akciğerlere hava giriş çıkışını kolaylaştırır. Bu ; ciddi, uzun dönemli bir akciğer hastalığı 
olan ve nefes almada zorluk ile seyreden KOAH’ın semptomlarının iyileşmesine yardımcı 
olacaktır. ANORO ELLIPTA  düzenli olarak kullanıldığında, hastalığınız ile ilgili nefes alma 
zorluklarının kontrol edilmesine yardımcı olabilir ve hastalığın günlük yaşamınız üzerindeki etkilerini en aza indirebilir.  
 ANORO ELLIPTA  ani bir nefessiz kalma ya da nefeste hırıltı atağını iyileştirmek için 
kullanılmamalıdır.  
 Böyle bir atak yaşarsanız, hızlı etkili bir inhaler (salbutamol gibi) kullanmanız gerekir.  Eğer 
hızlı etkili bir inhaleriniz yoksa doktorunuzla konuşunuz.  2.  ANORO  ELLIPTA ’yı kullanmadan önce dikkat edilmesi gerekenler  
ANORO  ELLIPTA ’yı aşağıdaki durumlarda KULLANMAYINIZ  
Eğer;  
- Şiddetli süt proteini alerjiniz varsa,  
- Umeklidinyum bromür, vilanterol veya kullanma talimatının başında belirtilen yardımcı 
maddelerden herhangi birine karşı alerjiniz (aşırı duyarlılığınız) varsa.  
 Bu durumlardan herhangi birinin sizin için geçerli olduğunu düşünüyorsanız, doktorunuz ile görüşmeden bu ilacı kullanmayınız.  
 ANORO  ELLIPTA ’yı aşağıdaki durumlarda DİKKATLİ KULLANINIZ  
Eğer;  
- Astım hastasıysanız  (ANORO ELLIPTA ’yı astım tedavisinde kullanmayınız) , 
- Kalp problemleriniz veya yüksek tansiyon sorununuz varsa,  
- Dar açılı glokom denilen bir göz probleminiz varsa  (göz içi basıncının artması) , 
- Prostat (idrar torbası çıkışında bulunan bir salgı bezi) büyümesi, idrar yapmada zorluk veya 
mesane (idrar torbası) tıkanması sorununuz varsa,  
- Epilepsiniz (sara hastalığınız) varsa,  
- Tiroid bezi problemleriniz varsa,  
- Kanınızda potasyum düşüklüğü varsa , 
- Diyabetiniz  (şeker hastalığınız)  varsa,  
- Ciddi karaciğer problemleriniz varsa.  
 Bu durumlardan herhangi birinin sizin için geçerli olduğunu düşünüyorsanız doktorunuza danışınız.  Hastalığın  kötüleşmesi  
ANORO ELLIPTA  düzenli olarak kullanıldığında KOAH’ın kontrol edilmesine yardımcı olur. 
Eğer KOAH belirtileriniz (nefessiz kalma, nefeste hırıltı, öksürük) iyileşmezse veya kötüleşirse 
veya hızlı etkili inhalerinizi (salbutamol gibi) daha sık olarak kullanmaya başlarsanız en kısa 
sürede doktorunuzla iletişime geçiniz.  
 Ani nefes alma problemleri  
Eğer ANORO ELLIPTA  inhalerinizi kullandıktan sonra göğüs sıkışması, öksürük, hırıltı veya 
nefessiz kalma yaşarsanız, derhal  ANORO  ELLIPTA ’yı kullanmayı kesiniz ve tıbbi yardım 
alınız. İlaç kullanımı sonrası bronşların ani daralması (p aradoksal bronkospazm ) adı 
verilen ciddi bir rahatsızlığınız olabilir.  3 
  
ANORO  ELLIPTA  ile tedavi sırasında göz problemleri  
Eğer ANORO ELLIPTA  ile tedavi sırasında göz ağrısı ya da rahatsızlığı, görmede geçici 
bulanıklık, halkalar (halo) görme veya kırmızı gözlerle birlikte renkli şekiller görme problemleri yaşıyorsanız bu ilacı kullanmayı durdurunuz ve derhal tıbbi desteğe 
başvurunuz, bunlar dar açılı glokomun (göz içi basıncın artması) akut bir atağının belirtileri 
olabilir.  
 Çocuklar ve ergenler  
ANORO ELLIPTA  18 yaşın altındaki çocuklarda veya ergenlerde kullanılmamalıdır.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  ANORO  ELLIPTA ’nın yiyecek ve içecek ile kullanılması  
ANORO ELLIPTA ’nın kullanım yolu nedeniyle yiyecek ve içeceklerle etkileşimi yoktur. 
 Hamilelik  
İlacı kullanmadan önce doktorunuza veya eczacınıza danışınız.  
Doktorunuz hamileyken uygulanan ANORO ELLIPTA  tedavisinin, size olan faydasına karşın 
bebeğinize yönelik risklerini değerlendirecektir. Hamileyseniz , hamile olabileceğinizi 
düşünüyorsanız  veya hamile kalmayı planlıyorsanız, bu ilacı kullanmadan önce doktorunuza 
danışınız. Hamileyseniz, doktorunuz kullanabileceğinizi söylemediği sürece bu ilacı kullanmayınız. Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
ANORO ELLIPTA  bileşenlerinin anne sütüne geçip geçmediği bilinmemektedir. Eğer 
emziriyorsanız, ANORO ELLIPTA’yı kullanmadan önce mutlaka doktorunuz ile görüşünüz.  Bebeğinizi emziriyorsanız,  doktorunuz size söylemeden bu ilacı kullanmayınız.  
 Araç ve makine kullanımı  
Bu ilacın araç ve makine kullanma yeteneğinizi etkilemesi beklenmemektedir.   ANORO  ELLIPTA ’nın içeriğinde bulunan bazı yardımcı maddeler hakkında önemli 
bilgiler  
ANORO ELLIPTA  laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse ANORO ELLIPTA  almadan önce doktorunuzla temasa 
geçiniz.  
 Diğer ilaçlar ile birlikte kullanımı  
Eğer herhangi bir ilaç kullanıyorsanız, son zamanlarda kullandıysanız veya kullanmayı planlıyorsanız, doktorunuza veya eczacınıza bunlar hakkında bilgi veriniz. İlacınızın ne 
içerdiğinden emin değilseniz, doktorunuz veya eczacınız ile görüşünüz.  
 Bazı ilaçlar ANORO ELLIPTA ’nın etkisini değiştirebilir veya yan etki yaşama riskinizi 
artırabilir. Bunlar aşağıdaki gibidir:  4 
 - Yüksek kan basıncı veya diğer kalp rahatsızlıklarının tedavisinde kullanılan beta bloker adı 
verilen ilaçlar  (propranolol gibi)  
- Mantar enfeksiyonlarının tedavisinde kullanılan ketokonazol veya itrakonazol  
- Bakteriyel enfeksiyonların tedavisinde kullanılan klaritromisin veya telitromisin  
- HIV enfeksiyonunun tedavisinde kullanılan ritonavir  
- Kandaki potasyum miktarını düşüren ilaçlar, bazı diüretikler ( idrar  söktürücüler ) veya astım 
tedavisinde kullanılan bazı ilaçlar (örn. metilksantin veya steroidler) gibi  
- Solunum problemlerini tedavi etmek amacıyla kullanılan bu ilaca benzer diğer uzun etkili ilaçlar, örneğin; tiotropium, indakaterol. Eğer halihazırda bu ilaçları kullanıyorsanız ANORO ELLIPTA’yı kullanmayınız.  
 Bu ilaçlardan birini alıyorsanız doktorunuza veya eczacınıza bildiriniz.  ANORO 
ELLİPTA'nın yan etkilerini artırabileceğinden, bu ilaçlardan herhangi birini alıyorsanız doktorunuz sizi dikkatle izlemek isteyebilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  ANORO  ELLIPTA  nasıl kullanılır?  
• Uygun kullanım ve doz/uygulama sıklığı için talimatlar:  
Rutin doz, ANORO ELLIPTA ’nın düzenli dozunun her gün, günde bir defa, aynı saatte, bir kez 
inhalasyonu şeklindedir ( 62,5 mikrogram umeklidinyum ve 25 mikrogram vilanterol).  ANORO  
ELLIPTA ’nın etkisi 24 saat sürdüğünden günde sadece bir kez inhale ediniz. 
 Doktorunuzun size söylediğinden daha fazla doz kullanmayınız.  Doz, günlük 62,5 
mikrogram/25 mikrogramlık bir inhalasyonu geçmemelidir.   
• Uygulama yolu ve metodu:  
Bu ilacı her zaman doktorunuzun size söylediği gibi alınız. Emin değilseniz doktorunuza ve 
eczacınıza danışınız.  
 ANORO ELLIPTA ’yı düzenli olarak kullanınız. ANORO ELLIPTA ’yı doktorunuzun önerdiği 
şekilde her gün kullanmanız çok önemlidir. Bu, sizin gün ve gece boyunca hastalık 
belirtilerinizi yaşamamanızı sağlamaya yardımcı olacaktır.  
 ANORO  ELLIPTA , nefessiz kalma ve hırıltının ani ataklarının giderilmesi için 
kullanılmamalıdır.  Eğer bunun gibi bir ani atak yaşıyorsanız hızlı etki eden rahatlatıcı bir 
inhaler (salbutamol gibi) kullanmalısınız.  
 ANORO ELLIPTA ’yı ilk kullanmaya başladığınızda düzgün çalıştığını kontrol etmeniz ve özel 
bir yöntemle kullanıma hazırlamanız gerekmemektedir. Sadece aşağıdaki talimatlara uyunuz.  
 İnhaler, nemi azaltmak için nem çekici bir paket içeren bir alümin yum kutuda paketlenmiştir. 
Alüminyum kutunun kapağını açtıktan sonra nem çekiciyi atınız, yemeyiniz veya teneffüs 
etmeyiniz. Dozunuzu almaya hazır olana kadar kapağı açmayınız.  İnhaleri kapatılmış alümin yum kutusundan çıkardığınızda, 'kapalı' pozisyonda olacaktır. 
Alümin yum kutunun kapağını açtıktan sonra inhalerin son kullanma tarihini inhaler 
etiketindeki boşluğa yazınız. İnhalerin son kullanma tarihi alümin yum kutunun açılmasından 5 
 sonra 6 haftadır. Etiket üzerine yazdığınız son kullanma tarihinden sonra inhaler 
kullanılmamalıdır. Folyoyu alümin yum kutuyu açtıktan sonra atabilirsiniz.  
  ANORO ELLIPTA
 ambalajı aşağıdaki içeriklerden oluşur:  
 
  ELLIPTA  inhaler, alüminyum bir kutu ile ambalajlanmıştır. İlacı inhale etmeye hazır olana 
kadar alüminyum kutunun folyo kapağını açmayınız. İnhaleri kullanmaya hazır olduğunuzda 
alüminyum kutunun kapağını arkaya doğru çekerek açınız. Alüminyum kutu içerisinde nemi 
azaltmak için nem çekici içeren bir paket bulunmaktadır . Bu nem çekici paketi çöpe atınız;   
paketi açmayınız, yemeyiniz veya teneffüs etmeyiniz. 
 
 
 İlacınızı kullanmaya başlamadan önce aşağıdaki talimatları okuyunuz. 
• Eğer ilacı inhale etmeden, inhaler  kapağı nı açıp kapatırsanız, bir doz harcanmış olur. 
Harcanan doz inhalerin içerisinde güvenle tutulur fakat artık kullanılamaz. Bir inhalasyonda 
yanlışlıkla ilave ilaç veya çift doz almak mümkün değildir. 
 
Nem çekici  6 
   
 
Kullanım basamakları  
1) Dozun hazırlanması  
• Dozunuzu almaya hazır olana kadar inhaler kapağını açmayınız. İnhaleri sallamayınız.  
• “Klik” sesini duyana kadar inhaler kapağını tamamen aşağı doğru kaydırınız. 
• Artık ilacınız inhale edilmeye hazırdır.  
• Bunu teyit etmek için doz sayacından 
1 doz azalır.  
• Eğer “klik” sesini duyduğunuzda 
doz sayacı bir birim eksilmezse, inhaler dozu vermeyecektir. Herhangi bir sorunuz olduğu takdirde inhaleriniz ile birlikte eczacınıza danışınız.  
• İnhaleri hiçbir zaman sallamayınız.   
 
Doz sayacı  
• Bu sayaç, inhaler içinde kaç doz ilaç kaldığını gösterir. 
• İnhaler kullanılmaya başlanmadan önce, tam olarak 30 dozu gösterir.  
• İnhalerin kapağını her açtığınızda 1 doz eksilir.  
• 10 dozdan az kaldığında, doz sayacının 
yarısı kırmızı olarak görünür. 
• Son dozu kullandıktan sonra, doz 
sayacının yarısı kırmızı olarak görünür ve 0 sayısını gösterir. İnhaleriniz artık 
boştur. 
• Eğer bundan sonra inhaler kapağını açarsanız, doz sayacı yarı kırmızıdan tamamen kırmızıya dönecektir.  İnhaler kapağı  
İnhaler kapağını her açtığınızda, ilacınızdan bir doz hazırlarsınız.  7 
 2) İlacınızın inhale edilmesi  
• İnhaleri ağzınızdan uzakta tutarken 
mümkün olduğunca derin bir nefes 
veriniz. İnhalerin içine doğru nefes vermeyiniz.  
• Ağızlığı dudaklarınızın arasına yerleştirerek dudaklarınızı ağızlığın çevresinde sıkıca kapayınız.  
Hava deliğini parmaklarınızla engellemeyiniz.  
• Uzun, devamlı ve derin bir nefes alınız. Bu nefesi tutabildiğiniz kadar tutunuz (en az 3-4 saniye).  
• İnhaleri ağzınızdan uzaklaştırınız.  
• Yavaş ve hafif bir nefes veriniz.  
• İnhaleri doğru kullanıyor olsanız dahi ilacın tadını alamayabilirsiniz veya 
hissedemeyebilirsiniz.   
 
3) İnhalerin kapatılması  
• Ağızlığı temizlemek isterseniz, inhaler kapağını kapatmadan önce kuru bir kağıt mendil  kullanınız. 
• İnhaler kapağını gidebildiği kadar yukarı doğru, ağızlığı kapayacak şekilde, kaydırınız. 
 
  
• Değişik yaş grupları:  
• Çocuklarda kullanımı:  
ANORO ELLIPTA ’nın 18 yaş altı çocuklar veya ergenlerde kullanılması uygun değildir. 
 • Yaşlılarda kullanımı:  
65 yaş üzeri hastalarda dozun ayarlanması gerekli değildir. 
 
• Özel kullanım durumları:  
• Böbrek yetmezli ği:  
Böbrek yetmezliği olan hastalarda dozun ayarlanması gerekli değildir . 
 • Karaci ğer yetmezli ği:  
Hafif ila orta şiddette karaciğer yetmezliği olan hastalar için dozun ayarlanması gerekli değildir. 
Şiddetli karaciğer yetmezliği olan hastalarda ANORO ELLIPTA  ile herhangi bir çalışma 
gerçekleştirilmemiştir.  
 Eğer ANORO  ELLIPTA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
8 
 Eğer belirtileriniz de iyileşme görülmezse 
Eğer KOAH belirtilerinizde (nefes  darlığı , hırıltılı solunum, öksür ük) iyileşme görülmezse veya 
kötüye giderse ya da hızlı etkili inhalerinizi daha sık kullanıyorsanız derhal doktorunuzla 
görüşünüz.  
 
Kullanmanız gerekenden daha fazla ANORO  ELLIPTA  kullandıysanız  
Yanlışlıkla daha yüksek bir ANORO ELLIPTA  dozu almanız halinde ne yapmanız gerektiği 
konusunda derhal doktorunuza veya eczacınıza danışınız.  Mümkünse, ANORO ELLIPTA  
inhaleri yanınızda götürerek onlara gösteriniz. Kalbinizin normalden daha hızlı attığını fark 
edebilir, titreme hissedebilirsiniz ; görme bozukluklarınız, ağız kuruluğunuz veya baş ağrınız 
olabilir.  
 ANORO  ELLIPTA ’yı kullanmayı unutursanız  
Unutulan dozları dengelemek için ilave doz almayınız. Bir sonraki dozu normal saatinde alınız.  
 Hırıltı hissederseniz veya nefessiz kalırsanız hızlı etkili inhalerinizi (salbutamol gibi) kullanınız 
ve daha sonra tıbbi yardım alınız. 
 
ANORO  ELLIPTA  ile tedavi sonlandırıldığında oluşabilecek etkiler  
Doktorunuza danışmadan ANORO ELLIPTA  almayı kesmeyiniz. Bu ilaç uzun süreli kullanıma 
yöneliktir. Eğer tedaviyi kesmek isterseniz, önce doktorunuzla konuşunuz, çünkü semptomlarınız (hastalığınıza dair belirtileriniz) kötüleşebilir.  
 Bu ilacın kullanımı ile ilgili herhangi bir sorunuz olursa doktorunuza, eczacınıza veya hemşirenize danışınız.  
 4. Olası yan etkiler nelerdir?  
Tüm  ilaçlar  gibi ANORO ELLIPTA ’nın içeriğinde bulunan maddelere duyarlı olan kişilerde 
yan etkiler olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir. 
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor. 
 
Aşağ ıdakilerden biri olursa, ANORO  ELLIPTA ’yı kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne başvurunuz:  
• Yaygın olmayan  
- Deri döküntüsü (ürtiker) veya kızarıklık 
• Seyrek  
- Bazen yüzde ve ağızda görülen şişlik (anjiyoödem)  
- Hırıltılı öksürük hali veya nefes almada zorluk  
- Aniden güçsüz hissetme veya baş dönmesi (bayılmaya veya bilinç kaybına sebep 
olabilen)  
 9 
 Ani gelişen solunum güçlükleri  
ANORO ELLIPTA  inhalerinizi kullandıktan hemen sonra göğüs sıkışması, öksürük, hırıltı 
veya nefessiz kalma yaşarsanız bu ilacı kullanmayı durdurunuz ve derhal tıbbi desteğe 
başvurunuz ; paradoksikal bronkospazm adı verilen ciddi bir problem yaşıyor 
olabilirsiniz.  
 
ANORO  ELLIPTA ile tedavi sırasında göz problemleri  
Eğer ANORO ELLIPTA  ile tedavi sırasında göz ağrısı ya da rahatsızlığı, görmede geçici 
bulanıklık, halkalar (halo) görme veya kırmızı gözlerle birlikte renkli şekiller görme problemleri yaşıyorsanız bu ilacı kullanmayı durdurunuz ve derhal tıbbi desteğe 
başvurunuz ; bunlar dar açılı glokomun (göz içi basıncın artması) akut bir atağının belirtileri 
olabilir.  
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ANORO ELLIPTA'ya karşı ciddi alerjiniz var  
demektir. Acil tıbbi müdahaleye veya hastaneye yatırılmanıza gerek olabilir. 
 
Diğer yan etkiler  
 
Yaygın  
• Ağrılı ve sık idrara çıkma (idrar yolu enfeksiyonunun belirtisi olabilir .)  
• Boğaz ağrısı ve burun akıntısının birlikte görülmesi  (nazofarenjit)  
• Boğaz ağrısı  (farenjit)  
• Yanaklar ve alında basınç veya ağrı hissi (sinüzit denilen, sinüslerin iltihabı durumunun 
belirtileri olabilir .) 
• Baş ağrısı  
• Öksürük 
• Ağız ve boğaz arkasında ağrı ve tahriş  
• Kabızlık  
• Ağız kuruluğu  
• Üst solunum yolu enfeksiyonu 
 
Yaygın olmayan  
• Düzensiz kalp atışı (idioventriküler rit im, supraventriküler ekstrasistoller)  
• Kalp atışında hızlanma (taşikardi ) 
• Çarpıntı  (atrial fibrilasyon, supraventriküler taşikardi)  
• Kas spazmları  
• Titreme  (tremor)  
• Tat duyusunda bozulma  (disguzi)  
• Ses kısıklığı  (disfoni)  
 Seyrek  
• Gözlerde ağrı veya görmede azalma (g lokom (göz içi basıncının artması)  belirtileri olabilir.)  
• Bulanık görme  
• Göz basıncında artış  
• İdrara çıkmada zorluk  ve idrara çıkarken ağrı veya rahatsızlık hissi . Bu durum , üriner 
retansiyon (mesane dolu olmasına ra ğmen idrara çıkamama) veya mesane çıkışı darlığının 
belirtisi olabilir.  
 10 
 Bilinmiyor  
• Baş dönmesi  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması :  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz . Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 5. ANORO  ELLIPTA ’nın saklanması  
Çocukların göremeyeceği, erişemeyeceği yerlerde ve ambalajında saklayınız.  30 °C altındaki oda sıcaklığında ve kuru bir yerde muhafaza ediniz. Nemden korunması için 
orijinal ambalaj kabında saklayınız ve folyo kapağını ilk kullanıma kadar açmayınız.  
 Son kullanma tarihiyle uyumlu olarak kullanınız.  Ambalaj üzerinde belirtilen son kullanma tarihinden sonra ANORO  ELLIPTA ’yı 
kullanmayınız.   Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz.  Alümin yum kutunun kapağını açtıktan sonra inhalerin son kullanma tarihini inhaler 
etiketindeki boşluğa yazınız. İnhalerin son kullanma tarihi alümin yum kutunun açılmasından 
sonra 6 haftadır. Etiket üzerine yazdığınız son kullanma tarihinden sonra inhaler kullanılmamalıdır. Folyoyu alümin yum kutuyu açtıktan sonra atabilirsiniz . 
 Hiçbir ilacı atık su yoluyla atmayınız. Artık kullanmadığınız ilaçları nasıl imha etmeniz gerektiğini eczacınıza sorunuz. Bu önlemler çevrenin korunmasına yardımcı olacaktır.  
 Ruhsat sahibi:   
GlaxoSmithKline İlaçları San. ve Tic. A.Ş.  
Şişli/İ stanbul  
 Üretim yeri :   
Glaxo Operations UK Ltd, Ware/Hertfordshire/ İngiltere  
  Bu kullanma talimatı  … tarihinde onaylanmıştır.  