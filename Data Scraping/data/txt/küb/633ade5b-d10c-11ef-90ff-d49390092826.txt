KISA ÜRÜN BİLGİSİ
1. BEŞERİ TIBBİ ÜRÜNÜN ADI
BAXEN 10 mg/20 mL intratekal infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 20 mL’lik flakon;
Baklofen ................................. 10 mg
Yardımcı madde(ler):
Sodyum klorür ....................... 180 mg
Yardımcı maddeler için 6.1’e bakınız.
3. FARMASÖTİK FORM
İntratekal infüzyonluk çözelti
Berrak, renksiz çözelti.
Çözeltinin pH’sı 5,0 ve 7,5 arasında olmalıdır.
Çözeltinin ozmolalitesi 270 – 320 mOsm/kg aralığında olmalıdır.
4. KLİNİK ÖZELLİKLER
4.1. Terapötik endikasyonlar
BAXEN, travma, multipl skleroz ya da diğer omurilik hastalıklarından kaynaklanan şiddetli
kronik spastisitesi olan hastalarda, oral baklofen ya da diğer oral yolla alınan antispastiklere
cevap vermeyen ve/veya etkili oral dozlarda kabul edilemeyecek yan etkiler deneyimleyen
hastalarda kullanılır.
BAXEN, klinik deneyimin sınırlı olmasına rağmen serebral palsi, beyin travması ya da
serebrovasküler kaza gibi durumlardan kaynaklanan serebral kaynaklı şiddetli kronik
spastisitesi olan yetişkin hastalarda etkilidir.
Pediyatrik popülasyon
BAXEN, serebral ya da spinal şiddetli kronik spastisitesi olan (incinme, multipl skleroz ya da
diğer omurilik hastalıkları ile ilişkili) 4 ile 18 yaş arası hastalarda, oral yolla alınan
antispastiklere (oral baklofen de dahil) cevap vermeyen ve/veya etkili oral dozlarda kabul
edilemeyecek yan etkiler deneyimleyen hastalarda kullanılır.
14.2. Pozoloji ve uygulama şekli
Pozoloji/uygulama sıklığı ve süresi:
BAXEN, tek bolus test dozları (spinal katater ya da lumbar ponksiyon aracılığıyla) ve intratekal
boşluğa sürekli uygulanmasına uygun implante pompalarda (AB sertifikalı pompalar) kronik
kullanım için tasarlanmıştır. Her hasta için optimum doz intratekal olarak başlangıç bolus
uygulamasının değerlendirmesi ve ardından çok dikkatli bireysel doz titrasyonu ile idame
tedavi dozu belirlenir. BAXEN uygulaması, implante edilmiş bir salım sistemi vasıtasıyla ve
yalnızca gerekli bilgi ve deneyimi olan doktorlar tarafından yapılmalıdır. İmplantasyon, implante
pompanın programlama ve/veya yeniden dolumu için özel talimatlar pompa üreticileri tarafından
verilmektedir ve bu talimatlara kesinlikle uyulmalıdır.
BAXEN’in etkililiği, Avrupa Birliği onaylı bir pompa ile kontrollü randomize çalışmalarda
gösterilmiştir. Bu, implante edilebilir bir uygulama sistemidir; yeniden doldurulabilir rezervuar
genellikle abdominal duvarın içine olmak üzere deri altına yerleştirilir. Bu sistem deri altından
subaraknoid boşluğa geçen intratekal katatere bağlıdır.
Pozoloji:
Test aşaması
BAXEN’i sürekli intratekal infüzyon olarak uygulamadan önce hastalar, başlangıç test
aşamasında intratekal test dozu uygulamasına pozitif yanıt vermiş olmalıdır. Genellikle bolus
test dozu, yanıt oluşturmak amacıyla lumbar iğne ya da intratekal kateter aracılığıyla uygulanır.
Hastanın değerlendirme öncesinde enfeksiyonunun olmaması gerekmektedir, çünkü sistemik
enfeksiyon varlığı, yanıtın doğru değerlendirilmesini engelleyebilir. Başlangıç dozu genellikle
25 ya da 50 mikrogramdır; doz, 4-8 saat süreli yanıtlar elde edilene kadar en az 24 saat
aralıklarla 25 mikrogramlık artışlar ile yükseltilir. Doz, en az bir dakika süren barbotaj ile
enjekte edilmelidir.
Düşük doz flakonlar (0.05mg/mL) bu test aşaması için bulunmaktadır.
İlk doz verilirken, resüsitatif ekipman hazırda bekletilmelidir.
Kas tonusunda ve/veya sıklığında ve/veya spazmların şiddetinde azalma gösteren hastalar
pozitif yanıt verenler olarak kabul edilir.
İntratekal baklofene duyarlılık konusunda büyük bir değişkenlik vardır. Erişkin bir hastada tek
bir 25 mikrogram test dozundan sonra şiddetli doz aşımı (koma) belirtileri gözlenmiştir.
100 mikrogram test doza cevap vermeyen hastalara daha fazla doz verilmemesi gerekir, bu
hastalar sürekli intratekal infüzyon için uygun değildir. Özellikle kardiyopulmoner hastalık ve
solunum kasları zayıflığı veya daha yüksek solunum depresyonu riski altında olan
benzodiazepin grubu ilaçlar ya da opiyatlarla tedavi gören hastalarda, solunum ve kalp
2fonksiyonlarının izlenmesi bu aşamada çok önemlidir.
Pediatrik Popülasyon
Araştırma Aşaması
4 - 18 yaş arası hastalar için intratekal başlangıç test dozu, çocuğun yaşına ve ölçülerine bağlı
olarak 25 – 50 μg/gün aralığında olmalıdır. Bir yanıt vermeyen hastalar 24 saatte bir 25 μg/gün
doz yükseltmeye maruz bırakılabilir. Çocuklarda maksimum araştırma aşaması dozu 100
μg/gün’ü geçmemelidir.
Titrasyon Aşaması
Hastada, BAXEN test dozları aracılığıyla pozitif yanıt alındıysa, uygun uygulama sistemi ile
intratekal infüzyon uygulama başlatılır. Enfeksiyon varlığı cerrahi komplikasyon riskini artırır
ve doz ayarlama girişimlerini zorlaştırabilir.
İmplantasyonu takiben, günlük toplam başlangıç dozu, bolus dozun etkisi 12 saatten fazla
sürmedikçe, test aşamasında pozitif etki veren dozun iki katı başlanır ve 24 saatlik sürede
uygulanır. Bolus dozun etkisinin 12 saatten fazla sürmesi durumunda, günlük başlangıç dozu
test aşamasındaki doz ile benzer olmalıdır ve 24 saatlik bir sürede uygulanmalıdır. Doz ilk 24
saat sırasında yükseltilmemelidir. İlk 24 saatten sonra istenen etkiyi elde etmek için doz yavaş
yavaş günlük olarak ayarlanır. Herhangi bir doz aşımını önlemek için artışlar %10 – 30 ‘u
geçmemelidir. Serebral kaynaklı spastisitesi olan hastalar: İlk 24 saatten sonra istenen etkiyi
elde etmek için doz yavaş yavaş günlük olarak ayarlanır. Herhangi bir doz aşımını önlemek için
artış %5 – 15’i geçmemelidir.
Eğer programlanabilir pompa kullanılıyorsa, dozaj 24 saatte sadece bir kere yükseltilmelidir.
Programlanamayan pompalarda ise 76 cm katater ile 1mL/gün hızı ile uygulanmaktaysa,
yanıtın yalnızca 48 saatlik bir aralıkta değerlendirilmesi önerilir. Eğer günlük dozun herhangi
bir klinik etki gözlenmeden önemli ölçüde yükseltilmesi söz konusuysa, pompa fonksiyonları
ve kateter geçirgenliği doğrulanmalıdır.
1000 mikrogram/gün dozunu geçen dozlarda sınırlı deneyimler bulunmaktadır.
Test dozu aşamasında ve implantasyonu takiben titrasyon aşamasında da hastalar gerekli tüm
ekipman ve personele sahip bir kurumda yakından izlenmelidir. Yaşamı tehdit eden herhangi
bir reaksiyon veya çok ciddi istenmeyen etkilerin başlaması durumuna karşı resüsitatif ekipman
hazır konumda bekletilmelidir. Perioperatif aşamadaki riskleri azaltmak için, pompa sadece
deneyimli personeli olan merkezlerde implante edilmelidir.
İdame tedavisi
Klinik açıdan, olabildiğince normal kas tonusunu sürdürmek ve spazm sıklığını ve şiddetini
3tolere edilemeyen yan etkilere neden olmadan en aza indirmek hedeflenmektedir. Yeterli bir
yanıt sağlayan en düşük doz kullanılmalıdır. Bazı spastisitelerin kalması, hasta tarafından “felç”
hissini engellemesi için tercih edilir. Buna ek olarak, kas tonusunun bir derece varlığı ve nadir
spazmlar dolaşım fonksiyonun desteklenmesinde ve muhtemel derin ven trombozunun
önlenmesinde yardımcı olacaktır.
Spinal kökenli spastisitesi olan hastalarda belirtilerin kontrolü için günlük doz kademeli olarak
%10-30 artırılabilir. Serebral kaynaklı spastisitelerde ise doz artışı %20 (aralık %5-20) ile
sınırlıdır.
Her iki durumda da eğer hastada yan etkiler görülüyorsa, günlük doz %10-20 azaltılabilir.
Eğer önemli bir doz artışı aniden gerekli olursa, bu kateter komplikasyonu (kırılma ya da
yerinden çıkma) veya pompa arızasının göstergesidir.
Uzun süreli, sürekli infüzyon idame tedavisinde, Spinal kaynaklı spastisitesi olan hastalarda
intratekal baklofen dozajı 10-1200 mikrogram/gün aralığındadır ve çoğu hastada yeterli yanıt
300-800 mikrogram/gün doz ile sağlanmaktadır.
Serebral kaynaklı spastisite hastalarında idame dozu, 12 ay boyunca günde ortalama 276
mikrogram ve 24 ay boyunca günde 307 mikrogram olmak üzere 22-1400 mikrogram/gün
aralığında tespit edilmiştir.
Uzun süreli tedavi alan hastaların yaklaşık %5’i doz artışına yanıt vermemeye başlamıştır. Bu
durum tedavinin başarısızlığından kaynaklanmış olabilir. Tedavi başarısızlığı ile ilgili herhangi
bir tavsiyede bulunmak için yeterli klinik deneyim mevcut değildir. Ancak, bu durum 2 - 4 hafta
içerisinde hastanede baklofen intratekal dozunun kademeli olarak azaltılarak durdurulduğu ve
spastisite tedavisi için alternatif metotların (örneğin; intratekal koruyucu içermeyen morfin
sülfat) uygulandığı “ilaç tatili” ile nadiren tedavi edilebilir. Bu dönemden sonra baklofene
duyarlılık yeniden başlayabilmektedir. Tedavide önce başlangıç infüzyon dozunda devam
etmelidir, doz aşımından kaçınmak için titrasyon aşaması ile devam edilmelidir.
BAXEN’den morfine ya da morfinden BAXEN’e geçerken dikkatli olunmalıdır (Bkz. Bölüm
4.5 “Diğer tıbbi ürünler ile etkileşimler ve diğer etkileşim şekilleri”).
Hastanın doz gereksinimini belirlemek, uygulama sisteminin düzgün çalıştığını kontrol etmek
için ve herhangi bir istenmeyen etkiyi ya da enfeksiyon varlığını kaydetmek için düzenli klinik
izleme gereklidir.
Pediatrik Popülasyon
Serebral ve spinal kaynaklı spastisitesi olan 4 ila 18 yaş arası çocuklarda, BAXEN’in uzun
4süreli sürekli infüzyonu için başlangıç idame dozu 25 ila 200 mikrogram/gün (ortalama doz:
100 mikrogram/gün) arasında değişmektedir. Toplam günlük doz tedavinin ilk yılı içerisinde
yükselme eğilimindedir, bu yüzden idame dozun bireysel klinik yanıta bağlı olarak ayarlanması
gerekmektedir. 1000 mikrogram/gün dozunu geçen dozlarda sınırlı deneyimler mevcuttur.
4 yaşından daha küçük, serebral ya da spinal kaynaklı şiddetli spastisite tedavisi gören çocuklar
için İntratekal Baklofen’in güvenliliği ve etkililiği belirlenmemiştir (Bkz. Bölüm 4.4).
Tedavinin kesilmesi
Doz aşımı ile ilgili acil durumlar dışında, tedavi yavaş yavaş ardışık doz azaltması ile
kesilmelidir. BAXEN aniden kesilmemelidir (Bkz. Bölüm 4.5 “Özel kullanım uyarıları ve
önlemleri”).
Uygulama: Önemli spesifikasyonlar
0,05mg/mL, 10mg/5mL ve 10mg/20mL dozundaki BAXEN flakonları özel olarak infüzyon
pompası için geliştirilmiştir.
Seçilecek doğru konsantrasyon, pompanın minimum infüzyon hızına olduğu kadar günlük
toplam doz ihtiyacına da bağlıdır. Lütfen tüm özel önerileri içeren üretici kılavuzuna
başvurunuz.
Uygulama şekli
Birçok vakada, BAXEN, implantasyon sonrasında doğrudan sürekli infüzyon olarak uygulanır.
Hasta, günlük dozaj ve fonksiyonel açıdan stabil olduğunda ve şayet pompa da uygunsa,
spastisite üzerinde optimum kontrol sağlamak için, günün belirli zamanlarında farklı dozların
verildiği daha karmaşık bir uygulama metoduna geçilebilir. Örneğin, geceleri spazmları artan
hastalar saatlik infüzyon hızında %20 artışa ihtiyaç duyabilir. Bu değiştirilmiş infüzyon hızı,
beklenen klinik etkinin 2 saat öncesinde programlanmalıdır.
Her flakon yalnızca tek kullanım içindir. Tekrar sterilize etmeyiniz.
Tıbbi ürün kullanımdan önce görsel olarak kontrol edilmelidir. Sadece partikül içermeyen
berrak çözeltiler kullanılmalıdır.
Uygulamadan önce ürünün seyreltilmesi hakkında talimatlar için Bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği
Intratekal baklofen ile tedavi gören böbrek yetmezliği olan hastalarda hiçbir çalışma
gerçekleştirilmemiştir. Baklofen ağırlıklı olarak böbreklerden değişmeden atıldığı için böbrek
5yetmezliği olan hastalarda özel bakım ve dikkat ile kullanılmalıdır.
Karaciğer yetmezliği
Intratekal baklofen ile tedavi gören, karaciğer bozukluğu olan hastalarda çalışma
gerçekleştirilmemiştir. BAXEN’in intratekal uygulamasından sonra baklofenin
metabolizasyonunda karaciğerin çok önemli bir rolü olmadığı için herhangi bir dozaj
ayarlaması önerilmemiştir. Bu nedenle, karaciğer bozukluğunun ilaç sistemik maruziyetini
etkilemesi beklenmemektedir.
Pediyatrik Popülasyon
Gerekli bilgi yukarıda sunulmuştur.
Geriyatrik Popülasyon:
Klinik çalışmalar sırasında 65 yaşın üstündeki çeşitli hastalar genç hastalara kıyasla artan risk
olmadan klinik çalışmalar sırasında baklofen ile tedavi edilmiştir. Doz bireysel olarak titre
edildiği için bu yaş grubunda spesifik problemler beklenmemektedir.
4.3. Kontrendikasyonlar
Etkin maddeye ya da Bölüm 6.1’de listelenen yardımcı maddelerden birine aşırı duyarlılığı
olanlar
Tedaviye dirençli epilepsisi olanlarda kullanılmamalıdır.
İlaç intratekalden başka herhangi bir yolla uygulanmamalıdır.
4.4. Özel kullanım uyarıları ve önlemleri
Medikal yönetim
Pompa; BAXEN, bolus enjeksiyonlarına ve/veya doz titrasyonuna hastanın verdiği yanıtın
dikkatle değerlendirilmesinden sonra implante edilmelidir. Başlangıç uygulaması ve baklofen
intratekal doz ayarlaması ile ilgili riskler (Merkezi Sinir Sistemi (MSS)) fonksiyonlarının genel
depresyonu, kalp yetmezliği ve/veya solunum depresyonu) göz önünde bulundurulduğunda, bu
adımlar “Pozoloji ve uygulama şekli” bölümünde verilen talimatlar doğrultusunda yalnızca
gerekli ekipmanlara sahip medikal merkezlerde gerçekleştirilmelidir. Resüsitatif ekipmanlar,
hayati tehlike arz eden doz aşımı semptomları ile karşılaşılması durumunda hemen kullanılmak
üzere hazır durumda bekletilmelidir. Doktorlar intratekal infüzyon ile kronik tedavide yeterince
deneyimli olmalıdır.
Hasta İzleme
Pompanın cerrahi implantasyonundan sonra, özellikle pompa kullanımının ilk aşamasında ve
6salım hızı ve/ veya rezervuardaki baklofen konsantrasyonunun yeniden ayarlanmasının her
seferinde, hastanın infüzyona yanıtı kabul edilebilir olana ve makul sınırlar içerisinde stabilize
olana kadar hasta yakından takip edilmelidir.
Bu tür tedavi yöntemlerinin risklerinin; hasta, hastadan sorumlu doktorlar ve tüm bakım
verenler tarafından tam olarak bilinmesi önemlidir. Tedaviye katılan herkes ya da hastaya bakan
kişiler pompa ve giriş yeri ile ilgili evde alınacak önlemlerin yanı sıra doz aşımı ve yetersiz doz
belirtileri, zehirlenme durumunda yerine getirilecek girişimler hakkında açıkça
bilgilendirilmelidir.
Kafa travması nedeniyle spastisitesi olan hastalarda spastisite semptomları stabil olana kadar
uzun süreli BAXEN tedavisine geçmemeleri önerilmektedir (örn. yaralanmadan sonra en az bir
yıl).
Test Aşaması
İlk test aşamasında, özellikle Benzodiazepin veya opioid-türü ilaçlar alan, kardiyopulmoner
durumu veya solunum kas güçsüzlüğü olan hastalarda, bu durumda solunum depresyonu riski
arttığından, solunum ve kardiovasküler fonksiyonların yakından izlenmesi çok önemlidir.
BAXEN ile test aşaması öncesi tüm enfeksiyonlar giderilmiş olmalıdır, çünkü sistemik
enfeksiyonlar hastanın BAXEN enjeksiyonuna yanıtın değerlendirilmesinde yanıltıcı olabilir.
İmplante kateterin ucundaki inflamatuar kitle: İmplante kateterin ucunda; felç dahil olmak
üzere ciddi nörolojik bozukluk ile sonuçlanabilen inflamatuvar kitle oluşumları raporlanmıştır.
Bunlar, baklofen intratekal ürünü ile raporlanmış olmasına rağmen kontrast MRG (Manyetik
Rezonans Görüntüleme) veya histopatoloji ile doğrulanmamıştır. İnflamatuvar kitle ile ilişkili
en yaygın semptomlar: 1) terapötik yanıtın azalması (spastisitenin kötüleşmesi, daha önce
kontrol edilen spastisitenin geri dönmesi, yoksunluk semptomları, artan dozlara karşı düşük
yanıt, sık veya büyük doz artışları), 2) ağrı, 3) nörolojik eksiklik/bozukluk. Klinisyenler,
intraspinal tedavi sırasında yeni nörolojik belirti veya semptomlara ilişkin olarak hastaları
dikkatli şekilde izlemelidir. Klinisyenler; özellikle opioid içeren farmasötik ilaçlar ya da
karışımları kullanan hastalarda, inflamatuvar kitle için prodromal belirtileri ve semptomları
tanımlamak amacıyla hastalarının tıbbi ihtiyaçlarına en uygun spesifik izlemeye göre medikal
değerlendirmelerini yapmalıdır. İnflamatuvar kitleyi düşündüren yeni nörolojik belirtileri veya
semptomları olan hastalarda; çoğu inflamatuvar kitle semptomlarının, hastalıklarından ötürü
ciddi spastisitesi olan hastaların geçirdiği semptomlardan çok farklı olmaması nedeniyle
7nöroşirürji konsültasyonu düşünülmelidir. Bazı durumlarda inflamatuvar kitle tanısının
doğrulanması veya bertaraf edilmesi için görüntüleme yapılması uygun olabilmektedir.
Pompa implantasyonu
Operasyon sonrası komplikasyon riski artabileceğinden dolayı pompa implantasyonundan önce
hastada enfeksiyonun olmaması gerekmektedir. Ayrıca sistemik bir enfeksiyon, doz
ayarlamasını zorlaştırabilmektedir. Lokal enfeksiyon veya kateterin yanlış yerleştirilmesi; ilaç
salımının kesilmesine ve buna bağlı olarak yoksunluk belirtilerinin ortaya çıkmasına neden
olabilir.
Rezervuar dolumu
Bu işlem, üreticinin talimatları doğrultusunda eğitimli ve tam kalifiye personel tarafından
gerçekleştirilmelidir. Rezervuarın boşalması, spastisitenin ciddi şekilde nüksetmesine veya
İntratekal Baklofen’in potansiyel olarak hayatı tehdit edici yoksunluk semptomlarına sebep
olabileceğinden her bir yeniden doldurma aralığının dikkatli bir şekilde hesaplanması
gerekmektedir (bakınız, ”tedavinin kesilmesi” bölümü). Dolum işlemi; mikrobiyal
kontaminasyondan veya herhangi bir ciddi MSS (Merkezi Sinir Sistemi) enfeksiyonundan
kaçınmak için sıkı aseptik koşullar altında gerçekleştirilmelidir. Her bir rezervuar dolumundan
veya kullanımından sonra klinik durum ile uyumlu şekilde bir gözlem periyodu olmalıdır.
İntratekal katetere bir bağlantı yolu (port) ile direkt erişimi olan implante pompaya
dolum sırasında aşırı dikkatli olunmalıdır, çünkü katetere doğrudan enjeksiyon,
yaşamsal tehdit oluşturabilecek bir doz aşımına yol açabilir.
Doz ayarlaması: ilave bilgiler
İntratekal Baklofen; ayakta durma ve yürüyüş dengesi için belirli bir spastisite derecesinin
gerekli olması veya spastisitenin, fonksiyonel bakıma katkı sağlaması durumunda aşırı
halsizliğin önlenmesi için dikkatli şekilde kullanılmalıdır. Dolaşım fonksiyonunun çalışması ve
derin ven trombozunun olası oluşumunu önlemek için belirli miktarda kas tonusunun
korunması önemli olabilir.
Olası bir doz aşımı durumunun veya istenmeyen etkileşimlerin önlenmesi için, mümkün olduğu
durumlarda, tercihen İntratekal Baklofen infüzyonu başlamadan önce ve yakın tıbbi gözetim
altında iken, bütün oral antispazmodik ilaçların birlikte kullanımı kesilmelidir. Ancak İntratekal
Baklofen ile gerçekleştirilen kronik tedavi sırasında, birlikte kullanılmakta olan antispazmodik
8ilacın birlikte kullanımın aniden kesilmesi veya azaltılması durumundan kaçınılmalıdır.
Özel popülasyonlarda alınacak önlemler:
Pediatrik hastalarda alınacak önlemler:
Kronik infüzyon için implante edilebilir pompanın yerleştirilmesi için çocukların yeterli bir
vücut kütlesine sahip olması gerekir. Pediatrik popülasyonda intratekal baklofen kullanımı,
sadece gerekli bilgiye ve deneyime sahip olan uzmanlar tarafından yazılmalıdır. İntratekal
baklofenin 4 yaş altındaki çocuklarda kullanımının güvenliliği ve etkililiğine ilişkin oldukça
sınırlı klinik veriler mevcuttur.
Pompa implantasyonu sırasında traskutanöz kateterin takılması ve PEG (Perkütan endoskopik
gastrostomi) borusunun varlığı, çocuklarda enfeksiyonun görülme sıklığını arttırır.
Özel Hasta Grupları
Örneğin inflamasyon veya travmadan dolayı meydana gelen blokaj nedeniyle beyin omurilik
sıvısının dolaşımı yavaşlayan hastalarda geciken İntratekal Baklofen migrasyonu, antispastik
etkililiği azaltabilir ve advers reaksiyonları hızlandırabilir.
Böbrek yetmezliği olan hastalarda, azalmış böbrek klerensi seviyesi ve klinik koşullar göz
önünde bulundurularak dozajın azaltılması gerekebilir.
Psikotik bozukluk, şizofreni, konfüzyonel durum veya Parkinson hastalığı olan hastalar,
İntratekal Baklofen ile tedavi edilirken dikkatli olunmalı ve baklofenin oral uygulamasından
sonra bu tür koşulların şiddetlendiği gözlemlenmişse, tedavi sırasında sıkı gözleme tabi
tutulmalıdır. Doz aşımı veya ilacın bırakılması durumunda ya da terapötik İntratekal Baklofen
dozunda, idame tedavisi sırasında nadiren inme meydana gelebildiğinden, özellikle epilepsili
hastalar izlenmelidir.
İntratekal Baklofen, otonomik disrefleksi hikayesi olan hastalarda dikkatli şekilde
kullanılmalıdır. Nosiseptif stimülasyon veya İntratekal Baklofen’in aniden kesilmesi, bu tür
ataklara neden olabilmektedir.
Baklofen serebrovasküler veya respiratuvar yetmezliği olan hastalarda, tabloyu daha da
kötüleştirdiğinden, bu hastalarda dikkatli olunmalıdır.
İntratekal uygulamayı takiben ürünün sistemik biyoyararlanımı, oral yolla uygulamadaki
biyoyararlanıma göre oldukça düşük olduğu için, BAXEN Intratekal’in altta yatan, merkezi
sinir sistemi dışı hastalıklar üzerinde herhangi bir etkisi olması beklenmez.
Böbrek yetmezliği
9Oral yolla gerçekleştirilen baklofen tedavisi sırasında yapılan gözlemlere dayanarak şu
durumlarda dikkatli olunması önerilmektedir: gastro duodenal ülser hikayesi, daha önce
sfinkter hipertonisinin varlığı, böbrek yetmezliği.
Karaciğer yetmezliği
Oral baklofen ile birlikte SGOT (AST), alkalin fosfataz ve kan glukoz seviyelerinin yükselmesi
gibi nadir durumlar kaydedilmiştir.
Yaşlı hastalar
65 yaş üzerindeki birçok hasta, herhangi spesifik problem olmaksızın klinik çalışmalar sırasında
intratekal baklofen ile tedavi edilmiştir. Yaşlı hastaların; titrasyon fazında oral baklofen ile
istenmeyen etkiler yaşamaları olasıdır ve bu durum İntratekal Baklofen için de geçerli olabilir.
Ancak optimal doz bireysel olarak belirlendiği için yaşlı hastaların tedavisinde spesifik bir
problem oluşması beklenmez.
Tedavinin kesilmesi
Spastisitenin artması, pruritus, parastezi ve hipotansiyon ile ortaya çıkan herhangi bir nedenden
dolayı intratekal baklofenin aniden kesilmesi; örn. zihin karışıklığı ve kas rijiditesi olmak üzere
nöroleptik malign sendromu (NMS) ile sürekli ve kontrol edilemez hızlı spazmlar ile hiperaktif
durum, hipertermi ve semptomları dahil olmak üzere sekellere ilişkin bir artışa sebep olur.
Nadir durumlarda bu; epileptik nöbet/status epileptikus, rabdomiyoliz, koagülopati, çoklu
organ yetmezliği ve ölüm şeklinde gelişmektedir. İntratekal baklofen ile tedavi gören tüm
hastalar, potansiyel olarak yoksunluk riski altındadır. İntratekal baklofen yoksunluğu ile ilişkili
bazı klinik bulguların özellikleri; otonomik disrefleksi, enfeksiyon (sepsis), malign hipertermi,
nöroleptik malign sendromu (NMS) veya status hipermetabolikus veya ileri rabdomiyoliz ile
ilişkili diğer koşullar ile benzerlik gösterebilmektedir.
Hastalar ve hastalara bakan kişiler, dolum kontrolü için bir zaman çizelgesinin tutulmasının
önemi konusunda bilgilendirilmelidir ve özellikle yoksunluk sendromunun erken aşamasında
ortaya çıkanlar olmak üzere, baklofen yoksunluğunun belirtilerine ve semptomlarına karşı
dikkatli olmaları gerekmektedir.
Birçok durumda intratekal baklofen tedavisinin kesilmesinden sonra birkaç saat içerisinde
yoksunluk semptomları görülmektedir. İntratekal Baklofen tedavisinin aniden kesilmesinin
yaygın nedenleri arasında kateter bozukluğu (özellikle bağlantının kesilmesi), pompa
rezervuarında aşırı düşük hacim ve pompa pil ömrünün sona ermesi yer almaktadır; bazı
durumlarda insan kaynaklı hatalar sebep veya katkı sağlayıcı bir rol oynayabilmektedir.
İntratekal Baklofen salımının aniden kesilmesini önlemek üzere, infüzyon sisteminin, dolum
programının/prosedürlerin ve pompa alarmlarının gözetilmesine ve programlanmasına dikkat
10edilmesini gerektirir.
İntratekal Baklofen’in salımının kesilmesine ilişkin önerilen tedavi, tedavinin bırakılmasında
olduğu gibi, aynı veya yakın dozda İntratekal Baklofen’in yeniden yüklenmesidir. Ancak
intratekal olarak verilmesinin gecikmesi durumunda oral veya enteral İntratekal Baklofen veya
oral, enteral veya intravenöz benzodiazepinler gibi GABA-erjik agonist ilaçlar ile tedavi,
potansiyel olarak ölümcül sekelleri önleyebilmektedir. Tek başına oral veya enteral İntratekal
Baklofen uygulamasının; intratekal baklofen yoksunluğunun gelişmesini önleyeceğine
güvenilmemelidir.
Üreticinin; uygulamaya, pompa programlamasına ve/veya rezervuar dolumuna ilişkin
talimatlarının harfiyen takip edilmesi oldukça önemlidir.
Bu tıbbi ürün her bir flakonda 3,08 mmol sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Mevcut deneyimler; diğer ilaçlar ile İntratekal Baklofen’in spesifik etkileşimlerinin neler
olacağının tahmin edilmesi için yeterince sistematik değildir.
Olası bir doz aşımı durumunun veya istenmeyen etkileşimlerin önlenmesi için, mümkün olduğu
durumlarda, tercihen İntratekal Baklofen infüzyonu başlamadan önce ve yakın tıbbi gözetim
altında iken, bütün oral antispazmodik ilaçların birlikte kullanımı kesilmelidir.
Ancak İntratekal Baklofen ile gerçekleştirilen kronik tedavi sırasında, birlikte kullanılan
antispazmodik ilacın birlikte kullanımın aniden kesilmesi veya azaltılması durumundan
kaçınılmalıdır.
Morfin ve intratekal baklofen kombinasyonu bir hastada hipotansiyona sebep olmuştur.
Konkomitant uygulama sırasında solunum güçlüğü veya diğer merkezi sinir semptomları
potansiyeli göz önünde bulundurulmalıdır.
İntratekal yolla diğer ajanlar ile birlikte kullanım, sınırlıdır ve bu tür kombinasyonların
güvenliliği hakkında az miktarda bilgi bulunmaktadır.
Bu seviyede alkol ve diğer bileşiklerin merkezi sinir sistemini deprese edici etkisi, İntratekal
Baklofen’in etkisini arttırabilir.
Tedavide oral baklofen ve trisiklik antidepresanların birlikte kullanımı, baklofenin etkisini
artırabilmekte ve belirgin kas hipotonisine neden olabilmektedir. Bu tür kombinasyonlarda
İntratekal Baklofen kullanılırken dikkatli olunmalıdır.
11Oral baklofen ve antihipertansif ajanların birlikte kullanımı, kan basıncında düşüşe neden
olabileceğinden, kan basıncının izlenmesi ve antihipertansifin dozunun yeniden ayarlanması
gerekli olabilmektedir.
Levodopa ile birlikte uygulama sırasında Levodopaya bağlı istenmeyen etkilerin artma riski
bulunmaktadır (zihinsel bulanıklık, halüsinasyon, endişe).
İntratekal baklofenin ve genel anestezik ilaçların (örn. fetanil, propofol) birlikte kullanımı,
kardiyak bozukluk ve atak riskini arttırabilmektedir. Bu nedenle İntratekal Baklofen alan
hastalara anestezi uygulanırken dikkat edilmelidir.
Özel popülasyona ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için herhangi bir özel öneriyi destekleyen veri
bulunmamaktadır.
Gebelik dönemi
BAXEN’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Gebe kadınlarda yeterli ve uygun kontrollü çalışmalar mevcut değildir. Baklofen, plasentayı
geçmektedir. İntratekal Baklofen; potansiyel faydaların, fetüse ilişkin potansiyel riskten daha
önemli olmadıkça gebelik sırasında kullanılmamalıdır. Hayvanlar üzerinde yapılan çalışmalar,
oral uygulama yoluyla baklofenin teratojenik etkisini göstermiştir (5.3 bölümüne bakınız)
BAXEN gerekli olmadıkça gebelik döneminde kullanılmamalıdır.
Laktasyon dönemi
Oral terapötik dozlarda etkin madde anne sütüne geçmektedir, ancak bu miktar çok az
olduğundan bebeğin, istenmeyen bir etki yaşaması beklenmez.
12İntratekal Baklofen ile tedavi edilen annelerde, ölçülebilir dozlarda anne sütüne geçip
geçmediği bilinmemektedir. Emzirmenin durdurulup durdurulmayacağına ya da BAXEN
tedavisinin durdurulup durdurulmayacağına/tedaviden kaçınıp kaçınılmayacağına ilişkin karar
verilirken, emzirmenin çocuk açısından faydası ve BAXEN tedavisinin emziren anne açısından
faydası dikkate alınmalıdır.
Üreme yeteneği/Fertilite
Bir yıla kadar oral baklofen ile tedavi edilen multipl skleroz hastalarının yaklaşık %4’ünde elle
muayene yoluyla yumurtalık kistleri tespit edilmiştir. Vakaların çoğunda hastalar ilacı almaya
devam ederken kistler kendiliğinden kaybolmuştur. Normal kadın popülasyonunun bir kısmında
yumurtalık kistlerinin kendiliğinden oluştuğu bilinmektedir.
4.7. Araç ve makine kullanımı üzerindeki etkiler
Intratekal baklofen tedavisi gören hastaların bir kısmında uyku halinin başladığı raporlanmıştır.
Hastalar, dikkat eksikliği ihtimalinden dolayı araç ve tehlikeli makine kullanırken veya diğer
tehlikeli olabilen işler yaparken dikkatli olmalıdır.
4.8. İstenmeyen etkiler
Raporlanan istenmeyen etkilerin çoğunun altta yatan bir hastalık ile ilişkili olabilmesinden
dolayı birçok vakada, gözlemlenen etkiler ile baklofen uygulanmasının arasında nedensel bir
ilişki tespit edilememektedir. Buna rağmen yaygın şekilde raporlanan bazı reaksiyonların
(somnolans, baş dönmesi, baş ağrısı, bulantı, hipotansiyon, hipotoni) ilaç ile ilişkili gibi
görünmektedir. Bu etkiler çoğunlukla geçicidir ve çoğunlukla test fazı sırasında veya
konsantrasyon değişimlerinde meydana gelmektedir.
Advers reaksiyonlar (Tablo 1) MedDRA’daki sistem organ sınıflarına ve sıklıklarına göre
listelenmiştir.
İstenmeyen etkiler sistem organ sınıfına ve sıklığa göre sıralanmakta olup, en sık görülen
reaksiyonlar ilk sırada yer almaktadır. Her bir sıklık grubunda, istenmeyen etkiler azalan
ciddiyet sırasına göre sunulmaktadır. Ayrıca, her bir istenmeyen etkiye karşılık gelen sıklık
kategorisi aşağıdaki kurala dayanmaktadır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000).
Tablo 1. Advers ilaç reaksiyonları
13Metabolizma ve beslenme hastalıkları
Yaygın olmayan: Dehidratasyon
Psikiyatrik hastalıklar
Yaygın: Depresyon, ajitasyon, anksiyete.
Yaygın olmayan: İntihar düşüncesi, intihar girişimi, paranoya, halüsinasyon,
öforik his
Sinir sistemi hastalıkları
Çok yaygın: Somnolans (uyku hali), uyuşukluk (özellikle test fazı sırasında)
Yaygın: Konvülziyon, sedasyon, baş dönmesi/sersemlik, epileptik
nöbetler (özellikle tedavinin aniden sonlandırılması üzerine),
baş ağrısı, parestezi, dizartri, letarji, uykusuzluk, kafa
karışıklığı/oryantasyon bozukluğu, geveleyerek konuşma,
halsizlik
Yaygın olmayan: Ataksi, hafıza bozukluğu, nistagmus, disfori
Konvülsiyon ve baş ağrısı, serebral kökenli spastisite olan hastalarda spinal kaynaklı
spastisitesi olan hastalara göre daha sık ortaya çıkmaktadır.
Göz hastalıkları
Yaygın: Bulanık görme, diplopi, akommodasyon bozuklukları
Kardiyovasküler hastalıklar
Yaygın olmayan: Bradikardi
Vasküler hastalıklar
Yaygın: Hipotansiyon
Yaygın olmayan: Derin ven trombozu, hipertansiyon, cilt kızarması, solukluk
Solunum, göğüs hastalıkları ve mediastinal hastalıklar
Yaygın: Pnömoni, dispne, solunum depresyonu, bradipne
Gastrointestinal hastalıklar
Yaygın: Bulantı/kusma, kabızlık, diyare, bulantı, ağız kuruluğu,
iştahsızlık, salivasyon artışı
Yaygın olmayan: İleus, hipoguzi, disfaji, aguzi
Bulantı ve kusma, serebral kökenli spastisitesi olan hastalarda spinal kaynaklı spastisitesi olan
hastalara göre daha sık ortaya çıkmaktadır.
Deri ve deri altı doku hastalıkları
Yaygın: Ürtiker, yüzde/periferde ödem, prurit
14Yaygın olmayan: Alopesi, diyaforez
Kas-iskelet bozuklukları, bağ doku ve kemik hastalıkları
Çok yaygın: Musküler hipotoni (özellikle test fazı sırasında – geçici etkiler)
Yaygın: Musküler hipertoni
Böbrek ve idrar yolu hastalıkları
Yaygın: Üriner inkontinans, idrar retansiyonu.
Üriner retansiyon serebral kökenli spastisitesi olan hastalarda spinal kaynaklı spastisitesi olan
hastalara göre daha sık görülmektedir.
Üreme sistemi ve meme hastalıkları
Yaygın: Cinsel işlev bozuklukları (İntratekal Baklofen ereksiyon ve
ejekülasyonu olumsuz etkileyebilmektedir. Bu etki genel
olarak intratekal baklofenin kesilmesi ile önceki haline
dönebilir.)
Bilinmiyor: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Asteni, pireksi, ağrı, üşüme, ateş/titreme
Yaygın olmayan: Hipotermi
Seyrek: İlacın verilmesinin aniden bırakılmasının sonucunda
potansiyel olarak hayati risk içeren geri çekilme belirtileri
(Bakınız “Tedavinin bırakılması”).
Burada uygulama sisteminden kaynaklı istenmeyen etkilerden (örneğin implante kateterin ucunda
inflammatuar kitle, kateterin yerinden çıkması, lokal enfeksiyon, menenjit, sistemin hatalı
manipülasyonundan kaynaklı doz aşımı) söz edilmemektedir.
Bir tarama çalışmasında bir PEG borusunun varlığı, çocuklarda derin enfeksiyonların görülme
sıklığını artırmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
154.9. Doz aşımı ve tedavisi
Hasta, tedavinin tamamı boyunca, özellikle de ilk test fazı ve titrasyon fazı sırasında ve ayrıca
kısa aralardan sonra İntratekal Baklofen’in uygulanması devam ettiğinde, doz aşımı işaretleri
ve belirtileri açısından yakından takip edilmelidir.
Doz aşımı belirtileri aniden veya gizlice ortaya çıkabilmektedir.
Doz aşımı belirtileri: aşırı musküler hipotoni, uyku hali, sersemlik, baş dönmesi, sedasyon,
epileptik nöbetler, bilinç kaybı, pityalizm, bulantı ve kusma.
Majör doz aşımı durumunda; solunum depresyonu, apne ve koma meydana gelmektedir.
Örneğin kateter içeriklerinin, kateter geçirgenliği/konumlandırılmasının doğrulanması
sırasında yanlışlıkla intratekal aralığa geçmesi durumunda ciddi doz aşımı meydana
gelebilmektedir. Programlama hataları, aşırı hızlı doz artışları ve oral Baklofen ile birlikte
tedavi, doz aşımının diğer olası nedenleri arasındadır. Pompa işlev bozukluğu da ayrıca
araştırılmalıdır.
Tedavi
İntratekal Baklofen doz aşımının tedavisi için herhangi bir spesifik antidot bulunmamaktadır.
Genel olarak aşağıda yer alan önlemler alınmaktadır:
1) Pompadaki geri kalan baklofeni olabildiğince hızlı boşaltın.
2) Gerekirse ilaç elimine edilene kadar solunum depresyonu olan hastaları intübe edin.
Belirli raporlar, fizostigminin özellikle uyku hali ve solunum depresyonu olmak üzere merkezi
sinir sistemi etkilerini ortadan kaldırabildiğini ileri sürmektedir.
Ancak epileptik nöbetler, bradikardi ve kalp iletim bozukluklarına neden olmasından dolayı
fizostigmin intravenöz olarak enjekte edilirken dikkatli davranılmalıdır. 5 ila 10 dakikalık bir
süre boyunca 1-2 mg fizostigmin IV ile bir test gerçekleştirilebilir. Bu süre esnasında hastalar
çok yakından izlenmelidir. Hastanın olumlu şekilde yanıt vermesi durumunda 1 mg’lık tekrarlı
dozlar, yeterli ventilasyonun ve vijilansın korunması için 30 ila 60 dakikalık aralıklarda
verilebilmektedir.
Fizostigmin, çok büyük doz aşımı durumlarında etkili olmayabilmekte ve hastaya suni
solunumun yapılması gerekebilmektedir.
Lomber ponksiyonun kontrendike olmaması kaydıyla beyin omurilik sıvısı (CSF) içerisindeki
baklofen konsantrasyonunun azaltılması için intoksikasyonun erken aşamasında 30-40 mL
beyin omurilik sıvısının boşaltımı düşünülebilir.
16Kardiyovasküler işlevin korunması. Nöbetler sırasında: diyazepamın dikkatli şekilde IV
enjeksiyonu.
Fizostigmin, sadece destekleyici önlemlere karşı yanıt vermeyen şiddetli toksisite için
önerilmektedir.
Çocuklarda 0,02 mg/kg fizostigmin dozu, dakikada 0,5 mg’ı aşmayan bir hızda IV olarak
uygulanabilmektedir. Bu doz, terapötik bir etki elde edilene kadar veya toplam 2 mg’lık bir doz
verilene kadar 5 ila 10 dakikalık aralıklarda tekrarlanabilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: spinal atak bölgesine sahip antispastik ajan
Kas Gevşeticiler, Diğer Merkezi Etkili Ajanlar
ATC kodu: M03BX01
Etki Mekanizması
Baklofen GABA reseptörlerini uyararak spinal kortta hem monosinaptik hem de polisnaptik
B
refleks iletimini yavaşlatmaktadır.
Farmakodinamik etkiler
Baklofenin kimyasal yapısı, bir nörotransmitter inhibitörü olan gamma-aminobütirik asidin
(GABA) yapısına paraleldir.
Nöromusküler iletim, baklofen ile değişmemektedir. Baklofen antinosiseptif etkiye sahiptir.
Muskuloskeletal spazmların eşlik ettiği nörolojik hastalıklarda baklofenin özellikleri, refleks
kası kasılmalarının üzerinde bir etkinin yanı sıra ağrılı spazmların ve klonusun yoğunluğunda
belirgin bir azalma formunda da belli olmaktadır.
Klinik etkililik ve güvenlilik
Baklofen, hasta hareketliliğini iyileştirip, hastalara daha fazla bağımsızlık sağlamakta
fizyoterapiye olanak sağlamaktadır.
Baklofen sedasyon, somnolans, solunum depresyonu ve kardiyovasküler depresyona yol açarak
genel olarak merkezi sinir sistemini zayıflatmaktadır.
İntratekal Baklofen, tahrip edici nöroşirürjik prosedürlere alternatif olarak değerlendirilebilir.
İntratekal boşluğa doğrudan verilen baklofen, oral yola göre en az 400 ila 1000 kat daha düşük
dozlarda spastisitenin tedavisine olanak sağlamaktadır.
İntratekal bolus.
Tıbbi ürün, genel olarak tek bir intratekal dozun uygulanmasından yarım saat ila bir saat sonra
17etki etmeye başlamaktadır. Doruk spazmolitik etki, dozdan yaklaşık 4 saat sonra
belirginleşmekte ve etkisi 4 ila 8 saat sürmektedir. Etkinin başlangıcı, doruk yanıt ve etkinin
süresi; doz, belirtilerin şiddeti ve uygulama yöntemi ve hızına bağlı olarak bireyler arasında
değişiklik gösterebilmektedir.
Sürekli infüzyon.
Baklofenin antispazmodik etkisi, sürekli infüzyonun başlatılmasından 6 ila 8 saat sonra
başlamaktadır ve 24 ila 48 saat içerisinde pike ulaşmaktadır.
5.2. Farmakokinetik özellikler
İntratekal uygulama yönteminin doğası ve beyin omurilik sıvısının (BOS) yavaşlamış dolaşımı,
aşağıda yer alan kinetik parametreler değerlendirilirken hesaba katılmalıdır.
Emilim
Beyin omurilik sıvısının içerisine doğrudan infüzyon, absorpsiyon proseslerinin ihmal
edilmesine olanak sağlamaktadır ve ayrıca omuriliğin dorsal boynuzunda etkin maddenin
adsorpsiyon yoluyla reseptör bölgelerine temas etmesine olanak sağlamaktadır.
Dağılım
Tek bir intratekal bolus enjeksiyonu/kısa süreli infüzyonu takiben dağılım hacmi, beyin
omurilik sıvısı içerisinde mevcut seviyelerden hesaplanmış 22 ile 157 mL arasındadır. Sürekli
intratekal infüzyonlar şeklinde verildiğinde 50 ila 1200 mikrogramlık günlük dozlar, lomber
beyin omurilik sıvısında 130 – 1240 ng/mL’lik baklofen kararlı durum konsantrasyonlarına
neden olmaktadır. Beyin omurilik sıvısında ölçülen yarılanma süresine göre kararlı durum
beyin omurilik sıvısı konsantrasyonları 1 ila 2 gün içerisinde elde edilmektedir. İntratekal
infüzyon sırasında plazma konsantrasyonları 5 ng/mL’yi aşmamaktadır. Bu, baklofenin kan-
beyin bariyerinden geçişinin yavaş olduğunu doğrulamaktadır.
Eliminasyon
50 ila 136 mikrogram baklofenden oluşan tek bir intratekal bolus enjeksiyonu/kısa süreli
infüzyonu takiben beyin omurilik sıvısının eliminasyon yarılanma süresi 1 ila 5 saat arasında
değişkenlik göstermektedir. Baklofenin kararlı durumdaki beyin omurilik sıvısının eliminasyon
yarılanma süresi belirlenmemiştir.
Ortalama beyin omurilik sıvısı klerensi, implante edilebilir bir pompanın kullanılması ile
lomber subaraknoid aralıkta hem tek bir bolus enjeksiyonu hem de sürekli infüzyondan sonra
ortalama 30 mL/saatttir.
Sürekli intratekal infüzyon sırasında kararlı duruma ulaşıldığında bir baklofen konsantrasyon
18gradyanı, lomber beyin omurilik sıvısı (BOS) ve subaraknoid sisternal beyin omurilik sıvısı
(BOS) arasında 1.8 : 1 ve 8.7 : 1 (ortalama = 4 : 1) aralığında oluşturulur. Bu, ilacın beyin
merkezlerinin üzerindeki etkisinden dolayı daha az advers merkezi sinir etkisi ile üst
ekstremiteleri çok fazla etkilemeden alt ekstremitelerin spastisitesinin etkili bir şekilde tedavi
edilebilmesinden dolayı klinik açıdan önem taşımaktadır.
Özel popülasyonlara ilişkin ek bilgiler
Geriyatrik popülasyon:
İntratekal uygulama Baklofen’in uygulanmasından sonra yaşlı hastalarda farmakokinetik veri
mevcut değildir. Tek doz oral formülasyon uygulandığında veriler, yaşlı hastaların daha yavaş
eliminasyona sahip olduğunu, ancak genç yetişkinlere kıyasla baklofene benzer sistemik
maruziyete sahip olduğunu göstermektedir. Ancak bu sonuçların, çoklu doz tedavisine
ekstrapolasyonu, genç yetişkinler ve yaşlı hastalar arasında kayda değer herhangi bir
farmakokinetik fark göstermemektedir.
Pediyatrik popülasyon:
Pediyatrik hastalarda beklenen plazma konsantrasyonları 10 ng/mL ya da 10 ng/mL’nin
altındadır.
Karaciğer yetmezliği:
İntratekal uygulama Baklofen’in uygulanmasından sonra karaciğer yetmezliği olan hastalarda
farmakokinetik veri mevcut değildir. Ancak baklofenin dağılımda karaciğerin önemli bir rol
oynamamasından dolayı farmakokinetik özelliklerinin, karaciğer yetmezliği olan hastalarda
klinik olarak önemli bir seviyeye değişmesi olası değildir.
Böbrek yetmezliği:
İntratekal uygulama Baklofen’in uygulanmasından sonra böbrek yetmezliği olan hastalarda
farmakokinetik veri mevcut değildir. Baklofenin esas olarak böbreklerden değişmemiş şekilde
atılmasından dolayı böbrek yetmezliği olan hastalarda değişmemiş ilacın birikimi göz ardı
edilemez.
5.3. Klinik öncesi güvenlilik verileri
Sıçanlar üzerinde gerçekleştirilen 2 yıllık bir çalışma (oral yol); baklofenin karsinojenik
olmadığını göstermiştir. Bu çalışma; yumurtalık kistlerinin görülme sıklığında doza bağlı bir
artışın ve hipertropik ve/veya kanamalı adrenal bezlerin görülme sıklığında daha az belirgin artışın
meydana geldiğini göstermiştir. Bu bulguların klinik ilişkisi bilinmemektedir. İn vivo ve in vitro
mutajenez testlerde, mutajenik etki görülmemiştir.
Oral baklofen, yüksek dozlarda sıçanların fetüsünde omfaloselin (ventral fıtık) görülme sıklığını
19arttırmaktadır. Farelerde teratojenik etki görülmemiştir.
Yüksek dozda oral baklofen verilen sıçanların fetüslerinde tamamlanmamış sternebral
ossifikasyon görülme sıklığının arttığı gözlemlenmiştir. Yüksek dozda oral baklofen, aynı
zamanda tavşan fetüslerinde ön ve arka bacakların osifiye edilmemiş falanjiyal nukleusun görülme
sıklığını arttırmaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Enjeksiyonluk su
6.2. Geçimsizlikler
Dekstroz, bu iki kimyasal arasında kimyasal reaksiyon gerçekleştiği için baklofen ile geçimsizlik
göstermektedir.
Bu tıbbi ilaç Bölüm 6.6’da belirtilen ürünler dışında diğer tıbbi ürünler ile
karıştırılmamalıdır.
6.3. Raf ömrü
24 ay
Mikrobiyolojik açıdan ürün hemen kullanılmalıdır. Eğer hemen kullanılmaz ise, saklama zamanı
ve saklama koşulları kullanıcının sorumluluğundadır.
6.4. Saklamaya yönelik özel tedbirler
30°C altındaki oda sıcaklığında saklanmalıdır.
Buzdolabında saklamayınız ya da dondurmayınız.
Orijinal ambalajında ışıktan koruyarak saklayınız.
6.5. Ambalajın niteliği ve içeriği
Karton kutu içinde; infüzyon çözeltisini içeren, gri floro polimer kaplı klorobutil likit tıpalı,
mor renkli plastik alüminyum flip-off kapaklı 20 mL kapasiteli şeffaf tip 1 cam flakon ve
kullanma talimatı içerir (1 adet flakon/kutu).
6.6. Beşeri tıbbi üründen arta kalan maddelerin imhası ve diğer özel önlemler
Üründen arta kalan herhangi bir madde imha edilmelidir.
Kullanım talimatları/işlem talimatları.
20İntratekal baklofen, intratekal enjeksiyon ve sürekli infüzyon için tasarlanmış ve her bir
infüzyon sistemine eşlik eden spesifikasyonlara göre uygulanmaktadır.
Stabilite.
Mümkün olması durumunda uygulamadan önce parenteral kullanım için tıbbi ürünler,
partiküler madde varlığı ve renk değişimi bakımından kontrol edilmelidir.
Spesifik uygulama talimatları.
Seçilecek kesin konsantrasyon, gerekli toplam günlük doza ve pompanın minimum infüzyon
hızına bağlıdır. Lütfen, bütün spesifik öneriler için üreticinin kullanım kılavuzuna bakınız.
Seyreltme.
Kullanıcıların, 50, 500 veya 2000 mikrogram/mL’dan farklı konsantrasyon elde etmek istemesi
durumunda İntratekal Baklofen, aseptik koşullar altında steril ve koruyucusuz enjeksiyonluk
%0,9 sodyum klorür çözeltisi içerisinde seyreltilmelidir.
Uygulama sistemleri.
Uzun dönemli intratekal baklofen uygulaması için birçok sistem kullanılmıştır. Bunların
arasından doldurulabilir rezervuar ile donatılmış implante edilebilir sistemler olan ve -lokal
veya genel anestezi durumunda- deri altına veya genellikle abdominal duvardaki bir bölgeye
implante edilebilen AB tarafından onaylanmış pompalardan söz edilebilmektedir. Bu sistemler,
subkutan olarak subaraknoid aralık içerisine geçen bir intratekal katetere bağlanmaktadır.
Bu sistemler kullanılmadan önce kullanıcılar; teknik spesifikasyonların ve rezervuarda
baklofenin kimyasal stabilitesinin, intratekal baklofen uygulaması için gerekli koşulların yerine
getirilmesini sağlamalıdır.
7. RUHSAT SAHİBİ
Centurion İlaç San. ve Tic. A.Ş.
Sarıyer/İstanbul
8. RUHSAT NUMARASI
2023/193
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.05.2023
21Ruhsat yenileme tarihi: -
10. KÜB’ÜN YENİLENME TARİHİ
-
22