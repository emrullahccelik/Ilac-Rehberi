KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRADOSE 1.5 mg Tablet
2. KALİTATİF VE KANTİTATİF BİLEŞİM
Etkin madde:
Her bir tablet;
1.1 mg pramipeksol baza eşdeğer, 1.5 mg (S)-2-amino-4,5,6,7-tetrahidro-6-propilamino-
benzotiyazol dihidroklorür monohidrat (pramipeksol dihidroklorür monohidrat) içerir.
Yardımcı maddeler:
Mannitol 228 mg
Yardımcı maddelerin tam bir listesi için, bölüm 6.1’e bakınız.
3. FARMASÖTİK FORM
Tablet
Her iki tarafı çentikli, beyaz ila beyaza yakın, kaplanmamış, yuvarlak tablettir. Çentiğin
amacı tableti iki eşit doza bölmektir.
4. KLİNİK ÖZELLİKLER
4.1 Terapötik endikasyonlar
PRADOSE idiyopatik Parkinson hastalığındaki bulgu ve belirtilerin tedavisinde endikedir.
Monoterapi olarak ya da levodopa ile kombinasyon şeklinde kullanılabilir.
PRADOSE idiyopatik huzursuz bacak sendromunun semptomatik tedavisinde endikedir.
4.2 Pozoloji ve uygulama şekli
(Tüm doz bilgileri, tuz formundaki pramipeksol üzerindendir).
Erişkinler
Parkinson hastalığı
Pozoloji / uygulama sıklığı ve süresi:
Günlük doz, üç eşit parçaya bölünmüş olarak (3 x) uygulanır.
Başlangıç tedavisi:
Dozaj, asağıda gösterildiği gibi, günde 0.375 mg'lık bir başlangıç dozundan itibaren
basamaklı olarak artırılmalı ve doz artışları, 5-7 günlük aralıklar ile yapılmalıdır.
1Hastalarda tolere edilemeyecek yan etkiler oluşmadığı sürece dozaj, maksimum terapötik etki
alınıncaya değin titre edilmelidir.
PRADOSE Doz Artırma Şeması
Hafta Toplam günlük doz (mg) Tablet (mg)
1 0.375 3 x 0.125
2 0.75 3 x 0.25
3 1.50 3 x 0.5
PRADOSE Tablet çentikli olup, iki eşit parçaya bölünebilir niteliktedir. Böylece yukarıdaki
şemada yer alan 0.125 mg’lık doz, 0.250 mg’lık bir tablet ortadan ikiye bölünerek de
alınabilir.
Eğer dozun daha da yükseltilmesi gerekli olursa, günlük doz, haftalık aralıklar ile 0.75 mg
artırılmalıdır. Maksimum günlük doz 4.5 mg'dır.
İdame tedavisi:
Günlük bireysel dozlar, 0.375 mg ile maksimum 4.5 mg aralığında olmalıdır. Yürütülen temel
klinik araştırmalardaki doz artırımı sırasında, hastalığın gerek erken gerekse ileri
dönemlerinde, etkinlik günde 1.5 mg'lık doza başlanıldığında gözlenmiştir. Bu gözlem, bazı
hastalar için günde 1.5 mg'dan yüksek dozların ek terapötik yararlar sağlayabileceğini
dışlamamaktadır. Bu durum özellikle, hastalığı ileri düzeyde olan ve levodopa tedavisinin
azaltılması amaçlanan kişiler için geçerlidir.
Tedavinin sonlandırılması:
Dopaminerjik tedavinin aniden kesilmesi nöroleptik malign sendrom gelişimine yol açabilir.
PRADOSE tablet, günlük doz 0.75 mg’a düşünceye kadar günde 0.75 mg, daha sonrasında ise
günde 0.375 mg azaltılarak, basamak tarzında sonlandırılmalıdır.
Eş-zamanlı levodopa tedavisi alan hastalarda dozaj:
Eş-zamanlı levodopa tedavisi almakta olan hastalarda, PRADOSE ile gerek doz artırımı
gerekse idame tedavisi sırasında, levodopa dozunun azaltılması önerilir. Bu doz azaltımı, aşırı
dopaminerjik uyarıdan kaçınmak amacıyla gerekli olabilir.
Uygulama şekli:
Tabletler ağız yolundan alınmalı ve su ile yutulmalıdır. Tabletler aç ya da tok karına
alınabilir.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Tedavi başlatılırken
aşağıdaki doz şeması önerilir:
2Kreatinin klerensi 50 mL/dk'nın üzerinde olan hastalarda, günlük dozun ya da doz uygulama
sıklığının azaltılması gerekli değildir.
Kreatinin klerensi 20-50 mL/dk arasında olan hastalarda başlangıçtaki günlük PRADOSE
Tablet dozu, iki bölünmüş doz şeklinde uygulanmalı ve günde iki kez 0.125 mg ile
başlanmalıdır (0.25 mg/gün). Günlük maksimum 2.25 mg pramipeksol dozu aşılmamalıdır.
Kreatinin klerensi 20 mL/dk'nın altındaki hastalarda günlük PRADOSE Tablet dozu, günde
tek doz şeklinde uygulanmalı ve günde 0.125 mg ile başlanmalıdır. Günlük maksimum 1.5
mg pramipeksol dozu aşılmamalıdır.
İdame tedavisi esnasında böbrek fonksiyonları azalır ise, günlük PRADOSE Tablet dozu,
kreatinin klerensindeki azalma ile aynı oranda azaltılır; örn., eğer kreatinin klerensi %30
azalır ise, günlük PRADOSE dozu da %30 oranında azaltılır. Günlük dozlar, eğer kreatinin
klerensi 20-50 mL/dk arasında ise günde iki bölünmüş doz halinde ve eğer kreatinin klerensi
20 mL/dk'nın altında ise, günde tek doz olarak verilir.
Karaciğer yetmezliği:
Karaciğer yetmezliği olan hastalarda doz azaltımının gerekli olduğu düşünülmemektedir.
Pediyatrik popülasyon:
PRADOSE’un çocuklar ve 18 yaşına kadar adolesanlardaki etkinliği ve güvenliliği
belirlenmemiştir.
Geriyatrik popülasyon:
PRADOSE’un eliminasyon yarı ömrü, yaşlılarda daha uzundur (bkz. Bölüm 5.2).
Huzursuz bacak sendromu
Pozoloji / uygulama sıklığı ve süresi:
Önerilen PRADOSE Tablet başlangıç dozu, günde bir kez, gece yatmadan 2-3 saat önce
alınan 0.125 mg’dır. Daha fazla semptomatik iyileşmeye ihtiyaç duyulan hastalarda, doz her
4-7 günde bir artırılarak, günde maksimum 0.75 mg’a kadar çıkılabilir (aşağıdaki tabloda
gösterildiği şekilde).
PRADOSE Doz Artırma Şeması
Titrasyon Günde bir kez, gece
aşaması dozu (mg)
1 0.125
2* 0.25
3* 0.50
4* 0.75
*Gerek duyulursa
PRADOSE Tablet çentikli olup, iki eşit parçaya bölünebilir niteliktedir.
3Tedavinin sonlandırılması:
PRADOSE, doz basamak tarzında azaltılmaksızın sonlandırılabilir. Yirmi altı haftalık plasebo
kontrollü bir klinik araştırmada, pramipeksol aniden kesildikten sonra, hastaların %10’unda
(135 hastadan 14’ü) HBS semptomlarının yeniden belirdiği (rebound; başlangıç dönemine
kıyasla semptom şiddetinin ağırlaşması) gözlenmiştir. Bu etkinin tüm doz düzeyleri arasında
benzer olduğu bulunmuştur.
Uygulama şekli:
Tabletler ağız yolundan alınmalı ve su ile yutulmalıdır. Tabletler aç ya da tok karına
alınabilir.
Özel popülasyonlara ilişkin ek bilgiler:
Böbrek yetmezliği:
PRADOSE’un eliminasyonu böbrek fonksiyonlarına bağımlıdır ve kreatinin klerensiyle sıkı
bir şekilde ilişkilidir. Böbrek yetmezliği olan hastalarda yürütülen bir farmakokinetik çalışma
temelinde, kreatinin klerensi 20 mL/dk'nın üzerinde olan hastalarda günlük dozun azaltılması
gerekli değildir. PRADOSE’un böbrek yetmezliği olan huzursuz bacak sendromlu
hastalardaki kullanımı üzerinde çalışma bulunmamaktadır.
Karaciğer yetmezliği:
Emilen ilacın yaklaşık %90’ı böbrekler yoluyla atıldığı için, karaciğer yetmezliği olan
hastalarda doz azaltımının gerekli olduğu düşünülmemektedir.
Pediyatrik popülasyon:
PRADOSE’un çocuklar ve 18 yaşına kadar adolesanlardaki etkinliği ve güvenliliği
belirlenmemiştir.
Geriyatrik popülasyon:
PRADOSE’un eliminasyon yarı ömrü, yaşlılarda daha uzundur (bkz. Bölüm 5.2).
4.3 Kontrendikasyonlar
PRADOSE pramipeksol ya da ürünün herhangi bir bileşenine karşı aşırı duyarlılık halinde
kontrendikedir.
4.4 Özel kullanım uyarıları ve önlemleri
Böbrek yetmezliği olan bir hastaya PRADOSE reçete edilirken, Pozoloji ve uygulama şekli
bölümünde açıklandığı doğrultuda bir doz azaltımı önerilir.
Halusinasyonlar ve konfüzyon, Parkinsonlu hastalarda dopamin agonistleri ve levodopa
tedavilerinin bilinen yan etkileridir. PRADOSE, hastalıkları ileri düzeyde olan
Parkinsonlulara levodopa ile kombine halde verildiğinde, hastalıkları erken dönemdeki
Parkinsonlularda monoterapi şeklinde uygulamaya göre, halusinasyonlar daha sık olmuştur.
Huzursuz bacak sendromu için ruhsatlandırmaya yönelik klinik geliştirme programında, bir
olguda halusinasyonlar bildirilmiştir. Hastalar, halusinasyonların (çoğunlukla görsel)
oluşabileceği konusunda uyarılmalıdır.
4Hastalar, halusinasyonların oluşabileceği ve bu durumun, araba kullanma becerilerini olumsuz
yönden etkileyebileceği gerçeğinin farkında olmalıdırlar.
Hastalar ve hastaların bakım ve tedavisiyle ilgilenen kişiler, dopaminerjik ilaçlarla tedavi
edilen hastalarda, çok aşırı yemek yeme, kompulsif alışveriş, hiperseksüalite ve patolojik
kumar oynama gibi anormal davranışların bildirildiği gerçeğinin farkında olmalıdırlar (impuls
kontrol bozuklukları ve kompulsif davranış semptomlarını yansıtan). Dozun azaltılması ya da
basamaklı şekilde azaltılarak sonlandırılması gündeme getirilmelidir.
Albino sıçanlar üzerindeki 2 yıllık karsinojenisite çalışmasında, retinada patolojik değişimler
(fotoreseptör hücrelerinin dejenerasyonu ve kaybı) gözlenmiştir. Albino fareler, pigmente
sıçanlar, maymunlar ve mini-domuzlarda yapılan retina değerlendirmelerinde, benzeri
değişimler açığa çıkarılamadı. Bu etkinin insanlardaki potansiyel önemi belirlenmemiştir,
ancak omurgalılarda evrensel olarak var olan bir mekanizmada (yani disk kayması) bozulma
olasılığı nedeniyle, göz ardı edilemez.
Düzenli aralıklarla oftalmolojik izleme yapılması önerilmektedir. Görme anormalliklerinin
ortaya çıkması durumunda oftalmolojik izleme yapılmalıdır.
Şiddetli kardiyovasküler hastalık durumunda dikkatli olunmalıdır. Dopaminerjik tedavi ile
genel olarak ilişkili postüral hipotansiyon riski nedeniyle, özellikle tedavinin başlangıcında
kan basıncının izlenmesi önerilir.
Hastalar, günlük aktiviteleri yerine getirirken somnolans ve uyuyakalma olasılığı dahil olmak
üzere, PRADOSE ile ilişkili potansiyel sedatif etkiler konusunda uyarılmalıdır. Somnolansın
sık karşılaşılan bir istenmeyen olay olması ve ciddi sonuçlara yol açabilmesi potansiyeli
nedeniyle hastalar, PRADOSE kullanımı üzerinde, bu ilacın kendi mental ve/veya motor
performanslarını olumsuz yönde etkileyip etkilemediğini ölçebilecek kadar deneyim sahibi
oluncaya değin, araba kullanmamalı ya da kompleks makinaları çalıştırmamalıdırlar.
Hastalara tedavi sırasında herhangi bir zaman, günlük yaşam aktiviteleri esnasında (örn.
konuşma, yemek yeme vb.) somnolans ya da uyuyakalma episodlarında artış olduğunda,
araba kullanmamaları, tehlike potansiyeli taşıyan aktivitelerde bulunmamaları ve doktorlarına
başvurmaları gerektiği tavsiye edilmelidir.
Epidemiyolojik çalışmalarda Parkinsonlu hastaların, melanoma gelişmesi yönüyle genel
popülasyona oranla daha yüksek bir risk taşıdıkları gösterilmiştir (2 ile yaklaşık 6 kat daha
yüksek). Gözlenen bu risk artışının Parkinson hastalığına mı, yoksa örneğin bu hastalığın
tedavisi için kullanılan ilaçlar gibi başka faktörlere mi bağlı olduğu açık değildir.
Yukarıda bildirilen nedenlerden dolayı hastalar ve sağlık hizmetlilerinin, pramipeksol ya da
diğer dopaminerjik ilaçların kullanımında, melanomaya yönelik gözlemde bulunmaları
önerilmektedir.
Parkinson hastalığı
Dopaminerjik tedavinin aniden kesilmesiyle, bir nöroleptik malign sendromu düşündüren
semptomlar bildirilmiştir.
5Huzursuz bacak sendromunda artış
Literatürdeki raporlar, huzursuz bacak sendromunda dopaminerjik ilaçlarla tedavinin,
hastalığın artmasıyla sonuçlanabileceğine işaret etmektedir.
Hastalığın artması ifadesiyle, semptomların akşamları daha erken bir zamanda başlaması
(hatta öğleden sonra), semptomlarda artış ve semptomların diğer ekstremiteleri de tutacak
şekilde yayılması belirtilmektedir.
Hastalıkta artış olayı, kontrollü bir klinik araştırmada, 26 hafta boyunca özel olarak
incelenmiştir. Artışa kadar geçen sürenin Kaplan-Meier analizinde, pramipeksol (N = 152) ile
plasebo (N = 149) grupları arasında anlamlı bir farklılık gösterilmemiştir.
Mannitol içermektedir ancak dozu nedeniyle herhangi bir uyarı gerektirmemektedir.
4.5 Diğer tıbbi ürünlerle etkileşimler ve diğer etkileşim şekilleri
Pramipeksol plazma proteinlerine çok düşük bir düzeyde (< %20) bağlanır ve insanlarda
düşük boyutlarda bir biyotransformasyon görülür. Bu nedenle plazma proteinlerine bağlanma
ya da biyotransformasyon yoluyla eliminasyon üzerinde etkili olan diğer ilaçlar ile etkileşim
olasılığı yoktur.
Simetidin gibi bazik (katyonik) ilaçların böbreklerden aktif tübüler sekresyonunu inhibe eden
ya da bizzat kendileri aktif renal tübüler sekresyon ile elimine olan ilaçlar, PRADOSE ile
etkileşebilirler ve iki ilaçtan birisinin veya her ikisinin klerensinde azalmaya yol açabilirler.
Bu türlü ilaçlar (amantadin dahil) ile birlikte tedavi durumunda, diskineziler, ajitasyon ya da
halusinasyonlar gibi aşırı dopamin stimülasyonu bulgularına dikkat edilmelidir. Bu türlü
durumlar oluştuğunda dozun azaltılması gereklidir.
Selegilin ya da levodopa, pramipeksolün farmakokinetiğini etkilemezler. Levodopanın emilim
derecesi veya eliminasyonu, pramipeksol tarafından değiştirilmez.
Antikolinerjikler ve amantadin ile olan etkileşimleri incelenmemiştir. Antikolinerjikler esas
olarak hepatik metabolizma yoluyla elimine edildiği için, pramipeksol ile farmakokinetik ilaç
etkileşimleri pek olası değildir. Amantadin ile, böbreklerden aynı sistem içinde ekskrete
olmaları dolayısıyla, etkileşim olasılığı vardır.
Parkinsonlu hastalarda PRADOSE dozu artırılırken, levodopa dozunun azaltılması ve diğer
antiparkinson ilaçların dozlarının sabit tutulması önerilmektedir.
Aditif etki olasılığı nedeniyle, hastaların PRADOSE ile birlikte başka sedasyon yapıcı ilaçlar
ya da alkol alması durumunda ve plazma pramipeksol düzeylerini yükselten ilaçların (örn.
simetidin) birlikte alınması halinde, dikkatli olunması önerilir.
Özel popülasyonlara ilişkin ek bilgiler:
Özel bir veri bulunmamaktadır.
6Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon): Çocuk
doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Gebelik dönemi: İnsanlarda gebelik ve laktasyon üzerindeki etkileri araştırılmamıştır.
Pramipeksol sıçanlarda ve tavşanlarda teratojenik etki göstermemiş, ama sıçanlarda
maternotoksik dozlarda embriyotoksik etki göstermiştir.
PRADOSE gebelikte yalnızca potansiyel yararları, fetüs üzerindeki olası riske ağır bastığında
kullanılmalıdır.
Laktasyon dönemi: PRADOSE’un kadınlarda süte geçip geçmediği üzerinde
çalışılmamıştır.Sıçanlarda ilacın sütteki konsantrasyonu, plazmadakinden daha yüksektir.
İnsanlarda PRADOSE tedavisinin prolaktin sekresyonunu inhibe etmesi nedeniyle, laktasyon
inhibisyonu beklenmektedir. Sonuç olarak, emzirme sırasında PRADOSE kullanılmamalıdır.
Üreme yeteneği/Fertilite: İnsan fertilitesi üzerinde çalışma yapılmamıştır. Hayvan
çalışmalarında erkek fertilitesine yönelik, doğrudan ya da dolaylı zararlı etkiler
gösterilmemiştir.
4.7 Araç ve makine kullanımı üzerindeki etkiler
Hastalar, halusinasyonların oluşabileceği ve bu durumun, araba kullanma becerilerini olumsuz
yönden etkileyebileceği gerçeğinin farkında olmalıdırlar.
Hastalar, günlük aktiviteleri yerine getirirken somnolans ve uyuyakalma olasılığı dahil olmak
üzere, PRADOSE ile ilişkili potansiyel sedatif etkiler konusunda uyarılmalıdır. Somnolansın
sık karşılaşılan bir istenmeyen olay olması ve ciddi sonuçlara yol açabilmesi potansiyeli
nedeniyle hastalar, PRADOSE kullanımı üzerinde, bu ilacın kendi mental ve/veya motor
performanslarını olumsuz yönde etkileyip etkilemediğini ölçebilecek kadar deneyim sahibi
oluncaya değin, araba kullanmamalı ya da kompleks makineleri çalıştırmamalıdırlar.
Hastalara tedavi sırasında herhangi bir zaman, günlük yaşam aktiviteleri esnasında (örn.
konuşma, yemek yeme vb.) somnolans ya da uyuyakalma episodlarında artış olduğunda,
araba kullanmamaları, tehlike potansiyeli taşıyan aktivitelerde bulunmamaları ve doktorlarına
başvurmaları gerektiği tavsiye edilmelidir.
4.8 İstenmeyen etkiler
PRADOSE kullanımı esnasında, aşağıda endikasyonlara göre verilen yan etkiler bildirilmiştir.
Klinik çalışmaların toplu analizinde tedavi ile ilişkili olan istenmeyen etkiler aşağıdaki
kategorilere göre listelenmistir: çok yaygın (≥1/10); yaygın (≥1/100 ila <1/10); yaygın
7olmayan (≥1/1,000 ila <1/100 ); seyrek (≥1/10,000 ila <1/1,000); çok seyrek (<1/10,000),
bilinmiyor (eldeki verilerden hareketle tahmin edilemiyor).
Parkinson hastalığı endikasyonu:
Enfeksiyonlar ve enfestasyonlar
Yaygın olmayan : Pnömoni
Psikiyatrik hastalıklar
Yaygın : Anormal davranışlar (impuls kontrol bozuklukları ve kompulsiyon
semptomlarını yansıtan)*, anormal rüyalar, konfüzyon, halusinasyonlar,
uykusuzluk,
Yaygın olmayan : Çok aşırı yemek yeme1, kompulsif alısveriş*, delüzyon, hiperfaji1,
hiperseksüalite*, libido bozuklukları, paranoya, patolojik kumar
oynama*,huzursuzluk
Sinir sistemi hastalıkları
Çok yaygın : Baş dönmesi, diskinezi, somnolans
Yaygın : Baş ağrısı
Yaygın olmayan : Amnezi, hiperkinezi, ani uyku çökmesi3, senkop
Göz hastalıkları
Yaygın : Diplopi, bulanık görme ve görme keskinliğinde azalma dahil görme
bozuklukları
Vasküler hastalıklar
Yaygın : Hipotansiyon2
Solunum, göğüs bozuklukları ve mediyastinal hastalıklar
Yaygın olmayan : Dispne, hıçkırık
Gastrointestinal hastalıklar
Çok yaygın : Bulantı
Yaygın : Konstipasyon, kusma
Deri ve derialtı dokusu hastalıkları
Yaygın olmayan : Aşırı duyarlılık2, kaşıntı, döküntü2
Genel bozukluklar ve uygulama bölgesine ilişkin hastalıklar
Yaygın : Bitkinlik, periferik ödem
Araştırmalar
Yaygın : İştahta azalma dahil kilo kaybı
Yaygın olmayan : Kilo artışı
8Huzursuz bacak sendromu endikasyonu:
Enfeksiyonlar ve enfestasyonlar
Yaygın olmayan : Pnömoni1
Psikiyatrik hastalıklar
Yaygın : Anormal rüyalar2, uykusuzluk
Yaygın olmayan : Anormal davranışlar (impuls kontrol bozuklukları ve kompulsiyon
semptomlarını yansıtan)1, çok aşırı yemek yeme1, kompulsif alısveriş1,
konfüzyon, delüzyon1, halusinasyonlar2, hiperfaji1, hiperseksüalite1,
libido bozuklukları, paranoya1, patolojik kumar oynama1, huzursuzluk
Sinir sistemi hastalıkları
Yaygın : Baş dönmesi, baş ağrısı, somnolans
Yaygın olmayan : Amnezi1,2, diskinezi, hiperkinezi1, ani uyku çökmesi3, senkop
Göz hastalıkları
Yaygın olmayan : Diplopi, bulanık görme ve görme keskinliğinde azalma dahil görme
bozuklukları
Vasküler hastalıklar
Yaygın olmayan : Hipotansiyon
Solunum, göğüs bozuklukları ve mediyastinal hastalıklar
Yaygın olmayan : Dispne, hıçkırık
Gastrointestinal hastalıklar
Çok yaygın : Bulantı
Yaygın : Konstipasyon, kusma
Deri ve derialtı dokusu hastalıkları
Yaygın olmayan : Aşırı duyarlılık2, kaşıntı, döküntü
Genel bozukluklar ve uygulama bölgesine ilişkin hastalıklar
Yaygın : Bitkinlik
Yaygın olmayan : Periferik ödem
Araştırmalar
Yaygın olmayan: İştahta azalma dahil kilo kaybı, kilo artışı
* Anormal davranışlar; kompulsif alıveriş, hiperseksüalite ve patolojik kumar oynamayı
kapsamaktadır.
1 Bir araya toplanmış veri setinde aktif ilaç grubunda hiç advers ilaç reaksiyonu
bulunmamakta. AB KÜB Kılavuzu revizyon 2 (Mayıs 2010) doğrultusunda, sıklık kategorisi
Hanley kuralına göre (ilaç grubunda 3/örnek büyüklüğü), noktasal tahmindeki en kötü değer
temelinde belirlenmiştir.
2 Plasebo grubundaki advers ilaç reaksiyonu sıklığı, aktif ilaç grubunda olduğundan daha
yüksek.
93 CPMP Pozisyon Açıklaması dokümanında sıklık kategorisi “Yaygın olmayan”.
PRADOSE kullanımında hipotansiyon insidansı, plasebo tedavisine kıyasla, yüksek değildir.
Ancak tekil bazı hastalarda tedavinin başlangıcında, özellikle PRADOSE çok hızlı titre
edildiğinde, hipotansiyon oluşabilir.
PRADOSE libido bozuklukları (artma ya da azalma) ile ilişkili olabilir.
Pramipeksol tablet ile tedavi edilen hastalar günlük yaşam aktiviteleri esnasında
uyuyakaldıklarını bildirmişlerdir; bu olayların bazıları motorlu taşıtların kullanılması
sırasında ortaya çıkmış ve bazen kazalar ile sonuçlanmıştır. Hastalardan bazıları, somnolans
gibi uyarıcı bir belirtinin varlığını bildirmemiştir. Somnolans, günde 1.5 mg'ın (tuz formu)
üstündeki dozlarda pramipeksol alan hastalarda yaygın bir olaydır ve mevcut uyku fizyolojisi
bilgilerine göre, derin bir uykuya dalma öncesinde, her zaman oluşmaktadır. Tedavinin
süresine iliskin net bir bağıntı bulunmamaktadır. Hastalardan bazıları sedatif etki
potansiyeline sahip baska ilaçlar da almaktaydılar. Bu konuya ilişkin verileri mevcut olan
hastaların çoğunluğunda, doz azaltıldıktan ya da tedavi sonlandırıldıktan sonra, daha başka bir
episod görülmemiştir.
Parkinson hastalığı için, PRADOSE dahil dopamin agonistleri ile tedavi edilen hastaların,
özellikle yüksek dozlarda olmak üzere, patolojik kumar oynama, libido artışı ve
hiperseksüalite bulguları sergiledikleri ve bu tabloların genellikle dozun azaltılması ya da
tedavinin sonlandırılmasıyla geri dönüşümlü olduğu bildirilmiştir.
4.9 Doz aşımı ve tedavisi
Semptomlar:
Klinikte masif bir doz aşımı deneyimi bulunmamaktadır. Beklenen istenmeyen olaylar,
bulantı, kusma, hiperkinezi, halusinasyonlar, ajitasyon ve hipotansiyon içinde olmak üzere,
bir dopamin agonistinin farmakodinamik profili ile iliskili reaksiyonlar olacaktır.
Tedavi:
Bir dopamin agonistinin doz aşımı için belirlenmiş bir antidotu bulunmamaktadır. Santral
sinir sistemi stimülasyonu bulguları varlığında, bir nöroleptik ajan endike olabilir. Doz aşımı
tedavisinde gastrik lavaj, intravenöz sıvılar ve elektrokardiyografik izlemenin yanı sıra, genel
destekleyici önlemler gerekli olabilir.
Hemodiyalizin yararlı olduğu gösterilmemiştir.
105. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup : Dopamin agonistleri
ATC kodu : NO4BC
Bir non-ergo dopamin agonisti olan pramipeksol, dopamin D alt-grup reseptörlerine yüksek
2
bir selektivite ve spesifite ile bağlanır. Ayrıca tam bir intrinsik aktiviteye sahiptir. D
3
reseptörlerine D ve D alt-grup reseptörlerine oranla daha yüksek afinite ile bağlanır ve D
2 4 3
reseptörlerine karşı seçici bir afinite gösterir. Pramipeksolün Parkinson Hastalığı
tedavisindeki etki mekanizması kesin olarak bilinmemektedir, fakat striatumdaki dopamin
reseptörlerini uyarma yoluyla etki ettiğine inanılmaktadır. Bu sonuçlar hayvanlardaki
elektrofizyolojik çalısmalarla da desteklenmektedir. Bu çalışmalara göre pramipeksol striatum
ve substansiya nigradaki dopamin reseptörlerini aktive ederek striatal nöronal alevlenme
oranlarını etkiler.
Pramipeksol striatumda bulunan dopamin reseptörlerinin uyarılması yoluyla, parkinsondaki
motor defisitleri hafifletir. Hayvan çalışmalarında pramipeksolün, dopamin sentezi,
serbestlenmesi ve çevrim hızını (turnover) inhibe ettiği gösterilmiştir. Pramipeksol dopamin
nöronlarını, iskemiye ya da metamfetamin nörotoksisitesine yanıt olarak gelişen
dejenerasyondan korumaktadır.
Pramipeksolün huzursuz bacak sendromu tedavisindeki etki mekanizması tam olarak
bilinmemektedir. Huzursuz bacak sendromunun fizyopatolojisi büyük oranda bilinmemekle
birlikte, nörofarmakolojik veriler, primer dopaminerjik sistem tutulumu varlığını
düşündürmektedir. Pozitron emisyon tomografisi (PET) çalışmaları, huzursuz bacak
sendromu patojenezinde hafif bir striatal presinaptik dopaminerjik disfonksiyonun yer
alabileceği izlenimini vermektedir.
İn vitro çalışmalarda, pramipeksolün nöronları levodopa nörotoksisitesinden koruduğu ortaya
çıkarılmıştır.
İnsan gönüllüler üzerinde yapılan çalışmalarda, prolaktinde doza bağlı bir azalma
gözlenmiştir.
Parkinson hastalığı:
Kontrollü klinik araştırmalarda pramipeksolün etkinliği, araştırmaların süresi boyunca,
yaklaşık altı ay süreyle kalıcı olmuştur. Üç yıldan daha uzun süren açık tasarımlı idame
çalışmalarında, etkinliğin azalmasına ilişkin veri bulunmamaktadır.
Huzursuz bacak sendromu:
Pramipeksolün etkinliği, plasebo kontrollü dört araştırma kapsamında, orta dereceli ile çok
siddetli huzursuz bacak sendromu olan yaklaşık 1000 hasta üzerinde değerlendirilmiştir.
11Kontrollü araştırmalarda etkinlik, 12 haftaya kadar tedavi edilen hastalarda ortaya konulmuş,
ve kalıcı etkinlik, 9 aylık bir süre boyunca gösterilmiştir. Bir yıla kadar yürütülen açık etiketli
uzatma çalışmalarında pramipeksolün etkinliği kalıcı olmuştur.
Uzun dönemli etkinlik plasebo kontrollü bir klinik araştırmada değerlendirilmiştir. Yirmi altı
haftalık tedaviden sonra Huzursuz Bacak Sendromu Derecelendirme Skalası (IRLS) total
skorunda, pramipeksol ve plasebo gruplarında, sırasıyla 13.7 ve 11.1 puanlık uyarlanmış
ortalama azalma vardı. Bu değerler, -2.6 düzeyinde istatistiksel olarak anlamlı bir ortalama
tedavi farklılığına karşılık gelmektedir (p = 0.008). Global Klinik Düzelme İzlenimi (CGI-I)
yanıt verici hasta oranları (düzelme fazla, düzelme çok fazla), pramipeksol ve plasebo
grupları için, sırasıyla %68.5 (111/162) ve %50.3 (80/159) oldu (p = 0.001). Bu değerler 6
hastalık bir tedavi edilmesi gereken sayıya karşılık gelmektedir (%95 GA: 3.5 - 13.4).
5.2 Farmakokinetik özellikler
Emilim:
Pramipeksol oral uygulama sonrasında hızla ve tamamen emilir. Mutlak biyoyararlanım
%90'dan büyüktür ve hemen salımlı formülasyondaki tablet ile maksimum plazma
konsantrasyonlarına 1 ile 3 saat arasında ulaşılır. Emilim hızı besinlerle azalır, ancak emilim
derecesi etkilenmez. Pramipeksol, farmasötik formundan bağımsız olarak, lineer kinetik
gösterir ve plazma düzeylerindeki hastalar arası varyasyon, göreceli olarak düşüktür.
Dağılım:
İnsanlarda pramipeksolün proteinlere bağlanması çok düşük (< %20) ve dağılım hacmi
yüksektir (400 L). Sıçanlarda beyin dokusunda yüksek konsantrasyonlar gözlenmiştir
(plazmaya kıyasla yaklasık 8 kat).
Biyotransformasyon:
Pramipeksol insanlarda sadece küçük bir oranda metabolize olmaktadır.
Eliminasyon:
Pramipeksolün değişmemiş halde böbrek yolundan atılması, majör eliminasyon yoludur ve
alınan dozun yaklaşık %80'ini oluşturur. 14C ile işaretli bir dozun yaklaşık %90'ı böbrekler ile
atılırken, feçeste %2'den az bulunur. Pramipeksolün total klerensi 500 mL/dk civarında ve
renal klerensi ise 400 mL/dk civarındadır. Eliminasyon yarı ömrü (t½), gençlerdeki 8 saatten,
yaşlılarda 12 saate kadar değişmektedir.
Doğrusallık/Doğrusal olmayan durum:
Pramipeksol doğrusal bir farmakokinetik profil gösterir.
Hastalardaki karakteristik özellikler
Yaş:
Pediyatrik popülasyon: Pramipeksolün çocuklar ve 18 yaşına kadar ergenlerdeki etkinliği ve
güvenliliği belirlenmemiştir.
12Geriyatrik popülasyon: Pramipeksol yaşlılarda daha uzun bir eliminasyon yarı ömrüne
sahiptir.
Böbrek yetmezliği:
Pramipeksolün eliminasyonu böbrek fonksiyonlarına bağımlıdır ve kreatinin klerensiyle sıkı
bir şekilde ilişkilidir.
Böbrek yetmezliği olan hastalarda yürütülen bir farmakokinetik çalışma temelinde, kreatinin
klerensi 50 mL/dk'nın üzerinde olan Parkinson hastalarında ve kreatinin klirensi 20 mL/dk'nın
üzerinde olan huzursuz bacak sendromu hastalarında günlük dozun azaltılması gerekli
değildir (ayrıntılı bilgi için bkz. 4.2 Pozoloji ve uygulama şekli).
Karaciğer yetmezliği:
Emilen ilacın yaklaşık %90’ı böbrekler yoluyla atıldığı için, karaciğer yetmezliği olan
hastalarda doz azaltımının gerekli olduğu düşünülmemektedir.
5.3 Klinik öncesi güvenlilik verileri
Tekrarlı doz toksisite çalışmalarında pramipeksolün temel olarak MSS'de ve sıçanlarda dişi
üreme sisteminde, muhtemelen pramipeksolün abartılı bir farmakodinamik etkisinden
kaynaklanan, fonksiyonel etkiler oluşturduğu gösterilmiştir.
Mini-domuzlarda, diyastolik ve sistolik basınçlar ve kalp hızında düşüşler kaydedilmiş;
maymunlarda da, hipotansif etkiye eğilim olduğu açığa çıkarılmıştır.
Pramipeksolün reprodüktif fonksiyonlar üzerindeki olası etkileri sıçanlar ve tavşanlar
üzerinde araştırılmıştır. Pramipeksol sıçanlarda ve tavşanlarda teratojenik değildi, ama
sıçanlarda maternotoksik dozlarda embriyotoksik idi. Bileşiğin hipoprolaktinemik etkisi ve
prolaktinin dişi sıçanlarda reprodüktif fonksiyonlar üzerindeki özel rolü nedeniyle,
pramipeksolün gebelik ve dişi fertilitesi üzerindeki etkileri tam olarak aydınlatılmamıştır.
Pramipeksol genotoksik değildir. Bir karsinojenisite çalışmasında, erkek sıçanlarda gelişen
Leydig hücresi hiperplazisi ve adenomalar, pramipeksolün prolaktini inhibe edici etkisi ile
açıklanmıştır. Bu bulgunun insanlar için klinik geçerliliği bulunmamaktadır. Bu çalışmada
aynı zamanda, 2 mg/kg ve daha yüksek dozlarda pramipeksolün (tuz formu), albino sıçanlarda
retina dejenerasyonu ile ilişkili olduğu bulunmuştur. Söz konusu bu bulgu, ne pigmente
sıçanlarda, ne 2 yıllık bir albino fareler karsinojenisite çalışmasında, ne de araştırılan diğer
türlerde gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Mannitol (E421)
Magnezyum stearat
Mısır nişastası
Susuz silika koloidal (Aerosil 200)
Mikrokristalin selüloz (Avicel PH 112)
136.2 Geçimsizlikler
Geçerli değil.
6.3 Raf ömrü
PRADOSE 1.5 mg Tablet’in raf ömrü 24 aydır.
6.4 Saklamaya yönelik özel tedbirler
25°C’nin altındaki oda sıcaklığında ve ambalajında saklayınız.
6.5 Ambalajın niteliği ve içeriği
PRADOSE 1.5 mg Tablet, 100 tabletlik Al/Al blisterlerde ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
Madde 4.2’ye bakınız.
7. RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mh. Şehit Şakir Elkovan Cd.
No:2 34750 Kadıköy/İstanbul
8. RUHSAT NUMARASI
133/36
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.06.2012
Ruhsat yenileme tarihi: -
10. KÜB’ÜN YENİLENME TARİHİ
-
14