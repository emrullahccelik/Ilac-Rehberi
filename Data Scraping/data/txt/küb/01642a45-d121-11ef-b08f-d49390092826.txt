KISA ÜRÜN BİLGİSİ
1. BEŞERİ TIBBİ ÜRÜNÜN ADI
FORDRAY 250 mg vajinal tablet
2. KALİTATİF VE KANTİTATİF BİLEŞİM
Etkin maddeler:
Her bir vajinal tablet 250 mg askorbik asit içermektedir.
Yardımcı maddeler:
Yardımcı maddeler için bölüm 6.1.'e bakınız.
3. FARMASÖTİK FORM
Vajinal tablet.
Beyaz-sarıya dönük renkli, oval, bombeli, çentiksiz tablet.
4. KLİNİK ÖZELLİKLER
4.1. Terapötik endikasyonlar
Kadınlarda vajinal floranın düzenlenmesine yardımcı olarak kullanımı endikedir.
4.2. Pozoloji ve uygulama şekli
Pozoloji/ Uygulama sıklığı ve süresi:
FORDRAY, kadınlarda vajina içerisine uygulanacak şekilde, günde bir kez kullanılır.
Vajinal floranın hafif ila orta derecedeki bozukluklarında en az 6 günlük tedavi gereklidir.
Laktobasillerin tamamen yokluğunda ciddi vajinal flora bozukluklarında birkaç haftalık, daha
uzun süreli bir tedavi şekli önerilir.
Tedavi, adet döneminden sonra tekrarlanırsa terapötik başarı artar. FORDRAY, gerektiğinde
haftalar veya aylar boyunca her gün kullanılabilir. Tedavi süresini sınırlayacak herhangi bir
bilgi bulunmamaktadır.
Uygulama şekli:
FORDRAY, tercihen gece yatmadan önce, eller yıkanmış olarak, parmakla vajina içerisine
derinlemesine yerleştirilir.
Özel popülasyonlara ilişkin ek bilgiler
Böbrek/ karaciğer yetmezliği:
Böbrek/ karaciğer yetmezliği olanlarda özel bir kullanımı yoktur.
Pediatrik popülasyon:
Pediatrik popülasyonda özel bir kullanımı yoktur.
Geriatrik popülasyon:
Geriatrik popülasyonda özel bir kullanımı yoktur.
1/74.3. Kontrendikasyonlar
FORDRAY, aşağıdaki durumlarda kontrendikedir:
• Etkin maddeye ya da ürünün içerdiği yardımcı maddelerden herhangi birine karşı aşırı
duyarlılığı olan hastalarda kontrendikedir.
• Vajinal kandidiyazis teşhisi konmuş hastalarda kullanımı kontrendikedir.
• Hamilelik ve laktasyon süresince kullanılması önerilmemektedir.
4.4. Özel kullanım uyarıları ve önlemleri
Adet kanamalarında veya menstrüel siklus dışındaki diğer kanamalarda FORDRAY
uygulamasının kesilmesine gerek yoktur.
Diğer temel hastalıklar veya sistemik enfeksiyon hastalıkları, FORDRAY uygulaması için
kontrendike değildir. Bilakis, stres durumlarında organizmanın ihtiyacının daha yüksek olması
sebebiyle askorbik asidin ayrıca takviyesi istenen bir durum olabilir.
Çamaşırlarda renk değişimi (temel hastalığın yanı sıra tekstil malzemelerin türüne bağlı olarak)
tamamen engellenemediğinden, hastalara; hastalık ve hastalığın tedavisi boyunca, uygun bir
çamaşır koruyucusunun kullanılması tavsiye edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Askorbik asit, idrarda enzimatik yöntemle glukoz tayini yapan testleri olumsuz etkiler ve ayrıca
serum transaminaz, laktat dehidrogenaz ve serum bilirubin tespitine yönelik testlerin kalitesini
de bozar.
Salisilatlar askorbik asit atılımını artırır.
Östrojenler askorbik asidin biyoyararlanımını artırır.
Askorbik asit antikoagülanların etkinliğini azaltır.
Yüksek doz askorbik asit varfarin ve heparinin etkinliğini azaltabilir.
Yüksek doz askorbik asit, hastanın çok fazla demir emmesine neden olabilir. Bu, özellikle çok
fazla demir biriktirmelerine neden olan hastalıkları olan kişiler için bir sorundur.
Askorbik asit Nitratlar grubundaki ilaçların etkinliğini korumak için yardımcı olabilir.
Yüksek doz askorbik asit HIV tedavisi için kullanılan proteaz inhibitörlerinin etkinliğini
azaltabilir.
Kanser kemoterapisinde kullanılan ilaçların etkinliğini azaltabilir. Doktor tavsiyesi dışında
askorbik asit kullanmayın.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediatrik popülasyon:
Pediatrik popülasyona ilişkin herhangi bir etkileşim çalışması tespit edilmemiştir.
2/74.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
FORDRAY’ın çocuk doğurma potansiyeli bulunan kadınlarda olumsuz bir etkisi yoktur.
FORDRAY, çocuk doğurma potansiyeli olan kadınlarda kullanılabilir.
Gebelik dönemi
FORDRAY’ın gebelik süresince kullanımı tavsiye edilmez. İnsanlara yönelik potansiyel risk
bilinmemektedir. FORDRAY’ın gebe kadınlarda kullanımına ilişkin yeterli veri mevcut
değildir.
Laktasyon dönemi
FORDRAY’ın laktasyon süresince kullanımı tavsiye edilmez. İnsanlara yönelik potansiyel risk
bilinmemektedir. FORDRAY’ın emziren kadınlarda kullanımına ilişkin yeterli veri mevcut
değildir.
Üreme yeteneği/ Fertilite
İnsanlar üzerinde hiçbir fertilite çalışması yapılmamıştır. Hayvanlarda yapılan deneysel
çalışmalarda kg vücut ağırlığı başına 1 g’a kadar olan dozlarda fertilite üzerinde hiçbir toksik
etkiye rastlanmamıştır (Bkz. Bölüm 5.3).
4.7. Araç ve makine kullanımı üzerindeki etkiler
FORDRAY, araç ve makine kullanımını etkilemez.
4.8. İstenmeyen etkiler
Aşağıda listelenen advers reaksiyonların sıklığı aşağıdaki açıklama doğrultusunda
tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve Enfestasyonlar
Bilinmiyor: Semptomatik mantar enfeksiyonu1
Bağışıklık sistemi hastalıkları
Seyrek: Aşırıduyarlılık reaksiyonları2
Genel bozukluklar ve uygulama bölgesine ilişkin hastalıkları
Yaygın olmayan: Vajinada yanma3, kaşınma3
1Tüm kadınların yaklaşık %10’unda, maya kolonizasyonuna bağlı olarak asemptomatik bir
mantar enfeksiyonu bulunduğu bilinmektedir. Bozulmuş olan vajinal florada, mantarları inhibe
3/7eden maddeleri (difenilamin gibi) üreten bazı anaerobik bakteriler; yüksek konsantrasyonlara
ulaşır ve bu durum mevcut maya mantarlarının daha fazla yayılmasını engeller. Vajinal floranın
normalleşmesinden sonra bazı olgularda, bu tür bakterilerin azalmasıyla birlikte, maya
hücrelerinin proliferasyonu artar ve bu da semptomatik bir mantar enfeksiyonuna neden
olabilir.
2Seyrek olarak; ilacın içeriğindeki maddelerin birine karşı aşırı hassasiyet oluşabilir. Bu tür
durumlarda ürünün kullanımı kesilmelidir.
3İlacın uygulanmasından sonra yaygın olmayan bir sıklıkta vajinada yanma ve kaşınma
meydana gelebilir. Bu advers etkiler, tüm vajinal terapötiklerde az ya da çok gözlenebilen bir
durumdur. Bu semptomlardan bazılarına semptomatik mantar enfeksiyonları neden olabilir.
Askorbik asit içeren vajinal olarak uygulanan diğer ürünlerin uygulamasını takiben pazarlama
sonrasında şu yan etkiler gözlenmiştir:
Ciltte kızarma ve kızarıklıklar, çarpıntı, karın şişkinliği, karın ağrısı, mide rahatsızlığı ve mide
krampı, bulantı ve kusma, ishal, kabızlık, dispepsi, yutak bölgesinde vezikül oluşması, asteni,
yanma hissi, titreme, vajinadaki şikayetin kötüleşmesi, hastalık nüksü, yorgunluk, ağrı, ateş,
kas yorgunluğu, baş ağrısı, parestezi, insomnia, disüri, işeme aciliyeti, pollaküri, genital yanma
hissi, genital kandidiyazis, adet gecikmesi, vajinal akıntı, vajinal eksfoliyasyon, vajinal
kanama, vajinal enfeksiyon, vajinal koku, vulval ödem, vulvovajinal yanma hissi, vulvovajinal
rahatsızlık, vulvovajinal kuruluk, vulvovajinal ağrı, vulvovajinal kaşıntı, eritem, kaşıntı.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Askorbik asidin vajinal yoldan kullanımına bağlı doz aşımı ile ilgili vaka bildirimi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiinfektifler/antiseptikler (Kortikosteroid Kombinasyonları Hariç)
ATC Kodu: G01AD03
Vajina, kadının yaşam evrelerine ve hormonal durumuna bağlı olarak değişen ve yapısında
oldukça fazla miktarda mikroorganizma bulunduran bir organdır. Sağlıklı kadınların vajina
florasındaki başlıca mikroorganizmalardan birisi Lactobacillus acidophilus'tur. Laktobasiller,
vajinanın sağlıklı ortamının sağlanmasında ve sürdürülmesinde anahtar role sahiptir.
Laktobasiller, patojenik olmayan bakterilerdir ve vajinada koruyucu bir fonksiyonları vardır.
Laktobasilller vajina epitelinde depolanan glikojeni laktik aside fermente eder. Sonuçta oluşan
asidik ortam (pH= 3,8-4,5) patojenik mikroorganizmaların üremesini ve kolonileşmesini
önleyen olumsuz koşulları sağlar ve Laktobasillerin proliferasyonu için optimal ortamı
sağlamış olur.
4/7Vajinal yoldan kullanılan askorbik asit, vajinanın pH değerinin düşmesine neden olur. Bu
durum, pH 4,0 değerinde çoğalamayan tüm bakterilerin inhibisyonunu sağlar. Özellikle patojen
anareobların çoğalması, askorbik asidin ortamı asitlendirmesiyle güçlü bir şekilde baskılanır.
Düşük pH değerinde bile çoğalabilen mantarlar bu şekilde engellenemezler.
Laktobasiller ise pH 4,0 değerinin altında bile çoğalma yeteneğine sahiptir ve askorbik asidin
ortamı asitleştirici etkisiyle çoğalması çok az engellenir. Laktobasillerin ortamda çoğalmasıyla
günler sonra normal vajinal flora tekrar oluşur.
İn-vitro araştırma sonuçlarına göre askorbik asidin vajinal flora üzerindeki bakteriyostatik ve
bakterisid etkisi, bulunduğu ortamda pH değerini düşürmesi etkisine dayanmaktadır. İn-vivo
çalışmalarda askorbik asidin antioksidan ve serbest radikal yakalayıcı olarak, lökositlerin
immünolojik ve antibakteriyel fonksiyonları üzerinde hangi ölçüde etkide bulunduğu, henüz
belirlenmemiştir.
5.2. Farmakokinetik özellikler
Genel özellikler
Askorbik asidin intravenöz veya oral uygulanmasının ardından emilim, dağılım, metabolizma
ve eliminasyon özellikleri bilinmektedir.
Emilim ve biyoyararlanım:
Askorbik asidin (250 mg) silikon kaplı askorbik asit tabletleri şeklinde vajinal uygulaması,
vitaminin lokal olarak saatler süren etkin konsantrasyonlarda salınmasını sağlar. Aynı
zamanda, çok yüksek lokal askorbik asit konsantrasyonları önlenir. Ek olarak, vajinal olarak
uygulanan askorbik asit, sistemik dolaşıma önemli miktarlarda girmez ve bu nedenle insanlarda
günlük önerilen maksimum alım dozlarının altındadır.
% 8'lik bir vitamin formülasyonunun pH'ı 3.1 olan bir topikal uygulamadan sonra askorbik
asidin dermal penetrasyonu ve bozulması, insan derisi parçaları üzerinde ex vivo olarak
araştırılmıştır. Askorbik asit ve metabolitleri, mikrodiyaliz yoluyla toplanarak gaz
kromatografisi kütle spektrometrisi ile değerlendirilmiştir. Bu çalışmanın sonuçları, düşük
lipofilikliğine rağmen, askorbik asidin topikal uygulamadan sonra cilde hızla nüfuz ettiği
sonucuna varmıştır. Askorbik asidin topikal olarak uygulanması, sabit durum dermal
seviyelerini 8 saat boyunca normal doku değerlerinin 8,5 katı olacak şekilde artırmıştır. Bu
süreden sonra dermal konsantrasyonlar bazal seviyeye düşer. Askorbik asit, 0,02 ± 0,002'lik
oktanol ve su arasında ayrılma katsayısına sahip çok hidrofilik bir bileşik olmasına rağmen,
birçok bilim adamı askorbik asidin cilt geçirgenliğini doğrulamıştır. Askorbik asidin bozulması
tespit edilmemiştir. Askorbik asit stabil kalmış ve metabolitler oluşmamıştır. Gecikme zamanı
ile belirlenen dağılabilirlik değeri, soyulmuş deri üzerinde, sağlam deri üzerindekine kıyasla
yaklaşık 1.000 kat daha fazla olmuştur. Soyulmuş ciltteki geçirgenlik oranında çarpıcı bir artış
oldu ve askorbik asidin cilt geçirgenliğine karşı en büyük engel stratum korneum olduğunu
göstermektedir. Askorbik asidin intestinal mukoza dışındaki diğer mukozalardan emilim
oranıyla ilgili çok fazla bilgi yoktur. Genç yetişkin erkeklerde bukkal mukozadan emilim oranı
5/7% 93.85 olarak bildirilmiştir. Kadınlarda vaginal mukozadan emilim oranıyla ilgili herhangi bir
veri yoktur.
Domuz derisi ile yapılan in vitro çalışmalara dayanarak, askorbik asit, cilde girmek için 3.5'ten
düşük pH seviyelerinde formüle edilmelidir. Doku seviyeleri üç günlük uygulamadan sonra
doyurulur; doku kaybının yarı ömrü yaklaşık 4 gündür. Magnezyum askorbil fosfat,
askorbil-6-palmitat ve dehidroascorbik asit dahil olmak üzere askorbik asit türevleri, deride
askorbik asit seviyesini arttırmamıştır.
İnsanlarda oral yoldan alınan askorbik asit, gastrointestinal kanalda, enerji gerektiren Na +
bağımlı aktif taşıma mekanizması tarafından emilir. Aktif taşıma doyurulabilir bir işlem
anlamına gelir ve alımın büyük olması durumunda göreceli emilimi azaltabilir. Dolayısıyla
insanlarda vitamin emiliminin bir sınırı vardır. Ortalama emilim dozun % 80-90'ında
hesaplanmıştır. Dolayısıyla, emilim işlemi sırasında % 10-20 biyoyararlanımda bir kayıp
vardır.
Dağılım, Metabolizma ve Eliminasyon:
Oral uygulamadan sonra askorbik asit dokulara kolayca ulaşır. Plazma protein bağlanması% 25
civarındadır. Askorbik asit, adrenal ve hipofiz bezlerinde birikir. Karaciğer, dalak, beyin ve
optik lens, bu vitaminin kayda değer konsantrasyonlarını içerir. Askorbik asit, 10 günlük bir
süre boyunca idrarla atılır. Askorbik asit, tersine L-dehidroaskorbik aside okside edilir ve
kısmen idrarla atılan inaktif sülfit ve oksalik aside metabolize edilir. Sistemik askorbik asit
takviyesi, oksalik asit böbrek taşlarının birkaç olası klinik toksisitesinden birini oluşturan
idrarda, sadece aşırı durumda önemli bir oksalat bulunur.
Bununla birlikte, vajinal olarak uygulanan C vitamini sistemik dolaşıma önemli miktarlarda
girmediğinden, askorbik asitin dağılımı ya da eliminasyonu anlamlı bir olumsuz sonuç ile
ilişkilendirilmez.
5.3. Klinik öncesi güvenlilik verileri
Askorbik asit toksisitesini gösteren hiçbir klinik çalışma bulunmamaktadır. Askorbik asidin
günde 100 g’a kadar olan çok yüksek dozları dahi kullanıcılar tarafından iyi tolere edilmiştir.
Klinik kullanımda ise, 250 mg askorbik asit içeren vajinal tabletler intravajinal yoldan hastalara
uygulanmış ve bu uygulama hastalar tarafından iyi düzeyde tolere edilmiştir.
Kronik toksisite:
Askorbik asit esansiyel vitaminlerden biri olduğundan ve günlük ihtiyaç miktarı en az 200 mg
olduğundan günlük 250 mg vajinal tablet uygulaması ile kronik toksisite meydana gelmesi
beklenmemektedir.
Reprodüktif toksisite:
Sıçan ve farelerle yapılan çalışmalarda, kg vücut ağırlığı başına 1 g'a kadar olan dozlarda
teratojenik ve fetotoksik etkiler gözlenmemiştir.
6/76. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmiştir)
Talk
Polidimetilsiloksan
Hidroksipropil metil selüloz
Magnezyum stearat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalaj niteliği ve içeriği
Karton kutuda Alüminyum-Alüminyum blister ambalajlarda 6 veya 12 tablet bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi atıkların kontrolü yönetmeliği' ve
'Ambalaj ve Ambalaj Atıklarının Kontrolü Yönetmeliği'ne uygun olarak imha edilmelidir.
7. RUHSAT SAHİBİ:
İlko İlaç San. Ve Tic. A. Ş.
Veysel Karani Mah. Çolakoğlu Sok.
No: 10/ 34885, Sancaktepe/İstanbul
Tel: 0216 564 80 00
Fax: 0216 564 80 99
8. RUHSAT NUMARASI:
2020/279
9. İLK RUHSAT TARİHİ/ RUHSAT YENİLEME TARİHİ:
İlk ruhsat tarihi: 29.12.2020
Ruhsat yenileme tarihi:
10. KÜB'ÜN YENİLENME TARİHİ:
7/7