KISA ÜRÜN BİLGİSİ
1.
1
BEŞERİ TIBBİ ÜRÜNÜN ADI
Turktıpsan Neostigmin Metil Sülfat 0.5 mg/1 mL Enjeksiyonluk Çözelti
2. KALİTATİF VE KANTİTATİF BİLEŞİM
Etkin madde:
1 mL’lik her bir ampulde;
Neostigmin metil sülfat 500 mcg
Yardımcı maddeler:
Yardımcı maddeler için 6. 1 'e bakınız.
3. FARMASÖTİK FORM
Ampul
Amber renkli cam ampul içerisinde, berrak, renksiz çözelti
4. KLİNİK ÖZELLİKLER
4.1. Terapötik endikasyonlar
• Myasthenia gravis'te,
• Paralitik ileus’ta,
• Ameliyat sonrası idrar tutulmalarında,
• Periferik damar bozukluğu ve tıkanıklığında,
• Barsak atonisinde,
• Hemipleji ve monoplejide,
Turktıpsan Neostigmin Metil Sülfat kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Neostigmin metil sülfat intravenöz (i.v.) yoldan çok yavaş verilmelidir. Meydana gelebilecek
ağır kolinerjik reaksiyonlara karşı her zaman bir şırınga atropin sülfat hazır bulundurulmalıdır.
Uygulanan doz, hastalığın türü, şiddeti ve alınan yanıta göre değişmekle birlikte, genellikle
kullanılan günlük miktarlar şöyledir:Myasthenia Gravis:
Gün boyunca aralıklarla, maksimum güce ihtiyaç duyulduğunda 1-2.5 mg intramüsküler veya
subkutan enjeksiyon. Bir dozun olağan etki süresi 2-4 saattir. Enjeksiyon yoluyla verilen
toplam günlük doz genellikle 5-20 mg’dır, ancak bazı hastalarda daha yüksek dozlara ihtiyaç
duyulabilir.
Depolarize olmayan nöromüsküler blokaj antagonisti olarak:
Felç durumunun kendiliğinden iyileşmesi söz konusu olmadıkça, nöromusküler blokajın
neostigmin ile geri çevrilmesine teşebbüs edilmemelidir.
Yetişkinlerde; depolarize olmayan kas gevşeticilerin 5-15 dakika içinde tamamen geri
çekilmesi için, bir dakikadan fazla süren yavaş intravenöz enjeksiyonla vücut ağırlığına göre
verilen 0.05-0.07 mg/kg tek doz neostigmin veya 0.02-0.03 mg/kg tek doz atropin yeterlidir.
Tavsiye edilen maksimum doz; yetişkinlerde 5 mg’dır. Atropin ve neostigmin eş zamanlı
verilebilir, fakat bradikardisi olan hastalarda neostigmin verilmeden önce nabız atropin ile
dakikada 80’e yükseltilmelidir.
Diyagnostik yardımcı (Myasthenia gravis için):
İntramüsküler veya subkutan olarak 0.6 mg atropin ile birlikte 1.5 mg (3 mL). Birkaç
dakikadan bir saate kadar bir süre içinde, kas güçsüzlüğündeki anlamlı bir gelişme
Myasthenia gravisi gösterir.
Kürariform için antidot:
İntravenöz 0.5 mg (1 mL) ila 2 mg (4 mL) yavaşça, gerekirse toplam 5 mg'a kadar (10 mL)
çıkılabilir. Başlangıçtan sonraki dozlar 0.5 mg (1 mL) den daha az olabilir. İntravenöz yolla
uygulandığında, ilacın muskarinik yan etkisini bozmak için ya önceden ya da TURKTIPSAN
NEOSTİGMİN METİL SÜLFAT ile birlikte 0.6 ile 1.2 mg atropin sülfatın intravenöz olarak
verilmesi önerilir.
Ameliyat sonrası gerilme veya idrar retansiyonunu önleme için:
Ameliyattan hemen sonra intramüsküler veya subkutan 0.25 mg (0.5 mL). Bu doz 4 ile 6
saatte bir kez ve üç gün süre ile tekrarlanır.
Ameliyat sonrası gerilmeyi tedavi için:
İntramüsküler veya subkutan gereksinime göre 0.5 mg (1 mL).
Üriner retansiyonun tedavisi için:
İntramüsküler veya subkutan 0.5 mg (1 mL). Hasta idrarını yaptıktan veya mesane
boşaltıldıktan sonra, her üç saatte bir kere olmak üzere bu doz en az beş kere tekrarlanır. Eğer
20.5 mg'lık (1 mL) başlangıç dozundan sonra bir saat içinde idrar yapma olmazsa, hastaya
kateter uygulanmalıdır.
Diğer endikasyonlar:
Yetişkinlerde, subkutan veya intramüsküler yolla 0.5-2.5 mg neostigmin metil sülfat.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda neostigmin dozunun ayarlanmasına ihtiyaç duyulabilir.
Normal renal fonksiyonlu hastalarda serum eliminasyon yarı ömrü 79.8 dakika olarak
saptanmışken, anefrik hastalarda 181.1 dakikaya uzadığı tespit edilmiştir.
Pediyatrik popülasyon:
Genel çocuk dozu: Kolinerjik (Kolinesteraz inhibitörü)
Antimiyastenik:
İntramüsküler veya subkutan, vücut ağırlığının her bir kg'ı için 0.01 ile 0.04 mg her iki veya
üç saatte bir kez. Muskarinik yan etkiyi bozmak amacı ile vücut ağırlığının her bir kg’ı için
0.01 mg'lık bir atropin dozu intramüsküler veya subkutan yolla TURKTIPSAN
NEOSTİGMİN METİL SÜLFAT'ın her dozu ile veya sıralı olarak uygulanabilir.
Myastenia Gravis:
Neonatal Myastenia Gravis, başlangıçta 0.1 mg intramüsküler neostigmin ile tedavi edilebilir.
Daha sonra doz bireysel olarak belirlenmelidir. Fakat genellikle her 2-4 saatte intramüsküler
yolla, 0.05-0.25 mg veya 0.03 mg/kg verilir. Yenidoğanlarda hastalığın kendini sınırlayıcı
yapısı nedeniyle günlük doz, ilaç geri çekilene kadar azaltılabilir.
12 yaşın altındaki çocuklarda:
Gerektiğinde enjeksiyon yoluyla 0.2-0.5 mg verilebilir. Doz gereksinimleri hastanın yanıtına
göre ayarlanmış olmalıdır.
Depolarize olmayan nöromusküler blokaj antagonisti olarak:
Felç durumunun kendiliğinden iyileşmesi söz konusu değilse, nöromusküler blokajın
neostigmin ile geri çevrilmesine teşebbüs edilmemelidir.
Çocuklarda, bir dakikadan fazla süren yavaş intravenöz injeksiyonla vücut ağırlığına göre
verilen 0.05-0.07 mg/kg tek doz neostigmin veya 0.02-0.03 mg/kg tek doz atropin, depolarize
3olmayan kas gevşeticilerin 5-15 dakika içinde tamamen geri çekilmesi için yeterlidir. Tavsiye
edilen maksimum doz; çocuklarda 2,5 mg’dır. Atropin ve neostigmin eş zamanlı verilebilir
fakat bradikardisi olan hastalarda neostigmin verilmeden önce, nabız atropin ile dakikada 80'e
yükseltilmelidir.
Kürariform için antidot:
Vücut ağırlığının her bir kg’ı için 0.02 mg atropin, vücut ağırlığının her bir kg’ı için 0.04 mg
TURKTIPSAN NEOSTİGMİN METİL SÜLFAT intravenöz yolla uygulanır.
Diyagnostik yardımcı (Myasthenia gravis için):
İntramüsküler: Vücut ağırlığının her bir kg’ı için 0.04 mg ya da doz başına vücut yüzeyinin
her bir metrekaresi için 1 mg.
İntravenöz: Vücut ağırlığının her bir kg’ı için 0.02 mg ya da vücut yüzeyinin her bir
metrekaresi için 0.5 mg.
Diğer endikasyonlar:
Çocuklarda, enjeksiyon yoluyla 0.125-1 mg. Dozlar hastanın bireysel ihtiyacına göre
ayarlanabilir.
Geriyatrik popülasyon:
Yaşlılarda neostigmin metil sülfat için spesifik bir doz önerisi bulunmamaktadır.
4.3. Kontrendikasyonlar
TURKTIPSAN NEOSTİGMİN METİL SÜLFAT şu durumlarda kullanılmamalıdır:
• Neostigmin metil sülfata karşı aşırı duyarlılığı olanlarda,
• Peritonitte, kangrende,
• İntestinal kanalda veya idrar yollarındaki tıkanıklığın mekanik nedenli olduğu
durumlarda,
• Suksametonyum gibi kas gevşeticilerle birlikte.
4.4. Özel kullanım uyarıları ve önlemleri
TURKTIPSAN NEOSTİGMİN METİL SÜLFAT şu durumlarda sadece özel ihtiyatla ve tıbbi
gözetim altında kullanılmalıdır:
• Epilepsi
• Bronşiyal astma
4• Bradikardi
• Yeni oluşmuş koroner tıkanma
• Hipertiroidizm
• Kardiyak aritmi
• Peptik ülser
• Vagotoni
• Parkinson hastalığı
• Büyük ölçüde TURKTIPSAN NEOSTİGMİN METİL SÜLFAT verilecekse, aynı anda
veya önceden atropin sülfat enjeksiyonu önerilebilir. Burada TURKTIPSAN
NEOSTİGMİN METİL SÜLFAT ve atropin işin ayrı ayrı enjektörler kullanılmalıdır.
• Bazı hastalarda aşırı duyarlılık olabileceği göz önüne alınarak ilaca karşı
geliştirebilecekleri ağır kolinerjik reaksiyonda TURKTIPSAN NEOSTİGMİN METİL
SÜLFAT'ın muskarinik etkilerine karşı antagonist olarak atropin ve şok önleyici ilaç daima
el altında hazır bulundurulmalıdır.
• Miyastenik kriz ile aşırı dozun neden olduğu kolinerjik kriz birbirinden ayırt edilmelidir.
Her iki kriz de aşırı derecede kas güçsüzlüğü sonucunu verirler fakat esasta farklı tedavi
gerektirirler.
• TURKTIPSAN NEOSTİGMİN METİL SÜLFAT, siklopropan veya halotan anestezisi
esnasında verilmemelidir; ancak bu ilaçların etkileri geçtikten sonra kullanılabilir.
Yaşlılarda: Yetişkinler için verilmiş olan dozlar kullanılmalıdır.
Çocuklarda: Pediyatride etkinliği ve güvenirliliği saptanmadığından çocuklar için verilmiş
olan vücut ağırlıkları ile ilgili dozlar aşılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Özellikle neomisin, streptomisin, kanamisin gibi bazı antibiyotiklerin az fakat belli depolarize
olmayan blokaj etkileri vardır. Bu etkiler nöromüsküler blokajı şiddetlendirir. Bu sayılan
antibiyotikler kesinlikle endike oldukları zaman kullanılmalıdırlar ve dozajlarında dikkatli bir
ayarlama yapılması gerektiği unutulmamalıdır.
Lokal ve genel anestezikler, antiaritmik maddeler, nöromüsküler geçişte karışıklık doğuran
diğer ilaçlar dikkatlice kullanılmalıdır. Myasthenia gravis'li hastalarda TURKTIPSAN
NEOSTİGMİN METİL SÜLFAT dozu buna uygun şekilde ayarlanmalıdır.
Nöromüsküler blokaj yapan ajanlar: TURKTIPSAN NEOSTİGMİN METİL SÜLFAT non-
5depolarizan kas gevşeticilerin (tübokürarin, gallamin veya panküronyum gibi) etkilerini etkin
biçimde antagonize eder ve bu etkileşim cerrahi sonrasında kas gevşemesini tersine çevirmek
için terapötik bir avantaj olarak kullanılabilir. TURKTIPSAN NEOSTİGMİN METİL
SÜLFAT, süksinilkolin gibi faz I depolarizan kas gevşeticileri antagonize etmez aksine etki
süresini uzatabilir.
Diğer ilaçlar: Atropin, TURKTIPSAN NEOSTİGMİN METİL SÜLFAT'ın muskarinik
etkilerini antagonize eder, bu etkileşim de TURKTIPSAN NEOSTİGMİN METİL SÜLFAT
toksisitesinin muskarinik semptomlarının giderilmesinde kullanılır.
Özel popülasyonlara ilişkin ek bilgiler
Pediatrik popülasyon:
Pediyatrik hastalarda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü uygulayanlarda ilacın
kullanımı yönünde bir öneri bulunmamaktadır.
Gebelik dönemi
TURKTIPSAN NEOSTİGMİN METİL SÜLFAT’ın gebe kadınlarda kullanımına ilişkin
yeterli veri mevcut değildir.
Hayvanlar üzerinde yapılan çalışmalar, gebelik, embriyonal gelişim, doğum ve doğum sonrası
gelişim üzerindeki etkiler bakımından yetersizdir, insanlara yönelik potansiyel risk
bilinmemektedir.
Gebe bir kadına verildiğinde fetal zarar yapıp yapmayacağı; üreme yeteneği üzerinde etkisi
olup olmayacağı bilinmemektedir. Bu nedenle gebe bir kadına TURKTIPSAN
NEOSTİGMİN METİL SÜLFAT ancak açıkça gereksinme varsa verilmelidir.
TURKTIPSAN NEOSTİGMİN METİL SÜLFAT gerekli olmadıkça gebelik döneminde
kullanılmamalıdır.
6Laktasyon dönemi
İnsan sütüne geçip geçmediği bilinmemektedir.
Birçok ilaç insan sütü ile salgılandığından ve anne sütü emen bebeklerde TURKTIPSAN
NEOSTİGMİN METİL SÜLFAT’a ait ciddi advers gücü fazla olduğundan; anne ile ilaç
alınımının önemi göz önüne alınarak ya emzirmenin ya da ilaç alınımının kesilmesi
gerektiğine karar verilmelidir.
Üreme yeteneği / Fertilite:
TURKTIPSAN NEOSTİGMİN METİL SÜLFAT ile laboratuvar hayvanları veya gebe
kadınlar üzerinde yeterli çalışma bulunmamaktadır. Fetotoksitesinin olup olmadığı ve fertilite
üzerinde etkisi olup olmayacağı yeterli çalışma olmadığından bilinmemektedir. Hamilelerde
kullanılacaksa kar zarar dengesi gözetilmelidir.
4.7. Araç ve makine kullanımı üzerindeki etkiler
TURKTIPSAN NEOSTİGMİN METİL SÜLFAT tedavisine karşı nasıl bir tepki vereceğini
öğreninceye kadar, hasta araç ve makine kullanımından sakınmalıdır.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (>1/10); yaygın (>1/100, <1/10); yaygın olmayan (>1/1.000, <1/100); seyrek (>
1/10.000, <1/1.000); çok seyrek (<1/10.000), izole bildirimler dahil
Bağışıklık sistemi hastalıkları
Yaygın olmayan: Alerjik reaksiyonlar
Seyrek: Anaflaksi
Sinir sistemi hastalıkları
Seyrek: Baş dönmesi, baş ağrısı
Çok seyrek: Konvülsiyon, bilinç kaybı, sersemlik, disartri, myozis, disfoni, görme bozukları
Göz hastalıkları
Seyrek: Myozis, göz yaşarması
Kalp - damar bozuklukları
Seyrek: Aritmi özellikle bradikardi, taşikardi, AV blok, nodal ritm, non-spesifik EKG
7değişiklikleri, senkop, hipotansiyon
Çok seyrek: Kardiyak arrest
Solunum sistemi hastalıkları
Yaygın olmayan: Artmış oral, laryngeal ve bronşiyal sekresyonu
Seyrek: Dispne, laringospazm, bronşiyal sıkışma
Çok Seyrek: Solunum kas paralizisi, solunum depresyonu, solunum durması, bronkospazm
Gastrointestinal hastalıklar
Yaygın olmayan: Bulantı, kusma, aşırı tükürük salgılanması, diyare, mide krampları
Seyrek: Disfaji, şişkinlik
Deri ve deri altı doku hastalıkları
Seyrek: Deride kızarıklık, ürtiker
Çok seyrek: Tromboflebit
Kas ve iskelet sistemi hastalıkları
Seyrek: Güçsüzlük, sinir sıkışması, kas krampları, spazmlar, artralji
Böbrek ve idrar yolu hastalıkları
Seyrek: İdrara çıkma isteği
Diğer
Seyrek: Diaforez, flushing
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr: e-
posta: tufam@titck.gov.tr: tel: 0 800 314 00 08; faks: 0312 218 35 99)
4.9. Doz aşımı ve tedavisi
Semptomlar:
Neostigmin metil sülfata ait doz aşım belirtileri terleme, gözyaşı akıntısı, burun akıntısı,
mideden gaz çıkısı, istem dışı dışkılama ve idrar yapma, yüzde kızartı, miyozis, konjunktivde
kanama, kirpiklerde spazm, nistagmus, huzursuzluk, korku, bronş salgısında artış, bradikardi
8ve hipotansiyon, kas krampları, en sonunda şiddetli güçsüzlük, paralizi, konvülsiyon ve
komadır. TURKTIPSAN NEOSTİGMİN METİL SÜLFAT ve benzeri parasempatomimetik
ilaçları kullanırken, gerektiğinde derhal yararlanmak amacı ile atropin daima hazır durumda
bulundurulmalıdır.
Tedavi:
İlk önlem olarak, antidot verilinceye kadar yapay solunum; 5-10 mg diazepam intravenöz
yolla uygulanır. Antidot olarak intravenöz yolla ve yavaşça 2 mL (= 2 mg) atropin verilir.
Solunum güçsüzlüğü giderilinceye kadar, gerektiğinde her 2 ila 4 saatte bir bu doz
intramüsküler yolla uygulanır. Küçük dozlarda Tubokurarin, solunumla birlikte verilir.
Oksijen gerekebilir. Eğer atropin verilebilmişse, derhal iyileşme gözlenir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sinir sistemi ilaçları - Antikolinesteraz
ATC kodu: N07AA01
Etki mekanizması:
Neostigmin metil sülfat, vücuttaki kolinesterazın etkinliğini engelleyici bir madde olan
neostigmin metil sülfat etkin maddesini, 1/2000 oranında içeren steril bir preparattır.
Neostigmin metil sülfatın nikotinik etkisi fizostigminden daha çok belirgin, fakat muskarinik
etkisi daha az belirgindir. Belli başlı olarak istemli kaslar üzerinde etki için kullanılır.
Kolinerjik geçiş sırasında, kolinesteraza bağlanmada asetilkoline üstün gelerek, asetilkolinin
hidrolizini durdurur. Nöromüsküler eklerden uyarıların geçişini kolaylaştırır; kolinerjik etkiyi
arttırır. Ayrıca, iskelet kasları ve belki de santral sinir sisteminin nöronları ile otonomik
gangliyon hücreleri üzerinde de doğrudan doğruya kolinomimetik bir etkisi bulunmaktadır.
5.2. Farmakokinetik özellikler
Emilim:
Neostigmin metil sülfat bir kuartener amonyum bileşiği olup gastrointestinal kanaldan zayıf
emilir.
Ancak intramüsküler yolla uygulandığında hızla absorblanır.
Dağılım:
9Neostigmin metil sülfatın santral sinir sistemine geçmediği bilinmektedir.
Anne sütüne geçip geçmediği bilinmemektedir.
Biyotransformasyon:
Neostigmin metil sülfat, kolinesteraz tarafından hidrolizlenir ve karaciğerdeki mikrosomal
enzimler tarafından da metabolize olur. Myastenia gravis hastaları ile yapılmış bir çalışmada
zirve plazma seviyeleri otuzuncu dakikada elde edilmiştir. Serum albumine %15 ila 25
oranında bağlanır.
Eliminasyon:
İntramüsküler uygulamayı takiben neostigmin metil sülfat hızla absorbe ve elimine edilir.
Neostigmin metil sülfat, kolinesteraz tarafından hidrolizlenir ve yaklaşık % 80'i idrar ile ilk 24
saat içinde elimine edilir. Neostigmin metil sülfat değişmemiş ilaç (% 50 civarı) ve
metabolitleri olarak eliminasyona uğrar.
Doğrusallık / Doğrusal olmayan durum:
Doğrusallık yönünde bilgi bulunmamaktadır.
5.3. Klinik öncesi güvenlilik verileri
Farelerde neostigmin metil sülfatın LD değerleri iv uygulamada 0.3 ± 0.02 mg/kg; subkutan
50
uygulamada 0.54 ± 0.03 mg/kg ve intramüsküler uygulamada ise 0.395 ± 0.025 mg/kg'dır.
Sıçanlarda neostigmin metil sülfatın LD değerleri ise iv uygulamada 0.315 ± 0.019
50
mg/kg; subkutan uygulamada 0.445 ± 0.032 mg/kg ve intramüsküler uygulamada 0.423 ±
0.032 mg/kg'dır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
TURKTIPSAN NEOSTİGMİN METİL SÜLFAT lokal ve genel anestezikler, antiaritmik
maddeler, nöromüsküler geçişte karışıklık doğuran diğer ilaçlar ile birlikte dikkatlice
kullanılmalıdır. Myasthenia gravis’li hastalarda dozu buna uygun şekilde ayarlanmalıdır.
106.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, ışıktan koruyarak saklayınız.
6.5. Ambalajın niteliği ve içeriği
Kutuda, amber renkli 1 mL’lik 6 adet, tip I cam ampul
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
TURKTIPSAN SAĞLIK TURİZM EĞİTİM VE TİC A.Ş.
AKYURT/ANKARA
Tel: 0 312 844 15 08
e-posta: turktipsan@hs01.kep.tr
8. RUHSAT NUMARASI
2018/531
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.09.2018
Ruhsat yenileme tarihi:---
10. KÜB'ÜN YENİLENME TARİHİ:
---
11