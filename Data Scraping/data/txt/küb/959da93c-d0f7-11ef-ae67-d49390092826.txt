KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUROAN % 0,15 tek dozluk göz damlası, çözelti
Steril
2. KALİTATİF VE KANTİTATİF BİLEŞİM
Her bir flakonda (0,3 mL);
Etkin madde:
Sodyum hiyalüronat 0,45 mg
Yardımcı maddeler:
Disodyum hidrojen fosfat dodekahidrat 0,168 mg
Sodyum dihidrojen fosfat (susuz) 0,012
Yardımcı maddeler için bölüm 6.1’e bakınız.
3. FARMASÖTİK FORM
Göz damlası, çözelti
Berrak ve renksiz, partikül içermeyen çözelti
4. KLİNİK ÖZELLİKLER
4.1 Terapötik endikasyonlar
Kuru göz sendromunun semptomatik tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktor başka bir biçim önermediyse, günde 6 defaya kadar göze 1 damla damlatılması önerilir.
Tedaviye alınan yanıta bağlı olarak LUROAN ile tedavinin süresi doktor tarafından
belirlenmelidir.
Uygulama şekli:
 Yalnız oftalmik kullanım içindir.
 Göze uygulanır.
 İlacı uygulamadan önce eller yıkanmalıdır.
 Tek dozluk kabın kullanım öncesinde hasar görmediği, açılmadığı kontrol edilmelidir.
 Tek dozlu kap bandından çekerek çıkarılmalı, üst kısım çekmeden çevirerek açılmalıdır.
 Tek dozluk kap açıldıktan sonra hemen kullanılmalı ve kullanım sonrasında arta kalan
çözelti atılmalıdır.
 İlaç uygulanırken göz ya da eller dahil başka bir yüzeye kabın ucu ile dokunulmamalıdır.
1/6Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda özel bir doz ayarlaması öngörülmemektedir.
Pediyatrik popülasyon:
Pediyatrik yaş grubunda, LUROAN gerçekten ihtiyaç olması halinde ve sıkı tıbbi kontrol
altında kullanılmalıdır.
Geriyatrik popülasyon:
Yaşlılarda özel bir doz ayarlamasına gerek yoktur.
4.3 Kontrendikasyonlar
LUROAN, içindeki maddelerden herhangi birine karşı aşırı duyarlılığı olanlarda
kullanılmamalıdır.
4.4 Özel kullanım uyarıları ve önlemleri
Deterjan veya dezenfektan etki gösteren diğer göz çözeltileriyle birlikte aynı zamanda
kullanımından kaçınılmalıdır.
Bu ilaç her flakon başına 0,054 mg fosfat içerir.
Gözün ön kısmındaki şeffaf katmanda (kornea) ağır hasar varsa, fosfatlar tedavi sırasında
kalsiyum birikmesi nedeniyle nadir durumlarda bulanık parçalı kısımlara neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Sodyum hiyalüronat, kuaterner amonyum tuzları mevcudiyetinde çökebilir. Bu bileşikleri
içeren çözeltilerle birlikte kullanmaktan kaçınınız.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
LUROAN’ın gebelik döneminde kullanımına ait yeterli çalışma bulunmamaktadır.
Gebelik sürecinde LUROAN güvenliliği ile ilgili klinik veri mevcut değildir.
2/6Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
LUROAN gerekli olmadıkça (doktor tarafından önerilmedikçe) gebelik döneminde
kullanılmamalıdır.
Laktasyon dönemi
Laktasyonda etkisi bilinmemektedir.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Geçerli değildir.
4.8 İstenmeyen etkiler
Klinik çalışmalar sırasında elde edilen verilerde sodyum hiyalüronat tedavisi ile bildirilen
istenmeyen etkiler sıklığa bağlı olarak aşağıdaki şekilde sıralanmıştır;
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Göz hastalıkları
Yaygın:
Tedavi sırasında göz kapağı veya konjonktiva inflamasyonu, kaşıntı, yanma, kızarıklık,
lakrimasyon artışı veya yüzeyel keratit gibi alerjik reaksiyonlar gelişebilir. Bu reaksiyonlar
genel olarak geçici, istenmeyen etkilerdir.
Ağır hasarlı korneası olan bazı hastalarda fosfat içeren göz damlalarının kullanımıyla ilgili
oldukça nadir korneal kalsifikasyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4.9 Doz aşımı ve tedavisi
Doz aşımı vakası rapor edilmemiştir.
3/65. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Oftalmolojikler, diğer oftalmolojikler
ATC Kodu: S01XA20
Etki mekanizması:
LUROAN’ın içerdiği sodyum hiyalüronat, yüksek molekül ağırlığı ile karakterize saf, doğal bir
polisakkarittir ve bakteriyel fermentasyonla elde edilir. Polimerin psödoplastisitesi, yüksek
viskozitesi ve yüksek su bağlama kapasitesi lakrimal filmin stabilize olmasına ve oküler
yüzeyin nemlenmesine yol açar.
5.2 Farmakokinetik özellikler
Genel özellikler
Uygulamadan sonra intraoküler absorpsiyon olmaz. Polimer ön kamaraya enjekte edildiğinde,
aköz hümörün akış sistemi aracılığıyla hızla elimine edilir. 0,2 mL işaretli sodyum
hiyalüronatın tavşan ön kamarasına enjeksiyonunda yarılanma ömrü 10,5 saat olarak
bulunmuştur. 24 saat sonra platoya ulaşıldığında, sodyum hiyalüronat ve metabolitleri kanda
saptanabilecektir. İntravenöz uygulandığında, yaklaşık 5 dakika yarılanma ömrüyle, sodyum
hiyalüronat hızla kandan uzaklaşır. Sodyum hiyalüronatın büyük bölümü, karaciğerde
metabolize olur. Bu polisakkarit burada başka metabolik süreçlerde yer alacak alt ünitelere
metabolize olur. Sodyum hiyalüronat büyük oranda (%70) solunum sırasında CO olarak
2
elimine edilirken, küçük bir kısmı (%22) idrarla atılır.
Emilim:
Konjunktival keseye verildikten sonra intraoküler emilimi olmaz.
Dağılım:
Ön kamaraya enjekte edilirse, polimer göz sıvısı sirkülasyonu yoluyla hızlıca elimine edilir.
Biyotransformasyon:
Sodyum hiyalüronat karaciğerde metabolize edilir.
Eliminasyon:
Sodyum hiyalüronat büyük oranda (%70) solunum sırasında CO olarak elimine edilirken,
2
küçük bir kısmı (%22) idrarla atılır.
5.3 Klinik öncesi güvenlilik verileri
Oküler tolerabiliteyi kontrol etmek ve sistemik toksik etkileri göstermek üzere gerçekleştirilen
çalışmalar, sodyum hiyalüronat bazlı göz damlasının 28 gün boyunca tekrarlanan
uygulamasından sonra tedavi edilen hayvanların gözlerinde anlamlı oküler irritasyon veya
histolojik değişiklik semptomları gelişmediğini göstermiştir.
4/66. FARMASÖTİK ÖZELLİKLER
6.1 Yardımcı maddelerin listesi
Disodyum hidrojen fosfat dodekahidrat
Sodyum dihidrojen fosfat (susuz)
Sodyum klorür
Sodyum hidroksit
Hidroklorik asit
Enjeksiyonluk su
6.2 Geçimsizlikler
Sodyum hiyalüronat, kuaterner amonyum tuzları mevcudiyetinde çökebilir. Bu bileşikleri
içeren çözeltilerle birlikte kullanmaktan kaçınınız.
6.3 Raf ömrü
24 ay
Açıldıktan sonra hemen kullanınız ve flakonu atınız.
6.4 Saklamaya yönelik özel tedbirler
25ºC altındaki oda sıcaklığında saklayınız.
Saşeler açıldıktan sonra, içerisinde bulunan flakonlar 10 gün içinde kullanılmalıdır. Bu süre
içerisinde ilaç 25°C altındaki oda sıcaklığında saklanabilir.
6.5 Ambalajın niteliği ve içeriği
Ürünümüz için ambalaj malzemesi olarak şeffaf, düşük yoğunluklu polietilen tek kullanımlık
flakonlar kullanılmaktadır. Ürünümüz bir kutu içerisinde 2 adet saşe ve her saşede 10’ar adet
tek kullanımlık flakon olacak şekilde kullanma talimatı ile birlikte sunulur.
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
Kontrolü Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
34303 No:1 Küçükçekmece/İstanbul
Tel: 0212 692 92 92
Faks: 0212 697 00 24
8. RUHSAT NUMARASI
2018/566
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:10.10.2018
5/6Ruhsat yenileme tarihi:
10. KÜB’ÜN YENİLENME TARİHİ
6/6