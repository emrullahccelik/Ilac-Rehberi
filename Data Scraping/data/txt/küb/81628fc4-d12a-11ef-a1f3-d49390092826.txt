KISA ÜRÜN BİLGİSİ
1. BEŞERİ TIBBİ ÜRÜNÜN ADI
TERMİNUS %1 Dermal Sprey Çözelti
2. KALİTATİF VE KANTİTATİF BİLEŞİM
Etkin madde: Bir gram çözelti için
Terbinafin HCl 10 mg (8,8 mg terbinafin baza eşdeğer)
Yardımcı maddeler: Bir gram çözelti için
Propilen glikol 50 mg
Yardımcı maddeler için 6.1’e bakınız.
3. FARMASÖTİK FORM
Haricen kullanılan sprey.
Berrak, renksiz, hafif karakteristik kokulu bir sıvıdır.
4. KLİNİK ÖZELLİKLER
4.1. Terapötik endikasyonlar
• Tinea pedis
• Tinea korporis/kruris
• Kutanöz kandidiazis
• Pityriasis (Tinea) versicolor
4.2. Pozoloji ve uygulama şekli
Pozoloji:
Doktor tarafından başka şekilde önerilmediği takdirde yetişkinler (> 16 yaş) için;
TERMİNUS Dermal Sprey Çözelti, endikasyona bağlı olarak, günde bir veya iki kez
uygulanır. İlgili bölgeyi TERMİNUS Dermal Sprey Çözelti uygulamasından önce
temizleyin ve kurulayın. Yeterli miktarda spreyi enfekte deri bölgesini ıslatana ve
lezyonlu deri bölgesi ile çevresini kaplayana kadar uygulayın. İntertriginöz
enfeksiyonlarda (meme altı, interdijital, intergluteal, inguinal) uygulama yapılan
bölgenin üzeri, özellikle geceleri, gazlı bezle örtülebilir.
1 / 9Sprey pompasını kullanabilmek için sprey şişesi dikey ya da baş aşağı pozisyonda
tutulabilir.
TERMİNUS Dermal Sprey Çözelti’nin ilk kullanımından önce, hasta etkin bir
püskürtme için aktivatöre birkaç defa basmalıdır (genellikle 3 defaya kadar).
Yaklaşık tedavi süreleri:
Tinea korporis, kruris: 1 hafta, günde bir kez
Tinea pedis: 1 hafta, günde bir kez
Kutanöz kandidiasis: 1 hafta, günde bir veya iki kere.
Pityriasis versicolor: 1 hafta, günde iki kez
Uygulama sıklığı ve süresi:
Klinik semptomların gerilemesi birkaç gün içinde olur. Düzensiz kullanım veya
tedavinin erken kesilmesi hastalığın yineleme riskini artırır. İki hafta sonrasında
iyileşme bulguları yoksa teşhis bir kez daha gözden geçirilmelidir.
Uygulama şekli:
Topikal uygulama içindir.
Özel popülasyonlara ilişkin ek bilgiler:
Böbrek /Karaciğer yetmezliği:
Böbrek ve karaciğer yetmezliği olan hastalarda doz ayarlanması ile ilgili veri
bulunmamaktadır.
Pediyatrik popülasyon:
Çocuklarda kullanımının güvenilirliği kesin olarak kanıtlanmamıştır.
16 yaşından küçük hastalarda TERMİNUS Dermal Sprey Çözelti kullanımı ile ilgili
deneyim kısıtlı olduğundan, bu gruptaki hastalarda kullanımı önerilmez.
Geriyatrik popülasyon:
Yaşlılarda (65 yaş ve üzerindeki) değişik dozaj gerekliliğine ve gençlerde
görülebilen yan etkilerden başka yan etkilerin ortaya çıktığına dair bir bulgu söz
konusu değildir.
4.3. Kontrendikasyonlar
Terbinafin'e veya TERMİNUS Dermal Sprey Çözelti içindeki yardımcı maddelerden
herhangi birine karşı aşırı duyarlılık.
4.4. Özel kullanım uyarıları ve önlemleri
2 / 9Toksik epidermal nekroza neden olabilir. Ayrıca deride iritasyon ve hassasiyet
gözlenebilir.
TERMİNUS Dermal Sprey Çözelti’nin, içeriğindeki alkol irritasyona yol
açabileceğinden lezyonlu hastalarda dikkatle kullanılmalıdır.
TERMİNUS Dermal Sprey Çözelti, sadece harici uygulamalar içindir. Gözleri tahriş
edebilir. Kazaen göze temasa ederse, gözler bol su ile yıkanmalıdır. Herhangi bir
semptom gelişmiş ise hekime danışılmalıdır.
TERMİNUS Dermal Sprey yüzde kullanılmamalıdır.
Kazaen solunması durumunda, herhangi bir semptom gelişmiş ise hekime
danışılmalıdır.
TERMİNUS Dermal Sprey Çözelti’nin içeriğinde bulunan propilen glikol deri tahrişine
neden olabilir.
4.5. Diğer tıbbi ürünler ile etkileşimler ve diğer etkileşim şekilleri
TERMİNUS Dermal Sprey Çözelti ile ilgili bugüne kadar hiçbir ilaç etkileşimi
bildirilmemiştir.
Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin klinik etkileşim çalışması
yürütülmemiştir. Yeterli klinik deneyim olmadığından 16 yaşın altındaki hastalarda
kullanılmamalıdır.
4.6. Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip kadınlara özel öneri verilmesini destekleyen veriler
yoktur.
Gebelik dönemi
TERMİNUS için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (Bkz. Bölüm 5.3).
3 / 9Gebe kadınlarda klinik deneyim yeterli olmadığından, beklenen yararları olası
risklerden fazla olmadığı sürece TERMİNUS Dermal Sprey Çözelti gebelik sırasında
kullanılmamalıdır.
Laktasyon dönemi
Terbinafin anne sütünde TERMİNUS’un terapötik dozları emziren kadınlara
uygulandığı takdirde memedeki çocuk üzerinde etkiye neden olabilecek ölçüde
atılmaktadır.
Ayrıca, bebekler, göğüs de dahil olmak üzere tedavi edilen herhangi bir cilt bölgesi ile
temas ettirilmemelidir.
TERMİNUS, emzirme döneminde kullanılmamalıdır.
Üreme yeteneği / Fertilite
Hayvanlar üzerinde yapılan çalışmalarda terbinafinin fertiliteyi etkilemediği
görülmüştür ve insanlarda fertilitenin etkilenebileceğini düşündüren herhangi bir veri
bulunmamaktadır.
4.7. Araç ve makine kullanımı üzerindeki etkiler
TERMİNUS Dermal Sprey Çözelti’nin araba ve makine kullanımı üzerine hiçbir etkisi
yoktur.
4.8. İstenmeyen etkiler
Uygulama bölgesinde prurit, deri eksfoliasyonu, uygulama yerinde ağrı, uygulama
yerinde tahriş, pigmentasyon bozukluğu, deride yanma hissi, eritem, kabuklanma vs.
gibi lokal semptomlar görülebilir. Bu minör semptomlar, spodarik bildirilen ve
tedavinin kesilmesini gerektiren deri döküntüsünün de aralarında bulunduğu aşırı
duyarlılık reaksiyonlarıyla karıştırılmamalıdır. Kazara gözle temas etmesi durumunda
terbinafin gözlerde tahrişe neden olabilir. Nadiren altta yatan mantar enfeksiyonu
ağırlaşabilir.
Klinik çalışmalardan elde edilen istenmeyen etkiler MedDRA sistem organ sınıfına göre
listelenmektedir. Her bir sistem organ sınıfında, istenmeyen etkiler sıklığa göre
sıralanmakta olup, en sık görülen reaksiyonlar ilk sırada yer almaktadır. Her bir sıklık
grubunda, istenmeyen etkiler azalan ciddiyet sırasına göre sunulmaktadır. Ayrıca, her
bir istenmeyen etkiye karşılık gelen sıklık kategorisi aşağıdaki kurala dayanmaktadır
(CIOMS III).
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek ≥1/10.000 ila <1/1000); çok seyrek (<1/10.000), bilinmiyor (eldeki verilerden
hareketle tahmin edilemiyor).
4 / 9Ayrıca, TERMİNUS ile elde edilen pazarlama sonrası deneyime dayanan spontan vaka
bildirimleri ve literatürde yer alan vakalar şeklinde bazı istenmeyen etkiler elde
edilmiştir.
Bu reaksiyonlar büyüklüğü belli olmayan bir popülasyon tarafından gönüllü olarak
bildirildiği için, bunların sıklığının güvenilir bir şekilde hesaplanması mümkün değildir,
dolayısıyla bunlar "sıklığı bilinmiyor" olarak sınıflandırılmaktadır. Bu istenmeyen
etkiler klinik çalışmalardan elde edilen istenmeyen etkiler ile aynı şekilde
listelenmektedir.
Bağışıklık sistemi hastalıkları
Bilinmiyor: Aşırı duyarlılık*
Göz hastalıkları
Seyrek: Gözde tahriş
Deri ve deri altı doku hastalıkları
Yaygın: Deri eksfoliasyonu, prurit
Yaygın olmayan: Deri lezyonu, kabuklanma, deri rahatsızlığı, pigmentasyon bozukluğu,
eritem, deride yanma hissi
Seyrek: Cilt kuruluğu, temas dermatiti, egzema
Bilinmiyor: Deri döküntüsü*
Genel bozukluklar ve uygulama bölgesine ilişkin hastalıklar
Yaygın olmayan: Ağrı, uygulama yerinde ağrı, uygulama yerinde tahriş
Seyrek: Cildin durumunun kötüleşmesi
*Pazarlama sonrası deneyime dayalıdır.
Şüpheli advers reaksiyonlann raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel:0 800 314 00 08; faks: 0 312 218 35
99).
4.9. Doz aşımı ve tedavisi
Topikal uygulanan terbinafin spreyin düşük sistemik absorbsiyonundan kaynaklanan
doz aşımı olasılığı son derece düşüktür. Bununla birlikte 300 mg terbinafin hidroklorür
ihtiva eden 30 mililitrelik bir TERMİNUS Dermal Sprey Çözelti’nin ağız yolundan
5 / 9alınması, bir TERMİNUS 250 mg Tablet (yetişkin oral doz birimi) kullanılmasıyla
benzer kabul edilebilir.
TERMİNUS Dermal Sprey Çözelti daha yüksek bir miktarda ağız yoluyla alındığı
takdirde, TERMİNUS tablet'in doz aşımında görülen benzer yan etkilerin oluşması
beklenir. Bu yan etkiler, baş ağrısı, bulantı, epigastrik ağrı ve sersemlik hissidir.
Kazara yutulması durumunda, TERMİNUS Dermal Sprey Çözelti’nin %23,5’luk alkol
içeriği göz önünde bulundurulmalıdır.
Önerilen doz aşımı tedavisi, ilacın eliminasyonunu içerir başlıca aktif kömür verilebilir
ve eğer gerekirse semptomatik destekleyici tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanım için antifungal
ATC kodu: D01AE15
Terbinafin, Trichophyton (T. rubrum, T. mentagrophytes, T. verrucosum, T.violaceum),
Microsporum canis ve Epidermophyton floccosum gibi dermatofitlerin neden olduğu
fungal deri enfeksiyonlarında geniş antifungal aktivite spektrumu olan bir allilamindir.
Düşük konsantrasyonlarda terbinafin dermatofitlere ve küf mantarlarına karşı fungusidal
etki gösterir. Maya mantarlarına karşı etkisi, türe bağlı olarak, fungusidal (örn.
Pityrosporum orbiculare veya Malassezia furfur) veya fungustatik özelliktedir.
Terbinafin, mantarın sterol biyosentezini erken dönemde spesifik olarak engeller. Bu
durum ergosterol yetmezliğine ve intrasellüler skualen birikimine yol açarak, mantar
hücresinin ölümü ile sonuçlanır. Terbinafin, mantar hücre membranında skualen
epoksidaz enzimi inhibisyonu yolu ile etki gösterir. Skualen epoksidaz enziminin
sitokrom P450 sistemi ile bir bağlantısı yoktur.
5.2. Farmakokinetik özellikler
Genel özellikler
Terbinafin, beyaz-beyazımsı arası bir tozdur. Metanol ve etanolde çözünürken, suda çok
az veya az çözünür. Asetonda da az çözünür. Işıktan koruyunuz.
Emilim:
İnsanlarda topikal uygulamadan sonra dozun % 5'inden azı absorbe edilir; bu nedenle
sistemik etkilenme çok düşüktür.
Dağılım:
6 / 9Topikal uygulama sonrası kandaki terbinafin düzeyleri çok düşüktür. Bu nedenle
terbinafin metabolizması topikal uygulama sonrası incelenemez.
Oral kullanılan terbinafin ise, plazma proteinlerine güçlü olarak bağlanır (%99). Deriye
hızla diffüze olup lipofilik stratum corneumda konsantre olur. Oral kullanılan terbinafin
ayrıca yağ bezlerinden de salınır, böylelikle kıl foliküllerinde, saç ve yağdan zengin deri
bölgelerinde yüksek konsantrasyonlar oluşturur. Ayrıca oral kullanılan terbinafinin
tedavinin ilk birkaç haftasından itibaren tırnak yatağına dağılma özelliği de vardır.
Biyotrasformasyon:
Topikal uygulama sonrası kandaki terbinafin düzeyleri çok düşüktür. Bu nedenle
terbinafin biyotransformasyonu topikal uygulama sonrası incelenemez.
Oral kullanılan terbinafin, CYP2C9, CYP1A2, CYP3A4, CYP2C8 ve CYP2C19 başta
olmak üzere en az 7 CYP izoenzimi tarafından hızla ve büyük oranda metabolize edilir.
Biyotransformasyon sonucunda başlıca üriner yoldan atılan, antifungal etkisi olmayan
metabolitler oluşur. Eliminasyon yarılanma ömrü 17 saattir. Birikim oluşması söz
konusu değildir.
Eliminasyon:
Oral kullanılan terbinafinin kararlı durum plazma konsantrasyonlarında yaş ile
bağlantılı farmakokinetik değişiklikler gözlenmemiştir, ancak böbrek veya karaciğer
bozukluğu olan hastalarda terbinafinin yüksek kan düzeylerine çıkması ile sonuçlanan
eliminasyon yavaşlaması olabilir.
Doğrusallık /Doğrusal olmayan durum:
Topikal yolla uygulandığından bu bilgi mevcut değildir.
5.3. Klinik öncesi güvenlilik verileri
Sıçanlarda ve köpeklerde yapılan uzun dönem çalışmalarda (1 yıla kadar) 100
mg/kg/gün doz kadar oral dozlar verildiğinde, belirgin hiçbir toksik etki
gözlenmemiştir. Yüksek oral dozlarda, karaciğer ve muhtemelen böbrekler de
potansiyel hedef organlar olarak tanımlanmışlardır.
Farelerde yapılan, iki yıllık bir oral karsinojenesite çalışmasında, 130 mg/kg/gün
(erkek) ve 156 mg/kg/gün (dişi) dozlar ile yapılan tedavide hiçbir neoplastik veya diğer
anormal bulgular saptanmamıştır. En yüksek doz seviyesi olan 69 mg/kg/gün doz ile
sıçanlarda yapılan iki yıllık bir oral karsinojenesite çalışmasında, erkeklerde karaciğer
tümörlerinin oluşumunda artış gözlenmiştir. Peroksizom proliferasyonuna bağlı olabilen
bu değişikliklerin, farelerde yapılan karsinojenesite çalışmalarında veya farelerde,
köpeklerde ve maymunlarda yapılan diğer çalışmalarda gözlenmemiş olması; türe
spesifik değişiklikler olduğunu göstermiştir.
7 / 9Yüksek doz oral terbinafin ile maymunlarda yapılan çalışmalar süresince, yüksek
dozlarda (toksik olmayan etki seviyesi 50 mg/kg’dır) retinada refraktil bozukluklar
gözlenmiştir. Bu bozukluklar, oküler dokularda bir terbinafin metabolitinin varlığına
bağlıdır ve ilaç verilmesi kesildikten sonra kaybolmuştur. Histolojik değişiklikler ile
ilişkili değildir.
Bir seri standart in vitro ve in vivo genotoksisite testleri, ilacın mutajenik veya
klastojenik potansiyeline dair hiçbir delil olmadığını ortaya koymuştur.
Sıçanlarda veya tavşanlarda yapılan çalışmalarda fertilite veya diğer üreme
parametrelerinde hiçbir advers etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Setomakrogol 1000
Propilen glikol
Etanol % 96
Saf su
6.2. Geçimsizlikler
Geçerli değildir.
6.3. Raf ömrü
24 ay. Açıldıktan sonra, şişeler 3 ay içerisinde kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız. Buzdolabına koymayınız ve dondurmayınız.
6.5. Ambalajın niteliği ve içeriği
Yüksek dansite polietilen, beyaz renkli plastik sprey şişesi ve püskürtme düzeneği
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
8 / 97. RUHSAT SAHİBİ
Adı : Recordati İlaç San. ve Tic. A.Ş.
Adresi : Ç.O.S.B. Karaağaç Mah. Atatürk Cad.
No:36 Kapaklı / TEKİRDAĞ
Tel : 0 282 999 16 00
8. RUHSAT NUMARASI(LARI)
213/92
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.12.2007
Ruhsat yenileme tarihi: 12.05.2015
10. KÜB’ÜN YENİLENME TARİHİ
../../....
9 / 9