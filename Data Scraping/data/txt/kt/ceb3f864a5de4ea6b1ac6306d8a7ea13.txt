1/10 
 KULLANMA TALİMATI  
 
ENFLANİS  200 mg I.M./I.V. enjeksiyonluk çözelti hazırlamak için toz ve çözücü  
Damar içine veya kas içine  enjekte edilir. 
Steril  
 Etkin madde: Her bir flakon200 mg teikoplanin içerir.  
 Yardımcı madde: Sodyum klorür , enjeksiyonluk su ve pH ayarlayıcı olarak sodyum 
hidroksit veya hidroklorik asit 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
  
 
Bu Kullanma Tali matında:    
1. ENFLANİS  nedir ve ne için kullanılır?  
2. ENFLANİS  kullanmadan önce dikkat edilmesi gerekenler  
3. ENFLANİS  nasıl kullanılır?  
4. Olası yan etkiler nelerdir?   
5. ENFLANİS’ in saklanması   
 
Başlıkları yer almaktadır.  
 
1. ENFLANİS  nedir ve ne için kullanılır?   
 
 ENFLANİS , kuru toz halinde teikoplanin isimli bir etkin madde içerir.   
 
 ENFLANİS, bakterilerin neden olduğu enfeksiyonların tedavisinde kullanılan bir 
antibiyotiktir. Bu e nfeksiyonlar eklemlerinizde, kanınızda veya kemiklerinizde meydana 
gelebilir. ENFLANİS  damar içine veya kas içine enjekte edilerek kullanılır.   
 
 Etkin maddenin kuru toz halinde yer aldığı 1 enjeksiyonluk flakon ve 3 mL enjeksiyonluk 
su içeren ampul aynı ambalaj içinde sunulmuştur.   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.    
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.   
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.   
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.    
 2/10 
 Her bir çözücü ampul içinde 3 mL enjeksiyonluk su bulunur. Her bir ENFLANİS  200 mg 
I.M./I.V. Enjeksiyonluk Çözelti Hazırlamak İçin Toz ve Çözücüsü  içinde 24 mg sodyum klorür 
bulunur. 2 dozaj şekli mevcuttur: ENFLANİS  200 mg I.M ./I.V. Enjeksiyonluk Çözelti 
Hazırlamak İçin Toz ve Çözücüsü  ve ENFLANİS  400 mg I.M./I.V. Enjeksiyonluk Çözelti 
Hazırlamak İçin Toz ve Çözücüsü . 
 
 ENFLANİS  yetişkinlerde ve çocuklarda (yeni doğan bebekler dahil) vücüdun aşağıdaki 
bölümlerinde meydana gelen bakteriyel enfeksiyonların tedavisinde kullanılır:  
- Deri ve deri altı doku: Bazen “yumuşak doku” da denebilir   
- İdrar yolları  
- Akciğer  
- Eklem ve kemikler 
- Kalp: Endokardit olarak adlandırılan kalbin iç zarının veya kapakçıklarının iltihabı   
- Mide veya bağırsak: Hastalık peritonit olarak adlandırılır. Bu durum eğer böbrek 
problemleriniz varsa ve düzenli olarak diyalize giriyorsanız gerçekleşebilir.  
- Kan: Yuk arıda listelenen koşulların herhangi birinin sebep olması durumunda  
  
ENFLANİS  Clostridium difficile  adlı bir bakterinin bağırsakta neden olduğu bazı 
enfeksiyonların tedavisinde kullanılabilir.  Bu durumda çözelti ağız yoluyla alınır.   
 
2. ENFLANİS’ i kullanmadan önce dikkat edilmesi gerekenler  
 
ENFLANİS’ i aşağıdaki durumlarda KULLANMAYINIZ  
  
 İlacın etkin maddesi olan teikoplanine veya ENFLANİS’ün  içindeki herhangi bir maddeye 
karşı alerjiniz varsa.   
Alerjinin belirtileri: Döküntü, dudak, yüz, boğaz ve dilinizin şişmesi sonucu yutkunma veya 
nefes almada problemler  
 
ENFLANİS’ i aşağıdaki durumlarda DİKKATLE KULLANINIZ    
 
Eğer bu koşullardan birine sahipseniz, ENFLANİS’ i kullanmadan önce doktorunuza veya 
eczacınızı söyleniz;  
 
 Böbrek problemleriniz varsa  
 Vankomisin isimli antibiyotiğe karşı alerjiniz varsa  
 Vücudunuzun üst bölümünde kızarıklık meydana geldiyse (kırmızı adam sendromu)  
 Kan trombosit sayınız düşükse (trombositopeni).  
 Böbrekler ve /veya işitme yeteneği üzerinde olumsuz etki gösteren ilaçlar  kullanıyorsanız 
veya yeni kullandıysanız. Böbrekleriniz ve/veya karaciğerinizin düzgün çalıştığını kontrol 
etmek için düzenli testler yaptırmanız gerekebilir.   
 
 
 3/10 
 Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza 
danışınız.   
 
Testler  
Tedaviniz sırasında kanınızın, böbreklerinizin ve/veya işitme yeteneğinizin kontrol edilmesi 
için bazı testler yaptırmanız gerekebilir. Bu daha çok aşağıdaki durumlarda gerekli olabilir:  
 tedaviniz uzun bir süre devam edecekse,  
 böbrek rahatsızlığınız varsa,  
 sinir sisteminizi, böbreklerinizi veya işitme yeteneğinizi etkileyebilecek ilaçlar 
kullanıyorsanız veya kullanmanız söz konusuysa.  
 
Uzun bir süre ENFLANİS  kullanan kişilerde, antibiyot ikten etkilenmeyen bakteriler normalden 
daha fazla üreyebilir. Doktorunuz bu durumu kontrol edecektir.  
 
ENFLANİS’ in yiyecek ve içecek ile kullanılması  
ENFLANİS  damar içine veya kas içine enjekte edilerek kullanılır. Ancak, Clostridium difficile  
adlı bir bakterinin neden olduğu, antibiyotiğe bağlı ishal tedavisinde ağız yoluyla kullanılabilir. 
ENFLANİS  oral yoldan uygulandığında gastrointestinal sistemden emilmez. Sağlıklı olgularda 
oral yoldan 250 veya 500 mg tek doz uygulandığında, serum veya i drarda teikoplanin 
saptanmamıştır ama sadece dışkıda (uygulanan dozun % 45’i kadar) değişmemiş tıbbi ürün 
saptanmıştır.  
 
Yiyeceklerle etkileşimi ile ilgili veri bulunmamaktadır.  
 
Hamilelik   
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, bu 
ilacı kullanmadan önce doktorunuza danışınız. Doktorunuz ENFLANİS  kullanıp 
kullanmamanız gerektiğine karar verecektir. İç kulak ve böbrek problemleri oluşmasına ilişkin 
potansiyel risk bulunabilir. Hayvanlarla yapılan deneylerde üreme yeteneği üzerine bir sorunla 
karşılaşılmamıştır.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
Emzirme    
İlacı kullanmadan önce doktorunuza veya eczacınıza danışınız.  
  
Emziriyorsanız ENFLANİS  kullanmaya başlamadan önce doktorunuzu bilgilendiriniz. 
ENFLANİS  kullanırken emzirip emzirmemeniz gerektiğine doktorunuz karar verecektir.  
 
Araç ve makine kullanımı   
ENFLANİS  sersemlik ve baş ağrısına neden olabilir. Araç ve makine kullanımı olumsuz 
etkilenebilir. Eğer bunlar olursa, araç ve makine kullanmamanız gerekir.  4/10 
 ENFLANİS’ in içeriğinde bulunan bazı yardımcı maddeler hakkında önemli bilgiler   
ENFLANİS’ in içinde özel önlem alınmasını gerektirecek herhangi bir yardımcı madde 
bulunmaz.   
Bu tıbbi ürün her mL’sinde 1 mmol (23 mg)’den daha az sodyum ihtiva eder; yani esasında 
“sodyum içermez” .  
 
Diğer ilaçlar ile birlikte kullanımı   
Başka ilaçlar kullanıyorsanız, yakın zamanda kullandıysanız veya kullanma ihtimaliniz varsa 
doktorunuzu bilgilendiriniz. Çünkü ENFLANİS  bazı ilaçların etki etme biçimini etkileyebilir, 
aynı zamanda başka ilaçlar ENFLANİS 'in çalışma biçimini etkileyebilir. Özellikle aşağıdaki 
ilaçları alıyorsanı z doktorunuzu bilgilendiriniz: 
 
 Enfeksiyonların tedavisi için kullanılan ilaçlar: aminoglikozid antibiyotikler  (gentamisin, 
streptomisin, neomisin, kanamisin, amikasin, tobramisin dahil). İşitme problemleri ve/veya 
böbrek problemlerine sebep olabilir. Aminoglikozidler ENFLANİS'le aynı enjeksiyonda 
karıştırılmamalıdır.  
 Mantar enfeksiyonları için ilaçlar (amfoterisin B). İşitme problemleri ve/veya böbrek 
problemlerine sebep olabilir.  
 Siklosporin – Bağışıklık sistemine etki eden bir ilaçtır ve işitme problemleri ve/veya 
böbrek problemlerine sebep olabilir.  
 Sisplatin – bazı kanser türlerinde kullanılır. İşitme problemleri ve/veya böbrek 
problemlerine sebep olabilir.  
 İdrar söktürücüler (furosemid  gibi) . Diüretikler olarak da adlandırılır, işitme problemleri 
ve/veya böbrek problemlerine sebep olabilir.   
 
Yukarıdakilerden herhangi biri sizin için geçerliyse (veya emin değilseniz) ENFLANİS  
kullanmaya başlamadan önce doktorunuzla konuşunuz.  
 
Doktorunuz kanınızda ilaç miktarını ölçmek için sizden düzenli olarak kan testleri isteyebilir.  
 
ENFLANİS  ile tedaviniz sırasında doktorunuz karaciğer, böbreğiniz ve duymanız ile ilgili 
testler isteyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ENFLANİS  nasıl kullanılır?   
 
Uygun kullanım ve doz/uygulama sıklığı için tal imatlar:  
Böbrek rahatsızlığı olmayan yetişkinlerde ve çocuklarda (12 yaş ve üzeri):  
Deri ve yumuşak doku enfeksiyonları, akciğer enfeksiyonları, idrar yolu enfeksiyonları  
• Başlangıç dozu (ilk üç doz için): her 12 saatte damar veya kas içine enjeksiyon yoluyla 
uygulanan vücut ağırlığının her bir kilogramı için 6 mg.  
• İdame dozu: günde bir kez damar veya kas içine enjeksiyon yoluyla uygulanan vücut 
ağırlığının her bir kilogramı için 6 mg.  5/10 
  
Eklem ve kemik enfeksiyonları ve kalp enfeksiyonları  
• Başlangıç dozu (ilk üç ila beş doz için): her 12 saatte, damar içine enjeksiyon yoluyla 
uygulanan vücut ağırlığının her bir kilogramı için 12 mg.  
• İdame dozu: günde bir kez damar veya kas içine enjeksiyon yoluyla uygulanan vücut 
ağırlığının her bir kilogramı için 12 mg.  
 
'Clostridium difficile'  bakterisinin neden olduğu enfeksiyon  
Önerilen doz, 7 ila 14 gün boyunca günde iki kez ağız yoluyla 100 mg ila 200 mg'dır.  
 
Uygulama yolu ve metodu:  
Kas içine enjeksiyon (intramüsküler) veya damar içine enjeksiyon (intravenöz) yoluyla  
uygulanır.  
•Damar içine infüzyon yoluyla da verilebilir. Doğumdan itibaren iki aylığa kadar olan 
bebeklerde yalnızca infüzyon uygulanmalıdır. Bazı belli enfeksiyonların tedavisinde çözelti 
ağız yoluyla alınabilir.  
  
Değişik  yaş grupları:  
Çocuklarda kullanım:  
Bebeklerde (doğumdan itibaren 2 aylığa kadar)  
• Başlangıç dozu (ilk günde): damar içine infüzyon yoluyla uygulanan vücut ağırlığının her bir 
kilogramı için 16 mg.  
• İdame dozu: günde bir kez damar içine infüzyon yoluyla uygulanan vücut ağırlığının her bir 
kilogramı için 8 mg.  
 
Çocuklarda (2 aylık ila 12 yaş arası)  
• Başlangıç dozu (ilk üç doz için): her 12 saatte, damar içine enjeksiyon yoluyla uygulanan 
vücut ağırlığının her bir kilogramı için 10 mg.  
• İdame dozu:  günde bir kez damar içine enjeksiyon yoluyla uygulanan vücut ağırlığının her bir 
kilogramı için 6 ila 10 mg.  
 
Özel kullanım durumları:  
Böbrek problemleri olan yetişkinler ve yaşlı hastalar  
Böbrek problemleriniz varsa genellikle, tedavinizin dördüncü gününden sonra dozunuzun 
azaltılması gerekecektir:  
• Hafif ve orta şiddette böbrek problemleri olan hastalarda, idame dozu her iki günde bir 
verilecek veya günde bir kez idame dozunun yarısı verilecektir.  
• Şiddetli böbrek problemleri olan veya hemodiyalizdeki hastalarda idame dozu her üç günde 
bir verilecek veya günde bir kez idame dozunun üçte biri verilecektir.  
 
Periton diyalizindeki hastalar için peritonit  
Başlangıç dozu, damar içine tek bir enjeksiyon şeklinde vücut ağırlığının her bir kilogramı için 
6 mg.  
Bunu takiben:  
• İlk hafta: Her bir diyaliz torbasına 20 mg/L  6/10 
 • İkinci hafta: Diğer diyaliz torbasının her birine 20 mg/L  
• Üçüncü hafta: Gece diyaliz  torbasına 20 mg/L  
  
Eğer ENFLANİS’ in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
  
Kullanmanız gerekenden daha fazla ENFLANİS  kullandıysanız:    
ENFLANİS  doktor denetiminde kullanılacağı için, böyle bir durumun oluşmaması için gereken 
önlemler alınacaktır. Ancak, ENFLANİS’ in fazla verildiğini düşünüyorsanız doğrudan 
doktorunuzla konuşunuz. Yanlışlıkla böyle bir durum söz konusu olursa, klinikte gerekli teda vi 
uygulanacaktır.  
 
ENFLANİS’den  kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
ENFLANİS’ü kullanmayı unutursanız:    
ENFLANİS  doktor denetiminde kullanılacağı için ve uygulamalar vasıflı sağlık personeli 
tarafından  yapılacağı için ilacın uygulanmasının unutulması söz konusu olmayacaktır. Ancak, 
endişeleniyorsanız, doktorunuzla konuşunuz.   
 
Unutulan dozları dengelemek için çift doz almayınız.   
 
ENFLANİS  ile tedavi sonlandırıldığındaki oluşabilecek etkiler:   
ENFLANİS  tedavisi mutlaka doktor denetiminde uygulanacağı için, tedavinin durdurulmasına 
doktor karar verecektir. Ancak tedaviyi doktorunuzun onayı olmadan bırakırsanız, 
enfeksiyonun yerleştiği vücut sisteminizle ilgili yakınmalarınız tekrar ortaya çıkabil ir ve genel 
sağlık durumunuz bozulabilir. Bu ilacın kullanımı hakkında başka sorularınız varsa 
doktorunuza veya eczacınıza sorununuz.    
 
4. Olası yan etkiler nelerdir?   
Tüm ilaçlar gibi, ENFLANİS’ in içeriğinde bulunan maddelere duyarlı olan kişilerde yan etkiler 
olabilir.   
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1. 000 hastanın birinden fazla görülebilir. 
Seyrek: 1. 000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
 
 
 
 7/10 
 Aşağıdakilerden biri olursa, ENFLANİS’ i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
 
Yaygın olmayan:  
 Hayatı tehdit edici, ani alerjik reaksiyon, döküntü, kaşıntı, ateş, nefes almada zorluk veya 
hırıltı, titreme, şişlik gibi belirtiler içerebilir.  
 
Seyrek:  
 Vücudun üst bölümünde kızarıklık  
 
Bilinmiyor: 
 Deri, ağız, gözler ve genital bölgede su dolu kabarcıklar oluşumu. Bu durum “Stevens 
Johnson sendromu” veya “toksik epidermal nekroliz” veya eozinofili ve sistemik belirtilerin 
görüldüğü ilaç reaksiyonu (DRESS) olabilir. DRESS öncelikle grip benzeri belirtiler ve 
yüzde döküntü ile, sonrasında yüksek ateşle birlikte yaygınlaşan döküntü, kan testlerinde 
karaciğer enzim seviyelerinde artış ve bir çeşit beyaz kan hücresinde artış (eozinofili) ve 
lenf düğümlerinde büyüme ile ortaya çıkar.  
 
Bunların hepsi çok ciddi yan etkilerdir.  
Eğer bunlardan sizde mevcut ise,  sizin ENFLANİS’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildirin iz veya size 
en yakın hastanenin acil bölümüne başvurunuz:   
Yaygın olmayan:  
 Damarda şişlik veya pıhtılaşma  
 Zor ve hırıltılı nefes alıp verme (bronkospazm)  
 Normale göre daha s ık enfeksiyon geçirme.  Bu durum kan hücreleri say ınızda  azalma 
belirtisi olabilir. 
 
Bilinmiyor:  
• Beyaz kan hücrelerinin sayısında azalma. Belirtiler şunları içerebilir: Ateş, şiddetli titreme, 
boğaz ağrısı, ağızda yaralar (agranülositoz).  
• Böbrekle ilgili problemler veya testlerle gösterilen böbreklerinizin çalışma şeklinde 
değişiklikler  
• Sara şeklinde nöbetler  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:   
 
Yaygın:  
• Döküntü, kızarıklık, kaşıntı  
• Ağrı  
• Ateş  8/10 
  
Yaygın olmayan:  
• Kan pulcukları  sayısında düşüş  
• Kandaki karaciğer enzimlerinin seviyesinde artış  
• Kandaki kreatinin seviyesinde artış (böbreklerinizi takip etmek için)  
• İşitme kaybı, kulaklarda çınlama veya siz veya etrafınızdakiler hareket ediyormuş hissi.  
• Hasta olma veya hissetme (kusma), ishal  
• Baş dönmesi hissi veya baş ağrısı  
 
Seyrek:  
• Enfeksiyon (abse)  
 
Bilinmiyor:  
• Enjeksiyon bölgesinde ciltte kızarıklık, ağrı veya şişme gibi problemler  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca  karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.  ENFLANİS’ in saklanması     
ENFLANİS’ i çocukların göremeyeceği, erişemeyeceği yerlerde ve ambalajında saklayınız.   
25°C altındaki oda sıcaklığında ve orijinal ambalajında saklayınız.   
Kuru toz eritildikten sonra elde edilen solüsyon, 2 -8°C ısıda; buzdolabında 24 saat süre ile 
bekletilebilir. Bu solüsyon dondurulmamalıdır.  
24 saatten uzun süre bekletilen solüsyonlar kullanılmamalıdır.  
Son kullanma tarihiyle uyumlu olarak kulla nınız.  
Ambalajdaki son kullanma tarihinden sonra ENFLANİS’ i kullanmayınız.   
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
 
 
 
 9/10 
 Ruhsat sahibi:     AROMA İLAÇ SANAYİ LTD. ŞTİ.  
                              Vakıflar OSB Mahallesi, Sanayi Caddesi, No:22/1 Kat:2  
                              Ergene/TEKİRDAĞ  
                              Tel: 0282 675 10 06, Faks: 0282 675 14 05 
 
Üretim yeri  (flakon) :  AROMA İLAÇ SANAYİ LTD. ŞTİ.  
                              Vakıflar OSB Mahallesi, Sanayi Caddesi,  No:22/1 Kat:2 
                              Ergene/TEKİRDAĞ  
                              Tel: 0282 675 10 06, Faks: 0282 675 14 05 
 
Üretim yeri (çözücü ampul):  AROMA İLAÇ SANAYİ LTD. ŞTİ.  
                              Vakıflar OSB Mahallesi, Sanayi Caddesi, No:22/1 Kat:2  
                              Ergene/TEKİRDAĞ  
                              Tel: 0282 675 10 06, Faks: 0282 675 14 05 
 
 
Bu kullanma talimatı 14.04.2021 t arihinde onaylanmıştır.  
 10/10 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR:  
Hazırlama şekli:  
1. Bir enjektör ile ampulün içindeki suyun tamamını çekiniz.  
  
2. Flakonun şeffaf plastik kapağını yukarıya doğru hafifçe iterek çıkarınız.  
  
3. Suyun tamamını YAVAŞÇA flakonun içine enjekte ediniz; enjektörün içinde yaklaşık 0, 2 
mL kadar su kalacaktır.  
  
4. İçindeki toz tamamen çözününceye kadar flakonu iki elinizin arasında hafifçe döndürünüz; 
köpük oluşumunu engellemek için dikkatli davranınız. TÜM TOZUN, HATTA KAPAK 
LASTİĞİNİN ÇEVRESİNDE OLANLARIN DAHİ TAMAMEN ÇÖZÜNDÜĞÜNDEN 
EMİN OLUNMALIDIR.  
 
Bu solüsyonu sallamak, beklenen hacmin alınmasını güçleştirecek biçimde köpük oluşumuna 
yol açacaktır. Bununla birlikte, ENFLANİS  tam olarak çözünmüşse, köpük solüsyonun 
konsantrasyonunu değiştirmez ve 1, 5 mL için 100 mg'lık ya da 3 m L için 200 mg (200 mg’lık 
flakon) veya 3 mL için 400 mg'lık (400 mg’lık flakon) konsantrasyon elde edilir.  Eğe r 
solüsyonda köpük oluşursa, 15 dakika beklemek gereklidir.  
  
5. İğneyi kapak lastiğinin tam ortasına yerleştirerek ve ENFLANİS  solüsyonunun çoğunu 
almaya çalışarak solüsyonu flakondan yavaşça çekiniz.  
 
6. Dikkatle hazırlanmış bir solüsyonun konsantrasyo nu, 1,5 mL 'de 100 mg (200 mg’lık flakon), 
3mL ’de 200 mg (200 mg’lık flakon) ve 3 mL'de 400 mg (400 mg'lık flakon) olacaktır. 
Solüsyonun doğru olarak hazırlanması ve enjektöre dikkatle çekilmesi önemlidir. Dikkatle 
hazırlanmamış preparatlar ile yapılan uygulamalar, dozların %50'sinden azının verilmesine yol 
açar.  
  
7. Nihai solüsyon, pH'ı 7,2 –  7,8 arasında olan izotonik bir solüsyondur.  
 
8. Sulandırılmış solüsyon ya direkt olarak ya da aşağıdakilerle seyreltilerek enjekte edilebilir:  
 %0,9'luk sodyum klor ür enjeksiyonu  
 Sodyum laktat bileşik enjeksiyonu (Ringer Laktat solüsyonu, Hartmanns solüsyonu)  
 %5 Dextroz enjeksiyonu  
 %0,18 sodyum klorür ve %4 Dekstroz enjeksiyonu  
 %1,36 ya da %3, 86 dekstroz içeren peritoneal diyaliz solüsyonları.  
 
ENFLANİS  ve aminoglikozid solüsyonları doğrudan karıştırıldığında geçimli değildir, 
enjeksiyondan önce karıştırılmamalıdır.  
  
9. Distile su ile çözünen flakon içeriği 2 -8°C’de buzdolabında 24 saat süre ile bekletilir, 
dondurulmamalıdır. 24 saatten uzun süre bekletilen solüsyonlar kullanılmamalıdır.  
 