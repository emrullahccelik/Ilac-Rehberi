1/7 
  
KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
ATROSED % 1  oftalmik çözelti  
Steril 
 2. KALİTATİF VE KANTİTATİF BİLEŞİM  
 
Her 1 m L’de; 
 
Etkin madde:  
Atropin Sülfat    10 mg  
 
Yardımcı maddeler:  
Benzalko nyum klorür  0,1 mg  
 
Yardımcı maddeler için 6.1’e bakınız.  
 3. FARMASÖTİK FORM  
 
Oftalmik çözelti  
Renksiz berrak çözeltidir.  
 4. KLİNİK ÖZELLİKLER  
 4.1 Terapötik endikasyonlar  
 ATROSED, siklopejik ve midriyatik olarak kullanılan antimuskarinik  bir ajandır. Göz 
damlaları iris ve siliyer kasları hareketsizleştirmek ve adezyonları önlemek veya yıkmak için iritis ve üveit tedavisinde kullanılır.   Güçlü bir siklopejik olduğundan, altı yaşın altındaki çocuklarda ve  konverjan şaşılığı olan 
çocuklarda kırma kusurlarının tespitinde kullanılır.  
 4.2 Pozoloji ve uygulama şekli  
 Pozoloji/uygulama sıklığı ve süresi:  
Tıbbi ürün kullanılmadan önce ön kamara açısının derinliği değerlendirilmelidir. 
Erişkinlerde:  
Refraksiyon:  Refraksiyon muayenesinden 1 saat önce 1 veya 2 damla göze/gözlere damlatılır.  
Üveit/İritis:  Günde 1 veya 2 damla  olmak üzere göze/gözlere maksimum günde 4 kez 
damlatılır.  
 
 2/7 
 Çocuklarda:  
Refraksiyon: Muayeneden 1 -3 gün önce günde her bir göze günde 2 kez bir damla damlatılır.  
Üveit/İritis: Her bir göze  günde 3 kez olmak üzere 1 damla damlatılır.  
 
Uygulama yolu : 
Topikal oküler kullanım içindir. 
 
Özel popülasyonlara ilişkin ek bilgiler:  
Böbrek /Karaciğe r yetmezliği:  
Veri bulunmamaktadır.  
 Pediyatrik popülasyon:  
Veri bulunmamaktadır.  
 Geriyatrik popülasyon:  
Yaşlılarda ve göz içi basıncı n yüksek olduğu hastalarda midriyatikler ve siklopejikler dikkatli 
kullanılmalıdır.  
 4.3 Kontrendikasyonlar  
 
ATROSED’in etkin maddesi olan atropin sülfata veya Bölüm 6.1’de yer alan yardımcı maddelere karşı  aşırı duyarlılık gösterenlerde kontrendikedir.  
Ayrıca iris ve kornea arasında dar açı bulunan hastalarda  göz içi basıncını artırabilmesi v e 
kapalı açılı glokom atağını şiddetlendirmesi nedeniyle kontrendikedir.  
Bu tıbbi ürün kapalı açılı glokomu olan hastalarda kontrendikedir .  
 4.4 Özel kullanım uyarıları ve önlemleri  
 
Göz içi  basıncı yüksek olan hastalarda dikkatli kullanılmalıdır.  
 
Hastalar antimuskarinik göz damlalarının görmeyi geçici olarak bozacağına dair uyarılmalıdır.  
 
Hastalar göz damlalarını kullandıktan sonra ellerini  yıkamaları ve ür ünü ağız yoluyla 
almamaları hus usunda uyarılmalıdır.   
 
Hiperpireksi yi artırma  riski nedeniyle ortam sıcaklığı yüksek olduğunda veya hastanın ateşi var 
ise atropin çok dikkatli kullanılmalıdır.  
 
Taşikardinin eşlik ettiği koşullardaki hastalarda da dikkatli olunmalıdır.  
 
Koyu pigmentli iris pupilla dilatasyonuna daha dirençlidir ve aşırı dozdan kaçınmak için 
dikkat li olunmalıdır.  
 
Kullanımı sırasında damlalık ucunun göz kapağına veya herhangi bir  yere dokunmamasına 
dikkat edilmelidir.  
 3/7 
 ATROSED, benzalkonyum  klorür çözeltisi içerir ve uygulama sırasında yumuşak kontakt 
lensler kullanılmamalıdır.  
 
4.5 Diğer tıbbi ürünler ile etkileşimler ve diğer etkileşim şekilleri  
 
ATROSED’in etkileri antimuskarinik özellikteki başka ilaçlarla birlik te kullanılması 
durumunda art abilir . Çalışmalar, atropin sülfatın emiliminin yüksek osmolariteye sahip 
solüsyonlarla gecikebileceğini göstermiştir.  
 Özel popülasyonlara ilişkin ek bilgiler  
Özel popülasyonlara ilişkin etkileşim çalışması bildirilmemiştir.  
 Pediyatrik popülasyon  
Pediyatrik popülasyona ilişkin etkileşim çalışması bildirilmemiştir.  
 4.6 Gebelik ve laktasyon  
 
Genel tavsiye  
Gebelik  kategorisi: C  
 Gebelik ve laktasyon dönemindeki güvenliliği belirlenmemiştir bu nedenle sadece doktor 
tavsiyesi ile kullanılmalıdır.  
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
ATROSED’in çocuk doğurma potansiyeli bulunan kadınlarda kullanımına il işkin veri mevcut 
değildir.   Gebelik dönemi  
ATROSED’in gebe kadınlarda kullanımına ilişkin yeterli veri  mevcut değildir . 
 Hayvanlar üzerinde yapılan araştırmalar, gebelik ve/veya embriyonel/fetal gelişim ve/veya doğum ve/veya doğum sonrası gelişim üzerindeki etkiler  bakımından yetersizdir (Bkz. Bölüm 5.3). 
 İnsanlara yönelik potasiyel risk bilinmemektedir. 
ATROSED gerekli olmadıkça gebelik döneminde kullanılmamalıdır. 
 Laktasyon d önemi  
Laktasyon dönemi ile ilgili güvenlilik verileri mevcut değildir bu nedenle sadece doktor 
tarafından önerildiğinde kullanılmalıdır.  
 Üreme yeteneği/ Fertilite Veri bulunmamaktadır.  
 4.7 Araç ve makine kullanımı üzerindeki etkiler  
 Damlatma sonrasında geçici görme bulanıklığı görülebilir. Hastalar görüşleri netleşinceye kadar araç kullanmamaları veya tehlike yaratabilecek makineleri kullanmamaları konusunda uyarılmalıdır.  4/7 
  
4.8 İstenmeyen etkiler  
 İstenmeyen etkiler aşağıdaki kategor ilere göre listelenmiştir:  
 
Çok yaygın (≥1/10), yaygın ( ≥1/100 ve <1/10), yaygın olmayan ( ≥1/1.000 ve <1/100), seyrek 
(≥1/10.000 ve <1/1.000), çok seyrek (<1/10.000) ve bilinmiyor (eldeki verilerden hareketle 
tahmin edilemiyor) .  
 
Hastalarda fotofobi gözlenebilir ve bu nedenle pupiller dilate iken göze parlak ışık gelmesinden 
korunulmalıdır.  
  Atropinin uzun süreli kullanılması sonucu lokal iritasyon, geçici göz batması, hiperemi, ödem ve konjonktivit gözlenebilir. Özellikle kapalı  açılı glokomu olan hastalarda göz içi basıncında 
artış olabilir.  
  Bebekler ve yaşlılara damlatılmasını takiben sistemik toksisite oluşabilir. Oluşan semptomlar; şiddetli ataksi, huzursuzluk ve halüsinasyondur.  
 Bağışıklık sistemi hastalıkları  
Bilinmiyor: Hipersensitivite  
 
Sinir sistemi hastalıkları Seyrek: Konfüzyon (özellikle yaşlı hastalarda) , baş dönmesi  
Bilinmiyor: Konuşmada güçlük, ataksi, halüsinasyon  Göz hastalıkları  
Yaygın: Fotofobi , bulanık görme, lokal iritasyon, geçici göz batması  
Bilinmiyor: Konjonktivit, hiperemi, ödem, göz içi basıncında artış (özellikle kapalı açı glokomu olanlarda)  
 Kardiyak hastalıklar  
Bilinmiyor: Bradikardi, taşikardi, aritmi, kan basıncı artışı  
 
Solunum göğüs bozuklukları ve mediastinal hastalıklar  
Bilinmiyor: Bronşial sekresyonda azalma  
 
Gastrointestinal hastalıklar  
Seyrek:  Bulantı, kusma  
Bilinmiyor: Ağız kuruluğu, yutmada güçlük, konstipasyon  Deri ve deri altı doku hastalıkları  
Bilinmiyor: Cilt kuruluğu,  deride kızarıklık, döküntü 
 Böbrek ve idrar yolu hastalıkları  
Bilinmiyor: Sıkışma hissi, üriner retansiyon   5/7 
 Genel bozukluklar ve uygulama bölgesine ilişkin hastalıklar  
Bilinmiyor: Ateş basması, huzursuzluk, heyecan  
 
Şüpheli advers  reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi  bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirilmesi gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99). 
 
4.9 Doz aşımı ve tedavisi  
 
Semptomlar  Normal dozlarda topikal atropine karşı sistemik reaksiyonların görülmesi olası değildir. Doz aşımını takiben görülen semptomlar; antikolinerjik etkileri, k ardiyovasküler değişiklikleri 
(taşikardi , atriyal aritmiler, atriyo -ventriküler  disosiasyon) ve merkezi sinir sistemi etkilerini 
(konfüzyon, ataksi, huzursuzluk, halüsinasyon, konvülsiyonlar) içermektedir.    Tedavi   Destekleyici tedavi gerektiği gibi uygulanmalıdır.  
 5. FARMAKOLOJİK ÖZELLİKLER  
 
5.1 Farmakodinamik özellikler  
 Farmakoterapötik grup:  Midriyatikler ve sikloplejikler, Antikolinerjikler  
ATC kodu: S01FA01  
 Atropin sülfat, postgangliyonik kolinerjik (parasempatik) sinir sonlanmalarında, asetilkolinin 
kompetetif antagonistidir. Asetilkolinin stimülasyonu sonucu kasılan sirküler pupiller sfinkter kasın, kasılmasını inhibe eder. Bu kasın inhibisyonunu, tam tersi çalışan radial pupiller dilatatör kasın kasılması sonucu pupilin dilatasyonu yani midriyazis izler. Atropin, ek olarak, akomodasyonu kontrol eden siliyer kası felç ederek siklopleji yapar.   
Atropin, muskarinik reseptörlerin alt tiplerinde ayrım yapmaz. Pirenzepinin yüksek afinite 
gösterdiği muskarinik reseptör M1 alt tipi submukozal pleksususun parasempatik 
gangliyonlarında bulunurken, düşük afinite gösterdiği M2 reseptörleri, ağırlıklı olarak kalp ve düz kaslarda bulunur.  
 5.2 Farmakokinetik özellikler  
 
Genel ö zellikler : 
 
Emilim:  
Atropin ince bağırsaklardan emilirken mideden emilimi yoktur. Oral uygulamalarda, parenteral uygulamalara göre etki başlangıcı oldukça yavaştır. Atropin ayrıca müköz membranlardan da emilir ancak göz ve deriden daha az oranda kolayca emilmektedir.  Göz daml alarının aşırı 
kullanımı sonucunda emilimine bağlı olarak belirgin toksisite görülebilir.  6/7 
  
Dağılım: 
Atropinin dağılım hacmi 1 -6mL/kg’dır. Proteine bağlanma orta derecededir. Uygulama sonrası 
plazmada %50 oranında bağlı ilaç bulunur. Plazma klirensi 8 mL/dak/kg’dır. 
 Anne sütünde atropine rastlanmıştır. Kan- beyin bariyerini geçebilir. Ameliyat sonrası vakalarda 
konfüzyon ve deliriuma neden olabilmektedir. Plasentaya da kolayca geçmektedir.  
Biyotransformasyon:  
Atropin, karaciğerde oksidasyon yolu ile metabolize olup, konjuge inaktif metabolitlerine dönüşür. %2’si hidroliz yolu ile tropin ve tropik asite dönüşür.  
Eliminasyon:  
Uygulanan dozun yaklaşık %30’ u idrar ile değişmeden atılır. Çok küçük bir miktarı feçesle atılır.  
 
Özel Popülasyonlar  
Yaşlı hastalarda, eliminasyonunun uzadığını gösteren bazı kanıtlar vardır.  
 
Doğrusallık/Doğrusal olmayan durum  
Topikal oküler uygulama sonrasında oküler ya da sistemik absorpsiyon ile artan doz konsantrasyonları değerlendirilmemiştir. Bu nedenle topikal oküler doz ile maruziyetin doğrusallığı kanıtlanmamıştır.  
 5.3 Klinik öncesi güvenlilik verileri  Klinik öncesi veri bulunmamaktadır.  
 6. FARMASÖTİK ÖZELLİK  
 6.1 Yardımcı maddelerin listesi  
 Benzalkonyum klorür  
Borik asit  
Sodyum klorür  Sodyum hidroksit/ Hidroklorik asit  
Polivinilpirolidon  
Saf su  
 6.2 Geçimsizlikler  
 Topikal  oküler kullanımı ile ilgili geçimsizlik bildirilmemiştir.  
 
6.3 Raf ömrü  
 
36 ay . 
  7/7 
 6.4 Saklamaya yönelik özel tedbirler  
 
25°C altındaki oda sıcaklığında  saklayınız .  
Açıldıktan sonra 15 gün içinde kullanılmalıdır . 
 
6.5 Ambalajın niteliği ve içeriği  
 
10 m L’lik, özel damlalıklı, plastik tıpalı, bal rengi şişede. 
 
6.6 Beşeri t ıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambala j Atıklarının Kontrolü Yönetmeliği” ne uygun olarak imha edilmelidir. 
 
7. RUHSAT SAHİBİ  
 
BİLİM İLAÇ SAN. VE TİC. A.Ş.  
34398 Maslak/İstanbul  
 8. RUHSAT NUMARASI(LARI)   
 154/90 
 9. İLK RUHSAT TARİHİ /RUHSAT YENİLEME TARİHİ  
 İlk ruhsat tarihi: 24.12.1990 Ruhsat yenileme tarihi:   10. KÜB’ÜN YENİLENME TARİHİ  
  