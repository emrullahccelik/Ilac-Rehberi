KISA ÜRÜN BİLGİSİ
1. BEŞERİ TIBBİ ÜRÜNÜN ADI
POLİVİT şurup
2. KALİTATİF VE KANTİTATİF BİLEŞİM
Bir ölçekte (=5 ml)
Etkin maddeler: 1500 IU A Vitamini, 1 mg B Vitamini, 1.2 mg B2 Vitamini, 2 mg B6
Vitamini, 7 mg Nikotinamid (PP), 3 mg D-Pantenol, 25 mg C Vitamini, 400 IU D3 Vitamini,
5 mg E Vitamini.
Yardımcı maddeler: 3.75 mg Sodyum sakarin, 5.00 mg Sodyum benzoat
Yardımcı maddeler için, bakınız 6.1.
3. FARMASÖTİK FORM
Şurup
4. KLİNİK ÖZELLİKLER
4.1. Terapötik endikasyonlar
POLİVİT, içeriğindeki maddelerin eksikliğinin görüldüğü veya gereksiniminin arttığı
durumlarda eksikliğin giderilmesinde endikedir.
Tavsiye edilen alım miktarları aşağıda belirtilen durumlarda artar ve/veya takviye gerekli
olabilir:
- Ani kilo kaybı, dengesiz/yetersiz beslenme, minimum günlük vitamin ihtiyacını
karşılamayan diyetler (örn, süt alımının olmadığı vejetaryen diyetler),
- Yanıklar, ateş, kronik ateş, kronik hemodiyaliz, karaciğer-safra kanalı hastalıkları/fonksiyon
bozukluğu, hipertiroidizim, uzamış hastalıklar/enfeksiyonlar, intestinal hastalıklar, pankreatik
yetersizliğine bağlı malabsopsiyon sendromları, protein eksikliği, yağ emiliminin bozulduğu
durumlar.
- Orofarenks lezyonları, obstruktif sarılık
4.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka şekilde tavsiye edilmediği takdirde;
6 yaşından küçük çocuklar: ½ ölçek (2.5 ml)
6 yaş üzeri çocuklar: Günde 1 ölçek (5 ml)
1Uygulama şekli:
6 yaşından küçük çocuklara su, meyve suyu veya mamaya karıştırılarak, 3 yaşından büyük
çocuklara kahvaltıda verilebilir.
4.3. Kontrendikasyonlar
• İlacın içerdiği bileşenlerden bir ya da birkaçına alerjisi olduğu bilinen kişilerde,
• Hipervitaminoz A ve D si olan kişilerde,
• Hiperkalsemi hastalarında
• Retinoid tedavisi gören hastalarda
kullanılmamalıdır.
4.4. Özel kullanım uyarıları ve önlemleri
POLİVİT sodyum sakarin ve sodyum benzoat içermektedir. Miktarı eşik değerin altında
olduğundan herhangi bir uyarı gerektirmemektedir.
4.5. Diğer tıbbi ürünlerle etkileşim ve diğer etkileşim şekilleri
• Barbitürat ve antikonvülsanlar D vitamininin etkisini azaltabilir.
• A vitamini, retinoid içeren ürünlerde yan etki oluşturabilir.
• Niasin, ganglionik blokerlerin hipotansif etkisini yükseltebilir.
• B6 vitamini, Erlich reaktifi ile ürobilinojen tayininde yanlış sonuç verebilir.
4.6. Gebelik ve laktasyon
Çocuklarda kullanılması nedeniyle geçerli değildir.
4.7. Araç ve makine kullanma yeteneği üzerindeki etkiler
Çocuklarda kullanılması nedeniyle geçerli değildir.
4.8. İstenmeyen etkiler
• Yüksek dozda uzun süreli kullanımlar A ve D hipervitaminozu oluşturabilir.
• Aşırı duyarlılık (duyarlı bireylerde) oluşabilir.
4.9. Doz aşımı ve tedavisi
Günde 25.000 I.U.’dan fazla A vitamini alan hastalar toksisite açısından yakından
izlenmelidir. D vitamininin günde yaklaşık 50.000 I.U. alınması durumunda toksisite
görülmesine karşın, günde 2000 I.U.’dan fazla D vitamini alan kişiler hiperkalsemi acısından
izlenmelidir.
25. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Multivitamin
ATC Kodu: A11BA.
Etki mekanizması
POLİVİT, dengeli oranlarda bir araya getirilmiş bir vitamin kombinasyonudur. Aktif madde
konsantrasyonları 2-12 yaş arasındaki çocukların günlük gereksinimlerini karşılayacak şekilde
ayarlanmıştır.
A vitamini: Büyüme ve epitel dokunun gelişimi ve korunmasında önemli rol oynar. A
vitamininin immünokompetansı düzenlemede önemli rolü vardır; eksikliğinde immün
cevaplar bozulur, dolayısı ile bağışıklığın azalması nedeniyle enfeksiyon (özellikle solunum
yolu enfeksiyonu) eğilimi artar. Eksikliği halinde gece körlüğü ve kseroftalmi (yetersiz
beslenen çocuklarda körlüğe neden olan sebeplerin basında gelir) gelişir.
B grubu vitaminler: (B1, B2, B6, nikotinamid, dekspantenol, D-biotin) Suda eriyen bu
vitaminler vücutta depo edilmedikleri için herhangi bir nedenle yetersiz miktarlarda
alındıklarında, emilim bozukluklarında veya metabolizma hızının artısına paralel olarak
kullanımları arttığında, eksikliklerine bağlı hastalıklar ortaya çıkar. Hafif eksiklik halinde
veya ağır eksikliğin başlangıcında çabuk yorulma, iritabilite, bellek zayıflaması, uyku
bozukluğu, ağrı, iştahsızlık, sindirim bozukluğu ve konstipasyon görülür. Ayrıca hemoglobin
oluşumu için de gereklidir, dolayısıyla anemi, cilt lezyonları ve sinir harabiyetinin
önlenmesinde rol oynar.
C vitamini: Kolajen, osteoid doku ve dentin oluşumuna yardım eder; bu nedenle, diş ve kemik
oluşumu için son derece önemlidir. C vitamini organizmanın doğal defanslarını da
kuvvetlendirerek, tonik ve antienfeksiyöz etki gosterir. C vitamini istahı stimule ederek,
büyüme, çalışma kapasitesi, genel durum, kan hücreleri, kemik ve diş oluşumu, yara
iyileşmesi ve nedbe oluşumu üzerinde faydalı bir etki gösterir.
D vitamini: Kalsiyum ve fosfor metabolizmasını düzenler; kalsiyum, fosfor ve magnezyumun
emilimini ve kullanımını kolaylaştırır. Kemiklerin sitrik asit içeriğini fazlalaştırır ve raşitizmi
önler. Yine, D vitamininin önemi kandaki fizyolojik kalsiyum seviyesinin sürdürülmesi,
ossein oluşumu ve normal ossifikasyonu sağlamasında görülür. Bundan başka D vitamini
patolojik bir eksitabiliteye engel olur. Eksikliği halinde raşitizm, konvülsiyonlara eğilim,
iritabilite, uykusuzluk, genel ve adaleye ait kuvvetsizlik, iştahsızlık gibi belirtiler ortaya çıkar.
Gelişmede duraklama, diş çıkarma zorlukları, kemik malformasyonları, kemik yumuşaması,
spontan fraktürler ve diş çürümeleri, çoğunlukla D vitamini eksikliğinden ileri
gelebilmektedir. Bu vitamin, diğerleri arasında kalsiyum metabolizması ile yakından ilgili
olması bakımından ayrı bir yere sahiptir.
E vitamini: E vitamini mezoderm kökenli yapıların (temel madde, bağ dokularının kolajen ve
esnek lifleri, düz ve çizgili kaslar, kan damarları, vs.) ve fonksiyonlarının korunmasına
katkıda bulunur. Hücresel seviyede, E vitamini nükleik asit metabolizmasında ve solunum
yollarında da rol oynar. E vitamini, yüksek derecede doymamış bileşiklerin agresif serbest
3radikallere spontane oksidasyonlarını engeller.
Asağıdaki tabloda, sağlıklı bireylerin “günlük ihtiyacını karşılamak üzere gereksinim
duydukları minimum miktarlar –RDI (Recommended Daily Intakes)” ve “günlük maksimum
müsaade edilebilecek toplam miktarlar (üst limit)” belirtilmiştir.
* üst limiti (günlük maksimum miktarı) ifade etmektedir.
- üst limit tespit edilememiştir.
5.2. Farmakokinetik özellikler
Emilim :
A vitamini, gastrointestinal sistemden kolayca absorbe olur. Hayvansal besinler içinde
bulunan esterlemiş retinol (retinol palmitat gibi), barsakta esterin enzimleri tarafından
hidrolizinden sonra tamamıyla absorbe edilir. A vitaminlerinin barsaktan absorbe edilebilmesi
icin genelde yağların absorpsiyonunun normal olması gerekir. Yağ malabsorpsiyonu
durumlarında A vitaminlerinin absorpsiyonu azalır.
B1 vitamini duodenumdan ve ince bağırsağın yukarı kısmından kendine özgü doyurulabilir
bir transport olayı ile absorbe edilir.
B2 vitamini ince bağırsağın üst kısmından doyurulabilir bir transport mekanizmasıyla absorbe
edilir.
Besinlerdeki B6 vitamini fosfat ve diğer fosfatlanmış türevleri barsakta önce defosforile edilir
ve sonra pasif difuzyonla kolayca absorbe edilir.
Nikotinamid barsaktan kolayca absorbe edilir. Düşük miktarları sodyum bağımlı
kolaylaştırılmış difüzyonla, yüksek konsantrasyonları ise basit difüzyonla absorbe edilir.
Dekspantenol (pantotenik asit) gastrointestinal kanaldan kolayca absorbe olur.
C vitamini mide-barsak kanalından doyurulabilir bir transport olayı ile kolayca absorbe edilir.
D vitamini ince bağırsaktan hızlıca absorbe olur. Karaciğer ve safra hastalıklarında bu
vitaminlerin absorpsiyonu azalır. Absorbe edilen D vitaminlerinin büyük kısmı silomikronlara
katılır ve lenf içinde kan dolaşımına geçer.
E vitamini ince bağırsaktan, herhangi bir değişime uğramadan doyurulmamış pasif difüzyonla
4absorbe edilir. Malabsorpsiyon sendromlarında E vitamini absorpsiyonu, yağ
absorpsiyonundaki bozulmaya paralel olarak azalır ve vücut sıvılarındaki düzeyi azalır.
Biotin, ince bağırsaktan yüksek tasıma afinitesine sahip bir tasıma sistemi ve pasif difüzyon
aracılığıyla absorbe edilir. Taşıma sisteminin çalışması, bir elektron-nötral sodyum
gradientine bağlı olarak biotin varlığında gerçekleşir.
Dağılım:
A vitamini kanda silomikronlar içinde karaciğere taşınır. Başlıca karaciğerde, az miktarda ise
böbrek ve karaciğerde depolanmaktadır. Retinol kanda, retinol-bağlayan protein (RBP) adlı
özel bir proteine bağlı olarak karaciğer dışı dokulara taşınır. Retinol, ayrıca plazmadaki
lipoproteinlere bağlı olarak bulunur.
B1 vitamini, fazla miktarda alındığında; dokularda depolanması doygunluğa ulaşır. Kanda ve
dokularda, B1 vitamini serbest formda ve mono, di- (piro) ,tri- gibi fosforlanmış şekilde
bulunur. Serbest ve fosforlanmış halde bulunan formları eritrosit içerisinde taşınırken, sadece
serbest ve mono fosforlanmış formları plazma ve serebrospinal sıvıda bulunur.
B2 vitamini tüm dokulara dağılır. Kırmızı kan hücrelerinde ve plazmada immunoglobulinlerin
alt kısmına bağlı bir şekilde bulunur.
Vücuttaki B6 vitamini ve türevlerinin çok büyük bir kısmı çizgili kaslarda ve karaciğerde
depolanmıştır.
Nikotinik asit, karaciğerde kısmen nikotinamide dönüştürülür. Vücutta yaygın olarak
dağılırlar; belirgin derecede birikme göstermezler. Dokularda NAD ve NADP gibi
dinükleotid türevleri (koenzim) şeklinde bulunurlar.
Absorbe edilmiş dekspantenol eritrositlere bağlanarak vücut dokuları tarafından taşınır.
C vitamini hücre içi dahil vücutta geniş bir alana dağılır. Vücutta depolanır. Düşük oranda
proteinlere bağlanır. En yüksek konsantrasyonda bulunduğu dokular; salgı bezleri, lökosit,
karaciğer ve göz lensidir.
D vitaminleri ve aktif metabolitleri kanda özel bir alfa-globulin olan D vitamini-bağlayan
protein tarafından taşınırlar. Yarılanma ömürleri 3–4 hafta kadardır. Kanda en fazla bulunan
fraksiyon karaciğer oluşan 25-(OH) metabolitidir. D vitaminleri oldukça lipofilik
maddelerdir.
Karaciğerde ve yağ dokusunda birikirler.
E vitamini kanda silomikronlar icinde karaciğere taşınır. Özellikle yağ dokusu olmak üzere,
tum vücut dokularında depolanır.
Biotin, sodyum gradientine bağlı olarak çalışan spesifik bir tasıma mekanizmasıyla dokulara
taşınır.
Biyotransformasyon:
A vitamininin biyotransformasyonu hepatik yolla olur. Barsakta ve diğer bazı hücrelerde
retinalin büyük kısmı retinol’a indirgenir. Dokularda esterleşmiş şekilde bulunan retinol, çoğu
geri dönüşümlü olan bir dizi metabolik oksidasyon, izomerizasyon ve konjugasyona uğrar.
5Kısmen retinoik aside oksitlenir.
Dokularda, B1 vitaminin çoğu pirofosfat formuna dönüşmüş şekilde bulunur. B1 vitamini
çoğunlukla karaciğerde depolanır.
B2 vitamini vücutta önemli ölçüde depo edilmez. Serbest B2 vitamini, karaciğerde flavin
koenzimlerine (FAD ve FMN) dönüşerek enzimatik reduksiyonlarda elektron transfer
faktörleri olarak rol oynar.
B6 vitamini karaciğer hücrelerinde piridoksin, piridoksal ve piridoksamin; büyük ölçüde, aktif
koenzim sekli olan piridoksal 5’-fosfat’a dönüştürülür. Ayrıca karaciğerde piridoksal, inaktif
bir metabolit olan 4-piridoksik aside oksidlenir ve bu metabolit idrarda piridoksin’in başlıca
metabolitidir.
Nikotinamid büyük ölçüde karaciğerde metabolize edilir. En önemli metabolitleri, N-
metilnikotinamid, ve bunun oksidasyon ürünleridir. (N-metil–2-piridon–5-karboksamid ve
N-metil–4-piridon–5-karboksamid)
Hücre içerisinde bulunan deskpantenolden, koenzim A (CoA) sentezi gerçekleşir. C vitamini
hepatik yolla biyotransformasyona uğrar. C vitamini karaciğerde kısmen oksalik aside
dönüştürülür ve idrardaki oksalatın bir kısmından sorumludur.
Kolekalsiferolun metabolik aktivasyonu, başta karaciğer ve sonra böbrekler olmak üzere 2
basamakta gerçekleşmektedir. Kolekalsiferol biyotransformasyona uğrayarak asıl etkin sekli
olan 1,25-(OH)2 D3 ‘e (kalsitriol’a) çevrilir. İlk basamak 23-hidroksilasyon basamağıdır.
Karaciğer hücrelerinde mikrozomal ve mitokondriyel yerleşim gösteren bir oksidaz tarafından
25-hidroksikalsiferol’a dönüştürülür. Cildin fazla ısınması veya ağızdan fazla vitamin D
alınması sonucu 25-hidroksilli metabolit düzeyi artar. Fazla miktarda 25-
hidroksikolekalsiferol oluşursa, son ürün inhibisyonu sonucu bu dönüşüm frenlenir. Bu
nedenle fazla D vitamini alındığında kolekalsiferol’un metabolize edilmesi yavaşladığından
ciltte ve plazmada birikir. D vitaminlerinin 25-hidroksi türevi D vitamini-bağlayan protein’e
en fazla afinite gösteren türev olması nedeniyle, kanda en fazla bulunan metabolittir.
E vitamini, hepatik yolla biyotransformasyona uğrar. Normal değerlerde alınan E vitamini,
glukorinik asit ile konjuge olur.
Biotin dokular içerisinde karboksilaz enzimi ile birleşerek, metabolik olarak hapsolmuş bir
şekilde bulunur. Hücresel proteinlerin olağan devinimlerinde, karboksilaz enzimleri biositin
ve lizil ile bağlanmış biotin içeren oligopeptidlere parcalanır.
Eliminasyon:
A vitaminin vücuttan eliminasyonu yavaştır. Eliminasyonu fekal veya renal yolla gerçekleşir.
B1 vitamininin fazlası idrar yoluyla atılır. Besin içindeki vitaminin bir kısmı absorbe
edilmeden feçesle atılır.
B2 vitamininin büyük kısmı vücutta değişmeden böbrekten hızlı bir şekilde atılır; itrahı
kısmen tübüler sekresyon ile olur.
B6 vitamininin metaboliti idrar yoluyla atılır.
6Nikotinamid ve metabolitleri böbrekten tübüler sekresyon ile atılırlar.
Dekspantenol ve CoA idrar yoluyla vücuttan atılır.
C vitamini başlıca böbreklerden elimine olur. Böbreklerden atılımında, tıpkı glukoz için
olduğu gibi eşik değer söz konusudur. Bu eşik değer C vitaminin plazmadaki doygunluk
konsantrasyonu olan 1,4 mg/dl‘ a aşağı yukarı eşittir. Bu konsantrasyonun üstünde böbrek
proksimal tübüllerinde reabsorpsiyon maksimumu aşılmış olur, glomerüllerden süzülen C
vitaminin fazlası geri emilemez, idrarla hızlı bir şekilde atılır. Bu nedenle C vitaminin fazla
dozda verilmesinin bir yararı yoktur.
D vitaminlerinin büyük bir kısmı safra içinde atılırlar ve enterohepatik dolaşıma girerler. Suda
çözünen metabolitlerinden biri olan kalsitroik asit, idrar yolu ile vücuttan elimine olur.
Glukronik asit ile konjuge olan E vitamini safra yoluyla feçes ile atılır. Ayrıca renal yol ile de
eliminasyon gerçekleşir.
Biotin metabolitleri inaktif bir şekilde idrar yoluyla vücuttan atılır.
5.3. Klinik öncesi güvenlilik verileri
Bulunmamaktadır.
6. FARMASÖTİK ÖZELLİKLERİ
6.1. Yardımcı maddelerin listesi
Şeker
Portakal aroması
Cremophor RH 40
Sakkarin sodyum
Metil Paraben
Propil paraben
EDTA sodyum
Gliserin
Sodyum Benzoat
Saf su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25C’ nin altında, oda sıcaklığında saklayınız
76.5. Ambalajın niteliği ve içeriği
Kutuda, polietilen plastik burgulu kapaklı, renkli cam şişede 100 ml şurup 5ml’lik ölçek
içeren ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi Eski Büyükdere Caddesi No.4
34467 Maslak / Sarıyer / İSTANBUL
Tel: (0212) 366 84 00
Faks: (0212) 276 20 20
8. RUHSAT NUMARASI
158/83
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.01.1992
Ruhsat yenileme tarihi:
10. KÜB’ÜN YENİLENME TARİHİ
8