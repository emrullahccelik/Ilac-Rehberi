KISA ÜRÜN BİLGİLERİ
1. BEŞERİ TIBBİ ÜRÜNÜN ADI
Aritmal %2 I.M./I.V./S.C. Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her 1 mL’sinde;
Lidokain hidroklorür ............................... 20 mg
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Ampul
Renksiz çözelti
4. KLİNİK ÖZELLİKLER
4.1 Terapötik endikasyonlar
 Ventriküler aritmilerde (ekstrasistoller ve taşikardiler)
 Akut miyokard enfarktüsü sonrasında
 Kalp ameliyatları esnasında meydana gelen miyokard hasarlarına bağlı oluşabilecek
aritmilerde
 Kalp kateterizasyonu ve angiyokardiyografi gibi diyagnostik müdahalelerde,
Ayrıca, infiltrasyon anestezisi, periferal ve sempatik sinir blokajı, epidural anestezi için de
kullanılır.
4.2 Pozoloji ve uygulama şekli
Pozoloji / uygulama sıklığı ve süresi:
Kardiyak aritmilerin tedavisinde:
Ortalama dakikada 25-50 mg olacak şekilde, 50-100 mg I.V. yükleme dozu verilir. Alternatif
olarak 1-1.5 mg/kg olarak da verilebilir. Yükleme dozu ile istenen cevap alınmaz ise ilk
uygulamanın bitmesinden 5 dakika sonra, ikinci bir injeksiyon yapılabilir. 1 saat içinde 200-
300 mg’dan fazla uygulanmamalıdır.
1 / 16Yaşlı hastalarda veya konjestif kalp yetersizliği veya kardiyojenik şokta daha düşük bolus
dozları gerekebilir.
İnfüzyon şeklinde uygulamak için serum fizyolojik veya %5 glukoz çözeltisi içine % 0.2
veya %0.4’lük bir çözelti elde edilecek şekilde ARİTMAL eklenir. Erişkinler için 20-50
mikrogram/kg/dakika (ortalama 70 kg bir erişkin için 1-4 mg/dakika) uygulanır. Bu infüzyon
24 saat stabilitesini korur. İnfüzyon tedavisini 24 saatten uzun sürdürmek genelde
gereksizdir. İdame tedavisi şartsa oral bir antiaritmik ajan bunun için uygun olacaktır.
Konjestif kalp yetersizliği veya karaciğer hastalığı bulunan hastalarda daha yavaş infüzyon
verilmelidir; böbrek yetersizliği olan hastalarda herhangi bir doz değişikliği gerekmemektedir.
Sürekli infüzyon sırasında aritmi görülürse, ilacın plazma konsantrasyonunu hızla arttırmak
için küçük bir bolus dozu uygulanabilir; aynı zamanda infüzyon hızı da yükseltilir. Hastanın
kardiyak ritmi stabilleştiğinde veya herhangi bir toksisite belirtisi görüldüğünde infüzyon
sona erdirilmelidir.
Lidokain ile tedavi sırasında sürekli EKG monitorizasyonu önerilir; ancak bu mümkün değil
ise ve bir ventriküler aritmiden şüpheleniliyorsa, bradikardi olmadığı hallerde, I.M. tek doz
uygulanabilir. İntramusküler uygulama için deltoid kası tercih edilmelidir.
Lidokainin I.M. dozu 70 kg’lık bir yetişkin için 300 mg veya yaklaşık 4.3 mg/kg’dır.
İntramusküler enjeksiyon için %10’luk çözelti kullanılmalıdır. Eğer gerekliyse ilk
enjeksiyondan 60-90 dakika sonra ikinci bir doz uygulanabilir. İdame tedavisi gerekli olduğu
takdirde lidokainin I.V. infüzyonu veya oral uygulaması tercih edilir.
İnfüzyon halinde kullanıldığında, ekstrasistoller ve taşikardi geçtikten sonra 24 saat daha
tedaviye devam edilmelidir. Aşırı doz halinde PQ aralığı uzar ve QRS kompleksi genişler. Bu
durumda doz azaltılmaldır.
Lokal anestezik olarak kullanımında:
Çocuklarda, yaşlı hastalarda ve genel durumu bozuk hastalarda, lidokain dozları genellikle
azaltılır. Toksik reaksiyon ihtimalini minimize etmek için, lidokain solüsyonu çocuklara
%0.5 - % 1’lik konsantrasyonlarda verilebilir.
Yetişkinlerde veya 12-18 yaş arası çocuklarda, lidokainin tek do zları (spinal anestezi
dışındaki anesteziler için) 4.5 mg/kg (200 mg) geçmemelidir. 12 yaşın altındaki çocuklarda,
lokal infiltrasyon uygulamasında lidokain dozu 3 mg/kg’ı aşmamalıdır ve 4 saatten daha kısa
bir süre içerisinde tekrarlanmamalıdır.
2 / 16Spinal anestezide, en fazla 100 mg olacak şekilde lidokain uygulanabilir. Epidural veya
kaudal anestezide maksimum dozun 1.5 saatten daha kısa süreli aralıklarla tekrarlanmaması
gerekir. Paraservikal blok veya obstetrik analjezide (abortus dahil) en fazla 200 mg dozunda
ve maksimum doz 1.5 saatten daha kısa sürede tekrarlanmayacak şekilde uygulanabilir.
Yetişkinlerde I.V. rejyonel anestezide, %0.5’lik çözelti 4 mg/kg’ı geçmeyecek şekilde
uygulanabilir.
Epidural ve kaudal anestezide, %1’lik lidokain solusyonu kullanılır. Lidokainin yüksek
epidural dozlarıyla intravaskular ve subaraknoid injeksiyonu önlemek amacıyla, total doz
uygulanmadan en az 5 dakika öncesinde 2-5 mL’lik test dozu uygulanması önerilir.
Genellikle epidural anestezide her dermatom sahası için % 1’lik 2-3 mL çözelti uygulanır.
Obstetrik analjezi için yapılacak kaudal blokta veya epidural torasik blokta %1’lik
solüsyondan 20-30 mL (200-300 mg) kullanılır. Epidural lumbar anestezi için ise %1’lik
solüsyondan 25-30 mL (250-300 mg) kullanılır.
• İnterkostal sinir bloğu için, %1’lik çözeltiden 3 mL (30 mg)
• Paravertebral sinir bloğu için, %1’lik çözeltiden 3-5 mL (30-50 mg)
• Pudental sinir bloğu için (tek tarafa), %1’lik çözeltiden 10 mL (100 mg)
• Obstetrik analjezide parasevikal sinir bloğu için (tek tarafa), %1’lik çözeltiden
10 mL (100 mg)
• Sempatik sinir bloklarında servikal (stellat ganglion) sinir bloğu için, %1’lik
çözeltiden 5 mL (50 mg)
• Lumbar sinir bloğunda, %1’lik çözeltiden 5-10 mL (50-100 mg)
• Cilt altı infüzyon anestezisi için, %0.5’lik çözeltiden 1-60 mL veya %1’lik
çözeltiden 0.5-30 mL (5-300 mg)
• I.V. rejyonel anestezi için, %0.5’lik çözeltiden 10-60 mL (50-300 mg)
Uygulama şekli:
Lidokain intramuskuler (I.M.), intravenöz (I.V.) veya subkutan (S.C.) olarak uygulanabilir.
Anestezi amaçlı kullanımda uygulama şekli anestezinin yerine ve cinsine göre değişmektedir.
Lidokain ventriküler aritmilerin tedavisinde genellikle I.V. yükleme dozu şeklinde kulanılır.
Oral antiaritmik tedavisinin mümkün olmadığı durumlarda ise normal kalp ritmini sağlamak
için lidokainin idame infüzyonu uygulanabilir.
Özel popülasyonlara ilişkin ek bilgiler
3 / 16Böbrek / Karaciğer yetmezliği :
Karaciğer hastalığı olanlarda infüzyon hızı düşürülmelidir. Doz azaltılmalıdır. Böyle
hastalarda dozajın düşürülmesinde plazma lidokain konsantrasyonları dikkate alınmalıdır.
Renal yetmezliği olan hastalarda dozaj ayarlaması gerekli değildir ancak dikkatli olunmalıdır.
İnfüzyon tedavisi hastanın kardiyak ritmi düzenli hale gelince veya toksisitenin ilk belirtileri
görülünce bitirilmelidir.
Pediyatrik popülasyon:
Kardiyak aritmilerin tedavisinde:
Çocuklarda başlangıç olarak 0.5-1 mg/kg dozunda I.V. bolus uygulanabilir. Bu doz hastanın
cevabına göre tekrarlanabilir, ancak toplam doz 3-5 mg/kg’ı geçmemelidir. Bir infüzyon
pompası aracılığıyla, dakikada 10-50 mikrogram/kg hızında idame I.V. infüzyonu devam
edilebilir.
Çocuklarda ileri kardiyak yaşam desteği amacıyla ilk olarak 1 mg/kg dozunda I.V. bolus
uygulanır. Defibrilasyon ve başlangıç bolus uygulamasıyla ventriküler taşikardi veya
ventriküler fibrilasyon düzeltilememişse, dakikada 20-50 mikrogram/kg hızında I.V. infüzyon
başlanmalıdır.
Lokal anestezik olarak kullanımda:
Çocuklarda lidokain dozları genellikle azaltılır. Toksik reaksiyon ihtimalini minimize etmek
için, lidokain çözeltisi çocuklara %0.5 - %1’lik konsantrasyonlarda verilebilir.
Lokal infiltrasyon anestezisi amaçlı kullanımda, 12 yaşın altındaki çocuklara uygulanacak doz
3 mg/kg’ı geçmemelidir. Tekrar dozu uygulaması için en az 4 saat geçmesi beklenmelidir.
Geriyatrik popülasyon:
Kardiyak aritmilerin tedavisinde, yaşlı hastalarda daha düşük bolus dozları uygulanması
gerekebilir (Bkz. Bölüm 4.4).
Lokal anestezik ihtiyacı geriyatrik popülasyonda azalmıştır. Bu sebepten dolayı uygulanacak
doza dikkat edilmelidir. Gerekirse doz azaltılabilir.
4.3 Kontrendikasyonlar
ARİTMAL,
 Lidokain ve amid türevi anesteziklere karşı hassasiyeti olan hastalarda,
4 / 16Ventriküler aritmi için kullanılıyorsa;
 Stokes-Adams sendromunda
 Sinoatriyal, atriyoventriküler veya intraventriküler kalp bloğu olan hastalarda
 Ciddi miyokardiyal depresyon
 Porfiriada
 Kontrol altına alınamayan epilepside
 Kardiyojenik şokta
 Sulpirid kullananlarda
Lokal anestezi için kullanılıyorsa
 Tam kalp bloğunda
 Hipovolemide
kontrendikedir.
4.4 Özel kullanım uyarıları ve önlemleri
Lidokainin I.V. uygulaması sırasında düzenli EKG izlenmesi gereklidir.
Uygulama sırasında kardiyovasküler ve solunum sistemine ait ciddi advers etkilerin oluşma
riskine karşı hayat kurtarıcı ilaçlar, araçlar ve oksijen bulundurulmalıdır. Ciddi reaksiyonlar,
uyku basması ve parestezi oluştuğu taktirde lidokain tedavisi hemen kesilmeli ve uygun
tedavi uygulanmalıdır.
Ciddi hepatik disfonksiyonu ve psödokolinesteraz enzim eksikliği olan hastalarda lidokain
toksisitesi riski artabileceğinden, dikkatle kullanılmalıdır.
Lidokain; konjestif kalp yetmezli ği, karaciğer yetmezliği, her dereceden kalp bloğu,
Wolf-Parkinson-White Sendromu, belirgin hipoksi, ciddi solunum depresyonu, hipovolemi
durumlarında ve önceden geçirilmiş malign hipertermi ya da şok öyküsü olan hastalarda
dikkatle kullanılmalıdır.
Lidokain, atriyal fibrilasyonu ve atriyal flutteri olan hastalara uygulandığında ventrikül hızını
arttırabilir.
Tedavi süresince ve öncesinde elektrolit bozukluğu, özellikle de hipokalemi ve
hipomagnezemi düzeltilmelidir. Ventriküler aritminin altta yatan sebepleri giderilmelidir.
Ventriküler hassasiyeti kontrol altına almak için yüksek dozlarda antiaritmik ajanlara
gereksinim gösteren hastalarda hipokalemi, hipoksi ve asit-baz dengesindeki düzensizlikler
potansiyelize edici faktörler olarak elimine edilmelidirler.
5 / 16Çocuklarda ventriküler aritmilerin tedavisinde lidokain kullanımının güvenilirliği ve etkinliği
kontrollü klinik çalışmalarla desteklenmediğinden dikkatli kullanılmalıdır.
Sinüs bradikardisi ve kısmi kalp bloğu olan hastalarda ektopik ventriküler vuruların tedavisi
için lidokain verilmesi gerektiğinde önce kalp ritmi atropin, isoproterenol veya pacemaker ile
hızlandırılmalıdır. Aksi halde ağır aritmiler ve tam blok belirebilir. Geriyatrik hastalarda
dikkatle kullanılmalıdır.
Diğer lokal anesteziklerde olduğu gibi, lidokain, epilepsi, myastenia gravis, solunum
yetmezliği, bradikardi durumlarında veya lidokainin yararlanımını ya da etkisini artırdığı
bilinen ilaçlarla veya eliminasyonunu azalttığı bilinen karaciğer ve böbrek yetersizliklerinde
çok dikkatle kullanılmalıdır.
İntramusküler lidokain, akut miyokardiyal infarksiyonun bulgularını maskeleyecek kreatin
fosfokinaz konsantrasyonlarının artmasına neden olabilir. Lidokain hayvanlarda
porfirinojenik etki göstermiştir, porfiri şüphesi olanlarda kullanımından kaçınılmalıdır.
İnjeksiyon inflamasyonlu veya infekte bir bölgeye yapıldığında lokal anesteziklerin etkisi
azalabilir.
Kullanılan lokal anestezik ilaçtan bağımsız olarak belirli bazı lokal anestezi girişimleri ciddi
istenmeyen etkilere sebep olabilir.
Belirli sinir blokları, özellikle hipovolemi varlığında, kardiyovasküler depresyona neden
olabilir, bu yüzden kardiyovasküler fonksiyonu bozulmuş hastalarda epidural anestezi çok
dikkatli uygulanmalıdır.
Epidural anestezi hipotansiyon ve bradikardi yapabilir. Dolaşım önceden kristaloid veya
kolloidal çözeltilerle desteklenirse bu risk azaltılabilir.
Bazen paraservikal blok fetusta bradikardi veya taşikardiye sebep olabileceğinden, fetal kalp
hızının çok dikkatle monitorize edilmesi şarttır.
Baş ve boyun bölgesine yapılan uygulamalarda, istenmeden bir artere gelmesi halinde düşük
dozlarda bile serebral belirtiler görülebilir.
Çok nadir olarak, retrobulber injeksiyonlar subaraknoid aralığa geçerek kardiyovasküler
kollaps, apne, konvülsiyonlar ve geçici körlük de dahil olmak üzere ciddi / ağır reaksiyonlara
sebep olabilir.
6 / 16Retro ve peribulber lokal anestezik injeksiyonlarında düşük de olsa kalıcı oküler motor
bozukluk riski vardır. Bunun temel sebepleri arasında, travma ve/veya kaslar ve/veya
sinirler üzerinde lokal toksik etkiler bulunmaktadır.
Bu türde doku reaksiyonlarının ciddiyeti travma derecesine, kullanılan lokal anestezik
konsantrasyonuna ve dokunun lokal anesteziğe maruziyet süresine bağlıdır. Bu yüzden bütün
lokal anesteziklerle olduğu gibi mümkün olan en düşük etkili lokal anestezik dozları
kullanılmalıdır.
SSS toksisitesi belirti ve semptomları yakından izlenmelidir. Yaşlı hastalar, SSS ve
kardiyovasküler yan etkilerde artışa eğilimli olabilir. Karaciğer disfonksiyonu ve konjestif
kalp yetmezliği olan hastalarda doz azaltılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Lidokain, sitokrom P450 enzimlerine etki eder. CYP1A2 (minör), CYP2A6 (minör), CYP2B6
(minör), CYP2C9 (minör), CYP2D6 (majör), CYP3A4 (majör)’ün substratıdır. CYP1A2’yi
güçlü, CYP2D6 ve CYP3A4’ü orta derecede inhibe eder.
Lidokainin etkisi / seviyesi; amfetaminler, amiodaron, azol grubu antifungaller, beta
blokörler, klorpromazin, klaritromisin, delavirdin, diklofenak, doksisiklin, eritromisin,
fluoksetin, imatinib, izoniazid, mikonazol, nefazodon, nikardipin, paroksetin, pergolit,
propofol, proteaz inhibitörleri, kinidin, kinin, ritonavir, ropinirol, telitromisin, verapamil ve
diğer CYP2D6 ya da CYP3A4 inhibitörleri ile birlikte kullanıldığında artabilir.
Lidokain; aminofilin, amfetaminler, selektif beta blokörler, selektif benzodiazepinler,
kalsiyum kanal blokörleri, sisaprid, siklosporin, dekstrometorfan, ergot alkaloidleri,
fluoksetin, fluvoksamin, selektif HMG-CoA redüktaz inhibitörleri, mesoridazin, meksiletin,
mirtazapin, nateglinid, nefazadon, paroksetin, risperidon, ritonavir, ropinirol, sildenafil (ve
diğer PDE-5 inhibitörleri), takrolimus, teofilin, tioridazin, trisiklik antidepresanlar,
trifluoperazin, venlafaksin ve diğer CYP1A, CYP2D6 ya da CYP3A4 substratlarının
etkilerini / seviyelerini artırabilir.
Lidokainin tiyoridazin ile birlikte kullanımından kaçınılmalıdır.
Lidokainin etkileri / seviyeleri aminoglutemid, karbamazepin, nafsilin, nevirapin, fenobarbital,
fenitoin, rifampisin ve diğer CYP3A4 indükleyiciler ile azalabilir. Lidokain, CYP2D6 ön ilaç
substratlarının (örneğin; kodein, hidrokodein, oksikodon, tramadol) seviyelerini azaltabilir.
7 / 16Anestezi sırasında süksinilkolinin nöromusküler bloke edici etkisi süksinilkolin
uygulanmasından önce I.V. lidokain verilmesiyle birlikte artar. Ancak bu etki lidokainin klinik
dozunun üstünde kullanılması durumunda önemli boyutlara ulaşır.
Lidokain; fenitoin, prokainamid, propranolol veya kinidin gibi antiaritmik ajanlarla birlikte
uygulandığında kardiyak etkilerde aditif veya antagonistik etkileşme olabilir, toksik etkiler
artabilir.
Fenitoin, lidokainin hepatik metabolizmasını stimüle edebilir ancak bu etkinin klinik önemi
bilinmemektedir.
Simetidin ve propranolol, lidokainin serum konsantrasyonunu ve toksistesini arttırır. Bu
ilaçlar ayrıca hepatik kan akımını ve ilacın hepatik ekstraksiyonunu azaltarak lidokainin
sistemik klirensini de azaltırlar. Lidokainin bu ilaçlarla birlikte kullanımı sırasında lidokainin
toksisitesine karşı hastanın serum konsantrasyonu dikkatle izlenmelidir. İlacın dozunun
azaltılması gerekli olabilir. Ayrıca simetidin mikrozomal aktiviteyi de azaltmaktadır.
Ranitidin lidokain klirensinde küçük bir düşme meydana getirmektedir. Antiviral ajanlarla da
lidokain serum seviyesinde artma meydana gelebilir (örn. amprenavir, atazanavir, darunavir,
lopinavir).
Birlikte uygulandığında, diüretiklerin neden olduğu hipokalemi, lidokainin aktivitesini
antagonize edebilir.
Sistemik toksik etkilerde artış meydana gelebileceğinden, lidokain, diğer lokal anestezikleri
ya da amid tipi lokal anesteziklere yapısal olarak benzeyen diğer ajanları (örn., meksiletin gibi
anti-aritmikler) kullanan hastalarda, dikkatle kullanılmalıdır.
Lidokain ve sınıf III anti-aritmik ilaçlar (örn. amiodaron)’ın spesifik etkileşim çalışmaları
henüz gerçekleştirilmediğinden, dikkatli kullanılması önerilir.
QT aralığını uzatan veya uzatabilen (örn. pimozid, sertindol, olanzapin, ketiapin, zotepin)
antipsikotikler, pirenilamin, adrenalin (yanlışlıkla intravenöz olarak injekte edilmişse) veya
5-HT antagonistleri (örn. tropisetron, dolasetron) ile eş zamanlı olarak tedavi gören
3
hastalarda ventriküler aritmi riskinde artış olabilir.
Kinipiristin / dalfopristinin eş zamanlı kullanımı lidokain seviyelerini ve takiben ventriküler
aritmi riskini artırabilir; dolayısı ile kaçınılmalıdır.
Kas gevşeticilerle tedavi gören hastalarda yükseltilmiş ve uzatılmış nöromusküler blokaj
riskinde artış olabilir (örn. süksametonyum).
8 / 16Verapamil ve timolol ile tedavi gören hastalarda, bupivakain kullanımını takiben
kardiyovasküler kolaps oluştuğu bildirilmiştir. Lidokain, bupivakain ile yakından ilişkilidir.
Dopamin ve 5-hidroksitriptamin nöbet eşiğini düşürmektedir.
Narkotikler muhtemelen prokonvulsandır ve fentanilin lidokain ile nöbet eşiğini düşürmesi
bunun bir kanıtıdır.
Çocuklarda sedasyon için kullanılan opioid-antiemetik kombinasyonu, lidokain ile nöbet
eşiğini düşürebilir ve SSS de depresan etkilerde artışa neden olabilir.
Adrenalin lidokain ile birlikte kullanılırken yanlışlıkla intravenöz olarak injekte edilmişse,
vasküler absorpsiyonda azalma meydana gelebilir ve ventriküler taşikardi ve fibrilasyon
tehlikesi büyük ölçüde artar.
Beta blokörler (propronalol, metoprolol, nadolol gibi) nörolojik ve kardiyak yan etkilerin
artmasına neden olacak şekilde lidokainin plazma düzeylerini arttırırlar (lidokainin hepatik
metabolizması azalır).
Lidokain dozunun ayarlanmasında beta blokör tedavisi sırasında ve sonrasında klinik takip
yapılmalı, EKG ve lidokainin plazma düzeyleri izlenmelidir.
Sulpirid ile birlikte kullanımında ventrikül ritmi bozukluğu riski yüksektir. Özellikle
elektrofizyolojik etkilerin eklenmesiyle Torsades de Pointes ortaya çıkabilmektedir.
Lidokain intramüsküler injeksiyonu, serum kreatin kinaz (kreatin fosfokinaz)
konsantrasyonlarında artışa neden olabileceğinden, ilacı intramüsküler yoldan alan hastalarda
akut miyokard infarktüsünün teşhisinde kreatin kinaz değerlendirilmeleri kullanıldığında,
izoenzim ayrılması gereklidir.
St John’s Wort (Hypericum perforatum), lidokain seviyelerini azaltabilir, birlikte
kullanımından kaçınınız.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar / doğum kontrolü (kontrasepsiyon)
ARİTMAL’in çocuk doğurma potansiyeli bulunan kadınlar veya doğum kontrolü üzerindeki
etkilerine ilişkin veri bulunmamaktadır.
9 / 16Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
Gebe kadınlara verilirken tedbirli olunmalıdır.
Lidokain; anneye epidural veya intravenöz uygulandıktan sonra kolaylıkla plasental bariyeri
geçer. Göbek kordonundaki lidokain konsantrasyonunun, maternal venöz konsantrasyona
oranı 0.5-0.6’dır. Fetüs gebeliğin sonunda lidokaini metabolize etme yeteneği gösterir.
Yetişkinlerde 100 dakika olan eliminasyon yarılanma ömrü, uterusta ilaca maruz kalmış olan
yenidoğanda yaklaşık 3 saattir. Doğumdan sonraki en az 48 saat boyunca süreklilik gösteren
yüksek lidokain seviyeleri görülebilir. Fötal bradikardi veya taşikardi, yenidoğan bradikardisi,
hipotoni ve solunum depresyonu meydana gelebilir.
Laktasyon dönemi
Lidokain az miktarda da olsa anne sütü ile atılmaktadır. Zayıf bir ihtimal de olsa bebekte
alerjik reaksiyonlara sebep olabileceğinden emziren annelerde dikkatle kullanılmalıdır.
Emziren annelerde kullanılırken, emzirmenin durdurulup durdurulmayacağına ya da
ARİTMAL tedavisinin durdurulup durdurulmayacağına / tedaviden kaçınılıp
kaçınılmayacağına karar verilmelidir.
Üreme yeteneği / Fertilite
Ratlarda maksimum insan dozunun 6.6 katına kadar uygulanan dozlarla yapılan üreme
çalışmalarında anlamlı bulgulara rastlanmamıştır.
Hayvanlar üzerindeki üreme çalışmaları, insanlardaki yanıtları daima önceden saptayacak
şekilde değildir. Özellikle gebeliğin ilk devrelerinde, organogenesiste; çocuk bekleyen
kadınlara lokal anestezik uygulamadan önce bu durum göz önüne alınarak dikkatli
davranılmalıdır.
Lidokainin fertilite üzerine etkilerini değerlendirmek amacıyla, uzun dönem hayvan
çalışmaları yürütülmemiştir (Bkz. Bölüm 5.3)
4.7 Araç ve makine kullanımı üzerindeki etkiler
Uyuşukluk, baş dönmesi, konfüzyon, ajitasyon, öfori gibi santral, tinnitus gibi otik, bulanık ve
çift görme gibi oküler yan etkileri olduğundan araç ve dikkat gerektiren makine kullananlar
bu konuda uyarılmalıdır.
10 / 16Ayakta tedavi gören hastaların, araç ve makine kullanımını etkileyecek bölgelerine anestezi
uygulandığında, normal fonksiyonlar tamamen düzelene kadar, bu aktivitelerden kaçınmaları
önerilmelidir.
4.8 İstenmeyen etkiler
İstenmeyen etkiler aşağıdaki sınıflandırma kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥ 1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Diğer lokal anesteziklerde olduğu gibi, lidokainin yan etkileri nadir olarak görülür ve
genellikle kazara yapılan intravasküler injeksiyon, aşırı doz ya da vasküler alanlardan hızlı
emilim nedeniyle plazma konsantrasyonunun artması sonucu veya hastaların bir kısmında
hipersensitivite, idiyosenkrazi ve azalmış tolerans nedeniyle meydana gelir.
Bağışıklık sistemi bozuklukları
Seyrek: Aşırı duyarlılık reaksiyonları (alerjik veya anafilaktik reaksiyonlar, anafilaktik şok)
(Bkz. Deri ve deri altı doku hastalıkları)
Lidokain alerjisi için yapılan cilt testi güvenilir olarak kabul edilmemiştir.
Sinir sistemi hastalıkları
Yaygın: Parestezi, baş dönmesi
Yaygın olmayan: Konfüzyon, yutma güçlüğü, titreme, dilde hissizlik
Seyrek: Kısa süreli ve doza bağımlı olarak gelişen uyuşukluk, disoryantasyon, psikoz,
sinirlilik, ajitasyon, öfori, kuruntu, sıcak ve soğuk hissi, duyularda bozulma, hızlı konuşma,
kas titremeleri ve seğirmeler, nöbetler, koma, konvulsiyonlar, sirkumoral parestezi
Sinir sistemi reaksiyonları eksitatör veya depresan olabilir. SSS uyarılma belirtileri kısa
olabilir veya hiç oluşmayabilir, bu yüzden toksisitenin ilk belirtisi olarak konfüzyon ve
uyuşukluğu takip eden koma ve solunum yetmezliği görülebilir.
Spinal anestezinin nörolojik komplikasyonları; sırtın alt kısmındaki, kalçadaki ve
bacaklardaki ağrı gibi geçici nörolojik semptomlardır. Bu semptomlar genellikle anesteziyle
birlikte 24 saat içinde gelişir ve birkaç gün içinde normale döner.
Araknoidit ve kauda ekuina sendromu gibi izole vakalarda, lidokain ve diğer benzer ajanlarla
spinal anesteziyi takiben persistan parestezi, barsak ve üriner disfonksiyonu veya alt
11 / 16ekstremitelerde felç oluştuğu bildirilmiştir. Bu vakaların büyük çoğunluğu lidokainin
hiperbarik veya uzatılmış spinal infüzyonuyla ilişkilidir.
Göz hastalıkları
Seyrek: Bulanık ve çift görme, kısa süreli amorozis gibi görme bozuklukları
Oküler işlemler sırasında optik sinir kılıfına yanlışlıkla injeksiyonu sonucunda bilateral
amorazis olabilir. Retro veya peribulbar anesteziyi takiben, orbital inflamasyon veya diplopi
meydana geldiği bildirilmiştir.
Kulak ve iç kulak hastalıkları
Yaygın olmayan: Tinnitus, hiperakuzi
Kardiyak hastalıklar
Yaygın: Hipotansiyon, hipertansiyon, bradikardi
Seyrek: Kalp bloğu, kardiyovasküler kollaps, aritmi, miyokardiyal depresyon
Spinal ve epidural anesteziye hipotansiyon eşlik edebilir. Bradikardi ve kalp durmasına ait
izole vakalar da bildirilmiştir.
Solunum, göğüs bozuklukları ve mediastinal hastalıklar
Seyrek: Dispne, bronkospazm, apne, solunum depresyonu, respiratuar arrest
Gastrointestinal hastalıklar
Yaygın: Bulantı, kusma
Deri ve deri altı doku hastalıkları
Seyrek: Cilt lezyonları, raş, ürtiker, ödem, anjiyoödem, anafilaksi
Genel bozukluklar ve uygulama bölgesine ilişkin hastalıklar
Uzun süreli I.V. infüzyonda lokal tromboflebit, I.M. injeksiyon bölgesinde ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
12 / 164.9 Doz aşımı ve tedavisi
Akut sistemik toksisite semptomları:
Santral sinir sistemi toksisitesi gittikçe artan şiddette semptomlarla ortaya çıkar. Hastalarda
başlangıçta sirkumoral parestezi, dilde hissizlik, hafif sersemlik, hiperakuzi ve tinnitus
olabilir. Görme bozukluğu, musküler tremor veya kas seğirmesi daha ciddi semptomlardır ve
genelleştirilmiş konvulsiyonların başlangıcından önce meydana gelirler. Bu belirtiler nevrotik
davranışlarla karıştırılmamalıdır. Bilinçsizlik ve grand mal konvulsiyonlar birkaç saniyeden
birkaç dakikaya kadar sürebilir. Normal solunumun engellenmesi ve hava yolu kaybı ile
birlikte artan kas aktivitesinin neden olduğu konvülsiyonları izleyen hipoksi ve hiperkapni
hızla meydana gelir. Ağır vakalarda apne meydana gelebilir. Asidoz lokal anesteziğin toksik
etkisini arttırır.
Lidokain hidroklorürden dolayı ortaya çıkan akut tehlikeler genellikle ilacın terapötik amaçla
kullanımı sırasında yüksek plazma düzeyi oluşması sonucudur. Aşırı doz alınması durumunda
tedavi hemen kesilmeli ve konvulsiyonlar veya solunum depresyonu belirtileri ve arrest
gelişirse derhal pozitif hava basıncı sağlayabilecek bir maske yardımı ile akciğerdeki solunum
kanallarının çalışması sağlanmalıdır. Bu sağlandıktan sonra, dolaşımın yeterli olup olmadığı
değerlendirilir. Dolaşım, plazma infüzyonu ve intravenöz sıvılar ile korunmalıdır.
Doz aşımı halinde, yeterli solunum desteği sağlanmasına rağmen konvulsiyonlar ilk 15-20
saniye içerisinde kendiliğinden durmaz ise (ve dolaşım durumu elverirse), çok kısa süreli
barbitüratlar (tiopental, tiamilal) veya benzodiazepam (örn. diazepam) düşük doz intravenöz
yolla verilir.
Antikonvülsanların intravenöz yolla verilmeleri halinde dolaşımı baskıladıkları
unutulmamalıdır.
Eğer derhal tedaviye girişilmemişse, konvülsiyonlar ve kardiyovasküler depresyonlar,
hipoksi, asidoz, bradikardi, aritmi ve kalp durması ile sonuçlanabilir. Dolaşım depresyonu
ortaya çıkarsa vazopressörler uygulanabilir.
Kardiyak arrest meydana gelirse, standart kardiyopulmoner resüsitasyon prosedürleri
başlatılmalıdır. Sürekli optimal oksijenasyon ve ventilasyon ve sirküler destek, asidozis
tedavisi kadar hayati önem taşımaktadır.
Lidokain ile meydana gelen akut doz aşımı tedavisinde diyalizin yararı önemsizdir.
5. FARMAKOLOJİK ÖZELLİKLER
13 / 165.1 Farmakodinamik özellikler
Farmakoterapötik grup: Antiaritmikler (sınıf IB)
ATC Kodu: C01BB01
Lidokain amid tipi bir lokal anesteziktir. Vücudun bir çok bölgesinde lokal anestezi sağlamak
için kullanılır ve etkisini impulsların başlaması ve aktarımı için gerekli olan iyonik geri akışı
inhibe edip, nöral membranı stabilize ederek gösterir. Lidokainin, periferal sinir sistemindeki
sinir aksonunda meydana getirdiği iletim blokajına ilaveten, santral sinir sitemi ve
kardiyovasküler sistem üzerinde de önemli etkileri bulunmaktadır. Absorbsiyondan sonra,
lidokain SSS stimulasyonuna ve takiben kardiyovasküler sistemde depresyona neden olabilir,
ilk olarak elektiriksel uyarılabilirliği, iletim oranını ve kasılma gücünü azaltabildiği yer olan
myokardium üzerinde etkisini gösterir.
5.2 Farmakokinetik özellikler
Genel özellikler
Emilim:
Lidokainin I.V. bolus uygulamasından sonra etkisi 45-90 saniye içinde başlar ve 10 ila 20
dakika sürer. Antiaritmik etkinin devamı için sürekli olarak lidokainin (1-4 mg/dak)
oranında infüzyonu zorunludur. Lidokainin I.V. uygulamalarında biyoyararlanımı tamdır. I.M.
uygulamalarda 5-15 dakika içinde terapötik serum konsantrasyonuna ulaşır ve bu etki 2 saat
boyunca sürer.
İntradermal uygulamalarda 1-3 dakika içerisinde etki başlar ve sonraki 10 dakika içinde
azalır. Oftalmik kullanımda etkinin başlama süresi 20 saniye ila 5 dakika arasında (genelde
40 sn’dir), sürekliliği ise 5 ila 30 dakika arasında değişir (genelde 15 dakikadır).
Dağılım:
Lidokainin proteine (alfa asit glikoprotein) bağlanma oranı ilaç konsantrasyonuna b ağlı
1
olarak yaklaşık %60 - %80’dir. Dağılım hacmi (V ) 1.1 – 2.1 L/kg’dır. Kalp yetmezliği ve
d
karaciğer hastalığında bu oran azalır. Lidokain kan-beyin ve plasenta engelini pasif difüzyon
ile geçmektedir. Terapötik serum konsantrasyonu 1.5-6 mikrogram/mL’dir. Genellikle serum
düzeyi 6-10 mikrogram/ml’den yüksek ise toksiktir.
Biyotransformasyon:
Lidokainin % 90’ı karaciğerde metabolize edilir.
14 / 16Lidokain, karaciğerde glisin ksilidin (GX) ve monoetilglisin ksilidin (MEGX)’e metabolize
olur. Her iki metabolit de antiaritmik ve konvülsan özellik gösterir.
Eliminasyon:
Lidokain %62-81 oranında hepatik eliminasyona uğrar. Lidokainin 7-30 dakikalık bir
başlangıç yarılanma ömrü ve 1.5 - 2 saatlik terminal yarılanma ömrü vardır. 24 saatten daha
uzun süren infüzyonu takiben yarı ömrü 3 saatten fazla olabilir. Bebeklerde ve prematurelerde
ise terminal yarılanma ömrü 3.2 saattir.
Yarılanma ömrü bifaziktir ve konjestif kalp yetmezliği, karaciğer hastalığı, şok, ciddi renal
bozukluk durumlarında uzamaktadır. Karaciğer fonksiyon bozukluğu olan hastalarda
yarılanma ömrü 2-3 kat uzamaktadır.
Lidokainin %10’undan daha az miktarı değişmemiş halde, yaklaşık % 90’ı ise metabolitleri
şeklinde idrarla atılmaktadır.
Doğrusallık / doğrusal olmayan durum:
Doza bağımlı farmakokinetik etki gösterir.
5.3 Klinik öncesi güvenlilik verileri
Ratlarda maksimum insan dozunun 6.6 katına kadar uygulan dozlarla yapılan üreme
çalışmalarında anlamlı bulgulara rastlanmamıştır.
Lidokainin karsinojenik ve mutajenik potansiyeli ya da fertilite üzerine etkilerini
değerlendirmek amacıyla, uzun dönem hayvan çalışmaları yürütülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Mevcut değildir.
6.3 Raf ömrü
36 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
15 / 166.5 Ambalajin niteliği ve içeriği
5 mL’lik 5 adet şeffaf renksiz cam ampullerde, karton kutuda içerisinde
6.6 Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri” ilkelerine uygun olarak imha
edilmelidir.
7. RUHSAT SAHİBİ
Osel İlaç Sanayi ve Ticaret A..Ş
Akbaba Mahallesi Maraş Cad. No: 52
34820 Beykoz / İSTANBUL
Tel: (0216) 320 45 50
Faks: (0216) 320 45 56
E-mail:info@osel.com.tr
8. RUHSAT NUMARASI
191/66
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.05.1999
Ruhsat yenileme tarihi: 03.05.2005
10. KÜB’ÜN YENİLENME TARİHİ
16 / 16