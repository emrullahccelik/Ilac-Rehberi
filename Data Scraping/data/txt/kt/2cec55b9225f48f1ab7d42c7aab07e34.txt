1 / 6 
 KULLANMA TALİMATI  
 
DİKLORON EMULGEL FORTE %2,32 J el 
Deriye  uygulanır.  
 
• Etkin madde: Her 1 g jel 20 mg d iklofenak sodyuma eşdeğer 23,2 mg d iklofenak dietilamin 
içerir.  
• Yardımcı maddeler: Oleil alkol, izopropil alkol, propilen glikol, k arbomer  980, sıvı parafin, 
koko kaprilat/ kaprat, makrogol setostearil eter 20, dietanolamin, butilhidroksitoluen 
(BHT), okaliptus yağı , saflaştırılmış su . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bi lgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. DİKLORON  EMULGEL FORTE nedir ve ne için kullanılır?  
2. DİKLORON  EMULGEL FORTE’u kullanmadan önce dikkat edilmesi gerekenler  
3. DİKLORON  EMULGEL FORTE nasıl kullanılır?  
4. Olası yan etkiler nelerdir?  
5. DİKLORON  EMULGEL FORTE’un  saklanması  
 
Başlıkları yer almaktadır.  
 
1. DİKLORON  EMULGEL FORTE nedir ve ne için kullanılır?  
• DİKLORON  EMULGEL FORTE etkin madde olarak diklofenak dietilamin içeren, beyaz 
veya beyazımsı, yumuşak, homojen, krem benzeri j el formunda bir ilaçtır.  
• DİKLORON  EMULGEL FORTE haricen  kullanılan non -streoidal antiinflamatuvar  
preparatları olarak adlandırılan bir ilaç grubuna dahildir.  
• DİKLORON  EMULGEL FORTE, 50 g’lık tüpler ile kullanıma sunulmaktadır.  
• DİKLORON  EMULGEL FORTE, aşağıdaki hastalıkların bölgesel şikay etlere yönelik 
tedavisinde ağrı kesici   (analjezik) ve iltihap giderici (antiinflamatuvar) olarak etkilidir:  
 Kireçlenme (osteoartrit), eklem romatizması (romatoid artrit), eklem çevresindeki 
yumuşak  dokunun, eklem bağlarının, eklem kapsülünün iltihabı (per iartrit, tendinit, 
bursit ve  tenosinovit) gibi romatizmal hastalıklarda  
 Ezilme ve burkulma gibi yumuşak doku travmaları  2 / 6 
  Ağrı, iltihap ve kas gerginliği ile kendini gösteren kas iskelet sistemi hastalıkları  
 
2. DİKLORON  EMULGEL FORTE’u  kullanmadan önce dikkat edilmesi gerekenler  
DİKLORON  EMULGEL FORTE’u aşağıdaki durumlarda KULLANMAYINIZ  
Eğer:  
• Diklofenak’a veya DİKLORON  EMULGEL FORTE’un bileşiminde bulunan yardımcı  
maddelerden herhangi birine karşı (yardımcı maddeler listesine bakınız) alerjiniz var ise , 
• Asetilsalisilik asit (ağrı kesici bir ilaç) veya ibu profen gibi diğer steroid olmayan iltihap 
giderici  ilaçlar ile hırıltı ya da kısa nefes alma (astım atağı), sıvı kabarcıklı deri döküntüsü 
ya da kurdeşen  veya burun akıntısı gibi şikaye tleriniz oluyorsa , 
• Herhangi başka bir diklofenak ya da aspirin ya da ibuprofen gibi ağız yoluyla alınan steroid 
olmayan iltihap giderici ilaçlar kullanıyorsanız , 
• Bir yaralanma veya aşırı kullanım ile ilgili olmayan, yakın zamanda ortaya çıkan şiddetli 
eklem ağrınız varsa,  
• Hastalık hissi, ateş ya da ağrıya eşlik eden herhangi başka bir şikayetiniz varsa,  
• Hamileyseniz (özellikle son 3 aylık dönemde) kullanmayınız.  
• Uygulama sonrasında cildinizde döküntü gelişirse ilacı kullanmayı bırakınız.  
• 14 yaşından küçük çocuklarda ve ad ölesanlarda kullanmayınız . 
 
DİKLORON  EMULGEL FORTE’u aşağıdaki durumlarda DİKKATLİ KULLANINIZ  
Eğer:  
• DİKLORON  EMULGEL FORTE’u açık yaralara ya da hasar görmüş, döküntülü ve 
ekzemalı  cilt üzerine uygulamayınız. İlacın uygulanmasından sonra ciltte kızarıklıklar 
görülürse ilacı kullanmayı bırakınız.  
• Geniş alanlara uygulanacaksa veya uzun süreli tedavi amacıyla kullanacaksanız dikkatli  
kullanınız.  Doktor tavsiyesi olmadan kullanmayınız.  
• DİKLORON  EMULGEL FORTE yalnızca harici kullanım içindir. Ağız içine 
uygulamayınız.  Yutmayınız.  Uygulamadan sonra eller yıkanmalıdır (tedavi edilen yer 
elleriniz değilse).  
• DİKLORON  EMULGEL FORTE kapatıcı olmayan bandajlarla kullanılabilir; ancak hava 
geçirm eyen kapatıcı bandajlar kullanılmamalıdır.  
• Mide ya da bağırsak ülseriniz (mide -bağırsak yaraları) varsa ya da geçmişte olmuşsa, ürünü 
kullanmadan önce doktorunuza danışınız.  
• Astımınız varsa DİKLORON  EMULGEL FORTE kullanmadan önce doktorunuza 
danışınız.  
• DİKLORON  EMULGEL FORTE’un gözle temasından kaçınınız. Gözle teması durumunda  
gözünüzü temiz suyla yıkayınız. Rahatsızlık devam ederse doktorunuza ya da eczacınıza 
danışınız.  
• Ciddi yanma riski nedeniyle, uygulama sonrası sigara içmeyin veya çıplak alevin ya nına 
gitmeyin. Ürünle temas eden kumaş (giysi, yatak takımı, pansuman vb.) daha kolay yanar 
ve ciddi bir yangın tehlikesi oluşturur. Giysileri ve yatakları yıkamak ürün birikimini 
azaltabilir, ancak tamamen uzaklaştırmaz.  
 3 / 6 
 Bu uyarılar geçmişteki herhangi b ir dönemde dahi olsa sizin için geçerliyse lütfen doktorunuza  
danışınız.  
 
DİKLORON  EMULGEL FORTE’un yiyecek ve içecek ile kullanılması  
DİKLORON  EMULGEL FORTE’un uygulama yöntemi açısından yiyecek ve içeceklerle  
etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
DİKLORON  EMULGEL FORTE’u kesinlikle gerekli olmadıkça hamilelikte kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kull anmadan önce doktorunuza veya eczacınıza danışınız.  
 
DİKLORON  EMULGEL FORTE’u kesinlikle gerekli olmadıkça emzirme döneminde  
kullanmayınız. Doktorunuz tarafından kullanılması gerekli görüldüğünde geniş alanlara  
uygulamayınız, uzun süreli kullanmayınız ve göğüs üzerine uygulamayınız.  
 
Araç ve makine kullanımı  
DİKLORON  EMULGEL FORTE’un araç ve makine kullanma yeteneğiniz üzerinde etkisi  
yoktur.  
 
DİKLORON  EMULGEL FORTE’un içeriğinde bulunan bazı yardımcı maddeler 
hakkında  önemli bilgiler  
DİKLORON  EMULGEL FORT E, propilen glikol içerdiğinden deride  iritasyona neden olabilir.  
 
DİKLORON  EMULGEL FORTE, butilhidroksitoluen içerdiğinden lokal deri reaksiyonlarına  
(örneğin kontak  dermatite) ya da gözlerde ve mu koz membranlarda iritasyona neden olabilir.  
 
Diğer ilaçlar  ile birlikte kullanımı  
Diklofenak içeren veya diğer nonsteroidal antiinflamatuvar ağrı kesici/iltihap giderici (aspirin 
ya da ibuprofen gibi) diğer ürünlerle birlikte kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİKLORON  EMULGEL FORTE nasıl kullanılır?  
Uygun kullanım ve doz/uygulama sıklığı için talimatlar:  
 
Yetişkinler ve 14 yaş ve üzerindeki ergenler (ad ölesanlar):  4 / 6 
 DİKLORON  EMULGEL FORTE, derinin etkilenen bölgesine tercihen sabah ve akşam olmak 
üzere günde 2 defa yavaşça ovmak suretiyle uygulanmalıdır. Gerekli olan miktar ağrılı yerin 
genişliğine bağlıdır. Örneğin: Etkilenen alanın büyüklüğüne göre 2 gram  (yaklaşık kiraz 
büyüklüğünde) - 4 gram (yakla şık ceviz büyüklüğünde) DİKLORON  EMULGEL FORTE 
yaklaşık olarak 2.0 -2.5 cm çapında bir alanı tedavi etmek için yeterlidir. Maksimum günlük doz 
8 g’dır. Böylece maksimum haftalık doz 56 g’dır.  
 
7 gün kullanmanız sonucunda ağrı ve şişlik durumunda bir gelişme olmazsa ya da daha kötüye 
giderse doktorunuza danışınız. Doktor tarafından farklı bir kullanım önerilmediği durumda, 14 
günden fazla kullanmayınız.  
 
Uygulama yolu ve metodu:  
Derinin ağrıyan ya da şişen bölgesi ne yavaşça ovmak suretiyle uygulayınız. Ovma sırasında 
hafif  serinletici bir etki hissedebilirsiniz. Uygulamadan sonra ellerinizi yıkayınız (tedavi edilen 
bölge  elleriniz değilse).  
 
Değişik yaş grupları:  
• Çocuklarda kullanım:  
DİKLORON  EMULGEL FORTE’un  çocuklarda ve 14 yaşın altındaki ergenlerde kullanımı  
önerilmemektedir.  
 
14 yaş ve üzeri ergenlerde , ağrı için 7 günden uzun süre kullanılması ya da belirtilerin  
kötüleşmesi durumunda doktora danışılması önerilmektedir.  
 
• Yaşlılarda kullanım:  
Yaşlılarda DİKLORON  EMULGEL FORTE’un yetişkin dozları kullanılabilir.  
 
Özel kullanım durumları:  
Özel kullanım durumu yoktur.  
 
Eğer DİKLORON  EMULGEL FORTE’un etkisinin çok güçlü veya zayıf olduğuna dair bir  
izleniminiz var ise doktorunuz veya eczacınız ile konuşunuz.  
 
Kullanmanız gerekenden daha fazla DİKLORON  EMULGEL FORTE kullandıysanız:  
Eğer siz ya da çocuğunuz kazara DİKLORON  EMULGEL FORTE yutarsanız/yutarsa 
doktorunuza danışınız ya da hastanenin acil servisine başvurunuz.  
 
DİKLORON  EMULGEL FORTE’tan  kullanmanız gerekenden fazlasını kullanmışsanız bir 
doktor  veya eczacı ile konuşunuz.  
 
DİKLORON  EMULGEL FORTE’u kullanmayı unutursanız:  
Eğer DİKLORON  EMULGEL FORTE’un bir dozunu almayı unutursanız, hatırladığınız anda  
dozu alınız ve bir sonraki dozu normal kullanma zamanında alınız.  
 5 / 6 
 Unutulan dozları dengelemek için çift doz uygulamayınız.  
 
DİKLORON  EMULGEL FORTE ile tadavi sonlandırıldığındaki oluşabilecek etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, DİKLORON  EMULGEL FORTE’un içeriğinde bulunan maddelere duyarlı 
olan kişilerde yan etkiler olabilir.  
 
Yan etkiler görülme sıklıklarına göre aşağıdaki şekilde sıralanmıştır.  
Çok yaygın:   10 hastanın en az birinde görülebilir.  
Yaygın:  10 hastanın birinden az, fakat 100 has tanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden a z görülebilir.  
Bilinmiyor:   Eldeki veriler ile tahmin edile miyor . 
 
Aşağıdakilerden biri olursa DİKLORON  EMULGEL FORTE’u kullanmayı durdurunuz 
ve DERHAL doktorunuza bildiriniz vey a size en yakın hastanenin acil bölümüne 
başvurunuz:  
• Ağız, yüz, dil ve boğazda şişme  
• Sıvı kabarcıklı deri döküntüsü ya da kurdeşen  
• Hırıltı ya da kısa nefes alma, ya da göğüste sıkışma hissi (astım)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin DİKLORON  
EMULGEL FORTE’u karşı ciddi alerji niz var demektir. Acil tıbbi müdahaleye veya hastaneye  
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil b ölümüne başvurunuz:  
• Cilt hastalığı (iltihaplanma, e gzema)  
• Döküntü  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz doktorunuza söyleyiniz:  
• Işığa hassasiyet  
• Kaşıntı  
• Kızarıklık  
 6 / 6 
 Bunlar DİKLORON  EMULGEL FORTE’un hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda  
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı sağlamış olacaks ınız. 
 
5. DİKLORON EMULGEL FORTE’un  saklanması  
DİKLORON  EMULGEL FORTE’u çocukların göremeyeceği, erişemeyeceği yerlerde ve  
ambalajında saklayınız.  
 
25°C  altındaki oda sıcaklığında saklayınız.  
 
Son kullanma tarihiyle uyumlu olarak kullanınız  
 
Ambalajın üzerinde belirtilen son kullanma tarihinden sonra DİKLORON  EMULGEL  
FORTE’u kullanmayınız.  
 
Eğer üründe ve/veya ambalajında bozukluklar fark ederseniz DİKLORON  EMULGEL 
FORTE’u  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat s ahibi :  
Deva Holding A.Ş.  
Küçükçekmece/İstanbul  
Tel: 0212 692 92 92  
Faks: 0212 697 00 24  
E-mail: deva@devaholding.com.tr   
 
Üretim y eri:  
Deva Holding A.Ş.  
Kapaklı / TEKİRDAĞ  
 
Bu kullanma talimatı 22/12/2022  tarihinde onaylanmıştır.  