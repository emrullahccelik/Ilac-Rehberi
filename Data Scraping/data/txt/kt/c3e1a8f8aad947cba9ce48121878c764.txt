1 / 10 
 KULLANMA TALİMATI  
 
ZOMRAN İP-T % 1 + %   0,5 göz damlası, süspansiyon  
Göze damlatılarak uygulanır.  
Steril  
 
 Etkin madde(ler) : 10 mg /ml brinzolamid ve 5 mg /ml timolol (6,8 mg timolol maleata 
eşdeğer olarak)  
 Yardımcı madde(ler): Benzalkonyum klorür, mannitol , karbomer 974  P, tiloksapol, 
disodyum EDTA , sodyum klorür, hidroklorik asit ve  sodyum  hidroksit (pH ayarlayıcı), 
enjeksiyonluk su . 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyini z. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  
 
Bu Kullanma Talimatında:  
1. ZOMRAN İP-T nedir ve ne için kullanılır?  
2. ZOMRAN İP-T kullanmadan önce dikkat edilmesi gerekenler  
3. ZOMRAN İP-T nasıl kullanılır?  
4. Olası yan etkileri nelerdir?  
5. ZOMRAN İP-T’nin saklanması  
 
Başlıkları yer almaktadır.  
 
1. ZOMRAN İP-T nedir ve niçin kullanılır?  
ZOMRAN İP-T vidalı kapağı bulunan bir adet 5 ml’lik göz damlası  içeren ambalaj içinde  
piyasaya sunulan beyaz ile beyazımsı renkte bir süspansiyondur.  
 
ZOMRAN İP-T yetişkin hastalarda yüksek göz içi basıncını tedavi etmek için kullanılır.  Bu 
basınç glokom ya da göz hipertansiyonu adı verilen hastalığa neden olabilir.  
 
ZOMRAN İP-T glokom tedavisi için kullanılan kombine bir ilaçtır. İlacın içindeki etkin  
maddeler (brinzolamid ve timolol) göz içi basıncını düşürürler.  
 
 
 
 
2 / 10 
 2. ZOMRAN İP-T’yi kullanmadan önce dikkat edilmesi gerekenler  
ZOMRAN İP-T’yi aşağıdaki durumlarda KULLANMAYINIZ.  
Eğer;  
 ZOMRAN İP-T’nin içeriğindeki maddelerden herhangi birine alerjiniz varsa, içeriğin tam  
listesi için lütfen etkin maddeler ve yardımcı maddeler bölümüne bakınız.  
 Önceden geçirdiğiniz veya şu anda var olan astım, kronik obstrüktif bronşit (solunum  
güçlüğü ve/veya uzun süreli öksürüğe neden olan ciddi akciğer durumu) veya diğer türde  
solunum problemleri gibi solunumla ilgili problemleriniz varsa.  
 Şiddetli alerjik nezleniz (rinit), bronşlarda aşırı aktiviteniz varsa.  
 Kalp atışınız yavaşsa, belirgin kalp yetmezliğiniz, kalp bloğunuz, kalp ritim  bozukluğunuz 
veya kardiyojenik şok varsa.  
 Kanınızda çok yüksek miktarda asit varsa (hiperkloremik asidoz olarak adla ndırılan bir  
hastalık) . 
 Şiddetli böbrek yetmezliğiniz varsa.  
 Sülfonamidlere karşı aşırı duyarlılığınız varsa. Örnekler diyabet (şeker hastalığı) ve  
enfeksiyonları tedavi eden ilaçlar ve idrar söktürücüleri (su tabletleri) içerir. ZOMRAN İP-T 
benzer alerjiye  neden olabilir.  
 Diğer beta -blokerlere aşırı duyarlılığınız varsa.  
 Şiddetli saman nezleniz varsa.  
 
ZOMRAN İP-T’yi, aşağıdaki durumlarda DİKKATLİ KULLANINIZ  
Eğer;  
 Ciddi reaksiyonlar veya aşırı duyarlık belirtileri oluşursa, ilacı kullanmayı bırakın ve  
doktorunuzla konuşun.  
 Koroner arter hastalığı (belirtiler göğüste ağrı veya sıkışma, nefessiz kalma veya şoku  içerir), 
kalp yetmezliğiniz var ise ZOMRAN İP-T tedavisine başlamadan önce doktorunuza  
bildiriniz.  
 Kalp hızında yavaşlama gibi kalp hızında düzensizlik  
 Astım veya kronik obstrüktif akciğer hastalığı gibi solunum yollarında daralmaya bağlı  nefes 
alma güçlüğünüz var ise ZOMRAN İP-T tedavisine başlamadan önce doktorunuza  bildiriniz.  
 Göğüs ağrısı (anjina), kan dolaşımı hastalığı (Raynaud hastalığı veya Raynaud sendromu  
gibi) veya düşük kan basıncınız varsa, ZOMRAN İP-T bunları daha kötüleştirebilir. Eğer bu  
belirtilerde herhangi bir değişiklikten şüpheleniyorsanız, doktorunuza olabildiğince çabuk  
bildiriniz.  
 Şeker hastasıysanız. ZOMRAN İP-T, titreme v e baş dönmesi gibi düşük kan şekeri  
(hipoglisemi) belirtilerini saklayabilir, bu yüzden dikkatli kullanmanız gerekir.  
 Vücutta tiroid hormonunun gereğinden fazla üretilmesine bağlı belirtileri ZOMRAN İP-T 
gizleyebilir, bu tür bir durumunuz var ise doktorunuz la konuşunuz.  
 Myastenia gravis ( bir tür kas güçsüzlüğü hastalığı)  
 Karaciğer yetmezliğiniz varsa, doktorunuz ile konuşunuz.  
 Gözünüzde kuruluk veya gözün ön kısmındaki saydam dokuda problemleriniz varsa,  
doktorunuzla konuşunuz.  
3 / 10 
  ZOMRAN İP-T kullanırken sebebi ne olursa olsun şiddetli alerjik reaksiyon gösterdiyseniz,  
adrenalin tedavisi etkili olmayabilir. Dolayısıyla herhangi bir tedavi görürken, sağlık  
uzmanına ZOMRAN İP-T kullandığınızı bildiriniz.  
 Yaşlılarda zihin açıklığı ve/veya fiziksel uyumlu hareket gerektiren işleri yapma  yeteneğini 
zayıflatabileceğinden ZOMRAN İP-T kullanırken özen gerektiren işleri yapmada  dikkatli 
olunuz.  
 Böbrek probleminiz varsa dikkatli olunuz.  
 Daha önce herhangi bir zamanda ZOMRANİP -T veya diğer ilgili ilaçları kullandıktan sonr a 
şiddetli deri döküntüsü veya deride soyulma, kabarma ve/veya ağız yaraları g eliştirdi yseniz 
dikkatli olunuz.  
 Ameliyat öncesinde ZOMRAN İP-T kullandığınızı anestezi uzmanına bildiriniz, timolol  
anestezide kullanılan bazı ilaçların etkisini değiştirebilir.  
 
Aşağıdaki durumlarda ZOMRANİP -T kullanırken özellikle dikkatli olunuz:  
Sülfonamid grubu ilaçlar ile ilişkili olarak Stevens -Johns on sendromu ve toksik epidermal 
nekroliz dahil ciddi deri reaksiyonları bildirilmiştir. Böl üm 4'te açıklanan bu ciddi cilt 
reaksiyonlarıyla ilgili belirtilerden herhangi birini fark ederseniz, ZOMRANİP -T’yi kullanmayı 
bırakınız ve derhal tıbbi yardım isteyiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
ZOMRAN İP-T’nin yiyecek ve içecek ile kullanılması  
Ürün önerildiği şekilde kullanıldığı takdirde, besinlerle ve içeceklerle bir ilişkisi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile olma olasılığınız varsa doktorunuz gerekli görmedikç e 
ZOMRAN İP-T’yi kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız ZOMRAN İP-T’yi kullanmamalısınız. Timolol süte geçebilir.  
 
Araç ve makine kullanımı  
Görüşünüz netleşene kadar araç ve makine kullanmayınız. ZOMRAN İP-T’yi kullandıktan  
hemen sonra görüşünüzün bulanıklaştığını fark edebilirsiniz.  
 
4 / 10 
 Etkin maddelerden biri, hast aların mental uyanıklık ve/veya fiziksel koordinasyon gerektiren  
görevleri yerine getirme yetilerini bozabilir. Eğer bu tip belirtileriniz ve görmenizde  
bulanıklığınız varsa araç ve makine kullanmayınız.  
 
ZOMRAN İP-T’nin içeriğinde bulunan bazı yardımcı maddeler hakkında önemli bilgiler  
ZOMRAN İP-T’nin içinde bulunan bir koruyucu madde (benzalkonyum klorür), göz 
irritasyonuna  neden olabilir. Yumuşak kontak t lenslerle temasından kaçınınız. Uygulamadan 
önce kontak t lensi çıkartınız ve lensi takmak için en az  15 dakika bekleyiniz. Yumuşak kontakt 
lenslerin  renklerinin bozulmasına neden olduğu bilinmektedir.  
 
Benzalkonyum klorür, özellikle göz kuruluğunuz ya d a kornea (gözün önündeki saydam 
tabaka) hastalıklarınız varsa göz tahrişine de neden olabil ir. Bu ilacı kullandıktan sonra 
gözünüzde anormal bir durum, batma ya da ağrı hissederseniz doktorunuzla konuşun.  
 
Diğer ilaçlar ile birlikte kullanımı  
ZOMRAN İP-T glokom tedavisi için kullanılan diğer göz damlaları da dahil, diğer ilaçları  
etkileyebilir veya onlardan etkilenebilir.  
 
Parasempatomimetik ve guanetidin gibi kan basıncını  düşüren ilaçlar; kinidin (kalp 
rahatsızlıklarını ve bazı sıtma tiplerini tedavi etmek için kul lanılır), amiodaron dahil başka kalp 
ilaçları; kalp ritim bozukluklarını tedavi etmek için kullanılan ilaçlar ve kalp yetmezliğini tedavi 
etmek için kullanılan glikozidler alıyorsa nız ya da almayı planlıyorsanız doktorunuzla konuşun. 
Ayrıca, diyabeti tedavi etmeye yönelik il açlar, gastri k ülserleri tedavi etmeye yönelik ilaçlar, 
antifungal (ketokanazol, itrak anazol, klotrimazol), antiviral (ritonavir) ya da antibiyotik ilaçlar 
(troleandimisin) ya d a fluoksetin ve paroksetin gibi antidepresanlar alıyorsanız ya da almayı 
planlıyorsanız dokt orunuzla konuşun.  
 
Başka bir karbonik anhidraz inhibitörü (asetazolamid veya dorzolamid) kullanıyorsanız,  
doktorunuza bilgilendiriniz.  
 
Brinzolamid/timolol  ve adrenalin (epinefrin) birlikte alındığında nadiren göz bebeği boyutunda  
büyüme bildirilmiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ZOMRAN İP-T nasıl kullanılır?  
Uygun kullanım ve doz/uygulama sıklığı için tali matlar:  
ZOMRAN İP-T’yi her zaman yalnızca doktorunuzun söylediği gibi kullanınız. Emin değilseniz  
doktorunuza ve eczacınıza danışınız.  
 
Eğer glokom tedavisinde kullanılan başka bir göz damlası ürününü bırakarak ZOMRAN İP-
T’ye  geçiş yapıyorsanız, diğer göz damlasını kullanmayı bırakmalı ve ZOMRAN İP-T’yi ertesi 
gün kullanmaya başlamalısınız.  
5 / 10 
 Yetişkinlerde normal doz, göze veya gözlere, sabah ve akşam olmak üzere, günde iki kez,  birer 
damladır.  
Sadece doktorunuz önerdiği zaman ZOM RAN İP-T’yi yalnızca gözlerinize kullanınız.   
 
Doktorunuzun önerdiği sürece tedaviye devam ediniz.  Damla gözünüze gelmediğinde tekrar 
deneyiniz.  
 
Başka göz damlası kullanıyorsanız ZOMRAN İP-T’yi kullanmadan en az 5 dakika bekleyiniz.  
Göz merhemleri en son uy gulanmalıdır.  
 
Uygulama yolu ve metodu:  
ZOMRAN İP-T göze damlatılarak kullanılır. Ürünü başka bir yolla kullanmayınız.  
 
 ZOMRAN İP-T’nin şişesini alınız  (bkz. resim 1 ). 
 Ellerinizi yıkayınız.  
 Kullanmadan önce şişeyi iyice çalkalayınız.  
 Şişenin kapağını açınız  (bkz. resim 2) .   
 Kapağın altında b ulunan halkayı çıkarınız (bkz. r esim 3 ve resim 
4). 
 Kapağı halka olmadan tekrar kapatı nız. Kapak içerisindeki plastik 
pin şişenin ucunu delecektir (bkz. r esim 5) .                                                                    
 Şişeyi, başparmak ve diğer p armaklarınız arasında ucu aşağı 
bakacak şekilde ters  tutunuz.   
 Başınızı arkaya yaslayınız. Başınızı arkaya doğru eğerek tavana 
bakınız (bkz. resim 6).  
 Temiz parmağınızla göz kapağınızı, göz kapağınız ile  gözünüz 
arasında bir cep oluşana kadar açınız  (bkz. resim 7) . Damla buraya 
damlatılacaktır (bkz. resim 8 ). 
 Şişenin ucunu gözünüze yaklaştırınız. Yardımcı olacaksa aynayı 
kullanınız.  
 Damlayı gözünüze veya göz k apağınıza, gözünüzün çevresine veya 
başka yüzeylere  değdirmeyiniz. Damlaya mikrop bulaşabilir.  
 
 
6 / 10 
  Şişeyi ters çeviriniz ve tedavi gereken gözünüze bir damla  
damlayacak şekilde sıkınız (bkz. resim 8) . 
 Her seferinde bir damla ZOMRAN İP-T damlatmak için şişenin 
dibine hafifçe basınız (bkz. resim 9) 
 Alt göz kapağınızı bırakınız ve gözünüzü 30 saniye boyu nca kapalı 
tutunuz (bkz. resim 10 ). 
 ZOMRAN İP-T’yi kullandıktan sonra, bir parmağınızla 
burnunuzun yanından gözünüzün  kenarına bastırınız  (bkz. resim 
11). Bu şekilde, ZOMRAN İP-T’nin vücudunuzun diğer 
bölgelerine  geçmesini engellersiniz.  
 Eğer damlayı iki gözünüzde de kullanıyo rsanız, diğer gözünüz için 
aynı uygulamayı  tekrarlayınız.  
 Kullanımdan hemen sonra şişenin kapağını sıkıca kapatınız.  
 Diğer şişeyi açmadan önce, bir şişeyi tamamen kullanınız.  
 
Değişik yaş grupları:  
Çocuklarda kullanımı  
18 yaşının altında olan çocuklarda ZOMRAN İP-T’nin kullanılması tavsiye edilmemektedir.  
 
Yaşlılarda kullanımı  
Yaşlılarda ve diğer erişkin popülasyonları arasında güvenlilik ve etkililik  bakımından belirgin  
bir fark gözlemlenmemiştir.  
 
Özel kullanım durumları:  
Özel kullanımı yoktur.  
 
Eğer ZOMRAN İP-T’nin etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla ZOMRAN İP-T kullandıysanız  
Gözünüzü ılık su ile yıkayınız. ZOMRAN İP-T’yi daha fazla kullanma belirtileri kalp hızında  
yavaşlama, kan basınca düşme, kalp yetmezliği, güçlükle  solumadır ve sinir sistemini  
etkileyebilir. Diğer kullanıma kadar başka damla damlatmayınız.  
 
ZOMRAN İP-T’den kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
ZOMRAN İP-T'yi kullanmayı unutursanız  
Unutulan dozları dengelemek için çift doz almayınız.  
 
ZOMRAN İP-T’yi kullanmayı unutursanız, planlandığı gibi bir sonraki doz ile devam ediniz.  
Tedavi gören göze(lere) günde iki kez, birer damladan fazla kullanmayınız.  
 
7 / 10 
 ZOMRAN İP-T ile tedavi sonlandırıldığındaki oluşabilecek etkiler  
Doktorunuza danışmadan ZOMRAN İP-T’yi kullanmayı bırakırsanız, gözünüzdeki basınç 
kontrol  edilemez ve bu durum görme kaybına neden olabilir.  
 
4. Olası yan etkiler nelerdir?  
Tüm ilaçlar gibi ZOMRAN İP-T’nin içeriğinde bulunan maddelere du yarlı olan kişilerde yan  
etkiler olabilir.  
 
Aşağıdakilerden biri olursa, ZOMRAN İP-T'yi kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne başvurunuz:  
Gözde şiddetli kızarıklık ve kaşıntı, gövdede, genelli kle merkezlerinde kabarcıkların bulunduğu 
kırmızımsı, kabarık olmayan, hedef tahtası benz eri veya dairesel lekeler, cilt soyulması, ağız, 
boğaz, burun, cinsel organlar ve g özlerde ülserler. Bu ciddi deri döküntülerinden önce ateş ve 
grip benzeri belirtiler  (Stevens -Johnson sendromu, toksik epidermal nekroliz) görülebilir.  
 
Etkileri ciddi olmadığı sürece ZOMRAN İP-T’yi kullanmaya devam edebilirsiniz. Endişeleriniz  
varsa, doktorunuzla veya eczacınızla konuşunuz. ZOMRAN İP-T’yi doktorunuzla konuşmadan  
önce kullanmayınız.  
 
Bunların hepsi çok ciddi yan etkilerdir.  
- Eğer bunlardan biri sizde mevcut ise, sizin ZOMRAN İP-T’ye karşı ciddi alerjiniz var  
demektir. Acil tıbbi müdahaleye veya hastaneye yatırılmanıza gerek olabilir.  
 
Ancak bazı alerjik yan etkiler dışı nda ilacın kesilip acil müdahale gerektirdiği durumlar  mevcut 
ise: 
- Eğer bunlardan biri sizde mevcut ise, acil tıbbi müdahaleye veya hastaneye yatırılmanıza  
gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygı n      : 10 hastanın en az 1’inde görülebilir.  
Yaygın      : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1 .000 hastanın birinden fazla görülebilir.  
Seyrek      : 1.000 hastanın birinden az, fakat 10 .000 hastanın birinden fazla görülebilir.  
Çok seyrek      : 10.000 hastanın birinden az görülebilir.  
Bilinmiyor      : Eldeki veriler den hareketle sıklığı tahmin edilemiyor.  
 
Yaygın görülen yan etkiler:  
Gözdeki yan etkiler: Bulanık görme , göz yüzeyinde iltihaplanma, gözde ağrı, gözde tahriş 
belirtileri (yanma, batma,  kaşınma, gözde sulanma, kızarıklık)  
Genel yan etkiler: Tat bozuklukları , kalp atımının azalması  
 
Yaygın olmayan yan etkiler:  
Gözdeki yan etkiler: Korneanın erozyonu (göz küresinin ön katmanının hasar görmesi), yüzey 
hasarı ile birlikte göz yüzeyi iltihabı, gözde kaşıntı, gözde kızarıklık, göz kapağında kızarıklık, 
8 / 10 
 korneada lekelenme, göz içinde iltihaplanma, gözlerde anormal his, gözde akıntı, kuru göz, 
gözlerde  yorgunluk  
Genel yan etkiler: Düşük kan basıncı, beyaz kan hücresi sayısında azalma, idrarda kan 
görülmesi, güçsüzlük, öksürük  
 
Seyrek görülen yan etkiler:  
Gözdeki yan etkiler: Kornea bozukluğu, ışığa duyarlılık, artmış gözyaşı üretimi, göz 
kapağının kabuklanması  
Genel yan etkiler:  Uykusuzluk (insomnia), boğaz ağrısı, burun akıntısı  
 
Sıklığı bilinmeyen yan etkiler:  
Gözdeki yan etkiler: Görme bozukluğu, optik sinir hasarı, gözde basınç artışı, göz yüzeyinde  
birikim, korneal bozukluk, azalmış g öz duyarlılığı, konj onktiva iltihabı veya enfeksiyonu,  
anormal görme, çift görme veya görmede azalma, gözde pigmentasyon artışı, göz yüzeyinde  
büyüme, gözyaşı üretiminde artış, gözde şişme, ışığa duyarlılık, kirpik sayısında veya  
büyümesinde azalma, üst göz kapaklarının sarkması (gözün yarı kapalı kalması), göz  kapağının 
ve göz kapağı bezlerinin iltihaplanması, korneada iltihaplanma ve görme  bozukluklarına neden 
olabilecek filtrasyon cerrahisini takiben kan damarları içeren tabakanın  retina altından 
ayrılması, korneal duyarlılığın azalması  
 
Genel yan etkiler:  Gövdede, genellikle merkezlerinde kabarcıkları n bulunduğu kırmızımsı, 
kabarık olmayan, hedef tahtası benzeri veya dairesel lekele r, cilt soyulması, ağız, boğaz, burun, 
cinsel organlar ve gözlerde ülse rler. Bu ciddi deri dö küntülerinden önce ateş ve grip benzeri 
belirtiler (Stevens -Johnson sendromu, toksik epidermal nekroliz) görülebilir.  
 
Kalp ve dolaşım sistemi: Kalp atış hızı veya ritmindeki değişiklikler, yavaş kalp atış hızı,  
çarpıntı, kalp ritim bozukluğunun bir türü, göğüs ağrısı, azalmış kalp fonksiyonu, kalp krizi,  
kan basıncında artış, beyine kan akımının azalması, inme, ödem (sıvı birikimi), konjestif kalp  
yetmezliği (nefes darlığına neden olan kalp rahatsızlığı ve sıvı birikmesine bağlı ayak  ve 
bacakların şişmesi), kol ve bacakların şişmesi, düşük kan basıncı, el ve ayak parmaklarında ve  
ara sıra vücudun diğer bölgelerinde renk değişikliği (Raynaud hastalığı), soğuk el ve ayaklar  
 
Solunum: Akciğerlerde hava yolu tıkanıklığı (çoğunlukla daha ö nceden bir hastalığı olan  
hastalarda), nefes darlığı veya nefes almada zorlanma, soğuk algınlığı semptomları, göğüs  
tıkanıklığı, sinüs enfeksiyonu, hapşırma, burun tıkanıklığı, burun kuruluğu, burun akıntısı,  
burun kanaması, astım, boğaz tahrişi  
 
Sinir sis temi ve genel bozukluklar: Depresyon, kabus görme, hafıza kaybı, baş ağrısı,  
tedirginlik, sinirlilik, yorgunluk, titreme, anormal his, bayılma, baş dönmesi, uyuşukluk, genel  
veya şiddetli halsizlik, karıncalanma gibi alışılmadık duyumlar  
 
Mide ve ba ğırsak sistemi: Bulantı, kusma, ishal, ba ğırsak gazı veya karın ağrısı, boğaz iltihabı,  
ağızda kuruluk hissi veya anormal his, hazımsızlık, mide ağrısı  
 
9 / 10 
 Kan: Anormal karaciğer fonksiyon değerleri, kan klor seviyesinde artış veya bir kan testinde  
görüleceği gibi a lyuvar sayısında azalma  
 
Kulak: Çınlama, baş dönmesi veya sersemlik hissi  
 
Deri: Döküntü, cilt kızarıklığı veya iltihabı, ciltte anormal his veya his azalması, saç  dökülmesi, 
beyaz gümüş renkli görünüm (psöriyaziform döküntü) veya sedef hastalığının  kötüleşmesi ile 
olan döküntü  
 
Kas sistemi: Egzersiz kaynaklı olmayan genelleştirilmiş sırt, eklem veya kas ağrısı, kas  
spazmları, kol ve bacaklarda ağr ı, kas güçsüzlüğü/yorgunluğu, my astenia gravis (kas  
bozukluğu) işaret ve semptomlarında artış  
 
Böbrek: Bel ağrısı gibi böbrek ağrısı, sık idrara çıkma  
 
Üreme sistemi: Cinsel işlev bozukluğu, libido azalması, erkekte cinsel zorluk  
 
Metabolizma: Düşük kan şekeri seviyesi  
 
Eğer bu kullanma talimatında bahsi geçmeyen herhangi bir yan etki ile karşılaşırsanız veya  bu 
yan etkilerden herhangi biri ağırlaşırsa, lütfen doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile  
konuşunuz. Ayrıca yan etkileri www.titck. gov.tr sitesinde yer alan “İlaç Yan Etki Bildirimi”  
ikonuna tıklayarak doğrudan Türkiye Farmakovijilans Merkezi (TÜFAM)’ne  bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz.  Meydana gelen yan 
etkileri bildirer ek kullanmakta olduğu nuz ilacın güvenliliği hakkında daha  fazla bilgi 
edinilmesine katkı sağlamış olacaksınız.  
 
5. ZOMRAN İP-T’nin saklanması  
ZOMRAN İP-T’yi çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Ürün açıldıktan sonra 25°C altında ki oda sıcaklığında  saklanmak koşuluyla 28 gün içerisinde 
kullanılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra ZOMRAN İP-T’yi kullanmayınız.  
 
Son kullanma tarihi belirtilen ayın son gününe kadardır.  
 
10 / 10 
 Şişenin ilk açılma tarihini dış ambalajında ayrılan yere yazınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirl enen toplama sistemine veriniz.  
 
Ruhsat s ahibi:  
Deva Holding A.Ş.  
Küçükçekmece/İstanbul  
Tel: 0212 692 92 92  
Faks : 0212 697 00 24  
E-mail: deva@devaholding.com.tr  
 
Üretim y eri:  
Deva Holding A.Ş.  
Kartepe / KOCAELİ  
 
Bu kullanma talimatı 20/12/2023  tarihinde  onaylanmıştır.  
