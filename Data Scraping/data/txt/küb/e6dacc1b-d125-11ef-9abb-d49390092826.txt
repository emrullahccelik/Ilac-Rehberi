KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
NOLTEC 10 mg gastro-rezistan tablet
2. KALİTATİF VE KANTİTATİF BİLEŞİM
Etkin madde:
Her bir gastro-rezistan tablet 10 mg geciktirilmiş salımlı ilaprazol içerir.
Yardımcı maddeler:
Tartrazin 0,73 mg
Gün batımı sarısı 0,12 mg
Lesitin 0,17 mg
Yardımcı maddeler için, bölüm 6.1’e bakınız.
3. FARMASÖTİK FORM
Enterik kaplı tablet.
Turuncu renkli, oval enterik kaplı tablet.
4. KLİNİK ÖZELLİKLER
4.1 Terapötik endikasyonlar
Duodenal ülser, gastrik ülser, gastro-özofageal reflü hastalığı ve gastro-özofageal reflü
hastalığına bağlı erozif özofajit tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Duodenal ülser tedavisinde:
Yetişkinler için 4 haftaya kadar günde bir kez 10 mg
Gastrik ülser tedavisinde:
Yetişkinler için 4 ile 6 hafta arasında bir süre boyunca günde bir kez 10 mg
1Gastro-özofageal reflü hastalığı ve gastro-özofageal reflü hastalığına bağlı erozif özofajit
tedavisinde:
Yetişkinler için 8 haftaya kadar günde bir kez 20 mg
Uygulama şekli:
NOLTEC tablet, bir bardak su ile yemekten bir saat önce bütün olarak oral yolla alınmalıdır.
Tabletler çiğnenmeden, ezilmeden ve bölünmeden yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez.
Karaciğer yetmezliği:
NOLTEC tablet, ağırlıklı olarak karaciğerde metabolize edilir. Karaciğer fonksiyon bozukluğu
olan hastalarda dikkatli kullanılmalı ve advers etki görülmesi durumunda kesilmelidir.
Pediatrik popülasyon
18 yaşından küçük adolesanlarda kullanımı ile ilgili klinik veriler kısıtlı olduğundan, NOLTEC
tablet 18 yaşın altındaki çocuklarda kullanılmamalıdır.
Geriyatrik popülasyon
NOLTEC ağırlıklı olarak karaciğerde metabolize edilir. Bu nedenle, yaşlı hastalarda karaciğer
fonksiyonları genellikle baskılanır. Advers reaksiyonlar görülmesi durumunda, dikkatle
kullanılmalı ve kesilmelidir.
4.3 Kontrendikasyonlar
İlaprazol, sübstitüe benzimidazollere veya bölüm 6.1.’de liste halinde sunulan formülasyon
bileşenlerinden herhangi birine karşı bilinen aşırı duyarlılığı olanlarda kullanılmamalıdır. Aşırı
duyarlılık reaksiyonları arasında anafilaksi, anjiyoödem, bronkospazm, akut interstisyel nefrit
ve ürtiker olabilir.
NOLTEC dahil proton pompası inhibitörlerinin (PPİ) Atazanavir ile birlikte kullanılması
önerilmez (Bkz. Bölüm 4.5).
NOLTEC, lesitin (soya yağı) ihtiva eder. Eğer fıstık ya da soyaya alerjiniz varsa bu tıbbi ürünü
kullanmayınız.
24.4 Özel kullanım uyarıları ve önlemleri
NOLTEC kullanımı, kötü huylu bir tümöre ilişkin semptomları hafifletebilir veya tanı
konulmasını geciktirebilir. Bu nedenle, kötü huylu tümörlerin alarm semptomlarının
(istenmeyen belirgin kilo kaybı, tekrarlayan kusma, disfaji, hematemez veya siyah kusmuk)
görüldüğü gastrik ülserler söz konusu ise, kötü huylu tümörleri saptamak için hastalar
taramadan geçirilmelidir. Muhtemel bir mide tümörü durumunda, ilk aşamada X-ray veya
endoskopi kullanılır. Vakanın mide kanseri olduğu teyit edilirse, NOLTEC kullanımı
sonlandırılmalıdır.
Karaciğer veya böbrek fonksiyon bozukluğu olan hastalarda NOLTEC dikkatli kullanılmalıdır
(Bkz. Bölüm 4.2 ve 5.2).
Duodenal ülser ve gastrik ülser konusunda uzun süreli kullanım deneyimleri mevcut
olmadığından (duodenal ülser için dört haftaya kadar ve gastrik ülser için altı haftaya kadar
uygulama), idame tedavisinde kullanılması önerilmez. Hastalara, tedavi edilmekte olan
rahatsızlığa uygun en düşük PPİ tedavisi dozu ve en kısa tedavi süresi uygulanmalıdır.
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPİ) tedavisinin, kalça, el
bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPİ tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar, tedavi edildikleri
durum için uygun olan en düşük dozda en kısa süreli PPİ tedavisini almalıdırlar.
Hipomagnezemi:
PPİ’lerle en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPİ tedavisinin kesilmesini gerektirmektedir. Uzun süre tedavi alması
beklenen ya da PPİ’leri digoksin gibi ilaçlar ya da hipomagnezemiye neden olabilecek ilaçlarla
(örn. diüretikler) birlikte alan hastalar için, sağlık mesleği mensupları PPİ tedavisine
başlamadan önce ve daha sonra periyodik olarak magnezyum düzeylerini takip edebilirler.
3Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A (CgA)
düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPİ tedavisine ara vermeli ve eğer başlangıçtaki CgA
düzeyleri yüksek ise testi tekrar etmelidirler. Eğer seri testler yapılıyorsa (örn. monitorizasyon
için), testler arasındaki referans aralıkları değişebileceği için testler aynı laboratuvarda
yapılmalıdır.
Subakut kütanöz lupus eritematozus
Proton pompa inhibitörleri çok seyrek olarak subakut kütanöz lupus eritematozus vakaları ile
ilişkilendirilmiştir. Özellikle derinin güneşe maruz kalan alanlarında olmak üzere lezyonların
ortaya çıkması ve artraljinin eşlik etmesi durumlarında hasta acilen tıbbi yardım almalı ve
sağlık mesleği mensubu NOLTEC tedavisinin kesilmesini değerlendirmelidir. Daha önce bir
proton pompa inhibitörü tedavisi sonrası subakut kütanöz lupus eritematozus gelişmiş olması,
aynı durumun diğer proton pompa inhibitörleri ile de görülme riskini arttırır.
Literatüre göre, PPİ’lerin metotreksatla birlikte kullanılması (ağırlıklı olarak yüksek dozda),
metotreksatın ve/veya metabolitinin serum seviyelerini artırabilir ve bu seviyelerin daha uzun
süre kalmasına neden olabilir; bu yolla da muhtemelen metotreksat toksisitelerine yol açabilir.
Yüksek dozda metotreksat uygulamalarında bazı hastalarda PPİ’nin geçici olarak kesilmesi
düşünülebilir (Bkz: Bölüm 4.5).
PPİ’den kaynaklanan gastrik asidite azalmasının, normalde gastrointestinal kanalda bulunan
bakterilerin sayısını artırması beklenebilir. NOLTEC ile tedavi Salmonella, Campylobacter ve
Clostridium difficile gibi gastrointestinal enfeksiyonların riskini nispeten arttırabilir (Bkz
Bölüm 5.1). Yayımlanmış gözlemsel çalışmalar, PPİ’lerin özellikle hastaneye yatırılan
hastalarda Clostridium difficile ile bağlantılı diyare riskinin artmasıyla
ilişkilendirilebileceklerini düşündürmektedir. Bu tanı, diyarede iyileşme kaydedilmediğinde
dikkate alınmalıdır.
Asit baskılayıcı ilaçlarla uzun süreli (örn. üç seneyi aşan) günlük tedavi, hipo- veya
aklorhidrinin neden olduğu siyanokobalamin (B-12 vitamini) malabsorpsiyonuna yol açabilir.
4Bu tıbbi ürün tartrazin ve gün batımı sarısı içermektedir. Alerjik reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
pH'ya bağımlı absorpsiyona sahip ilaçlar
Biyoyararlanımında çoğunlukla gastrik asidin pH değerinin belirleyici olduğu ilaçlar
(ketokonazol, demir tuzu ve ampisilin ester) konusunda, NOLTEC’in gastrik asit sekresyonu
üzerindeki uzun süreli inhibe edici etkisinden dolayı, teorik olarak, bu ilaçların absorpsiyonu
inhibe edilebilir. Diğer asit salgısını azaltan ilaçlar ye da antasitlerin kullanılması sırasında
olduğu gibi, NOLTEC tedavisi sırasında da, ketokonazol ve itrakonazolün emiliminin azalması
beklenebilir.
Omeprazol (ilaprazol ailesinden olan); Atazanavir/Ritonavir ile birlikte kullanıldığında
Atazanavir maruziyeti azaltmaktadır (EAA, Cmaks. ve Cmin. parametrelerinde yaklaşık %75
azalma). Proton pompası inhibitörleri Atazanavir ile kombinasyon halinde kullanılamaz.
CYP450 ile metabolize olan ilaçlar
NOLTEC de diğer proton pompası inhibitörleriyle aynı şekilde sitokrom P450 aracılığıyla,
özellikle de CYP3A4 ile karaciğerde metabolize edilir. Siklosporin, disülfiram ve
benzodiazepin gibi sitokrom P450 yoluyla metabolize edilen ilaçlarla kombinasyon halinde
kullanıldığında etkileşim ortaya çıkabilir. Bu ilaçların kombinasyonuyla tedavi gören hastalar
dikkatle izlenmeli ve gerekirse, ilaçlarda doz modifikasyonu yapılmalıdır.
Yiyeceklerin ilaprazol üzerindeki etkisi
NOLTEC yiyeceklerle birlikte kullanıldığı zaman, NOLTEC’in emilimi 11 saatten fazla bir
süreyle gecikir. Bu nedenle, yemeklerden 1 saat önce alınmalıdır.
Bilinmeyen mekanizma
İlaprazolün de dahil olduğu bir ilaç ailesinden olan omeprazol, takrolimusla kombine
edildiğinde serum takrolimus seviyesi artabilir. Serum takrolimus seviyesi, NOLTEC
kullanılmaya başlandığı veya sonlandırıldığı zaman izlenir.
Vaka raporları ve yayınlanmış popülasyon farmakokinetik çalışmaları; bazı PPİ’lerin başka
ilaçlarla birlikte kullanılması ile, metotreksat ve/veya metaboliti olan hidroksimetotreksatın
serum seviyelerini arttırabileceğini ve bunun süresini uzatabileceğini ve muhtemelen
metotreksat toksisitelerine yol açabileceğini göstermektedir. Ancak metotreksatın PPİ’lerle
5etkileşimine ilişkin herhangi bir ilaç etkileşimi çalışması yapılmamıştır (Bkz. Bölüm 4.4).
Özel popülasyonlara ilişkin ek bilgiler
Etkileşime dair herhangi bir çalışma yapılmamıştır.
Pediyatrik popülasyon
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir veri yoktur.
Gebelik dönemi
Hayvan çalışmasında (gebe tavşanlara oral yoldan 240 mg/kg/gün düzeyinde bir dozun
uygulandığı çalışma), fetotoksisite (fetüs toksisitesi) raporlanmıştır. Bu nedenle, NOLTEC
ancak ve sadece terapötik faydasının hamile veya hamile olma olasılığı bulunan kadınlar için
teşkil ettiği riskten daha ağır bastığı durumlarda kullanılmalıdır.
Laktasyon dönemi
Hayvan çalışmasında, NOLTEC oral yoldan uygulandığında ilacın süte geçtiği raporlanmıştır
ve yavrularda doğum öncesi ve sonrasında vücut ve karaciğer ağırlığında azalma kaydedilmiştir.
Bu yüzden, NOLTEC, emziren kadınlarda kullanılmaz.
Üreme yeteneği /Fertilite
Tavşanlarda, 80 mg/kg/gün ve 240 mg/kg/gün dozlarında embriyo ölümleri artmış ve hayatta
kalan fetüs sayısı ve fetüs ağırlığı azalmıştır; 240 mg/kg/gün doz grubunda fetüslerde
osifikasyonun geciktiği gözlenmiştir. Sıçanlarla doğum öncesinde ve sonrasında yapılan
gelişim testi ve maternal fonksiyon testi sonucunda, 200 mg/kg/gün doz grubunda bir annede
(F0) ve bir sonraki kuşakta (F1) toksisite gözlenmiştir. 1000 mg/kg/gün doz grubunda bir
sonraki kuşakta corpus luteum sayısında, implantasyon sayısında ve bir batında doğan yavru
sayısında azalma görülmüştür.
64.7 Araç ve makine kullanımı üzerindeki etkiler
Baş dönmesi, uykusuzluk, amnezi, migren ve somnolans gibi advers reaksiyonlar ortaya
çıkabilir (Bkz. Bölüm 4.8). Bu koşullar altında tepki verme kabiliyeti azalabilir. Araba
sürmemeleri konusunda hastalara uyarı yapılmalıdır.
4.8 İstenmeyen etkiler
İlaprazol ile yapılan klinik araştırmalarda ve pazarlama sonrası çalışmalarda aşağıdaki advers
ilaç reaksiyonlarının görülebildiği bildirilmiştir. Ancak, hiçbiri doz ile bağlantılı
bulunmamıştır.
Advers etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Gastrik ve duodenal ülsere ilişkin klinik çalışmalar
Bunlar, dört veya altı hafta süreli omeprazolle kontrollü klinik çalışmalar kapsamında toplam
1399 hastadan alınan güvenlilik verileridir. Bu hastalardan 790’una 5 mg veya 10 mg
omeprazol ile birlikte NOLTEC verilmiştir. Çalışma sırasında karşılaşılan advers
reaksiyonların çoğu hafif veya orta şiddette gözlenmiştir ve baş ağrısı (%3,7), diyare (%2,4)
ve ateş (%2,3) advers olayların %2’sini veya daha yüksek bir yüzdesini oluşturmuştur.
Enfeksiyonlar ve enfestasyonlar
Yaygın olmayan: Herpes simpleks, herpes zoster, influenza, sepsis
Kan ve lenf sistemi hastalıkları
Yaygın: Anemi
Yaygın olmayan: Eozinofili, nötrofilik lökositoz, protrombin süresinin uzaması, anormal
ortalama hücre hacmi, lökositoz, lenfadenopati
Bağışıklık sistemi hastalıkları
Yaygın olmayan: Hipererji, ürtiker, gıda alerjisi
Metabolizma ve beslenme hastalıkları
Yaygın: Hiperkolesterolemi
7Yaygın olmayan: Dislipidemi, hiperglisemi, hipertriglisemi, asidoz, anoreksi, gut hastalığı,
hipoalbüminemi, hiperlipidemi
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, uykusuzluk, amnezi, migren, somnolans, anormal tat alma
duyusu
Göz hastalıkları
Yaygın olmayan: Konjunktivit, arpacık, orbital ödem, göz ödemi
Kardiyak hastalıklar
Yaygın olmayan: Sinüs Aritmisi, palpitasyon
Vasküler hastalıklar
Yaygın olmayan: Hipertansiyon
Solunum, göğüs bozuklukları ve mediastinal hastalıklar
Yaygın: Öksürük, üst solunum yolu enfeksiyonu, nazofarenjit
Yaygın olmayan: Nazofarenjiyal ağrı, rinit, dispne, bronşiyal spazm, burun tıkanıklığı, burunda
rahatsızlık hissi, pnömoni, akciğer tüberkülozu, solunum yetmezliği, rinore, sinüzit
Gastrointestinal hastalıklar
Yaygın: Diyare, epigastrik ağrı, gastrinoma, fundik bez polipleri (benign)
Yaygın olmayan: Dispepsi, hipergastrinemi, abdominal ağrı, kabızlık, meteorizm, kusma,
abdominal distansiyon, kalın bağırsak polipi, epigastrik distres, enterogastrit, divertikül,
abdominal distres, apandisit, asit (karın boşluğunda su toplanması), kolesistektomi, kolit,
inflamatuvar ishal, duodenit, erüktasyon, gastrik kanser, gastrik sarkoma, gastrin salgılama
bozukluğu, hiyatal herni, ağız kuruluğu, diş eti ağrısı, diş ağrısı
Hepatobiliyer hastalıklar
Yaygın: Karaciğer sirozu, karaciğer yağlanması
Deri ve deri altı doku hastalıkları
Yaygın olmayan: Selülit, ekskoriyasyon, prürit, dermatoz, anormal tüylenme, döküntü, yanma,
akut ürtiker, yara absesi, ksantom
8Bilinmiyor: Subakut kutanöz lupus eritematozus
Kas- iskelet sistemi, bağ dokusu ve kemik hastalıkları
Yaygın olmayan: Artrit, miyalji, artralji, bel ağrısı, kemik ağrısı, gut artriti, eklem ödemi, akut
osteomiyelit
Böbrek ve idrar yolu hastalıkları
Yaygın olmayan: Hematüri, idrar yolu enfeksiyonu, miktürisyon bozukluğu, proteinüri,
albüminüri, azotemi, nefrotik sendrom, akut böbrek yetmezliği
Üreme sistemi ve meme hastalıkları
Yaygın olmayan: Dismenore
Genel bozukluklar ve uygulama bölgesine ilişkin hastalıklar
Yaygın: Ateş
Yaygın olmayan: Bitkinlik, asteni, ağrı, çukurluk bırakan ödem, hassasiyet
Araştırmalar
Yaygın: AST/ALT artışı
Yaygın olmayan: LDL artış, anormal kan kalsitonini seviyesi, kan kreatinin seviyesinde artış,
kan trigliserid seviyesinde artış, anormal transaminaz, anormal üriner analiz sonucu
Erozif özofajite ilişkin klinik çalışmalar
Bu veriler, erosif özofajit için yapılan sekiz hafta süreli lansoprazol kontrollü klinik
çalışmalarındaki toplam 1123 vakanın güvenlilik verileridir. Bu hastalardan 764’ü 5 mg, 20 mg
veya 40 mg/gün lansoprazol ile birlikte ilaprazol almışlardır. Çalışma sırasında karşılaşılan
advers reaksiyonların çoğu hafif veya orta şiddette olmuştur ve advers reaksiyonların %2’sini
veya daha yüksek bir yüzdesini hiyatal herni (%3,3), baş ağrısı (%2,9), gastrit (%2,7) ve ishal
(%2,6) oluşturmuştur.
Advers etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
9Enfeksiyonlar ve enfestasyonlar
Yaygın: Üst solunum yolu enfeksiyonları, nazofarenjit
Yaygın olmayan: Bronşit, sinüzit, influenza, arpacık, viral farenjit, divertikülit, gastroenterit,
selülit, folikülit, özofageal kandidiyazis, klamidyal enfeksiyon, diş absesi, diş enfeksiyonu,
kulak enfeksiyonu, dış kulak iltihabı, orta kulak iltihabı, onikomikoz, vulvovajinal mikotik
enfeksiyon, helikobakter gastrit, helikobakter enfeksiyonu, abse, kasık absesi, yara
enfeksiyonu, pnömoni, orşit, stafilokok deri enfeksiyonu, streptokokal Farenjit, akut sinüzit,
kronik tonsillit, peritonsiller abse, farenjit, viral gastroenterit, viral rinit, herpes simpleks, rinit
Kan ve lenf sistemi hastalıkları
Yaygın olmayan: Anemi
Bağışıklık sistemi hastalıkları
Yaygın olmayan: Mevsimsel alerji, böcek ısırığı alerjisi
Endokrin hastalıkları
Yaygın olmayan: Hipotiroidizm
Metabolizma ve beslenme hastalıkları
Yaygın olmayan: Anoreksi, hiperglisemi, dehidrasyon, diyabetik ketoasidoz,
hiperkolesterolemi, hiperkalemi, hipokalemi, diyabetes mellitus
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, migren, anksiyete, depresyon, uykusuzluk, senkop, tat alma
duyusunda bozukluk, bipolar bozukluk, intihar girişimi, VII sinir felci
Göz hastalıkları
Yaygın olmayan: Gözlerde şişme
Kulak ve iç kulak hastalıkları:
Yaygın olmayan: Kulak ağrısı, kulak kiri sıkışması, işitme kaybı, kulak çınlaması
Kardiyak hastalıklar
Yaygın olmayan: Sol Ventrikül Demeti dal bloğu, palpitasyon, taşikardi, atriyal fibrilasyon,
sinüs aritmisi, sinüs bradikardi, ventriküler ekstrasistol
10Vasküler hastalıklar
Yaygın olmayan: Hipertansiyon, sıcak basması
Solunum, göğüs bozuklukları ve mediastinal hastalıklar
Yaygın olmayan: Öksürük, dispne, burun tıkanıklığı, boğaz tahrişi, astım, hırıltı, mevsimsel
rinit, epistaksis, farenjiyal polip, solunum yolu tıkanıklığı, hapşırma, alerjik rinit
Gastrointestinal hastalıklar
Yaygın: Hiyatus hernisi, gastrit, ishal, abdominal distansiyon, mide bulantısı, abdominal ağrı,
erozif gastrit, epigastrik ağrı, fundik bez polipleri (benign)
Yaygın olmayan: Divertikül, gastrik ülser, kabızlık, gastrik polipler, dispepsi, flatulans,
duodenit, Barrett özofagusu, kolonik polip, abdominal hassasiyet, gastrik boşalma bozukluğu,
kusma, diş ağrısı, erozif duodenit, hipogastrik ağrı, acil ve ani dışkılama isteği, proktoraji,
hematokezya, abdominal rahatsızlık, anormal mide-bağırsak sesleri, dışkıda anormallik, dışkı
hacminde artış, dışkı renginde değişiklik, katı dışkı, Mallory-Weiss sendromu, gastroözofageal
reflü hastalığı, enterit, gastrik mukozal lezyon, özofageal displazi, midede rahatsızlık hissi, alt
gastrointestinal sistemde kanama, özofageal bozukluk, kazanılmış özofageal ağ, erozif özofajit,
asit, proktit, ağız kuruluğu, dudak kuruluğu
Deri ve deri altı doku hastalıkları
Yaygın olmayan: Döküntü, prürit, cilt kuruluğu, kontakt dermatit, onikoliz, papüler döküntü,
döküntü prüriti, rosasea
Kas, iskelet sistemi, bağ doku ve kemik hastalıkları
Yaygın olmayan: Sırt ağrısı, artralji, ekstremitelerde ağrı, kas spazmları, miyalji, tendinit,
lombar intervertebral disk hernisi, eklem krepitasyonu, kas-iskelet ağrısı, romatoid artrit,
tendon kalsifikasyonu, boyun ağrısı, böğür ağrısı, lenfoma
Böbrek ve idrar yolu hastalıkları
Yaygın olmayan: Hematüri, pollakiüri, renal kist, proteinüri
Üreme sistemi ve meme hastalıkları
Yaygın olmayan: Meme ağrısı, Spontan düşük, vulvovajinal papillom
11Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, irritabilite, ağrı, pireksi, göğüste rahatsızlık hissi, erken doyma,
mukozal hiperemi, periferal ödem, göğüs ağrısı
Araştırmalar
Yaygın: Alanin aminotransferaz artışı
Yaygın olmayan: Kan gastrin seviyesi artışı, anormal karaciğer fonksiyon testi sonucu, idrarda
lökosit, aspartat aminotransferaz artışı, hepatik enzim artışı, hematokrit azalması, ağırlık artışı,
kan alkalin fosfataz artışı, idrarda bakteri tanımlaması, Helicobacter pylori tanıma testi pozitif,
kanda glikoz seviyesi artışı, elektrokardiyogram QT uzaması, transaminaz artışı, kanda ürik
asit artışı, hemoglobin azalması, ortalama hücre hacminin azalması, kırmızı hücre sayısının
azalması, idrarda protein bulunması, kan basıncında yükselme, kan trigliserid düzeyinde artış,
lökosit sayısının artması
Yaralanma ve zehirlenme
Yaygın olmayan: Bulantı, kontüzyon, eklem burkulması, yara, deri laserasyonu, duman
inhalasyonu rahatsızlığı, menisküs lezyonu, tibia kırığı, kas burkulması, düşme, kazaen veya
isteyerek doz aşımı, güneş yanığı, kaşınma, kaburga kırığı
Pazarlama sonrası gözetim sırasında advers etkiler
Enfeksiyonlar ve enfestasyonlar
Bilinmiyor: Clostridium difficile kaynaklı ishal
Kan ve lenf sistemi hastalıkları
Proton pompası inhibitörlerinin agranülositoz ve pansitopeni ile ilişkili olabilecekleri
raporlandı.
Metabolizma ve beslenme hastalıkları
Bilinmiyor: Hipomagnezemi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
12Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel:0 800 314 00 08; faks: 0 312 218 35 99)
4.9 Doz aşımı ve tedavisi
İnsanlarda doz aşımı semptomları henüz raporlanmamıştır. Bilinen özel detoksikanları
bulunmamaktadır. Yüksek proteine bağlanma oranı (%98) nedeniyle, ilaprazol diyaliz
edilemez. Bu nedenle, doz aşımı durumunda semptomatik tedavi ve genel destekleyici tedavi
uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Proton pompası inhibitörleri
ATC Kodu: A02BC
Etki mekanizması:
İlaprazol, sübstitüe benzimidazol molekülleri sınıfına aittir. Diğer PPİ’ler gibi, sübstitüe
edilmiş benzimidazol de, düşük gastrik pH değerinde bu enzimle kovalent sülfür bağları
oluşturarak mide duvarında bulunan parietal hücrelerin hidrojen/potasyum adenozin trifosfataz
(H+-K+-ATPaz) proton pompasını selektif ve geri dönüşümsüz bir biçimde inhibe eder.
İlaprazol, parietal hücrelerde yoğundur. Bu hücrelerin asidik ortamında aktif hale gelir.
H+/K+ATPazın sülfidril grubuyla tepkimeye girerek enzim aktivitesi inhibisyonuna neden olur.
Bu durum H+ (proton) üretiminde nihai prosesi bloke eder ve bu yolla gastrik asit sekresyonunu
azaltır.
Mide asit salgısına etkisi:
10 mg ve 20 mg ilaprazol dozlarının oral yoldan kullanılmasının ardından başlangıç etkisi bir
saat içinde ortaya çıkar. 10 mg ve 20 mg ilaprazolün oral yoldan 5 gün süreyle kullanılmasının
ardından, intragastrik pH değerinin 4’ün üzerinde olması ortalama 17,6 ve 19,1 saat boyunca
korunur ve 24 saat boyunca kaydedilen ortalama intragastrik pH değeri 4,62 ve 4,89 olmuştur.
İlaprazol 10 mg dozlama sonrasında 0-4 saat, >4-9 saat, >9-12 saat, >12-16 saat, >16-24
saatlerde intragastrik pH seviyesi 4’ün üzerinde kalan hastaların oranı
sırasıyla; %84.8, %83.7, %78.7, %91.7 ve %50.1 olmuştur. İlaprazol 20 mg için ilgili oranlar
ise sırasıyla %85.6, %92.1, %87.8, %97.4 ve %57.2 olmuştur. EAA, plazma konsantrasyonları
için vekil parametre olarak kullanılarak asit sekresyonunun inhibe edilmesi ile maruziyet
13arasında bir ilişki olduğu gösterilmiştir.
Akşam ve gece saatlerinde (>12 ile 16 saat arasında ve >16 ile 24 saat arasında), ilaprazol 10
mg ve 20 mg kullanılmasıyla intragastrik pH değerinin 4 seviyesini aştığı sürenin ortalama
yüzdesi diğer PPİ’lerinkinden daha yüksekti.
İlaprazol, antisekretuar aktivite bakımından şu anda mevcut olan PPİ’lere kıyasla daha güçlü
olabilir ve ilaprazolün daha uzun olan yarı-ömrü nedeniyle daha uzun bir etki süresine sahip
olabilir.
Asit inhibisyonunun terapötik etkileri
Günde 10-20 mg ilaprazolün kullanılmasıyla semptomlarda hızlı bir iyileşme sağlanır ve
duodenal ülserli hastaların çoğu 2 hafta içinde iyileşirken, gastrik ülserli ve reflü özofajiti olan
hastalar 4 hafta içinde iyileşirler.
Erozif özofajit, ilaprazol 20 mg ile yaklaşık %87’lik oranla 8 hafta sonra iyileşir.
Gastrik ülser, ilaprazol 10 mg ile yaklaşık %84’lük oranla 6 hafta sonra iyileşir.
Duodenal ülser, ilaprazol 10 mg ile yaklaşık %92’lik oranla 4 hafta sonra iyileşir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur. Proton
pompası inhibitörleri ile tedavi, Salmonella ve Campylobacter ve muhtemelen ayrıca
hastanede yatan hastalarda Clostridium difficile gibi gastrointestinal enfeksiyonların riskini
hafifçe arttırabilir.
5.2 Farmakokinetik özellikler
Emilim:
NOLTEC, iki aktif enantiyomerin rasemik bir karışımı olarak ilaprazolün enterik kaplı (gastro-
rezistan) tablet formülasyonudur. İlaprazol asit-labildir. İlaprazol, 20 mg dozun
uygulanmasından yaklaşık 3-4 saat sonra ulaşılan pik plazma seviyeleriyle birlikte hızlı emilir.
Yiyeceklerin, ilaprazolün intragastrik asidite üzerinde önemli ve anlamlı bir etkisi olmamasına
karşın, ilaprazolün emilimini geciktirir. 10 mg ile 40 mg doz aralığında, ilaprazol için ortalama
EAA ve Cmaks değerleri artan ilaprazol dozlarıyla birlikte artar. İlaprazol, tek bir dozla %35
oranında biyoyararlanım gösterir.
14Dağılım:
Sağlıklı insanlarda kararlı durumda görünen dağılım hacmi yaklaşık 24,11 L’dir. İlaprazol
plazma proteinlerine %98,9 oranında bağlanır.
Biyotransformasyon:
İlaprazolün günlük uygulamasının ardından toplam ilaprazol t süresinin harmonik
1-2z
ortalaması 5,1 ile 5,3 saat aralığında idi ve tüm dozlarda benzerdi; ayrıca toplam vücut
klirensinin 4,6 ile 5,3 L/sa aralığında olduğu tahmin edilmektedir.
İlaprazol, oksidasyon, indirgeme ve plazma, idrar ve dışkıda bulunan çeşitli metabolitlere
konjuge olarak kapsamlı ve yaygın bir şekilde metabolize edildi. İlaprazol, plazmada tespit
edilen en önemli bileşen olmasına karşın, gözlemlenen en önemli metabolitler ilaprazol sülfit
veya ilaprazol sülfondur. İlaprazol idrarda ve feçeste belirlenmedi. İdrar, çoğunlukla ilaprazol
ve metabolitlerinin glukoronil veya sülfonil konjugatlarını içeren metabolitlerden oluşuyordu.
Feçes, ağırlıklı olarak ilaprazol sülfidin konjugasyonu ve/veya oksidasyonu sonucunda ortaya
çıkan metabolitlerden oluşuyordu.
İnsan karaciğer mikrozomlarıyla yapılan in-vitro çalışmalar ilaprazolün CYP450’nin izo-
enzimleriyle (CYP2C19 ve CYP3A4) metabolize edildiğini gösterdi. Bu bulgulardaki in-vivo
statüsü ilaprazol ile midazolam arasında herhangi bir etkileşim olmadığını göstermektedir.
Eliminasyon:
Tek bir 40 mg 14C etiketli oral ilaprazol dozunun ardından, radyoaktif dozun %95’i ekskretada
geri kazanılmıştır ve bu neredeyse idrar ile feçes arasında eşit dağılım göstermektedir.
Hastalardaki karakteristik özellikler
Cinsiyet
İlaprazol 10 mg’ın günde bir kere 7 gün boyunca kullanılmasının ardından, ortalama Css, maks.
ve EAAτ değerleri cinsiyete göre değerlendirildiğinde, vücut ağırlığı düzeltildikten sonra
farmakokinetik parametrelerde cinsiyet açısından önemli ve anlamlı farklılıklar yoktu ve
gastrik asit üzerindeki etkinin cinsiyete göre karşılaştırılması sonucunda önemli ve anlamlı
herhangi bir fark gösterilmedi.
CYP2C19 Polimorfizmi
İlaprazol 10 mg’ın günde bir kez 7 gün boyunca kullanılmasının ardından, CYP2C19
15genotipiyle ilaprazol konsantrasyon eğrisinden elde edilen ortalama Css, maks. ve EAAτ
değerleri ile CYP2C19 kapsamlı ve zayıf metabolizörler arasında önemli ve anlamlı bir fark
yoktu. CYP2C19 genotipinde, gastrik asit sekresyonu üzerindeki etki bakımından önemli ve
anlamlı herhangi bir fark gözlemlenmedi.
Böbrek yetmezliği
Böbrek fonksiyonlarında azalma görülen hastalarda herhangi bir çalışma yapılmamıştır.
Böbrekler, ilaprazol metabolitlerinin atılımından sorumlu olup, ana bileşenin atılımından
sorumlu olmadığından dolayı, böbrek yetmezliği olan hastalarda ilaprazol metabolizmasının
değişmesi beklenmez.
Karaciğer yetmezliği
Karaciğer fonksiyonlarında azalma görülen hastalarda herhangi bir çalışma yapılmamıştır.
Proton pompası inhibitörü (PPİ) sınıfına giren diğer moleküllerde olduğu gibi, ilaprazol de
karaciğerden metabolize edilir. Karaciğer yetmezliği olan hastaların dikkatle kullanmaları
gerekir.
Yaşlılarda
İlaprazol çoğunlukla karaciğerde metabolize edilir. Yaşlılarda karaciğer fonksiyonu genellikle
azalmıştır. Dikkatlice kullanılmalı ve advers reaksiyonlar görülmesi durumunda ilacın
kesilmesi gerekmektedir.
5.3 Klinik öncesi güvenlilik verileri
Sıçan fertilite testi ve erken embriyojenez testi sonucunda, maternal NOAEL 320 mg/kg/gün
olarak belirlendi ve 320 mg/kg/gün dozunun uygulandığı gruptaki fetüslerde iç organ
malformasyonları ve osteodistrofi görüldü. Sıçan ve tavşanlarda embriyo-fetüs toksisitesi testi
yapıldı. Sıçanlarda maternal toksisite ve fetüs toksisitesi gözlemlenmedi. Tavşanlarda, 80
mg/kg/gün ve 240 mg/kg/gün dozlarında embriyo ölümleri arttı ve hayatta kalan fetüs sayısı
ve fetüs ağırlığı azaldı; 240 mg/kg/gün doz grubunda fetüslerde osifikasyonun geciktiği
gözlemlendi. Sıçanlarla doğum öncesinde ve sonrasında yapılan gelişim testi ve maternal
fonksiyon testi sonucunda, 200 mg/kg/gün doz grubunda bir annede (F0) ve bir sonraki kuşakta
(F1) toksisite gözlemlendi. 1000 mg/kg/gün doz grubunda bir sonraki kuşakta corpus luteum
sayısında, implantasyon sayısında ve bir batında doğan yavru sayısında azalma görüldü.
16Bakterilerin kullanıldığı ters mutasyon testinde, CHL hücrelerine ilişkin kromozom
aberasyonu testinde ve mutasyon testinde genotoksisite gözlemlendi. Genotoksisite fare
mikronükleus testinde gösterilmedi.
Sıçanlarda 138 mg/kg/gün düzeyine varan bir oral ilaprazol dozuyla 104 hafta süreyle yapılan
çalışma sonucunda, 43 mg/kg/gün dozunu aşan dozlarda midede benign veya malign
nöroendokrin tümörü ve karaciğer tümörü gözlemlendi.
Bu bulguların klinik anlamlılığı ve ilgililiği bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Çekirdek Tablet
Prejelatinize nişasta
Mikrokristalin selüloz (Tip 101)
Sodyum nişasta glikolat (Tip A)
Povidon K-90
Magnezyum hidroksit
Mikrokristalin selüloz (Tip 102 )
Magnezyum stearat
Tablet Kaplama
Opadry Clear 03K19229
İçeriği; hidroksi propil metil selüloz, trisetin, talk
Acryl-EZE Acrylic 93F19255 Clear
İçeriği; metakrilik asit kopolimer tip c, talk, makragol, kolloidal silika susuz, sodyum
bikarbonat, sodyum lauril sülfat
Opadry II Orange 85G630015
İçeriği; polivinil alkol, talk, titanyum dioksit, tartrazin, makragol, lesitin (soya), gün batımı
sarısı, indigo karmin
6.2 Geçimsizlikler
Geçerli değildir.
176.3 Raf Ömrü
24 aydır.
6.4 Saklamaya yönelik özel tedbirler
25ºC altındaki oda sıcaklığında saklayınız.
Nemden korumak için şişe ağzı sıkıca kapatılmış bir vaziyette muhafaza edilir.
6.5 Ambalajın niteliği ve içeriği
HDPE şişe, Silika Jel, Çocuk Emniyetli Polipropilen Kapak
7, 28 ve 56 tabletten oluşan şişeler.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği’ne" uygun olarak imha edilmelidir.
7. RUHSAT SAHİBİ
IL-YANG Pharmaceutical Co., Ltd. lisansıyla
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi
No:4 34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
2019/439
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.09.2019
Ruhsat yenileme tarihi:
10. KÜB’ÜN YENİLENME TARİHİ
18