KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAZERACİN 4.5 g IV infüzyon için liyofilize toz
Steril
2. KALİTATİF VE KANTİTATİF BİLEŞİM
Etkin maddeler: Her bir flakon,
4 g piperasiline eşdeğer 4,169 g piperasilin sodyum
500 mg tazobaktama eşdeğer 536 mg tazobaktam sodyum içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk liyofilize toz içeren flakon
Flakonlar beyaz veya hemen hemen beyaz renkli, steril toz içerir. Sulandırılan çözelti, hemen
hemen renksizden, çok açık sarımsı renge kadar berrak renktedir.
4. KLİNİK ÖZELLİKLER
4.1 Terapötik endikasyonlar
TAZERACİN yetişkinlerde ve 2 yaşın üzerindeki çocuklarda aşağıdaki enfeksiyonların tedavisi
için endikedir (bkz. Bölüm 4.2 ve 5.1):
Yetişkinlerde ve ergenlerde
- Hastane kaynaklı ve ventilatöre bağlı olarak ortaya çıkan pnömoni dahil şiddetli
pnömoni
- Komplike idrar yolu enfeksiyonları (piyelonefrit dahil)
- Komplike intraabdominal enfeksiyonlar
- Komplike deri ve yumuşak doku enfeksiyonları (diyabetik ayak enfeksiyonları dahil)
Yukarıda sayılan enfeksiyonlardan herhangi birine bağlı olarak ortaya çıkan ya da bağlı olduğu
düşünülen bakteriyemili hastaların tedavisi.
TAZERACİN bakteriyel bir enfeksiyona bağlı olduğu düşünülen ateşli nötropenik hastaların
tedavisinde kullanılabilir.
Not: Geniş spektrumlu beta-laktamaz (ESBL) üreten E. coli ve K. pneumoniae (seftriaksona
duyarlı olmayan) kaynaklı bakteriyemi için kullanımı yetişkin hastalarda önerilmez. (bkz.
Bölüm 5.1)
2-12 yaş arası çocuklarda
- Komplike intraabdominal enfeksiyonlar
1/18TAZERACİN bakteriyel bir enfeksiyona bağlı olduğu düşünülen ateşli nötropenik çocukların
tedavisinde kullanılabilir.
Antibakteriyel ajanların uygun kullanımı konusunda resmi kılavuzlar göz önünde tutulmalıdır.
4.2 Pozoloji ve uygulama şekli
TAZERACİN’in dozu ve sıklığı enfeksiyonun bölgesine, şiddetine ve öngörülen patojenlere
bağlıdır.
Pozoloji/uygulama sıklığı ve süresi:
Yetişkin ve ergen hastalar
Enfeksiyonlar
Genel doz her 8 saatte bir 4 g piperasilin / 0,5 g tazobaktamdır.
Nötropenik hastalarda nozokomiyal pnömoni ve bakteriyel enfeksiyonlar için önerilen doz her
6 saatte bir 4 g piperasilin / 0,5 g tazobaktam uygulamasıdır. Bu rejim özellikle şiddetli, diğer
endike enfeksiyonları olan hastaların tedavisinde de uygulanabilir.
Aşağıdaki tabloda yetişkin ve ergen hastalarda endikasyona veya hastalığa göre tedavi sıklığı
ve önerilen doz özetlenmiştir
Tedavi sıklığı TAZERACİN 4 g / 0,5 g
6 saatte bir Şiddetli pnömoni
Bakteriyel bir enfeksiyona bağlı olduğu
düşünülen ateşli nötropenik yetişkinler.
8 saatte bir Komplike idrar yolu enfeksiyonları
(piyelonefrit dahil)
Komplike intraabdominal enfeksiyonlar
Deri ve yumuşak doku enfeksiyonları
(diyabetik ayak enfeksiyonları dahil)
Uygulama şekli
TAZERACİN intravenöz infüzyonla en az 30 dakikada uygulanmalıdır.
Uygulamadan önce ilacın sulandırma talimatları için Bölüm 6.6’ya bakınız.
Tedavi süresi
Endikasyonların çoğu için tedavinin genel süresi 5-14 gündür. Ancak tedavi süresini
enfeksiyonun şiddeti, patojenler ve hastanın klinik ve bakteriyolojik seyri yönlendirmelidir.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan hastalarda intravenöz doz, böbrek yetmezliğinin derecesine göre
aşağıda belirtildiği gibi ayarlanmalıdır (her hasta ilaç toksisitesi bulguları açısından yakından
izlenmelidir; tıbbi ürünün dozu ve aralığı buna uygun olarak ayarlanmalıdır):
2/18Kreatinin Önerilen
klerensi (ml/dk) TAZERACİN dozajı
> 40 Doz ayarlaması gerektirmez
20-40 Önerilen maksimum doz: 8 saatte bir 4 g /
500 mg
< 20 Önerilen maksimum doz: 12 saatte bir 4 g /
0,5 g
Hemodiyaliz 4 saat içinde piperasilinin %30-%50’sini uzaklaştırdığından hemodiyaliz alan
hastalarda her diyaliz döneminden sonra ilave bir 2 g / 0,25 g piperasilin / tazobaktam dozu
uygulanmalıdır.
Karaciğer yetmezliği
Karaciğer yetmezliği olan hastalarda dozaj ayarlaması gerekli değildir.
Pediyatrik popülasyon (2-12 yaş arası)
Enfeksiyonlar
Aşağıdaki tabloda 2-12 yaşları arasında pediyatrik hastalarda endikasyona veya hastalığa göre
tedavi sıklığı ve vücut ağırlığı başına doz özetlenmiştir:
Ağırlık başına doz ve tedavi Endikasyon / hastalık
sıklığı
Kg vücut ağırlığı başına 80 mg Bakteriyel enfeksiyonlara bağlı olduğu düşünülen ateşli
piperasilin / 10 mg tazobaktam / nötropenik çocuklar*
6 saatte bir
Kg vücut ağırlığı başına 100 mg Komplike intraabdominal enfeksiyonlar*
piperasilin / 12,5 mg
tazobaktam / 8 saatte bir
*30 dakikada doz başına maksimum 4 g / 0,5 g’ı aşmayacak şekilde.
Böbrek yetmezliği olan hastalar
İntravenöz doz akut böbrek yetmezliğinin derecesine bağlı olarak aşağıdaki gibi ayarlanmalıdır
(her hasta ilaç toksisitesi bulguları açısından yakından izlenmelidir; tıbbi ürünün dozu ve aralığı
buna uygun olarak ayarlanmalıdır):
Kreatinin Önerilen
klerensi (ml/dk) TAZERACİN dozajı
> 50 Doz ayarlaması gerekmez.
≤ 50 70 mg piperasilin / 8,75 mg tazobaktam / kg / 8 saatte bir
Hemodiyaliz alan çocuklarda her diyaliz döneminden sonra kg başına ilave bir 40 mg
piperasilin / 5 mg tazobaktam dozu uygulanmalıdır.
2 yaşın altındaki çocuklarda kullanım
TAZERACİN’in güvenliliği ve etkililiği 0-2 yaş arası çocuklarda belirlenmemiştir. Kontrollü
klinik çalışmalardan veri mevcut değildir.
3/18Geriyatrik popülasyon
TAZERACİN, böbrek fonksiyonu normal veya kreatinin klirensi 40 ml/dk üzerinde olan
yaşlılar için doz ayarlaması gerektirmez.
4.3 Kontrendikasyonlar
 Aktif maddeye, diğer herhangi bir penisilin-antibakteriyel ajana veya Bölüm 6.1’de
geçen herhangi bir yardımcı maddeye duyarlılığı olan hastalarda
 Beta-laktam etkin maddelerine (sefalosporinler, monobaktam karbapenem dahil) karşı
akut ciddi alerjik reaksiyon öyküsü olan hastalarda kontrendikedir.
4.4 Özel kullanım uyarıları ve önlemleri
TAZERACİN tedavisine karar verirken enfeksiyonun şiddeti ve diğer uygun antibakteriyel
ajanlara direnç prevelansı gibi faktörlere bağlı olarak geniş spektrumlu semi-sentetik penisilin
kullanımının uygunluğu değerlendirilmelidir.
TAZERACİN ile tedaviye başlamadan önce, penisilinler, diğer beta laktam ajanları
(sefalosporinler, monobaktam veya karbapenem) ve diğer alerjenlere karşı daha önceki aşırı
duyarlılık reaksiyonları dikkatle araştırılmalıdır. Bazı hastalarda, TAZERACİN dahil
penisilinler ile tedavide ciddi ve bazen ölümcül aşırı duyarlılık (anaflaktik/anaflaktoid [şok
dahil]) reaksiyonları rapor edilmiştir. Bu reaksiyonlar geçmişinde çoklu alerjenlere karşı aşırı
duyarlılık hikayesi olanlarda görülmesi daha olasıdır. TAZERACİN tedavisi süresince ciddi
aşırı duyarlılık reaksiyonu meydana gelirse, antibiyotik kesilmelidir. Ciddi anaflaktik
reaksiyonlar adrenalin veya diğer acil tedavi tedbirleri gerektirebilir.
TAZERACİN alan hastalarda Stevens-Johnson sendromu toksik epidermal nekroliz, eozinofil
ve sistemik semptomlarla birlikte olan ilaç reaksiyonu ve akut jeneralize eksantematöz
püstülozis gibi şiddetli kutanöz advers reaksiyonlar raporlanmıştır. Eğer hastalarda deri
döküntüsü görülür ise yakından izlenmeli ve lezyon ilerler ise TAZERACİN kesilmelidir.
Antibiyotik tarafından indüklenen psödomembranöz kolit, hayati tehlike yaratabilen şiddetli,
inatçı diyareyle açığa çıkabilir. Psödomembranöz kolit semptomları, antibakteriyel tedavi
esnasında ya da sonrasında başlayabilir. Bu durumlarda TAZERACİN kesilmelidir.
Özellikle uzun süreli tedavi sırasında lökopeni ve nötropeni oluşabilir. Bu nedenle periyodik
hematopoetik incelemeler yapılmalıdır.
β-laktam antibiyotikleri kullanan bazı hastalarda kanama vakaları görülmüştür. Bu reaksiyonlar
bazı durumlarda pıhtılaşma zamanı, platelet agregasyonu ve protrombin zamanı gibi
koagülasyon testlerinin bozulmasına bağlı olmakta ve böbrek yetmezliği bulunan hastalarda
daha çok görülmektedir. Kanama vakaları antibiyotik tedavisinin bir sonucu olarak ortaya
çıkarsa, antibiyotiğe devam edilmemeli ve uygun tedavi başlatılmalıdır.
Diğer antibiyotiklerle olduğu gibi, süperenfeksiyona sebep olabilen dirençli organizmaların
özellikle uzun süreli tedavide ortaya çıkabileceği unutulmamalıdır.
Diğer penisilinlerle yapılan tedavilerde olduğu gibi, özellikle böbrek fonksiyonları bozulmuş
olan hastalarda yüksek dozların uygulanması halinde, konvülsiyonlar (nöbetler) şeklinde
nörolojik ataklar görülebilir (bkz. Bölüm 4.8).
4/18Bu ürün, piperasilinin beher gramında 2,35 mEq (54 mg) sodyum içerdiği için, hastanın toplam
sodyum alımını artırabilir. Bu durum, kontrollü sodyum diyeti uygulanan hastalarda dikkate
alınmalıdır.
Düşük potasyum rezervleri olan hastalarda düzenli elektrolit tespitleri yapılmalı ve potansiyel
olarak düşük potasyum rezervleri olan hastalar ile sitotoksik tedavi gören ya da diüretik
kullanan hastalarda hipokalemi olasılığı gözönünde bulundurulmalıdır.
Böbrek yetmezliği
Nefrotoksisite potansiyeli nedeniyle (bkz. Bölüm 4.8), böbrek yetmezliği olan hastalarda veya
hemodiyaliz hastalarında piperasilin / tazobaktam dikkatli bir şekilde kullanılmalıdır.
İntravenöz dozajlar ve uygulama aralıkları böbrek fonksiyonu bozukluğunun derecesine göre
ayarlanmalıdır (bkz. Bölüm 4.2).
Büyük, çok merkezli, randomize kontrollü bir çalışmanın verileri kullanılarak yapılan sekonder
bir analizde, kritik düzeyde hastalığı olan hastalarda sıklıkla kullanılan antibiyotiklerin
uygulanmasından sonra glomerüler filtrasyon hızı (GFR) incelendiğinde, diğer antibiyotiklerle
karşılaştırıldığında piperalisin / tazobaktam kullanımı daha düşük oranda geri dönüşümlü GFR
düzelmesiyle ilişkili bulunmuştur. Bu sekonder analizde, bu hastalarda piperasilin /
tazobaktamın gecikmiş renal düzelmenin bir nedeni olduğu sonucuna varılmıştır.
Piperasilin / tazobaktam ve vankomisinin kombine kullanımı akut böbrek hasarı insidansında
artışıyla ilişkili olabilir (bkz. Bölüm 4.5).
Hemofagositik lenfohistiyositoz (HLH)
Piperasilin/tazobaktam ile tedavi edilen hastalarda, genellikle 10 günden uzun tedaviye takiben
HLH vakaları bildirilmiştir. HLH, aşırı sistemik inflamasyonun klinik belirti ve semptomları
(örn. ateş, hepatosplenomegali, hipertrigliseridemi, hipofibrinojenemi, yüksek serum ferritin,
sitopeniler ve hemofagositoz) ile karakterize edilmiş, yaşamı tehdit eden bir patolojik immün
aktivasyon sendromudur. Patolojik immün aktivasyonun erken belirtilerini geliştiren hastalar
derhal değerlendirilmelidir. HLH tanısı konulursa piperasilin/tazobaktam tedavisi kesilmelidir.
4.5 Diğer tıbbi ürünler ile etkileşimler ve diğer etkileşim biçimleri
Probenesid
Diğer penisilinlerde olduğu gibi probenesid ve TAZERACİN’in beraber kullanılması
piperasilin ve tazobaktam için daha uzun bir yarılanma ömrü ve daha düşük renal klerens
meydana getirir. Bununla beraber, her iki ilacın plazma doruk konsantrasyonları etki görmez.
Non-depolarizan kas gevşeticiler
Piperasilinin, veküronyum ile eşzamanlı kullanıldığında veküronyum nöromüsküler blokajının
uzamasında rol oynadığı düşünülmektedir. Benzer etki mekanizmalarına bağlı olarak,
nondepolarizan herhangi bir kas gevşeticisinin oluşturduğu nöromüsküler blokajın, piperasilin
varlığında uzaması beklenebilir.
Antikoagülanlar
Heparin, oral antikoagülanlar ve kanın koagülasyon sistemini ve/veya trombosit fonksiyonunu
etkileyebilen diğer ilaçlarla eşzamanlı tedavi süresince koagülasyon parametreleri daha sık test
edilmeli ve düzenli olarak izlenmelidir.
Metotreksat
5/18Piperasilin, metotreksatın itrahını azaltabilir; bu nedenle, ilaç toksisitesini önlemek için
hastaların serum metotreksat düzeyleri izlenmelidir.
Aminoglikozitler
Piperasilin tek başına veya tazobaktam ile birlikte normal renal fonksiyonu olan kişilerde veya
hafif-orta şiddetli renal yetmezliği olan hastalarda tobramisin farmakokinetiğini anlamlı olacak
şekilde değiştirmez. Piperasilin, tazobaktam ve M1 metabolitlerinin farmakokinetikleri de
tobramisin uygulanmasından anlamlı şekilde etkilenmez.
Tobramisin ve gentamisinin piperasilin ile inaktivasyonu ciddi böbrek yetmezliği olan
hastalarda gözlemlenmiştir.
Piperasilin / tazobaktamın aminoglikozitlerle birlikte uygulanmasıyla ilgili bilgi için bölüm 6.2
ve 6.6’ya bakınız.
Vankomisin
Çalışmalarda tek başına vankomisinle karşılaştırıldığında piperasilin / tazobaktam ve
vankomisinin eşzamanlı uygulandığı hastalarda akut böbrek hasarı insidansında artış olduğu
saptanmıştır (bkz. Bölüm 4.4). Bu çalışmaların bazılarında etkileşimin vankomisin dozuna
bağımlı olduğu bildirilmiştir.
Piperasilin / tazobaktam ve vankomisin arasında farmakokinetik etkileşim bildirilmemiştir.
İlaç laboratuvar test etkileşimleri
Diğer penisilinlerle olduğu gibi, enzimatik olmayan metodun kullanıldığı idrarda glukoz
incelemesinde, hatalı-pozitif reaksiyon meydana gelebilir. Bu sebeple TAZERACİN
tedavilerinde, idrarda enzimatik glukoz ölçüm metodunun kullanılması gereklidir.
İdrarda protein ölçümünde kullanılan kimyasal metotlar hatalı-pozitif sonucu yönlendirebilir.
Kağıt yöntemi ile protein ölçümü etkilenmez.
Direkt Coombs testi pozitif olabilir.
Piperasilin/tazobaktam ile tedavi edilen hastalarda Bio-Rad laboratuarlarının Platelia
Aspergillus EIA (enzim–immunoassay) testinin kullanılmasıyla, hastalarda Aspergillus
infeksiyonu bulunmaksızın, pozitif test sonuçları rapor edilmiştir. Non-Aspergillus
polisakkaridler ve polifuranozlar ile Bio-Rad laboratuarlarının Platelia Aspergillus EIA testleri
arasında çapraz reaksiyonlar rapor edilmiştir. Bundan dolayı piperasilin/tazobaktam alan
hastalarda pozitif test sonuçları dikkatlice yorumlanmalı ve diğer teşhis yöntemleri ile
doğrulanmalıdır.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon
Pediyatrik popülasyona ait etkileşim çalışması bulunmamaktadır.
4.6 Gebelik ve laktasyon
6/18Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Yeterli veri yoktur.
Gebelik dönemi:
TAZERACİN’in gebelikte kullanımı ile ilgili yeterli çalışmalar bulunmamaktadır.
Maternal toksik doz uygulanan hayvan çalışmalarında gelişimsel toksisite görülmüştür, ancak
teratojeniteye yönelik bulgu saptanmamıştır (bkz. Bölüm 5.3). Hayvanlar üzerinde yapılan
çalışmalar, gebelik/ embriyonel/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3).
Piperasilin ve tazobaktam plasentayı geçer. Piperasilin/tazobaktam gebelikte sadece açıkça
endike ise yani yalnızca beklenen yararı gebeye ve fetüse olan risklerden daha fazla ise
kullanılmalıdır.
Gebe kadınlara verilirken tedbirli olunmalıdır.
Laktasyon dönemi:
Piperasilin düşük konsantrasyonlarda anne sütüne geçer. Tazobaktamın anne sütündeki
konsantrasyonu ile ilgili bir çalışma yapılmamıştır. Emziren kadınlarda, yalnızca terapötik
yararı hasta ve bebeğe olan riskten daha fazla ise kullanılmalıdır.
Üreme yeteneği / Fertilite:
Sıçanlarda yürütülen bir fertilite çalışmasında tazobaktam veya piperasilin/tazobaktam
kombinasyonunun periton içine uygulanmasından sonra fertilite ve çiftleşme üzerine etkisi
olmadığı gösterilmiştir (bkz. Bölüm 5.3).
4.7 Araç ve makine kullanımı üzerindeki etkiler
Araba ve diğer makine çeşitlerini kullanma yeteneği üzerine çalışma yapılmamıştır.
4.8 İstenmeyen etkiler
En yaygın olarak bildirilen advers reaksiyon diyaredir (10 hastadan 1’inde görülür).
En ciddi advers reaksiyonlar arasında yer alan psödomembranöz kolit ve toksik epidermal
nekroliz 10.000 hastadan 1 ila 10’unda ortaya çıkar. Pansitopeni, anafilaktik şok ve Stevens-
Johnson sendromunun sıklıkları güncel mevcut verilerden hesaplanamaz.
İstenmeyen etkiler aşağıdaki kategorilere göre listelenmiştir: Çok yaygın (≥ 1/10); yaygın (≥
1/100 ila <1/10); yaygın olmayan (≥ 1/1.000 ila <1/100); seyrek (≥ 1/10.000 ila <1/1.000); çok
seyrek (<1/10.000); bilinmiyor: (eldeki verilerden hareketle tahmin edilemiyor).
Sistem Organ Çok Yaygın Yaygın Seyrek Sıklığı bilinmeyen
Sınıfı yaygın olmayan
(sıklığı mevcut
7/18(≥ (≥ 1/100 ila (≥ 1/1.000 ila (≥ 1/10.000 ila verilerden
1/10) <1/10) <1/100) <1/1.000) hesaplanamamaktadır)
Enfeksiyonlar Kandida Psödomembranöz
ve enfeksiyonu* kolit
enfestasyonlar
Kan ve lenfatik Trombositopeni, Lökopeni Agranülositoz Pansitopeni*, nötropeni,
sistem anemi* hemolitik anemi*,
hastalıkları tromositoz*, eozinofili*
Bağışıklık Anafilaktoid şok*,
sistemi anafilaktik şok*,
hastalıkları anafilaktoid reaksiyon*,
anafilaktik reaksiyon*,
aşırı duyarlılık*
Metabolizma ve Hipokalemi
beslenme
hastalıkları
Psikiyatrik Uykusuzluk Deliryum*
hastalıklar
Sinir sistemi Baş ağrısı Nöbet*
hastalıkları
Vasküler Hipotansiyon,
hastalıklar flebit,
tromboflebit,
ateş basması
Solunum, göğüs Epistaksi Eozinofilik pnömoni
hastalıkları ve
mediastinal
hastalıklar
Gastrointestinal İshal Abdominal ağrı, Stomatit
hastalıklar kusma, kabızlık,
bulantı, dispepsi
Hepatobiliyer Hepatit*, sarılık
hastalıklar
Deri ve deri altı Döküntü, Eritema Toksik epidermal Stevens-Johnson
doku kaşıntı multiforma*, nekroliz* sendromu*, eksfoliyatif
hastalıkları ürtiker, dermatit, eozinofili ve
makülopapüler sistemik semptomlarla
döküntü* birlikte olan ilaç
reaksiyonu (DRESS)*,
akut jeneralize
eksantamatöz püstüloz
(AGEP)*, büllöz
dermatit, purpura
8/18Kas-iskelet Artralji,
bozukluklar, miyalji
bağ doku ve
kemik
hastalıkları
Böbrek ve idrar Böbrek yetmezliği,
yolu tübülointerstisyel nefrit*
hastalıkları
Genel Pireksi, Ürperme
bozukluklar ve enjeksiyon
uygulama bölgesi
bölgesine ilişkin reaksiyonu
hastalıklar
Araştırmalar Alanin Kan glukozu Kanama zamanının
aminotransferaz azalması, kan uzaması, gama-
artışı, aspartat bilirubin artışı, glutamiltransferaz artışı
aminotransferaz protrombin
artışı, total zamanının
protein uzaması
azalması, kan
albümini
azalması, pozitif
Coombs direkt
testi, kan
kreatinin artışı,
kan alkalen
fosfataz artışı,
kan üre artışı,
aktive edilmiş
parsiyel
tromboplastinin
uzaması
*AİR pazara sunulduktan sonra tanımlanmıştır
Piperasilin tedavisi, kistik fibrözlü hastalarda ateş ve döküntü sıklığının artmasıyla
ilişkilendirilmiştir.
Beta-laktam antibiyotik sınıf etkileri
Piperasilin / tazobaktam dahil beta-laktam antibiyotikleri ensefalopati ve konvülsiyon
belirtilerine yol açabilir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
9/18Belirtiler
Pazarlama sonrası, piperasilin / tazobaktam ile ilgili doz aşımı olayları bildirilmiştir. Bulantı,
kusma ve diyare dahil yaşanan bu olayların çoğunluğu, önerilen normal dozlarla da
bildirilmiştir. Önerilenden daha yüksek dozlar intravenöz yolla verilirse, hastalar nöromusküler
eksitabilite veya konvülziyonlar yaşayabilir (özellikle böbrek yetmezliğinin varlığında).
Tedavi
Doz aşımı durumunda piperasilin / tazobaktam tedavisi kesilmelidir. Spesifik antidot
bilinmemektedir.
Tedavi hastanın klinik sunumuna uygun olarak destekleyici ve semptomatik olmalıdır.
Serumdaki aşırı piperasilin veya tazobaktam konsantrasyonları hemodiyalizle azaltılabilir (bkz.
Bölüm 4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Sistemik kullanım için antibakteriyeller, beta-laktamaz inhibitörleri
içeren penisilin kombinasyonları
ATC kodu: J01CR05
Etki mekanizması:
Geniş spektrumlu, semisentetik bir penisilin olan piperasilin septum ve hücre duvarı sentezini
inhibe ederek bakterisid etki gösterir.
Yapısal olarak penisilinlerle ilişkili bir beta laktam olan tazobaktam, penisilinlere ve
sefalosporinlere karşı dirence sıklıkla neden olan birçok beta laktamazın inhibitörüdür ancak
AmpC enzimlerini veya metallo beta laktamazları inhibe etmez. Tazobaktam, tek başına
piperasiline direnç kazanmış çok sayıda beta laktamaz üreten bakterileri kapsayarak
piperasilinin antibiyotik spektrumunu genişletir.
Farmakokinetik / Farmakodinamik ilişki:
Piperasilinin etkililiğinin majör farmakodinamik belirleyicisinin, minimum inhibitör
konsantrasyon üzerindeki süre (T>MİK) olduğu kabul edilir.
Direnç mekanizması:
Piperasilin / tazobaktama karşı dirençle ilgili iki temel mekanizma mevcuttur:
• Tazobaktam ile inhibe edilmeyen beta laktamazlar tarafından piperasilin bileşeninin
inaktivasyonu: Moleküler sınıf B,C ve D’de yer alan beta laktamazlar. Ayrıca, tazobaktam
Moleküler sınıf A ve D enzim gruplarında yer alan geniş spektrumlu beta laktamazlara (ESBL)
karşı koruma sağlamaz.
• Penisilin bağlayan proteinlerdeki (PBP) değişimler bakteri içindeki moleküler hedefin
piperasiline olan afinitesinin azalmasına neden olur.
Ayrıca, bakteriyel membran geçirgenliğindeki değişimler ve ayrıca çoklu ilaç atım
pompalarının ekspresyonu özellikle Gram-negatif bakterilerde piperasilin / tazobaktama karşı
bakteriyel direnç gelişmesine neden olabilir veya katkıda bulunabilir.
10/18Kırılma noktaları
Piperasilin / Tazobaktam için EUCAST Klinik MİK Kırılma Noktaları (EUCAST Klinik
MİK Kırılma Tablosu Versiyon 10.0, 01.01.2020’den itibaren geçerli). Duyarlılık Testi
Amaçları için Tazobaktam Konsantrasyonu 4 mg/L’de Sabit Tutulur
Patojen Türler ile ilişkili kırılma noktaları
(S≤/R>), mg/L piperasilin
Enterobakterler (önceden Enterobacteriaceae) 8/16
Psödomonas aeruginosa <0,001/161
Staphylococcus türleri -2
Enterococcus türleri -3
Streptococcus Grup A, B, C, and G -4
Streptococcus pneumoniae -5
Viridans group streptococci -6
Haemophilus influenzae 0,25/0,25
Moraxella catarrhalis -7
Gram-pozitif anaeroblar (Clostridioides difficile 8/16
haricinde)
Gram-negatif anaeroblar 8/16
Türler ile ilişkili olmayan (PK/PD) kırılma 4/16
noktaları
1Birkaç ajan için, EUCAST, vahşi tip organizmaları (ajanlara fenotipik olarak saptanabilir
edinilmiş direnç mekanizmaları olmayan organizmalar) "Duyarlı, standart doz rejimi (S)"
yerine "Duyarlı, artmış maruziyet (I)" olarak kategorize eden sınır değerler getirmiştir. Bu
organizma-ajan kombinasyonları için duyarlı sınır değerler, S ≤ 0,001 mg/L'lik, "ölçek dışı"
sınır değerleri olarak gelişigüzel listelenmiştir.
2Çoğu stafilokok, penisilinaz üreticisidir ve bazıları metisiline dirençlidir. Her iki mekanizma
da onları benzilpenisilin, fenoksimetilpenisilin, ampisilin, amoksisilin, piperasilin ve tikarsiline
dirençli kılar. Benzilpenisilin ve sefoksitine duyarlı olan stafilokoklar tüm penisilinlere duyarlı
olarak bildirilebilir. Benzilpenisiline dirençli ancak sefoksitine duyarlı olan stafilokoklar, β-
laktamaz inhibitör kombinasyonlarına, izoksazolilpenisilinlere (oksasilin, kloksasilin,
dikloksasilin ve flukloksasilin) ve nafsiline duyarlıdır. Ağızdan verilen ajanlar için enfeksiyon
bölgesinde yeterli maruziyetin sağlanmasına özen gösterilmelidir. Sefoksitine dirençli olan
stafilokoklar tüm penisilinlere dirençlidir. Ampisilin duyarlı S. saprophyticus mecA-negatiftir
ve ampisilin, amoksisilin ve piperasiline duyarlıdır (beta-laktamaz inhibitörü olsun veya
olmasın).
3Ampisilin, amoksisilin ve piperasilin duyarlılığı (beta-laktamaz inhibitörü olsun veya olmasın)
ampisilinden yorumlanabilir. Ampisilin direnci E.faecalis’te (MİK ile onaylayın) yaygın
olmamasına rağmen E. faecium’da yaygındır.
4Streptokok A, B, C ve G gruplarının penisilinlere duyarlılığı, Streptokok grup B için
fenoksimetilpenisilin ve izoksazolilpenisilinler hariç, benzilpenisilin duyarlılığından
yorumlanır. Streptokok A, B, C ve G grupları beta-laktamaz üretmez. Bir beta-laktamaz
inhibitörünün eklenmesi klinik fayda sağlamaz.
5Beta-laktam direnç mekanizmalarını dışlamak için oksasilin 1 mcg disk ekran testi veya
benzilpenisilin MİK testi kullanılmalıdır. Tarama negatif olduğunda (oksasilin inhibisyon
11/18bölgesi ≥20 mm veya benzilpenisilin MİK ≤0,06 mg/L), “Not” içerenler de dahil olmak üzere,
klinik sınır değerleri bulunan, sefaklor haricindeki tüm beta-laktam ajanlar başka test
yapılmadan duyarlı olarak bildirilebilir; sefaklor ise “duyarlı, artmış maruziyet” (I) olarak rapor
edilmelidir. Streptococcus pneumoniae beta-laktamaz üretmez. Bir beta-laktamaz
inhibitörünün eklenmesi klinik fayda sağlamaz. Duyarlılık ampisiline göre (MİK veya zon çapı)
yorumlanır.
6Benzilpenisiline duyarlı izolatlar için, duyarlılık benzilpenisilin veya ampisilinden
yorumlanabilir. Benzilpenisiline dirençli izolatlar için, duyarlılık ampisiline göre belirlenir.
7Duyarlılık, amoksisilin-klavulanik asitten yorumlanabilir.
Duyarlılık
Edinilmiş direnç prevalansı coğrafi değişkenlik sergileyebilir ve seçili türler için zaman içinde
değişebilir, özellikle şiddeti enfeksiyonların tedavisinde dirençle ilgili lokal bilgilere ihtiyaç
duyulmaktadır. Lokal direnç prevalansı ilacın kullanımının en azından bazı enfeksiyon tipleri
için tartışmalı olduğunu gösterdiğinden gerekirse uzman tavsiyesi alınmalıdır.
İlişkili türlerin piperasilin / tazobaktam duyarlılığına göre gruplandırılması
GENELLİKLE DUYARLI OLAN TÜRLER
Aerobik Gram-pozitif mikroorganizmalar
Enterococcus faecalis (sadece ampisilin ya da penisiline duyarlı izolatlar)
Listeria monocytogenes
Staphylococcus aureus (sadece metisiline duyarlı izolatlar)
Staphylococcus türleri , koagulaz negatif (sadece metisiline duyarlı izolatlar)
Streptococcus pyogenes (Grup A streptokoklar) †
Streptococcus agalactiae (Grup B streptokoklar) †
Aerobik Gram-negatif mikroorganizmalar
Citrobacter koseri
Haemophilus influenza
Moraxella catarrhalis
Proteus mirabilis
Anaerobik Gram-pozitif mikroorganizmalar
Clostridium türleri
Eubacterium türleri
Anaerobik gram-pozitif koklar††
Anaerobik Gram-negatif mikroorganizmalar
Bacteroides fragilis grubu
Fusobacterium türleri
Porphyromonas türleri
Prevotella türleri
EDİNİLMİŞ DİRENCİN SORUN OLABİLECEĞİ TÜRLER
Aerobik Gram-pozitif mikroorganizmalar
Enterococcus faecium
Streptococcus pneumonia†
12/18Streptococcus viridans grubu†
Aerobik Gram-negatif mikroorganizmalar
Acinetobacter baumannii
Citrobacter freundii
Enterobacter türleri
Escherichia coli
Klebsiella pneumonia
Morganella morganii
Proteus vulgaris
Providencia ssp.
Pseudomonas aeruginosa
Serratia türleri
DOĞAL DİRENCE SAHİP ORGANİZMALAR
Aerobik Gram-pozitif mikroorganizmalar
Corynebacterium jeikeium
Aerobik Gram-negatif mikroorganizmalar
Burkholderia cepacia
Legionella türleri
Ochrobactrum anthropi
Stenotrophomonas maltophilia
Diğer mikroorganizmalar
Chlamydophilia pneumonia
Mycoplasma pneumonia
†Streptokoklar β-laktamaz üreten bakteriler değildir; bu organizmalardaki direnç, penisilin
bağlayıcı proteinlerdeki (PBP'ler) değişikliklerden kaynaklanır ve bu nedenle, duyarlı
izolatlar tek başına piperasiline duyarlıdır. S. Pyogenes’lerde Penisilin direnci
bildirilmemiştir.
††Anaerokok, Finegoldia, Parvimonas, Peptoniphilus ve Peptostreptococcus spp. dahil
olmak üzere
Merino Çalışması (ESBL üreticilerine bağlı kan dolaşımı enfeksiyonları)
Prospektif, daha kötü olmamaya dayalı (non-inferiority), paralel gruplu, yayınlanmış
randomize bir klinik çalışmada, piperasilin/tazobaktam ile kesin (örn. in vitro ile doğrulanmış
duyarlılık temelinde) tedavi, meropenem ile karşılaştırıldığında, seftriaksona duyarlı olmayan
E. coli veya K. pneumoniae kan dolaşımı enfeksiyonları olan yetişkin hastalarda daha kötü
olmayan bir 30 günlük mortalite ile sonuçlanmamıştır.
Piperasilin/tazobaktama randomize edilen 187 hastanın toplam 23'ü (%12,3) primer sonlanım
noktası olan 30 günde mortalite sonucunu karşılarken meropeneme randomize edilen 191
hastanın 7'si (%3,7) bu sonucu karşıladı (risk farkı, %8,6 [tek taraflı %97,5 CI − ∞ ila %14,5];
“daha kötü olmama” için P = 0,90). Bu fark, %5'lik “daha kötü olmama” marjını karşılamadı.
Etkiler, per protokolpopülasyonun analizinde tutarlıydı. 170 hastanın 18'i (%10,6)
piperasilin/tazobaktam grubunda primer sonlanım noktasını karşılarken, meropenem
grubundaki 186 hastanın 7'si (%3,8) sonucu karşıladı (risk farkı, %6,8) [tek taraflı %97,5 CI, -
∞ ila %12,8]; “daha kötü olmama” için P = 0,76).
13/184. günde klinik ve mikrobiyolojik iyileşme (sekonder sonlanım noktaları)
piperasilin/tazobaktam grubundaki 177 hastanın 121'inde (%68,4) meydana gelirken,
meropeneme randomize edilen 185 hastanın 138'inde (%74,6) meydana geldi (risk farkı, %6,2
[%95 CI - %15,5 ila %3,1]; P = 0,19). İkincil sonuçlar için, istatistiksel testler 2 taraflıydı ve P
<0,05 anlamlı kabul edildi.
Bu çalışmada, çalışma grupları arasında mortalite açısından bir dengesizlik tespit edildi.
Piperasilin/tazobaktam grubunda meydana gelen ölümlerin eşlik eden enfeksiyondan çok altta
yatan hastalıklarla ilişkili olduğu düşünüldü.
5.2 Farmakokinetik özellikler
Genel Özellikler:
Emilim:
Piperasilin ve tazobaktam pik konsantrasyonları 4 g / 0,5 g dozunda intravenöz infüzyon
yoluyla 30 dakika uygulamadan sonra sırasıyla 298 mcg/ml ve 34 mcg/ml’dir.
Dağılım:
Piperasilin ve tazobaktamın plazma proteinlerine bağlanma oranı yaklaşık %30’dur.
Tazobaktam ve piperasilinin proteine bağlanması diğer bir bileşiğin varlığından etkilenmez.
Tazobaktam metabolitlerinin proteine bağlanma oranı gözardı edilebilir niteliktedir.
TAZERACİN konsantrasyonları barsak mukozası, safra kesesi, safra, akciğer ve kemik gibi
doku ve vücut sıvılarına geniş ölçüde dağılır. TAZERACİN ortalama doku konsantrasyonu
plazmada konsantrasyonun %50’si ila 100’ü oranındadır. Diğer penisilinlerde olduğu gibi
iltihapsız meninksleri olan deneklerde serebrospinal sıvıya dağılım düşüktür.
Biyotransformasyon:
Piperasilin mikrobiyolojik olarak minör aktif desetil metabolitine metabolize olur.
Tazobaktamın tek metaboliti vardır ve mikrobiyolojik olarak inaktiftir.
Eliminasyon:
Piperasilin ve tazobaktamı böbrek yoluyla atılım glomerular filtrasyon ve tübüler sekresyon ile
gerçekleşmektedir.
Piperasilin değişime uğramadan, hızla böbreklerden itrah edilir; uygulanan dozun %68’i idrarla
atılır.
Tazobaktam ve metaboliti primer olarak böbreklerden itrah edilir; uygulanan dozun %80’i
değişime uğramadan, geri kalanı tek metabolit olarak atılır. Piperasilin, tazobaktam ve desetil
piperasilin safraya da salgılanır.
Sağlıklı yetişkinlerde, tek veya çoklu dozları takiben, piperasilin ve tazobaktam
kombinasyonunun plazma yarılanma ömrü 0,7 ile 1,2 saat arasında değişir ve doz veya infüzyon
süresinden etkilenmez. Hem piperasilinin hem de tazobaktamın eliminasyon yarılanma
ömürleri renal klirensin azalmasıyla artar.
Piperasilin farmakokinetiğinde tazobaktamdan dolayı herhangi bir anlamlı değişiklik yoktur.
Piperasilinin tazobaktam klirensini çok az düşürdüğü görülür.
14/18Doğrusallık/Doğrusal olmayan durum:
TAZERACİN doğrusal farmakokinetik özellik gösterir.
Hastalardaki karakteristik özellikler:
Böbrek Fonksiyon Bozukluğunda:
TAZERACİN yarılanma ömrü, azalan kreatinin klirensi ile artmaktadır. Piperasilin ve
tazobaktam için normal böbrek fonksiyonuna sahip hastalarla karşılaştırıldığında, 20 ml/dk’nın
altında kreatinin klirensinde bu artış sırasıyla iki ve dört katıdır.
Piperasilin/ tazobaktam dozlarının %30 ila %50’si ile birlikte tazobaktam metaboliti şeklinde
vücuttan uzaklaştırılan tazobaktamın %5 oranındaki dozu, hemodiyalizle uzaklaştırılır.
Piperasilin dozunun %6’sı ve tazobaktam dozunun %21’i peritoneal dializ ile dializata
geçerken, tazobaktam dozu %18’e kadar olan bir oranda tazobaktam metabolite şeklinde
vücuttan uzaklaştırılır.
Karaciğer Fonksiyon Bozukluğunda:
Piperasilin ve tazobaktam yarılanma ömürleri karaciğer bozukluğu olan hastalarda
yükselmektedir. Bununla beraber, karaciğer bozukluğu olan hastalarda dozaj ayarlaması gerekli
değildir.
Sağlıklı gönüllülerle karşılaştırıldığında hepatik sirozu olan hastalarda piperasilin ve
tazobaktamın yarılanma ömürleri sırasıyla yaklaşık %25 ve %18 oranında artar.
Pediyatrik Popülasyon
Popülasyon farmakokinetik analizinde popülasyon ortalama (SE) değeri 5,64 (0,34) ml/dk/kg
olmak üzere 9 aylık ila 12 yaş arası hastalardaki hesaplanan klirens yetişkinler ile
karşılaştırılabilir düzeydeydi. 2-9 aylık pediyatrik hastalarda piperasilin klirens hesabı bu
değerin %80’idir. Piperasilin dağılım hacminin popülasyon ortalaması (SE) 0,243 (0,011) l/kg
olup yaştan bağımsızdır.
Geriyatrik Popülasyon
Yaşlı hastaları gençler ile karşılaştırdığında piperasilin ve tazobaktamın ortalama yarılanma
ömürleri sırasıyla %32 ve %55 daha uzundur. Fark kreatinin klirensindeki yaş ile alakalı
değişikliklerden ileri geliyor olabilir.
Irk
Asya (n=9) ve Kafkas (n=9) ırklarından tek doz 4 g/0,5 g alan sağlıklı gönüllüler incelendiğinde
piperasilin ve tazobaktam farmakokinetiğinde bir fark yoktur.
5.3 Klinik öncesi güvenlilik verileri
Tekrarlayan doz toksisitesi ve genotoksisite geleneksel çalışmalarına dayanan klinik olmayan
veriler insanlar için özel bir tehlike olmadığını göstermektedir. Piperasilin / tazobaktam ile
karsinojenite çalışmaları yapılmamıştır.
Tazobaktam veya piperasilin / tazobaktam kombinasyonunun intraperitoneal uygulandığı
sıçanlarda yapılan bir fertilite ve genel üreme çalışmasında, maternal toksisite ile eşzamanlı
olarak yavru büyüklüğünde azalma ve kemikleşmede gecikme ve kaburga varyasyonları olan
fetüslerde artış olduğu bildirilmiştir. F1 neslinin fertilitesi ve F2 neslinin embriyonik gelişmesi
bozulmamıştır.
15/18Tazobaktam veya piperasilin / tazobaktam kombinasyonunun intravenöz uygulandığı fare ve
sıçanlarda yürütülen teratojenisite çalışmalarında, maternal toksik dozlarda sıçanlarda fetal
vücut ağırlığında hafif azalmalar olmuş, ancak teratojenik etki görülmemiştir.
Sıçanlarda tazobaktam veya piperasilin / tazobaktam kombinasyonunun intraperitoneal
uygulanmasından sonra maternal toksisite ile eşzamanlı olarak peri/postnatal gelişme (yavru
ağırlıklarında azalma, ölü doğumlarda artış, yavru ölümünde artış) bozulmuştur.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde içermemektedir.
6.2 Geçimsizlikler
Bu tıbbi ürün, bölüm 6.6'da belirtilenler dışında başka tıbbi ürünlerle karıştırılmamalıdır.
TAZERACİN’in başka bir antibiyotik ile beraber alındığında ilaçlar ayrı ayrı
uygulanmalıdırlar. TAZERACİN aminoglikozidlerle in vitro karışımı aminoglikozidin önemli
inaktivasyonuyla sonuçlanabilir.
Kimyasal instabiliteden dolayı TAZERACİN, sodyum bikarbonat içeren çözeltilerle
kullanılmamalıdır.
Uyumluluğu bilinmediğinden TAZERACİN diğer ilaçlarla şırınga veya infüzyon şişesi içinde
karıştırılmamalıdır.
TAZERACİN, geçimliliği kanıtlanmadıkça diğer ilaçlardan ayrı bir infüzyon seti ile
uygulanmalıdır.
TAZERACİN Laktatlı Ringer (Hartmann´s) çözeltileri ile geçimsizdir.
TAZERACİN kan ürünlerine veya albumin hidrolizatlarına ilave edilmez.
6.3 Raf ömrü
Raf ömrü 24 aydır.
Kullanıma hazır çözeltiler, buzdolabında (2 - 8°C) 48 saat, oda sıcaklığında 24 saat dayanıklı
kalırlar. Seyreltilmiş çözeltiler buzdolabında (2-8°C), i.v. torba veya şırıngalar içinde
saklandıklarında 48 saat dayanıklı kalır.
6.4 Saklamaya yönelik özel tedbirler
Liyofilize toz: Steril liyofilize TAZERACİN tozunu içeren flakonlar 25°C altındaki oda
sıcaklığında saklanmalıdırlar.
Çözeltiler: Ürün, %5 dekstroz, enjeksiyonluk su veya %0,9 enjeksiyonluk sodyum klorür ile
buzdolabında 2-8 oC’de 48 saat, oda sıcaklığında (25oC’de) 24 saat dayanıklıdır.
16/18Mikrobiyolojik açıdan, sulandırılmış ve seyreltilmiş solüsyonlar hemen kullanılmalıdır.
Kullanılmayan çözelti atılmalıdır.
6.5 Ambalajın niteliği ve içeriği
Tip III renksiz 50 ml cam flakon, bromobutil kauçuk tıpa ve flip-off alüminyum kapak
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Sulandırma ve seyreltme aseptik koşullarda yapılmalıdır. Çözelti uygulama öncesinde
parçacıklı madde ve renk değiştirme açısından görsel olarak incelenmelidir. Çözelti sadece
berraksa ve partikül içermiyorsa kullanılmalıdır.
Sulandırma talimatları:
Her bir TAZERACİN 4.5 g flakonu aşağıdaki seyrelticilerin birinin 20 ml’si ile
sulandırılmalıdır.
Sulandırma için seyrelticiler: %0,9 enjeksiyonluk sodyum klorür, enjeksiyonluk su, %5
dekstroz.
Her bir flakon, seyreltikten sonra eriyinceye kadar döndürerek çalkalanmalıdır.
Sürekli karıştırıldığında 5- 10 dakika içinde rekonstitüsyon oluşmalıdır.
Sulandırılmış çözelti daha sonra aşağıda verilen intravenöz seyrelticilerin bir tanesi ile istenilen
hacme (örn. 50 ml ila 150 ml) seyreltilebilir:
1. %0,9 enjeksiyonluk sodyum klorür
2. Enjeksiyonluk su**
3. %5 Dekstroz
TAZERACİN 4.5 g IV infüzyon için liyofilize toz için 0,8 mm’lik (21 Gauge) bir dış çapa sahip
steril hipodermik iğnelerin kullanılmasını önerir.
Bu çözücüler dışında herhangi bir çözücü ile seyreltilmemelidir.
** Her bir doz için önerilen maksimum enjeksiyonluk su hacmi 50 ml’dir.
TAZERACİN LAKTATLI RİNGER ÇÖZELTİLERİ ile GEÇİMSİZDİR.
İntravenöz infüzyon için steril transfer iğnesinin bir ucu, liyofilize tozun bulunduğu flakona,
diğer ucu ise yukarıda belirtilen seyrelticilerden (50-150 ml) herhangi birinin bulunduğu
ambalaja takılarak dilüe edilir ve berraklaşana kadar çalkalanır. Flakona takılı bulunan şişe
askısı yardımı ile infüzyon şeklinde uygulanır. En az 30 dakikada uygulanmalıdır.
Aminoglikozitlerle birlikte kullanım
17/18Beta laktam antibiyotiklerle aminoglikozitlerin in vitro inaktivasyonundan dolayı,
TAZERACİN ve aminoglikozitlerin ayrı ayrı uygulanması önerilir. Aminoglikozitlerle
eşzamanlı tedavi endike olduğunda TAZERACİN ve aminoglikozit ayrı olarak sulandırılmalı
ve seyreltilmelidir.
Geçimsizlikler için bakınız bölüm 6.2.
Kullanılmayan tıbbi ürünler veya atık materyaller yerel gerekliliklere uygun olarak imha
edilmelidir. Tek kullanımlıktır. Kullanılmamış çözeltiyi atınız.
7. RUHSAT SAHİBİ
Menarini Sağlık ve İlaç Sanayi Ticaret A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
252/75
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.08.2013
Ruhsat yenileme tarihi: 04.01.2019
10. KÜB’ÜN YENİLENME TARİHİ
08.04.2022
18/18