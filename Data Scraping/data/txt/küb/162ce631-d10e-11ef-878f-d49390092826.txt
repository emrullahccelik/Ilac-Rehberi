KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACTIVELLE® 1 mg/0,5 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
Her bir film kaplı tablet östradiol 1 mg (östradiol hemihidrat olarak) ve noretisteron asetat 0,5
mg içerir.
Yardımcı maddeler:
Laktoz monohidrat (sığır sütünden elde edilir.) (37 mg/tablet)
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz, film-kaplı, yuvarlak, 6 mm çaplı her iki yüzü dışbükey tabletler. Tabletlerin bir
yüzüne NOVO 288 ve diğerine Apis öküzü kazınmıştır.
4. KLİNİK ÖZELLİKLER
4.1 Terapötik endikasyonlar
Bir yıldan daha uzun süredir adet görmeyen postmenopozal kadınlarda östrojen eksikliği
semptomları için Hormon Replasman Tedavisi (HRT).
65 yaş üzerindeki kadınların tedavisinde deneyimler sınırlıdır.
4.2 Pozoloji ve uygulama şekli
ACTIVELLE, uterusu yerinde olan kadınlar için tasarlanmış kesintisiz kombine bir HRT
ürünüdür.
Pozoloji:
Her gün bir tablet, kesintisiz ve oral olarak tercihen günün aynı saatinde alınmalıdır.
Uygulama sıklığı ve süresi:
Postmenopozal semptomların tedavisinin başlatılması ve sürdürülmesi için en düşük etkin doz en
kısa süre ile kullanılmalıdır (bakınız bölüm 4.4).
Üç aylık tedavi sonrası alınan yanıt, semptom iyileşmesi için yetersiz ise, yüksek doz
kombinasyon ürününe geçiş endike olabilir.
1Uygulama şekli:
HRT almayan ve amenoreli kadınlarda veya diğer kesintisiz kombine HRT ürününden transfer
olan kadınlarda ACTIVELLE tedavisi uygun olan herhangi bir günde başlanabilir. Ardışık bir
HRT ürününden transfer olacak kadınlarda tedavi, çekilme kanamaları sonlandıktan sonra
başlamalıdır.
Eğer hasta bir tablet almayı unutursa, unutulan tablet devam eden on iki saat içerisinde
alınmalıdır. Eğer 12 saatten daha uzun bir süre geçmiş ise unutulan tablet atılmalıdır. Bir dozun
unutulması ara kanama ve lekelenme ihtimalini artırabilir.
Özel popülasyonlara ilişkin ek bilgiler:
Böbrek yetmezliği:
Östrojenler sıvı tutulmasına neden olabilirler ve bu nedenle kalp veya böbrek yetmezliği olan
hastalar dikkatli bir şekilde gözlenmelidir. ACTIVELLE’in etkin maddelerinin dolaşımdaki
seviyelerinin artması beklendiğinden son dönem böbrek yetmezliği olan hastalar yakın takip
edilmelidir.
Karaciğer yetmezliği:
Akut karaciğer hastalığı veya karaciğer fonksiyon testlerinin normale dönmesini engelleyen
karaciğer hastalığı hikayesi durumunda kontrendikedir.
Karaciğer bozuklukları (örn. karaciğer adenomu) durumunda tedavi yakından takip edilmeli,
sarılık veya karaciğer fonksiyonlarında bozulma ortaya çıkarsa tedavi durdurulmalıdır.
Pediyatrik popülasyon:
Bu tıbbi ürün sadece postmenopozal kadınlarda endikedir ve çocuklarda kullanımı ile ilgili
yeterli veri bulunmamaktadır.
Geriyatrik popülasyon:
65 yaş üzerindeki kadınların tedavisinde deneyimler sınırlıdır.
4.3 Kontrendikasyonlar
- Bilinen, geçirilmiş veya şüphelenilen meme kanseri
- Bilinen, geçirilmiş veya şüphelenilen östrojene-bağımlı tipte tümörler (örn. endometriyal
kanser)
- Tanısı konmamış genital kanama
- Tedavi edilmemiş endometriyal hiperplazi
- Geçmiş veya mevcut venöz tromboembolizm (derin ven trombozu, pulmoner embolizm)
- Bilinen trombofilik bozukluklar (protein C, protein S ya da antitrombin eksikliği (bakınız
bölüm 4.4))
- Aktif veya geçmiş arteriyel tromboembolik hastalıklar (örn. anjina, miyokard infarktüsü)
- Akut karaciğer hastalığı veya karaciğer fonksiyon testlerinin normale dönmesini engelleyen
karaciğer hastalığı hikayesi
- Bileşiminde bulunan etkin maddeler veya yardımcı maddelerin herhangi birine karşı bilinen
aşırı duyarlılık
- Porfiri
24.4 Özel kullanım uyarıları ve önlemleri
Postmenopozal semptomların tedavisinde, sadece yaşam kalitesini olumsuz etkileyen
semptomlar için HRT başlatılmalıdır. Tüm durumlarda, en azından senelik olarak, risk ve
faydaların dikkatli bir değerlendirmesi yapılmalıdır ve sadece faydaların risklerden daha fazla
olduğu durumlarda HRT’ye devam edilmelidir.
Erken menopoz tedavisinde HRT kullanımına bağlı risklere dair kanıtlar kısıtlıdır. Daha genç
kadınlardaki mutlak risk seviyesinin düşük olmasına bağlı olarak bu gruptaki risk yarar dengesi
daha yaşlı kadınlara göre daha olumludur.
Dolaşım bozuklukları ile ilgili advers etkilerin ortaya çıkma riski özellikle 35 yaş üzeri ve sigara
içen kadınlarda yüksektir.
Tıbbi muayene/takip
HRT’ye başlanmadan ya da kesilmiş tedaviye yeniden başlanmadan önce, tıbbi açıdan tam bir
kişisel ve ailesel öykü alınmalıdır. Fizik (meme ve pelvisi kapsayan) muayene, bu bilgiler ve
kullanım tedbirleri ile kontrendikasyonların rehberliğinde yapılmalıdır. Tedavi sırasındaki sıklığı
ve yöntemi her kadına göre bireyselleştirilmiş periyodik kontroller tavsiye edilmektedir.
Kadınlara, göğüslerinde oluşan hangi değişiklikleri doktor veya hemşirelerine bildirmesi
gerektiği (lütfen “Meme kanseri” bölümüne bakınız) öğütlenmelidir. Mamografi gibi uygun
görüntüleme yöntemlerini içeren incelemeler, kabul gören güncel tarama pratiğine uygun
yapılmalı ve bireyin klinik ihtiyaçlarına göre değiştirilmelidir.
Takip edilmesi gerekli durumlar
Aşağıdaki durumların herhangi birinin varlığında, daha önce oluşmuşsa ve/veya hamilelik veya
önceki hormon tedavisi sırasında şiddetlenmişse, hasta yakından takip edilmelidir. Bu
durumların ACTIVELLE tedavisi sırasında yeniden oluşabileceği veya şiddetlenebileceği göz
önünde bulundurulmalıdır, özellikle:
- Leiomyom (uterus fibroidleri) veya endometriyozis
- Tromboembolik bozukluklar için risk faktörleri (bakınız “Venöz tromboembolizm”)
- Östrojene bağlı tümörler için risk faktörleri, örn. meme kanseri için 1. derece kalıtım
- Hipertansiyon
- Karaciğer bozuklukları (örn. karaciğer adenomu)
- Vasküler tutulumu olan veya olmayan diabetes mellitus
- Kolelityazis
- Migren veya (şiddetli) baş ağrısı
- Sistemik lupus eritematozus
- Endometriyal hiperplazi hikayesi (bakınız “Endometriyal hiperplazi ve karsinoma”)
- Epilepsi
- Astım
- Otoskleroz.
3Tedavinin acilen kesilmesini gerektiren sebepler
Bir kontrendikasyonun varlığında ve aşağıdaki durumlarda tedavi durdurulmalıdır:
- Sarılık veya karaciğer fonksiyonlarında bozulma
- Kan basıncında önemli artış
- Yeni migren tipi baş ağrısının başlaması
- Gebelik.
Endometriyal hiperplazi ve karsinoma
Uterusu yerinde olan kadınlarda östrojenler tek başına ve uzun süre uygulandığında
endometriyal hiperplazi ve kanser riski artmaktadır. Endometriyal kanser riskindeki artışın, tek
başına östrojen kullananlarda kullanmayanlara kıyasla, tedavi süresi ve östrojen dozuna göre
değişmekle beraber, 2 ila 12 kat daha fazla olduğu bildirilmiştir (bakınız bölüm 4.8). Tedavinin
kesilmesini takip eden en az 10 yıl boyunca bu risk yüksek seviyede seyredebilir.
Histerektomi yapılmamış kadınlarda, her 28 gün/aylık siklusta en az 12 gün boyunca bir
progestojenin döngüsel olarak ilavesi veya sürekli östrojen-progestojen kombinasyonu verilmesi
sadece östrojen içeren HRT ile ilişkili bu riski büyük oranda azaltır.
Tedavinin ilk aylarında lekelenme ve ara kanamalar oluşabilir. Eğer lekelenme veya ara
kanamalar tedavinin ilk aylarından sonra devam ederse, tedavi sırasında bir süre sonra görülürse
veya tedavi kesildikten sonra devam ederse, endometriyal maligniteyi ekarte etmek için,
endometriyal biyopsi dahil olmak üzere sebebi araştırılmalıdır.
Meme kanseri
Genel olarak kanıtlar, kombine östrojen-progestojen alan veya sadece östrojen içeren HRT alan
kadınlarda, tedavi süresine bağlı olarak, meme kanseri riskinin arttığını göstermektedir.
Randomize plasebo kontrollü bir çalışma olan Kadın Sağlığı Girişimi (WHI) ve prospektif
epidemiyolojik çalışmaların meta analizi, kombine östrojen-progestojen içeren HRT alan
kadınlarda meme kanseri riskinin arttığını bildirmiştir, bu durum yaklaşık 3 (1-4) sene sonra açık
hale gelmektedir (bakınız bölüm 4.8).
Geniş bir meta-analizden elde edilen sonuçlar, tedaviyi sonlandırdıktan sonra yüksek riskin
zamanla azalacağını ve başlangıç değerine dönmek için gereken sürenin önceki HRT kullanım
süresine bağlı olduğunu göstermiştir. HRT, beş yıldan daha uzun süre alındığında, risk on yıl
veya daha uzun süre devam edebilir.
HRT, özellikle östrojen-progestojen kombinasyon tedavisi, meme kanserinin radyolojik olarak
tespit edilmesini olumsuz etkileyebilen, mamografik görüntülerin yoğunluğunu artırmaktadır.
Over kanseri
Over kanseri, meme kanserinden daha nadir görülür.
4Geniş bir meta-analizden elde edilen epidemiyolojik kanıtlar, tek başına östrojen veya kombine
östrojen-progestojen içeren HRT ürünlerini kullanan kadınlarda 5 yıl içerisinde belirgin hale
gelen ve tedavi kesildikten sonra zamanla azalan hafif bir risk artışı göstermektedir. WHI
(Woman Health Initiative) çalışması dahil diğer bazı çalışmalar, kombine HRT kullanımının
benzer veya biraz daha düşük bir risk ile ilişkili olabileceğini ileri sürmektedir (bakınız bölüm
4.8).
Venöz tromboembolizm
HRT, 1.3 ila 3 kat daha fazla venöz tromboembolizm (VTE) gelişme riski ile ilişkilidir, örn.
derin ven trombozu veya pulmoner embolizm. Bu tip bir olayın oluşumu, sonraki yıllara oranla,
HRT’nin ilk yılında daha sıktır (bakınız bölüm 4.8).
Bilinen trombofilik durumu olan hastalar artmış VTE riskine sahiptirler ve HRT bu riski
artırabilir. Bu nedenle bu hastalarda HRT kontrendikedir (bakınız bölüm 4.3).
VTE için genellikle kabul edilen risk faktörleri östrojen kullanımı, ileri yaş, majör cerrahi, uzun
süreli hareketsizlik, obezite (Beden kütle indeksi > 30 kg/m2), gebelik/doğum sonrası dönem,
sistemik lupus eritematozus (SLE) ve kanserdir. Variköz venlerin VTE’deki muhtemel rolleri
hakkında görüş birliği yoktur.
Tüm postoperatif hastalarda olduğu gibi, cerrahi müdahaleyi takiben venöz tromboemboliyi
önlemek amacıyla profilaktik önlemler düşünülmelidir. Uzun süreli hareketsizlik ihtimalinin
olduğu cerrahi durumunda, mümkünse 4-6 hafta önceden HRT’nin geçici olarak bırakılması
önerilmelidir. Hasta tamamen hareketlenene kadar tedavi yeniden başlatılmamalıdır.
Kişisel VTE hikayesi olmayan ancak 1. derece akrabasında genç yaşta tromboz hikayesi olan
kadınlar için, kısıtlamalar hakkında dikkatle değerlendirme sonrası tarama önerilebilir
(trombofilik kusurların sadece bir kısmı tarama ile tanımlanabilir).
Aile bireylerindeki trombozla ayrı olan trombofilik bozukluk tanımlanmış ise veya “ciddi”
(antitrombin, protein S veya protein C eksiklikleri veya bunların kombinasyonu gibi) bozukluk
var ise HRT kullanımı kontrendikedir.
Halihazırda kronik antikoagülan tedavi almakta olan kadınlarda HRT kullanımı için yarar/zarar
oranının dikkatle gözden geçirilmesi gerekir.
Eğer tedaviye başlandıktan sonra, VTE gelişirse ilaç bırakılmalıdır. Hastalara, tromboemboli için
potansiyel bir semptomun (örn. bir bacağın ağrılı şişliği, ani göğüs ağrısı, dispne) farkına
vardıklarında acilen doktorları ile temasa geçmeleri söylenmelidir.
5Koroner arter hastalığı (KAH)
Randomize kontrollü çalışmalara göre, KAH olan veya olmayan kadınlarda östrojen-progestojen
kombinasyonu veya tek başına östrojen içeren HRT kullanımının miyokard infarktüsüne karşı
koruma sağladığına dair bir kanıt yoktur.
Kombine östrojen-progestojen HRT kullananlarda göreceli KAH riski az oranda daha fazladır.
KAH temel riski yaşa bağımlı olduğundan, menopoza yakın sağlıklı kadınlarda östrojen-
progestojen kullanımına bağlı ilave KAH olay sayısı çok düşüktür, ancak yaşla beraber
artacaktır.
İskemik inme
Kombine östrojen-progestojen ve tek başına östrojen içeren tedavi 1.5 kat artmış iskemik inme
riski ile ilişkilidir. Göreceli risk, yaşla veya menopoz sonrası süre ile değişmez. Ancak, inme
temel riski fazlasıyla yaşa bağlı olduğundan, HRT kullanan kadınlarda genel inme riski yaşla
beraber artacaktır (bakınız bölüm 4.8).
Diğer koşullar
Östrojenler sıvı tutulmasına neden olabilirler ve bu nedenle, kalp veya böbrek yetmezliği olan
hastalar dikkatli bir şekilde gözlenmelidir.
Hipertrigliseridemisi olan kadınlar, östrojen tedavisi aldıkları takdirde plazma trigliseritlerindeki
büyük artışların pankreatite yol açtığını bildiren nadir vakaların bulunması nedeniyle, östrojen
replasmanı veya hormon replasman tedavisi sırasında yakından takip edilmelidir.
Östrojenlerin tiroid bağlayıcı globulini (TBG) artırması nedeni ile, proteine bağlı iyot (PBI)
olarak değerlendirilen ve T4 seviyeleri (doğrudan veya radyo-immunolojik tayin ile) veya T3
seviyeleri (radyo-immunolojik tayin ile) ile ölçülen, dolaşımdaki toplam tiroid hormonu artışına
sebep olur. T3 geri-alımındaki azalma, TBG artışını gösterir. Serbest T4 ve serbest T3
derişimleri değişmez. Diğer bağlayıcı proteinlerin serum seviyeleri artabilir, örn. kortikoid
bağlayıcı globulin (KBG), seks hormonu bağlayıcı globulin (SHBG), sırasıyla dolaşımdaki
kortikosteroidler ve seks steroidlerinin artışına sebep olur. Serbest veya biyolojik olarak aktif
hormon derişimleri değişmez. Diğer plazma proteinleri artabilir (anjiyotensinojen/renin substratı,
alfa-I-antitripsin ve seruloplazmin).
HRT kullanımı kognitif fonksiyonlarda iyileşme sağlamaz. 65 yaş sonrası kesintisiz kombine
veya sadece östrojen içeren HRT kullanımına başlayan kadınlarda, muhtemel demans riskinin
artışına dair bazı kanıtlar vardır.
ACTIVELLE 37 mg/tablet laktoz monohidrat içermektedir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
64.5 Diğer tıbbi ürünler ile etkileşimler ve diğer etkileşim şekilleri
Östrojenlerin ve progestojenlerin metabolizması, özellikle sitokrom P450 enzimleri gibi ilaç
metabolize eden enzimleri indüklediği bilinen antikonkonvülzanlar (örn. fenobarbital, fenitoin,
karbamazepin) ve anti-infektifler (örn. rifampisin, rifabutin, nevirapin, efavirenz) benzeri
maddelerle birlikte kullanıldığında artabilir.
Ritonavir, telaprevir ve nelfinavir, güçlü inhibitörler olarak bilinmelerine rağmen, steroid
hormonlarla beraber kullanıldıklarında aksine indükleyici özellikler gösterirler. St John’s Wort
(Hypericum perforatum) içeren bitkisel preparatlar, östrojenler ve progestojenlerin
metabolizmasını artırabilir.
Östrojenlerin ve progestojenlerin artan metabolizmaları, klinik olarak etkinliğin azalmasına ve
uterin kanama profilinin değişimine yol açabilir.
Hepatik mikrozomal ilaç metabolize eden enzimlerin aktivitesini inhibe eden ilaçlar örn.
ketokonazol, ACTIVELLE’in dolaşımdaki aktif bileşiklerinin seviyelerini artırabilir.
Siklosporinle eş zamanlı kullanımı, karaciğerde siklospirinin metabolizmasını azalttığı için
kanda siklospirin, kreatinin ve transaminaz seviyelerinin yükselmesine yol açabilir.
4.6 Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Herhangi bir bilgi bulunmamaktadır.
ACTIVELLE® bir doğum kontrol ilacı (kontraseptif) değildir. Gebeliği önlemek için hala ilave
doğum kontrol yöntemi kullanmanız gerekebilir. Öneri için doktorunuza danışınız.
Gebelik dönemi
ACTIVELLE, gebelik sırasında kontrendikedir.
ACTIVELLE ile tedavi sırasında gebelik oluşursa, tedaviye hemen son verilmelidir.
Klinik olarak, maruz kalınan sınırlı sayıdaki hamilelik verisi, noretisteronun fötus üzerine advers
etkilerini göstermiştir. Normalde HRT ve OK (oral kontraseptif) formülasyonlarında
kullanılandan daha yüksek dozların, dişi fötuslarda erkekleşmeye yol açtığı gözlenmiştir.
Bugüne kadarki birçok epidemiyolojik çalışmanın sonuçları, yanlışlıkla östrojenler ve
progestojenlerin kombinasyonlarına maruz kalan fötuslarda, hiçbir teratojenik veya fötotoksik
etkiyi göstermemektedir.
Laktasyon dönemi
ACTIVELLE, emzirme döneminde kullanılmamalıdır.
7Üreme yeteneği/Fertilite
Herhangi bir bilgi bulunmamaktadır.
4.7 Araç ve makine kullanımı üzerindeki etkiler
ACTIVELLE’in araç ve makine kullanımı üzerine bilinen bir etkisi yoktur.
4.8 İstenmeyen etkiler
Klinik deneyim
ACTIVELLE ile klinik çalışmalarda en yaygın bildirilen advers (istenmeyen) olaylar, hastaların
yaklaşık %10 ila %20’sinde bildirilen vajinal kanamalar ve meme ağrısı/hassasiyetidir. Vajinal
kanamalar genellikle tedavinin başlangıcındaki ilk aylarda oluşur. Meme ağrısı genellikle birkaç
aylık tedaviden sonra kaybolur. Randomize klinik çalışmalarda, plasebo ile karşılaştırıldığında
ACTIVELLE ile yüksek sıklıkta gözlenen ve genel olarak değerlendirildiğinde tedavi ile ilişkili
olduğuna karar verilen bütün advers olaylar aşağıda belirtilmiştir.
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000);
bilinmiyor (eldeki verilerden hareketle tahmin edilemiyor).
Enfeksiyonlar ve Enfestasyonlar
Yaygın: Genital kandidiyazis veya vajinitis, ayrıca “üreme sistemi ve meme hastalıklarına”
bakınız
Bağışıklık sistemi hastalıkları
Yaygın olmayan: Aşırı duyarlılık, ayrıca ”deri ve deri altı doku bozukluklarına” bakınız
Metabolizma ve beslenme hastalıkları
Yaygın: Sıvı retansiyonu, ayrıca “genel bozukluklar ve uygulama yeri sorunlarına” bakınız
Psikiyatrik hastalıklar
Yaygın: Depresyon veya depresyonda kötüleşme
Yaygın olmayan: Sinirlilik
Sinir sistemi hastalıkları
Yaygın: Baş ağrısı, migren veya migrende kötüleşme
Vasküler hastalıklar
Yaygın olmayan: Yüzeyel tromboflebit
Seyrek: Derin venöz tromboembolizm, pulmoner embolizm
Gastrointestinal hastalıklar
Yaygın: Bulantı
Yaygın olmayan: Karın ağrısı, karında şişkinlik veya karında rahatsızlık, şişkinlik veya gaz
8Deri ve deri altı doku hastalıkları
Yaygın olmayan: Saç dökülmesi, kıllanma veya akne, kaşıntı veya ürtiker
Kas-iskelet bozuklukları, bağ doku ve kemik hastalıkları
Yaygın: Sırt ağrısı
Yaygın olmayan: Bacak krampları
Üreme sistemi ve meme hastalıkları
Çok yaygın: Meme ağrısı veya meme hassasiyeti, vajinal kanama
Yaygın: Meme ödemi veya meme büyümesi, rahim fibroidlerinde kötüleşme veya rahim
fibroidlerinin yeniden oluşması veya rahim fibroidleri
Genel bozukluklar ve uygulama bölgesine ilişkin hastalıkları
Yaygın: Periferik ödem
Yaygın olmayan: İlaç etkisizliği
Araştırmalar
Yaygın: Kilo artışı
Pazarlama sonrası deneyim
Yukarıda belirtilen advers (istenmeyen) ilaç reaksiyonlarına ek olarak, aşağıdakiler spontane
olarak bildirilmiş ve genel olarak ACTIVELLE tedavisiyle muhtemel ilişkili olarak
değerlendirilmiştir. Bu spontan advers ilaç reaksiyonlarının bildirilme oranı çok düşüktür. (çok
seyrek, bilinmiyor (eldeki verilerden hareketle tahmin edilemiyor)). Satış sonrası deneyim, iyi
bilinen advers ilaç reaksiyonları ve genellikle önemsiz olarak kabul edilen bildirimleri
içermektedir. Verilen sıklıklar bu bilgi ışığında yorumlanmalıdır:
- İyi ve kötü huylu neoplazmalar (kist ve polipleri de kapsayan): Endometriyal kanser
- İmmun sistem hastalıkları: Genel aşırı duyarlılık reaksiyonları (örn. anafilaktik
reaksiyon/şok)
- Psikiyatrik hastalıklar: Uykusuzluk, anksiyete, libidoda azalma, libidoda artış
- Sinir sistemi hastalıkları: Baş dönmesi, inme
- Göz hastalıkları: Görme bozukluğu
- Kardiyak hastalıklar: Miyokard infarktüsü
- Vasküler hastalıklar: Hipertansiyonda kötüleşme
- Gastrointestinal hastalıklar: Dispepsi, kusma
- Hepatobiliyer hastalıklar: Safra kesesi hastalığı, kolelithiyazis, kolelithiyaziste kötüleşme,
kolelithiyazisin yeniden oluşması.
- Deri ve deri altı doku hastalıkları: Sebore, döküntü, anjiyonörotik ödem
- Üreme sistemi ve meme hastalıkları: Endometriyal hiperplazi, vulvovajinal kaşıntı
- Araştırmalar: Kilo azalması, kan basıncı artışı.
Östrojen/progestojen tedavisi ile ilişkili olarak bildirilen diğer advers reaksiyonlar:
- Deri ve deri altı bozuklukları: Alopesi, kloazma, eritema multiforme, eritema nodosum,
vasküler purpura
- 65 yaş üstü olası demans (bakınız bölüm 4.4)
9Meme kanseri riski
5 yıldan daha uzun süre kombine östrojen-progestojen kullanan kadınlarda meme kanseri riski 2
kat daha fazladır.
Sadece östrojen tedavisi kullananlarda herhangi artmış risk, östrojen-progestojen kombinasyonu
kullananlara göre daha düşüktür.
Risk seviyesi HRT kullanım süresine bağlıdır (bakınız bölüm 4.4).
Büyük randomize plasebo-kontrollü çalışmanın (WHI çalışması) ve prospektif epidemiyolojik
çalışmaların en geniş meta analizinin sonuçlarına dayalı mutlak risk tahminleri aşağıda
özetlenmiştir.
Prospektif epidemiyolojik çalışmaların en geniş meta analizi – BMI değeri 27 (kg/m2) olan
kadınlarda 5 yıllık kullanım sonrası tahmini ek meme kanseri riski
Hiç HRT Risk oranı HRT kullanan her 1000
HRT’ye kullanmamış her 1000 kadın için 5 yıldan sonra
başlama yaşı kadın için 5 yıllık görülen ek vakalar
(yıl) süreçteki insidans (50-
54 yaş)*
Sadece östrojen içeren HRT
50 13,3 1,2 2,7
Kombine östrojen-progestojen
50 13,3 1,6 8,0
* 2015 yılında İngiltere'deki BMI değeri 27 (kg / m2) olan kadınların temel insidans oranlarından
alınmıştır.
Not: Meme kanserinin insidansı arka planda AB ülkelerine göre değişeceğinden, meme
kanserine ilave vakalar da orantılı olarak değişecektir.
BMI değeri 27 (kg / m2) olan kadınlarda 10 yıllık kullanım sonra tahmini ek meme kanseri
riski
HRT’ye Hiç HRT Risk oranı HRT kullanan her 1000
başlama yaşı kullanmamış her 1000 kadın için 10 yıldan sonra
(yıl) kadın için 10 yıllık görülen ek vakalar
süreçteki insidans (50-
59 yaş)*
Sadece östrojen içeren HRT
50 26,6 1,3 7,1
Kombine östrojen-progestojen
50 26,6 1,8 20,8
* 2015 yılında İngiltere'deki BMI değeri 27 (kg / m2) olan kadınların temel insidans oranlarından
alınmıştır.
10Not: Meme kanserinin insidansı arka planda AB ülkelerine göre değişeceğinden, meme
kanserine ilave vakalar da orantılı olarak değişecektir.
ABD Kadın Sağlığı Girişimi (WHI) çalışması – 5 yıllık kullanım sonrası ek meme kanseri
riski
Yaş aralığı (yıl) Plasebo grubundaki Risk oranı ve %95 5 yıldan uzun süre HRT
her 1000 kadın için 5 güven aralığı kullanan her 1000 kadında
yıllık süreçteki görülen ek vakalar (%95
insidans güven aralığı)
Sadece CEE östrojen içeren
50-79 21 0,8 (0,7-1,0) -4 (-6-0)*
CEE + MPA östrojen- progestojen**
50-79 17 1,2 (1,0-1,5) 4 (0-9)
*WHI çalışması, uterusu olmayan kadınlarda yapılmıştır ve meme kanserinde risk artışı
gösterilmemiştir.
**Analiz, çalışma öncesi HRT kullanmayan kadınlarla sınırlandırıldığında tedavinin ilk 5 yılı
boyunca belirgin risk artışı görülmemiştir. 5 yıllık kullanımdan sonra risk, hiç kullanmayanlara
göre yüksektir.
Endometriyal kanser riski
Endometriyal kanser riski, uterusu mevcut olan ve HRT kullanmayan her 1000 kadında yaklaşık
5’tir.
Uterusu mevcut olan kadınlarda tek başına östrojen içeren HRT kullanımı, endometriyal kanser
riskini artırdığı için önerilmemektedir (bakınız bölüm 4.4).
Sadece östrojenin kullanım süresi ve östrojen dozuna bağlı olarak endometriyal kanser riskinde
bildirilen artış, epidemiyolojik çalışmalardan elde edilen verilere göre 50 ve 65 yaşları arasındaki
her 1000 kadında 5 ila 55 ilave vaka arasında değişmektedir.
Sadece östrojen tedavisine her siklusta en az 12 gün bir progestojen eklenmesi bu artmış riski
büyük ölçüde azaltır. Milyon Kadın Çalışması’nda 5 yıl kombine (kesintili veya sürekli) HRT
kullanımı endometriyal kanser riskini artırmamıştır (risk oranı 1,0 (0,8-1,2)).
Over kanseri riski
Tek başına östrojen veya kombine östrojen-progestojen içeren HRT kullanımı, over kanseri
tanısı alma riskindeki hafif bir artış ile ilişkilendirilmiştir (bkz. Bölüm 4.4). 52 epidemiyolojik
çalışmadan elde edilen bir meta analizde, halihazırda HRT kullanan kadınlarla HRT’yi hiç
kullanmamış kadınlar (RR 1,43, 95% CI 1,31-1,56) karşılaştırıldığında over kanser riskinde artış
bildirilmiştir. 50-54 yaş aralığında 5 yıl süreyle HRT kullanan kadınlar için bu sayı her 2000
tedavi alan hastada yaklaşık 1 ilave vaka ile sonuçlanmaktadır. HRT kullanmayan 50-54 yaş
aralığındaki kadınlarda, 5 yıllık süreçte 2000 kadından 2’sine over kanseri teşhisi konulması
beklenmektedir.
11Venöz tromboembolizm riski
HRT, 1,3 ila 3 kat daha fazla venöz tromboembolizm (VTE) gelişme riski ile ilişkilidir, örn.
derin ven trombozu veya pulmoner embolizm. Bu tip olayların oluşumu, HRT kullanımının ilk
yılında daha sıktır (bakınız bölüm 4.4). WHI çalışmasının sonuçları şöyledir:
WHI Çalışması - 5 yıldan daha uzun kullanım sonrası ek VTE riski
Yaş aralığı (yıl) Plasebo grubundaki Risk oranı ve %95 5 yıldan uzun süre HRT
her 1000 kadın için güven aralığı kullanan her 1000 kadında
5 yıllık süreçteki görülen ek vakalar (%95
insidans güven aralığı)
Oral sadece-östrojen içeren*
50 - 59 7 1,2 (0,6-2,4) 1 (-3-10)
Oral kombine östrojen-progestojen
50 - 59 4 2,3 (1,2-4,3) 5 (1-13)
* Uterusu olmayan kadınlarla yapılmış çalışma
Koroner arter hastalığı (KAH) riski
60 yaş üzeri kombine östrojen-progestojen HRT kullananlarda koroner arter hastalığı riski biraz
daha fazladır (bakınız 4.4).
İskemik inme riski
Kombine östrojen-progestojen ve sadece östrojen tedavisi 1,5 kat artmış iskemik inme riski ile
ilişkilidir. HRT kullanımı süresince hemorajik inme riski artmamıştır.
Göreceli risk yaşa veya kullanım süresine bağlı değildir, ancak, temel risk yaşa çok bağlıdır.
HRT kullanan kadınlarda inme genel riski yaşla beraber artacaktır (bakınız bölüm 4.4).
WHI Çalışması Kombine - 5 yıllık kullanım sonrası ek iskemik inme* riski
Yaş aralığı (yıl) Plasebo grubundaki Risk oranı ve %95 5 yıldan uzun süre HRT
her 1000 kadın için 5 güven aralığı kullanan her 1000
yıllık süreçteki kadında görülen ek
insidans vakalar (%95 güven
aralığı)
50 - 59 8 1,3 (1,1-1,6) 3 (1-5)
* İskemik inme ile hemorajik inme arasında farklılaştırma yapılmamıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 00 800 314 00 08; faks: 0 312 218 35 99)
124.9 Doz aşımı ve tedavisi
Doz aşımı kendini bulantı ve kusma ile belli edebilir. Tedavisi semptomatik olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: progestojenler ve östrojenler, sabit kombinasyon.
ATC kodu: G03FA01
Etki mekanizması:
Östradiol: Etkin madde, sentetik 17β-östradiol, kimyasal ve biyolojik olarak endojen insan
östradiolü ile aynıdır. Menopoza girmiş kadınlardaki östrojen üretimi eksikliğini yerine koyar ve
menopoz semptomlarını azaltır.
Östrojenler, menopoz veya overlerin çıkarılmasını takiben kemik kayıplarını önler.
Noretisteron asetat: Doğal bir dişi seks hormonu olan progestojeninkine benzer faaliyeti olan
sentetik progestojen. Östrojenlerin endometriyumun büyümesini uyarması nedeniyle, tek başına
kullanılan östrojenler, endometriyal hiperplazi ve kanser riskini artırır. Progestojenin eklenmesi,
non-histerektomize kadınlarda östrojenlerle uyarılmış endometriyal hiperplazi riskini büyük
oranda azaltır.
Farmakodinamik etkiler:
ACTIVELLE ile yapılan klinik çalışmalarda, noretisteron asetat komponentinin eklenmesi, 17β -
östradiolün vazomotor semptomları giderici etkisini artırmıştır.
Menopozal semptomların iyileşmesi, tedavinin ilk birkaç haftasında elde edilmektedir.
5.2 Farmakokinetik özellikler
Genel özellikler
17β-östradiol
Emilim:
Mikronize formdaki 17β-östradiolün oral uygulanması sonrası, gastrointestinal sistemde hızlı bir
emilim meydana gelir.
Dağılım:
Karaciğerde ve diğer enterik organlarda yoğun ilk geçiş metabolizmasına uğrar ve 5-8 saat içinde
yaklaşık 35 pg/ml’lik (aralık 21-52 pg/ml) bir pik plazma konsantrasyonuna ulaşır. 17β-
östradiolün yarılanma ömrü yaklaşık 12-14 saattir. Dolaşımda SHBG’lere (%37) ve albumine
(%61) bağlı bulunurken, sadece yaklaşık %1-2’si serbest haldedir.
13Biyotransformasyon:
17β-östradiol esas olarak karaciğer ile bağırsakta ve aynı zamanda diğer hedef organlarda
metabolize olur ve metabolize olması sonucunda östron, katekolöstrojenler ve çeşitli östrojen
sülfatları ve glukuronidleri de kapsayan daha az aktif ya da inaktif metabolitleri meydana gelir.
Eliminasyon:
Östrojenler hidrolize ve reabsorbe oldukları yerden (enterohepatik dolaşım), safrayla ve esas
olarak biyolojik inaktif form şeklinde idrar ile atılırlar.
Doğrusal/Doğrusal Olmayan Durum
Herhangi bir bilgi bulunmamaktadır.
Noretisteron asetat
Emilim:
Noretisteron asetat oral olarak uygulandıktan sonra hızla emilir ve noretisterona (NET) dönüşür.
Dağılım:
Karaciğerde ve diğer enterik organlarda ilk geçiş metabolizmasına uğrar ve 0,5-1,5 saat içinde
yaklaşık 3,9 ng/ml’lik (aralık 1,4 - 6,8 ng/ml) bir pik plazma konsantrasyonuna ulaşır.
Biyotransformasyon:
NET’in sonlanma yarı ömrü yaklaşık 8-11 saattir. NET, SHBG’ye (%36) ve albumine (%61)
bağlanır.
Eliminasyon:
En önemli metabolitleri, temel olarak sülfat veya glukuronid konjugatları olarak idrarla atılan
5α-dihidro-NET ve tetrahidro-NET izomerleridir.
Doğrusal/Doğrusal Olmayan Durum
Herhangi bir bilgi bulunmamaktadır.
Yaşlılardaki farmakokinetiği çalışılmamıştır.
5.3 Klinik öncesi güvenlilik verileri
Östrojenlerin akut toksisitesi düşüktür. Hayvan türleri ile hayvan ve insanlar arasındaki belirgin
farklılıklardan dolayı preklinik sonuçlar, östrojenlerin insanlarda uygulanması için sınırlı tahmini
değerlere sahiptir.
Deney hayvanlarında, östradiol veya östradiol valerat nispeten düşük dozlarda bile embriyoletal
etki göstermiş; ürogenital yolda malformasyonlar ve erkek fötuslarda dişileşme belirtileri
gözlenmiştir.
Noretisteron, sıçan ve maymunlarda, diğer progestojenler gibi, dişi fötusların erkekleşme
belirtilerine sebep olmuştur. Noretisteronun yüksek dozları sonrası, embriyoletal etkiler
gözlenmiştir.
14Tekrarlayan doz toksisitesi, genotoksisite ve karsinojenik potansiyel için yapılan konvansiyonel
çalışmalara dayalı preklinik veriler, bu kısa ürün bilgisinin içerisindeki diğer bölümlerde
anlatılanın dışında insana özgü risk bildirmemektedir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Laktoz monohidrat (sığır sütünden elde edilir)
Mısır nişaştası
Kopovidon
Talk
Magnezyum stearat
Film kaplama:
Hipromelloz
Triasetin
Talk
6.2 Geçimsizlikler
Yoktur.
6.3 Raf ömrü
36 ay
6.4 Saklamaya yönelik özel uyarılar
25°C’nin üzerinde saklanmamalıdır.
Buzdolabına konmamalıdır.
Işıktan korumak için kutu dış kartonun içerisinde saklanmalıdır.
6.5 Ambalajın niteliği ve içeriği
Takvimli ve çevrimli kutu içerisinde 1x28 tablet
28 tabletlik takvimli ve çevrimli kutu aşağıdaki 3 kısımdan oluşur:
- Renkli, saydam olmayan polipropilenden yapılmış taban
- Saydam polistirenden yapılmış halka şekilli kapak
- Renkli saydam olmayan polistirenden yapılmış olan merkezi çevrimli kısım.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır.
15Kullanılmamış olan ürünler ya da atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” gereklerine uygun olarak imha
edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
110/92
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 14.09.2001
Ruhsat yenileme tarihi: -
10. KÜB’ÜN YENİLENME TARİHİ
16