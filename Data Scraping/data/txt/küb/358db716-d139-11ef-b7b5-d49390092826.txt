MALTOFER FOL TABLET
KISA ÜRÜN BİLGİSİ
1. BEŞERİ TIBBİ ÜRÜNÜN ADI
MALTOFER fol tablet
2. KALİTATİF VE KANTİTATİF BİLEŞİM
Etkin maddeler:
Demir III Hidroksit Polimaltoz Kompleksi 357.00 mg
(100 mg Demir III’ e eşdeğer)
Folik Asit 0.35 mg
Yardımcı maddeler:
Aspartam 1.50 mg
Yardımcı maddeler için 6.1’e bakınız.
3. FARMASÖTİK FORM
Tablet
Kahverengi – beyaz benekli tabletler.
4. KLİNİK ÖZELLİKLER
4.1. Terapötik endikasyonlar
Latent ve manifest demir eksikliğinin tedavisinde, ayrıca gebelik boyunca, gebelik öncesinde
ve sonrasında (laktasyon döneminde) görülen demir ve folik asit eksikliğini engellemede
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Manifest demir eksikliği: Hemoglobin değerleri normal değerlere ulaşana kadar günde 2–3
kez birer tablet, daha sonra demir depolarının doldurulması amacı ile tüm gebelik süresi
boyunca günde 1 tablet.
Latent demir eksikliği ve demir+folik asit eksikliğinin engellenmesi: Günde 1 tablet.
Demir depolarını doldurmak için, kan parametrelerinin (Hb, Hct, eritrosit sayısı) normale
dönüşünden yaklaşık 1 ay sonrasına kadar tedavi sürdürülmelidir.
Uygulama şekli:
MALTOFER’in yemek sırasında veya yemekten sonra tercihe göre yutularak yada çiğnenerek
alınması önerilir.
ABDİ İBRAHİM İLAÇ SAN. ve TİC. A.Ş. 1/6MALTOFER FOL TABLET
Özel popülasyonlara ilişkin ek bilgiler:
Böbrek / karaciğer yetmezliği: Hafif-ciddi böbrek ve karaciğer yetmezliği durumlarında doz
azaltılması konusunda herhangi bir bilgi yoktur.
Pediyatrik popülasyon: Çocuklarda, şu anda rutin kullanım için bir dozaj rejimi tavsiye
etmek için yeterli veri mevcut değildir.
Geriyatrik popülasyon: Normal dozlar kullanılabilir, doz ayarına gerek yoktur.
4.3. Kontrendikasyonlar
Demir yüklenmesi (hemokromatozis, hemosideroz), demire karşı aşırı duyarlılık, demir
kullanımı bozukluğu (kurşun anemisi, sidero-akrestik anemi ve talasemi durumları), demir
eksikliğinin neden olmadığı anemi (hemolitik anemi) durumları, B12 vitamini eksikliğine
bağlı megaloblastik anemilerde kullanılmamalıdır.
4.4. Özel kullanım uyarıları ve önlemleri
Çocuklar tarafından yanlışlıkla fazla miktarda ilacın alınması akut demir zehirlenmesine
neden olabileceğinden, ilaç çocukların erişemeyeceği yerlerde saklanmalıdır.
Enfeksiyona ya da malignansiye bağlı anemilerde yerine konulan demir retiküloendotelyal
(RES) sistemde depolanır ve ancak primer hastalık tedavi edildikten sonra kullanılabilir.
Diyabetiklerde kullanılırken her bir MALTOFER’in 0.03 dilim ekmeğe eşdeğer olduğu
unutulmamalıdır.
Kan transfüzyonu alanlarda MALTOFER’in eş zamanlı kullanımı önerilmemelidir.
4.5. Diğer tıbbi ürünler ile etkileşimler ve diğer etkileşim şekilleri
Demir (III) hidroksit polimaltoz kompleksi, kompleks şeklinde ve iyonik olmayan demir
içerdiğinden besinlerde bulunan unsurlarla (fitatlar, oksalatlar, taninler vb.) veya aynı
zamanda verilen ilaçlarla (tetrasiklinler antiasitler gibi) etkileşimleri yoktur.
4.6. Gebelik ve laktasyon
Genel tavsiye
Gebelik kategorisi A’dır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İyi yönetilmiş epidemiyolojik çalışmalar MALTOFER’in gebelik üzerinde ya da fetusun/yeni
doğan çocuğun sağlığı üzerinde advers etkileri olduğunu göstermemektedir.
MALTOFER gebelik döneminde kullanılabilir.
ABDİ İBRAHİM İLAÇ SAN. ve TİC. A.Ş. 2/6MALTOFER FOL TABLET
Gebelik dönemi
Özellikle 2. ve 3. trimesterde, artan demir gereksinimi demir eksikliğine sebep olabileceği
için demir takviyesi önerilmektedir.
Laktasyon dönemi
Demir III hidroksit polimaltoz kompleksi anne sütüne geçmektedir. Ancak MALTOFER’in
tüm dozlarında, emzirilen çocuk üzerinde herhangi bir etki öngörülmemektedir. MALTOFER
emzirme döneminde kullanılabilir.
Üreme yeteneği / Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
MALTOFER’in araç ve makine kullanımı üzerinde hiçbir etkisi yoktur.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Gastrointestinal hastalıklar
Seyrek: Tokluk hissi, epigastrik ağırlık hissi, bulantı, kabızlık ve ishal.
MALTOFER ile dişlerde boyanma şimdiye kadar hiç gözlenmemiştir.
Dışkıda gizli kan aranması sırasında yanılgıya neden olmaz. Bu nedenle bu inceleme sırasında
tedavinin kesilmesine gerek yoktur.
4.9. Doz aşımı ve tedavisi
Demir (II) preparatları ile görülebilen kan basıncı düşmesi, şok durumu, metabolik asidoz,
koma veya kramp gibi doz aşımı semptomları bugüne kadar MALTOFER ile bildirilmemiştir.
Bunun nedeninin demir (III) hidroksit polimaltoz kompleksinin içerdiği demirin
gastrointestinal kanalda serbest durumda bulunmaması ve de diffüzyon ile organizmaya
alınmaması olduğu düşünülmektedir.
ABDİ İBRAHİM İLAÇ SAN. ve TİC. A.Ş. 3/6MALTOFER FOL TABLET
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Demir ve Folik Asit Kombinasyonu; Antianemik ilaç.
ATC Kodu: B03AD
Polinükleer Demir (III) Hidroksit çekirdekleri yüzeysel olarak non-kovalent bağlanmış
polimaltoz molekülleri ile çevrilidir.
Demir (III) Hidroksit Polimaltoz Kompleksi stabildir ve fizyolojik koşullarda iyonik demiri
salmamaktadır. Polinükleer çekirdeklerde demir, fizyolojik olarak oluşan ferritine benzer
yapıda bağlanmaktadır ve aktif olarak emilmektedir.
“Competitive ligand exchange” mekanizması yolu ile gastrointestinal sıvıda ve yüzey
epitelinde bulunan demir bağlayan reseptörler vasıtası ile demir emilimi gerçekleşir.
Demir (III) Hidroksit polimaltoz kompleksinin demir (II) tuzları gibi prooksidatif özellikleri
yoktur. VLDL ve LDL gibi lipoproteinlerin oksidasyona eğilimi azalır.
Tüm demir preparatları gibi MALTOFER de ne eritropoez ne de demir eksikliği haricinde
oluşan anemiler üzerinde etki etmez.
5.2. Farmakokinetik özellikler
Demir:
Genel özellikler
Demir III hidroksit polimaltoz kompleksi molekülünde, demir III hidroksit çekirdekleri
yüzeysel olarak nonkovalent bağlanmış polimaltoz molekülleri ile sarılmıştır. Bu şekilde
fizyolojik ortamda iyonik demir salınmaz ve aktif şekilde absorbe olması sağlanır.
Emilim:
Demir barsaklardan dudenum ve proksimal jejunumdan emilir. Barsaklardan demirin
absorbsiyonu kişiden kişiye ve demir eksikliği ihtiyacı miktarına bağlı olarak değişmektedir.
Normal yetişkin bir insanın günlük demir ihtiyacı 0.5-1 mg’dır. Bu oran menstrüasyon
sırasında kadınlarda günlük 1-2 mg’a kadar yükselmektedir.
Dağılım:
Demirin normal yetişkinlerdeki dağılımı, toplam vücut demirinin %70’i kırmızı kan hücreleri
içinde hemoglobin şeklinde, %10-20’si ferritin ve hemosiderin halinde depolanmış olarak,
%10 kadarı da miyoglobin içinde bulunur. %1’den daha az bir kısmı eser miktarlarda
sitokromlar ve diğer demir içeren enzimlerde bulunur.
Eliminasyon:
Demirin emilmeyen kısmı dışkı ile atılır.
ABDİ İBRAHİM İLAÇ SAN. ve TİC. A.Ş. 4/6MALTOFER FOL TABLET
Folik asit:
Genel özellikler
Folik asit, B grubu vitaminlerin bir üyesidir. Folik asit, vücutta tetrahidrofolata indirgenir.
Tetrahidrofolat, purin ve pirimidin nükleotidlerinin dolayısıyla DNA sentezi dahil çeşitli
metabolik işlemlerin bir koenzimidir; ayrıca bazı amino asit dönüşümlerinde ve format
oluşumunda ve kullanımında rol alır. Eksikliği, megaloblastik anemi ile sonuçlanır.
Emilim:
Folik asit, gastrointestinal sistemden esas olarak duodenum ve jejunumdan hızla emilir ve
değişmeden portal dolaşıma dahil olur.
Dağılım:
Folatlar taşıyıcı proteinlere bağlanır ve daha sonra tüm organlara dağılır.
Biyotransformasyon:
Plazma ve karaciğerde metabolik olarak aktif şekli olan 5-metiltetrahidrofolata çevirilir. Folat
metabolitleri enterohepatik dolaşıma girer. Folat anne sütüne geçer.
Eliminasyon:
Vücut ihtiyacının fazlası folat metabolitleri idrarla değişmeden atılır.
5.3. Klinik öncesi güvenlilik verileri
LD 50 > 250 mg /kg (farelerde)
LD 50 > 100 mg/kg (ratlarda)
6. FARMASÖTİK ÖZELLİKLER
6.1. Yardımcı maddelerin listesi
Çikolata esansı
Aspartam
Talk
Polietilen glikol 6000
Dekstratlar
6.2 Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25ºC’ nin altında oda sıcaklığında ışıktan koruyarak saklayınız.
ABDİ İBRAHİM İLAÇ SAN. ve TİC. A.Ş. 5/6MALTOFER FOL TABLET
6.5. Ambalajın niteliği ve içeriği
30 tabletlik blister ambalaj içinde kullanma talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Vifor International Inc. St. Gallen / İsviçre lisansıyla
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Cad. No:4
34467 Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
201/21
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.10.2002
Ruhsat yenileme tarihi:
10. KÜB’ÜN YENİLENME TARİHİ
ABDİ İBRAHİM İLAÇ SAN. ve TİC. A.Ş. 6/6