1 / 12 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
DEVA ADRENALİN  1 mg/ml I.M./I.V./S.C./İntraoküler enjeksiyonluk çözelti  
Steril  
 
2. KALİTATİF VE KANTİTATİF BİLEŞİM  
Her 1 ml’lik ampul:  
 
Etkin madde:  
Epinefrin     1 mg  
 
Yardımcı maddeler:  
Sodyum klorür    9 mg  
 
Yardımcı maddeler için Bölüm 6.1.’e bakınız.  
 
3. FARMASÖTİK FORM  
I.M./I.V./S.C. ve intraoküler enjeksiyonluk çözelti  
Renksiz cam ampul içinde berrak, gözle görülür partikül içermeyen, şeffaf çözelti  
 
4. KLİNİK ÖZELLİKLER  
4.1 Terapötik endikasyonlar  
DEVA ADRENALİN  aşağıdaki durumlarda endikedir:  
 
• Kalp durması ve kardiyopulmoner reanimasyon  
Suni solunum, açık veya kapalı kalp kompresyonu fayda vermezse damardan sodyum 
bikarbonat verildikten sonra DEVA ADRENALİN  intravenöz, intrakardiyak veya endotrakeal 
yolla verilebilir.  
 
• Anafilaktik şok ve akut alerjik reaksiyonlar  
Anjiyoödem, ilaç ve serum reaksiyonları, böcek sokmaları ve diğer alerjenlere karşı histaminin 
fizyolojik antagonisti olarak kullanılır. Şok varsa deri altından verilmez.  
 
Ayrıca şoktaki hastaya intravenöz olarak H1 reseptör antagonisti (klorfeniramin) de 
verilmelidir.  
 
• Deri ve mukozalarda kapiller (yüzeysel) kanamaları durdurma  
Çözelti şeklinde lokal olarak verilir.  
 
• Lokal anesteziklerin etki süresini uzatma  
Diş hekimleri tarafından vazokonstr iktör olarak ilave edilir.  
 
 
2 / 12 
 • İntraoküler  cerrahi sı rasında midriyazis in başla tılması ve idamesi  
İntraoküler  cerrahi sı rasında midriyazis in başla tılmasında ve idamesinde  endikedir.  
 
4.2 Pozoloji ve uygulama  şekli  
Pozoloji/uygulama sıklığı ve süresi:  
• Anafilaksi : 
Alerji nedeni deri altına veya kas içine yapılan bir ilaç ise absorbsiyonu gec iktirmek ve 
azaltmak için DEVA ADRENALİN  enjeksiyonu aynı yerlere yapılabilir.  
 
DEVA ADRENALİN ’in başlangıç dozları küçük olmalıdır, gerekirse bunlar arttırılabilir. 
Ancak bir  defada verilen doz 1 mg ’ı geçmemelidir.  
DEVA ADRENALİN  uyluğun anterolateral yönüne intramüsküler veya subkutan olarak 
enjekte edilir. Enjeksiyon, gerektiğinde her 5 ila 10 dakikada bir tekrarlanabilir.  İntramüsküler 
uygulamada, enjeksiyonun kas içine uygulanmasını sağlamak için yeterince uzun (en az 1/2 inç 
ila 5/8 inç) bir iğne kullanılmalıdır. Etkiye göre titre edilen tekrarlanan dozlarla, alerjik 
reaksiyonun şiddeti ve ilacın potansiyel kardiyak etki leri için hasta klinik olarak izlenir.  
 
Oluşan vazokonstriksiyon doku nekrozuna neden olabileceğinden, aynı bölgeye tekrarlanan 
enjeksiyonlar uygulan mamalıdır.  
 
Yetişkinler ile 30 kg ve üzeri çocuklar:  0,3 ila 0,5 mg (0,3 ila 0,5 ml) seyreltilmemiş DEVA 
ADRENALİN , intramüsküler veya subkutan olarak uyluğun anterolateral yönünde, enjeksiyon 
başına maksimum 0,5 mg’a (0,5 ml) kadar yapılır, gerekirse doz her 5 ila 10  dakikada  bir 
tekrarlanabilir.  
 
30 kg’ın altındaki çocuklar:  0,01 mg/kg (0,01 ml/kg) seyrelti lmemiş DEVA ADRENALİN  
instamüsküler veya subkutan olarak uyluğun anterolateral kısmında maksimum 0,3 mg’a (0,3 
ml’ye) kadar uygulanır, gerekirse doz her 5 ila 10  dakikada  bir tekrarlanabilir.  
 
• Kalp durması durumunda dozaj:  
Büyüklerde kalp reanimasyonu için  0,5-1 mg (0 ,5-1 ml) DEVA ADRENALİN  dilüe edilerek  
intravenöz veya intrakardiyak yolla enjekte edilir. Kalp masajını engellememek için intravenöz  
yol terc ih edilir. 1 -2 mg (1 -2 ml) DEVA ADRENALİN  10 ml steril distile suya katılarak 
endotrakeal  tüp aracılığıyla trakeaya instile edilir ya da ilk i ntravenöz enjeksiyondan sonra 0,3 
mg (0, 3 ml)  DEVA ADRENALİN  subkütan olarak yapılır veya int ravenöz infüzyon şeklinde 
1- 4 mc g/dk hızıyla  verilir.  
 
• İntraoküler cerrahi sırasında midriyazisin başlatılması ve idamesinde dozaj:  
Epinefrin, göz içi kullanımından önce seyreltilmelidir. 1: 100.000 ila 1: 1.000.000 (10 mcg / ml 
ila 1 mcg / ml) arasında bir epinefrin konsantrasyonu oluşturmak için 100 ila 1000 ml oftalmik 
irrigas yon sıvısında 1 ml epinefrin 1 mg / ml (1: 1000) seyreltilir. İrrigasyon solüsyonu, cerrahi 
prosedürün gerektirdiği şekilde kullanılır . 
 
3 / 12 
 Bir oftalmik irrigasyon sıvısında seyreltildikten sonra, epinefrin ayrıca 1: 100.000 ila 1: 400.000 
(10 mcg / ml ila 2,5 mcg / ml) seyreltmede 0,1 ml bolus doz olarak intrakameral yolla da enjekte 
edilebilir.  
 
• Diğer uygulama şekilleri ve dozajları:  
Lokal hemostatik olarak 1: 50.000 (% 0, 002) - 1:1.000 (% 0, 1) konsantrasyonunda epinefrin 
çözeltileri ıslak pansuman veya sprey şeklinde deri, mukoza ve doku yüzeyl erine uygulanır.  
Epinefrin  lokal anestezik çözeltilere 1:500.000 -1:50.000 oranında katılır. En sık kullanılan  
konsantrasyon 1:200.000 ’dir. 
 
DEVA ADRENALİN  1 mg/ml I.M./I.V./S.C./İntraoküler Enjeksiyonluk Çözelti , %5 Dekstroz 
İntravenöz İnfüzyon Çözeltisi ile 1 adet ampul içeriği 1000 m l’ye seyreltilerek hazırlanan 0 ,001 
mg/ml konsantrasyonundaki infüzyon çözeltisi veya %5 Dekstroz + %0,9 NaCl İntravenöz 
İnfüzyon Çözeltisi ile 1 adet ampul içeriği 1000 m l’ye seyrel tilerek hazırlanan 0 ,001 mg/ml 
konsantrasyonundaki infüzyon çözeltisi şeklinde hazırlanabilir.  
 
Uygulama şekli:  
DEVA ADRENALİN  subkutan ya da intramuskuler olarak uygulanabilir. Kas içine 
uygulanacaksa gluteus kasları kullanılmamalıdır.  (Bu bölge derisinde anaerob 
mikroorganizmalar kolonize olabilir ve  DEVA ADRENALİN ’in vazokonstri ktör etkisi 
hipoksiye neden olarak Clostridium welchii  enfeksiyonunun oluşmasını hızlandırabilir.).  
 
Acil durumlarda DEVA ADRENALİN  dilüe edilerek çok yavaş intrav enöz enjeksiyon şeklinde  
verilebilir. Kalp durması halinde dilüe epinefrin  çözeltisi intrakardiyak enjeksiyon veya  
endotrakeal instilasyonla verilebilir. Kalbe enjekte edildiğinde kalp masajı da uygulanmalıdır.  
Bu şekilde ilacın koroner sirkülasyona katılm ası sağlanır. Epinefrin  aerosol, vaporiz atör, IPPB  
cihazına oral inhalasyon şeklinde verilebilir.  
 
Bu amaçla kullanılan epinefrin  çözeltileri daha konsantre olup bunları sistemik olarak enjekte  
etmekten kaçınılmalıdır. DEVA ADRENALİN  dilüe edilerek lokal olarak deri, mukoza ve 
doku  yüzeylerine uygulanabilir. Bunun için ıslak pansuman veya sprey şekilleri kullanılır.  
Epinefrin  dozu epinefrin  tuzları içindeki epinefrin  miktarı ile ifade edilir.  
 
Özel popülasyonlara ilişkin ek bilgiler:  
Böbrek yetmezliği:  
Veri bulunmamaktadır.  
 
Karaciğer yetmezliği:  
Veri bulunmamaktadır.  
 
Pediyatrik popülasyon:  
• Anaf ilaksi:  
Klinik kullanım verileri, pediyatrik hastalarda anafilaksi tedavisi için kiloya dayalı dozu 
desteklemektedir ve epinefrin kullanımına ilişkin bildirilen diğer klinik deneyimler, çocuklarda 
4 / 12 
 görülen advers reaksiyonların, yetişkinlerde hem beklenen hem de ra por edilenlere nitelik ve 
ölçüde benzer olduğunu düşündürmektedir . 
 
• Kalp durması durumunda dozaj:  
Çocuklarda 0 ,005-0,01 mg/kg DEVA ADRENALİN  intrakardiy ak olarak enjekte edilir veya 
0,01 mg/kg DEVA ADRENALİN  intravenöz olarak verilir. Bu amaçla 1:10.000 
konsantrasyonda hazır  ampul kullanılmalıdır. Bu şekilde dilüsyon hatalarından kaçınılmış 
olunur.  
 
2 yaşından küçük çocuklarda kullanılmaz. 12 yaşın altındaki çocuklarda acil durumlar dışında  
kullanılması önerilmemektedir.  
 
• İntraoküler cerrahi sırasında midriyazisin başlatılması ve idamesinde dozaj : 
Pediyatrik hastalarda intraoküler cerrahi sırasında midriyazisin başla tılması  ve idamesi için 
epinefrinin (1:100.000 ila 1:400.000 dilüsyonda) güvenliliği ve etkililiği belirlenmiştir. 
Pediyatrik hastalarda in traoküler cerrahi sırasında midriyazisin başlatılması  ve idamesi için 
epinefrin kullanımı, yetişkinlerde yeterli ve iyi kontrollü çalışmalar ve pediyatrik hastalarda 
kontrolsüz çalışmalarla desteklenmektedir.  
 
Geriyatrik popülasyon:  
Yetişkinler için öneril en doz dikkatle uygulanır.  
 
• İntraoküler cerrahi sırasında midriyazisin başlatılması ve idamesinde dozaj : 
İntraoküler  cerrahi sırasında midriyazisin başla tılması  ve idamesinde kullanılmasıyla ilgili 
olarak , yaşlılar ve diğer hastalar arasında genel bir farklılık gözlemlen memiştir.  
 
4.3 Kontrendikasyonlar  
Etkin maddeye veya Bölüm 6.1’de listelenen yardımcı maddelerden herhangi birine karşı aşırı 
duyarlılığı olan hastalarda kontrendikedir . 
 
Bu ürün yaşamı tehdit eden acil durumlarda kullanılmak üzere tasarlandığından 
kontrendikasyonlar görecelidir.  
 
• İskemik doku nekrozu riski nedeniyle parmaklarda, ayak parmaklarında, kulaklarda, burun, 
genital bölge veya kalçada kullanınız . 
• Solüsyonun rengi değişmişse kull anmayınız.  
 
4.4 Özel kullanım uyarıları ve önlemleri  
Bu ürün sadece acil kullanım içindir ve uygulamadan sonra hastaların tıbbi gözetimi gereklidir.  
 
Anafilaksinin ilk tedavisinde genellikle I.M. yol tercih edilir, I.V. yol genellikle yoğun bakım 
ünitesi v eya acil servis ortamında daha uygundur.  Epinefrin  0,1 mg / ml (1: 10000) enjeksiyonu 
mevcut değilse, I.V. kullanmadan önce epinefrin  1 mg / ml (1: 1000) çözeltisi 0,1 mg / m l (1: 
5 / 12 
 10000) olacak şekilde  seyreltilmelidir.  Epinefrin  enjeksiyonu için I .V. yolu son derece dikkatli 
kullanılmalıdır ve  bu yol  en iyi I .V. epinefrin  kullanımına aşina olan uzmanlara mahsustur . 
 
Epinefrin ; hipertiroidizm, diabetes mellitus , dar açılı glokom, feokromositoma, hipertansiyon, 
hipokalemi, hiperkalsemi, şiddetli böbrek yetmezliği, rezidüel idrara yol açan prostat adenomu, 
serebrovasküler hastalık, yaşlı hastalar, şoklu hastalar (anafilaktik şok dışında), organik kalp 
hastalığı veya kardiyak dilatasyon un (şiddetli anjina pektoris, obstrüktif kardiyomiyopati, 
hipertansiyon ) yanı sıra aritmi, organik beyin hasarı veya serebral arteriyosklerozu olan çoğu 
hastada olduğu gibi dikkatli kullanılmalıdır. Koroner yetmezlik mevcut olduğunda anjinal ağrı 
tetiklenebilir . 
 
Epinefrin , doğumun ikinci aşamasında dikkatli kullanılmalıdır (bkz. Bölüm 4.6).  
 
Epinefrin  hiperglisemiye neden olabilir veya bunu şiddetlendirebilir, özellikle diyabetik 
hastalarda kan şekeri izlenmelidir.  
 
Tekrarlanan lokal uygulama, enjeksiyon bölgelerinde nekroz oluşturabilir.  
 
Uzun süreli uygulama metabolik asidoz, renal  nekroz ve taşifilaksiye neden olabilir.  
 
Halotan veya diğer halojenli anesteziklerle anestezi uygulanan hastalarda ventriküler 
fibrilasyonu tetikleme  riski göz önünde bulundurularak epinefrinden  kaçınılmalı veya  çok 
dikkatli kullanılmalıdır.  
Kaza ra yapılan  intravasküler enjeksiyon, kan basıncındaki ani yükselme nedeniyle beyin 
kanamasına neden olabilir.  
 
Epinefrine  yanıtı değerlendirmek için hasta;  nabız, kan basıncı, EKG, nabız oksimetresi gibi 
değerler açısından  mümkün olan en kısa sürede izle nmelidir.  
 
I.M. enjeksiyon için en iyi bölge, uyluğun orta üçte birlik kısmının anterolateral yönüdür. 
Enjeksiyon için kullanılan iğnenin kas içine epinefrin in enjekte edilmesini sağlayacak kadar 
uzun olması gerekir.  
 
Seyreltilmemiş intraoküler  çözelti ile oluşan hasar  
Epinefrin, intraoküler kullanımdan önce seyreltilmelidir. Sodyum bisülfit içeren diğer epinefrin 
ürünleri, gözde seyreltilmemiş konsantrasyonla rda (1 mg / m l) kullanıldığında korneal 
endotelyal hasar ile ilişkilendirilmiştir. DEVA ADRENALİN  ürünü sülfit veya koruyucu 
içermemesine rağmen, yine de dikkatle kullanılmalıdır.  
 
DEVA ADRENALİN , her dozunda 1 mmol (23 mg)’dan daha az sodyum ihtiva eder; yani 
aslında “sodyum içermez”.  
 
 
 
6 / 12 
 4.5 Diğer tıbbi ürünler ile etkileşimler ve diğer etkileşim şekilleri  
Sempatomimetik ajanlar/Oksitosin  
Epinefrin , aditif etki ve artmış toksisite olasılığı nede niyle oksitosin veya diğer 
sempatomimetik ajanlarla birlikte uygulanmamalıdır.  
 
Alfa adrenerjik bloke edici ajanlar  
Fentolamin gibi alfa blokerler, epinefrinin  vazokonstriksiyon ve hipertansiyon etkilerini 
antagonize eder.  
 
Beta-adrenerjik bloke edici ajanlar  
Alfa aracılı vazokonstriksiyona bağlı olarak propranolol gibi selektif  olmayan beta bloke edici 
ilaçlarl a şiddetli hipertansiyon ve refleks bradikardi meydana gelebilir.  
 
Beta blokerler, özellikle kardiyoselektif olmayan ajanlar da epinefrinin  kardiyak ve 
bronkodilatör etkilerini antagonize eder. Kardiyoselektif olmayan beta bloker kullanan şiddetli 
anafilaksi hastaları, epinefrin  tedavisine yanıt vermeyebilir.  
 
Genel anestezikler  
Kardiyak irritabiliteyi artıran ve miyokardiyumu epinefrine  duyarlı hale getiren halojenli 
hidrokarbon genel anestezikleri alan hastalara epinefrin  uygulanması, ventriküler erken 
kasılmalar, taşikardi veya fibrilasyon gibi aritmilere neden olabilir (bkz. Bölüm 4.4).  
 
Antidepresan ajanlar  
İmipramin gibi trisiklik a ntidepresanlar, epinefrinin  özellikle kalp ritmi ve hızı üzerindeki 
etkilerini artırabilir.  
 
Selektif  olmayan MAO inhibitörleri  
Epinefrinin  kan basıncını artırıcı etkisini , genellikle orta derecede  arttırır . 
 
Selektif  MAO -A inhibitörleri  
Linezolid ( selekti f olmayan MAO inhibitörlerinden ekstrapolasyon yoluyla): Kan basıncını 
artırıcı etkisinin şiddetlenmesi riski.  
 
Antihipertansif ajanlar  
Epinefrin  özellikle guanetidin gibi adrenerjik nöron blokerlerinin antihipertansif etkilerini 
şiddetli  hipertansiyon riskiyle tersine çevirir. Epinefrin  kan basıncını yükseltir ve 
antihipertansif ilaçların etkilerini antagonize edebilir.  
 
Fenotiyazinler  
Epinefrin , fenotiyazinlerin neden olduğu dolaşım çökmesi veya hipotansiyonu önlemek için 
kullanılmamalıd ır: epinefrinin  kan basıncını arttırıcı  etkilerinin tersine dönmesi, kan basıncının 
daha da düşmesine neden olabilir.  
 
 
7 / 12 
 Diğer tıbbi ürünler  
Kalbi aritmilere karşı hassaslaştıran diğer ilaçları (örn. kardiyak glikozitler) yüksek dozda  alan 
hastalarda epinefrin  kullanılmamalıdır. Bazı antihistaminikler (örn. difenhidramin ) ve tiroid 
hormonları, epinefrinin  özellikle kalp ritmi ve hızı üzerindeki etkilerini artırabilir.  
 
Hipokalemi  
Epinefrinin  hipokalemik etkisi, kortikosteroidler, potasyum atılmasını ar ttıran  diüretikler, 
aminofilin ve teofilin dahil olmak üzere potasyum kaybına neden olan diğer ilaçlar tarafından 
güçlendirilebilir.  
 
Hiperglisemi  
Epinefrin  kaynaklı hiperglisemi, insülin veya oral hipoglisemik ajanlarla tedavi edilen diyabetik 
hastalarda kan şekeri kontrolünün kaybına neden olabilir.  
 
Özel popülasyonlara ilişkin ek bilgiler:  
Veri bulunmamaktadır.  
 
Pediyatrik popülasyon:  
Veri bulunmamaktadır.  
 
4.6. Gebelik ve laktasyon  
Genel tavsiye  
Gebelik kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Yeterli veri mevcut değildir. Bu nedenle insanlara yönelik potansiyel risk bilinmemektedir.  
 
Gebelik dönemi  
Hayvan çalışmalarında teratojenik bir etki gösterilmiştir.  
 
Epinefrin plasentayı  geçer. Konjenital anomali  insidansında hafif bir artış olduğuna ilişkin 
bulgular yer almaktadır . Epinefrin  enjeksiyonu anoksiye, fetal taşikardiye, kalp 
düzensizliklerine, ekstra sistollere ve kalp sesinde artışa  neden olabilir. Epinefrin  genellikle 
spontan  veya oksitosinle indükl enen uteru s kasılmalarını inhibe eder ve  bu, doğumun  ikinci 
aşamasını geciktirebilir. İlaç, uterus  kasılmalarını azaltmaya yetecek dozda  alındığında , 
kanamalı uzun süreli uterin atoniye neden olabilir. Bu nedenle doğumun  ikinci aşamasında 
parenteral epinef rin kullanılmamalıdır.  
 
Laktasyon dönemi  
Epinefrin  anne sütüne geçer. Epinefrin  enjeksiyonu alan annelerde emzirmeden kaçınılmalıdır.  
 
Üreme yeteneği / Fertilite  
Epinefrinin  doğurganlık üzerindeki etkisi bilinmemektedir.  
 
 
8 / 12 
 4.7 Araç ve makine kullanımı üzerindeki etkiler  
DEVA ADRENALİN  uygulanmasından etkilenen bireylerin araç veya makine kullanmaması 
önerilir.  
 
4.8 İstenmeyen etkiler  
Epinefrinin  yan etkileri temel  olarak hem alfa hem de beta adrenerjik reseptörlerin uyarılması 
ile ilgilidir. İstenmeyen etkilerin ortaya çıkması, hastanın  bireysel  hassasiyetine ve ilgili doza 
bağlıdır.  
 
Metabolizma ve beslenme hastalıkları  
Bilinmiyor:    Hiperglisem i, hipokalemi, met abolik asidoz  
 
Psikiyatrik hastalıklar  
Bilinmiyor:    Anksiyete, sinirlilik, korku, halüsinasyonlar  
 
Sinir sistemi hastalıkları  
Bilinmiyor:    Baş ağrısı, tremor, baş dönmesi, senkop  
 
Parkinson sendrom lu hastalarda epinefrin  rijiditeyi ve tremoru  artırır.  
 
Göz hastalıkları  
Bilinmiyor:    Midriyazis  
 
Sodyum bisülfit içeren epinefrin ürünlerinde göz için seyreltilmemiş konsantrasyonlarda (1 
mg/m l) kullanıldığında korneal endotelyal hasar  ile ilişkilendirilmiştir. DEVA ADRENALİN  
sülfit veya koruyucu içermemesine rağmen, yine de dikkatle kullanılmalıdır.  
 
Kardiyak hastalıklar  
Bilinmiyor:    Palpitasyon , taşikardi  
Yüksek dozda veya epinefrine  duyarlı hastalar için: kardiyak  disritmi (sinüs taşikardisi, 
ventriküler fibrilasyon / kalp  durması), akut anjina  atakları ve akut miyokard  infarktüs ü. 
 
Vasküler hastalıklar  
Bilinmiyor:    Solukluk, ekstremitelerde soğukluk  
 
Yüksek dozda veya epinefrine  duyarlı hastalar için: hipertansiyon ( beyin kanaması riskiyle ), 
vazokonstriksiyon (örneğin kutanöz, ekstremitelerde veya böbreklerde ) 
 
Solunum, göğüs bozuklukları ve mediastinal hastalıklar  
Bilinmiyor:    Dispne  
 
Gastrointestinal hastalıklar  
Bilinmiyor:    Bulantı, kusma  
 
9 / 12 
 Genel bozukluklar ve uygulama bölgesine ilişkin hastalıklar  
Bilinmiyor:    Terleme, halsizlik  
 
Tekrarlanan lokal enjeksiyonlar, vasküler konstriksiyonun  bir sonucu olarak enjeksiyon 
bölgelerinde nekroz oluşturabilir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans Merkezi (TÜFAM)’ne bildirilmeleri gerekmektedir. ( www.titck.gov.tr ; e-
posta: tufam@titck.gov.tr; tel: 0 800 314 00 08; faks: 0 312 218 35 99).  
 
4.9 Doz aşımı ve tedavisi  
Epinefrin in doz aşımı veya kazara intravenöz uygula nması şiddetli  hipertansiyona neden 
olabilir. Sonuç ta potansiyel olarak ölümcül olabilecek serebral, kardiyak veya vasküler kazalar 
meydana gelebilir ( beyin kanaması, aritmiyle sonuçlanabilen, taşikardinin takip ettiği geçici 
bradikardiler gibi disritmiler, miyokardial nekroz, akut pulmoner ödem, böbrek yetm ezliği ). 
 
Epinefrinin  etkileri, hastanın durumuna bağlı olarak, hızlı etkili vazodilatörlerin, hızlı etkili 
alfa-adrenoreseptör bloke edici ajanların (örn. fentolamin) veya beta adrenoreseptör bloke edici 
ajanların (örn. propranolol) uygulanmasıyla önleneb ilir. Bununla birlikte, epinefrinin  kısa 
yarılanma ömrü nedeniyle, bu ilaçlarla tedavi gerekli olmayabilir. Uzun süreli hipotansif 
reaksiyon durumunda, norepinefrin gibi başka bir vazopresif ajanın uygulanması gerekebilir.  
 
5. FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik grup: Adrenerjik ve dopaminerjik ajanlar, adrenalin  
ATC kodu: C01CA24  
Epinefrin , efor veya strese yanıt olarak adrenal medulla tarafından salgılanan doğal olarak 
oluşan bir katekolamindir. Hem alfa hem de beta adr enerjik reseptörlerin güçlü bir uyarıcısı 
olan sempatomimetik bir amindir ve bu nedenle hedef organlar üzerindeki etkileri karmaşıktır. 
Alerjilere veya idi yopatik veya egzersize bağlı anafilaksiye karşı aşırı duyarlılık 
reaksiyonlarının hızlı bir şekilde g iderilmesi için kullanılır. Epinefrin , glikozun dolaşıma 
salınmasına neden olur, oksijen tüketimi artar. Böbreklere, mukozaya ve cilde kan akışı azalır.  
 
Epinefrin , alfa -adrenerjik uyarı yoluyla güçlü bir vazokonstriktör etkiye sahiptir. Bu aktivite, 
anafl aktik şokta başlıca farmakolojik göstergeler olan ve damar içi sıvı kaybına ve ardından 
hipotansiyona yol açan vazodilatasyon ve artmış vasküler geçirgenliğe karşı koyar.  
 
Epinefrin , bronşiyal beta -adrenerjik reseptörleri uyarır ve güçlü bir bronkodilatör etkiye 
sahiptir. Epinefrin  ayrıca anafilaksi ile ilişkili kaşıntı, ürtiker ve anjiyoödemi de hafifletir.  
 
10 / 12 
 Epinefrinin  genel etkisi, kullanılan doza bağlıdır ve homeostatik refleks y anıtlar nedeniyle 
komplike hale gelebilir.  
Epinefrin, intraoküler ya da par enteral olarak uygulandığında midriyazise neden olur.  
 
Septik Şok ile ilişkili hipotansiyon:  
Literatürde ki on dört klinik çalışma, epinefrinin, septik şok ile ilişkili hipotansiyonu olan 
hastalarda ortalama arter basıncını (MAP) arttırdığını belgelemiştir.  
 
İntraoküler cerrahi sırasında midriyazisin başlatılması ve idamesi :  
Randomize, kontrollü çalışmalarda, rutin katarakt ekstrak siyonu uygulanan hastalar, 1: 
1.666.666’ ya (0,6 mcg / m l) kadar seyreltilmiş epinefrinli veya epinefrinsiz intraoküler 
irrigasyon aldıktan sonra değerlendirilmiştir. Hastalar ayrıca 1: 25.000 (40 mcg / m l) ve 1: 
400.000 (2 ,5 mcg / m l) arasında seyreltilmiş bolus intrakameral epinefrin enjeksiyonlar ı 
aldıktan sonra değerlendirilmiştir . 
 
Başlangıçta benzer göz bebeği çaplarına sahip olan hastalarda, ameliyat öncesi midriya tik 
ajanların kullanımı olsun ya da olmasın, midriyazis epinefrin alan gözlerde göz bebeği  çapında 
ortalama bir ila iki milimetre daha iyi korunmuştur. Epinefrin almayan hastalarda 5 mm veya 
daha az  olacak şekilde  göz bebeği daralması meydana gel miştir . 
 
Ortalama nabız hızı ve kan basıncı, epinefrin alan hastalar ve kont roller arasında anlamlı bir 
fark gösterme miştir  ve epinefrin alan hastalarda ventriküler disritmi insidansında artış 
görülmemiştir . 
 
5.2 Farmakokinetik özellikler  
Genel özellikler  
Emilim  
Epinefrin , kas içi uygulamadan sonra hızlı bir etki başlangıcına sahiptir ve şoklu hastada 
intramüsküler bölgeden absorpsiyonu, subkü tan bölgeden daha hızlı ve daha güvenilirdir. 
Plazma yarı ömrü yaklaşık 2 -3 dakikadır. Bununla birlikte, subk ütan veya intramüsküler  
enjeksiyonla verildiğinde, lokal vazokonstriksiyon absorpsiyonu geciktirebilir, böylece etkiler 
yarılanma ömrünün gösterdiğinden daha uzun sürebilir.  
 
Epinefrin, parenteral ya da intraoküler olarak uygulandığında, hızlı bir başlangıç ve kısa etki 
süresine  sahiptir.  
 
Onaylı  intraoküler dozda insan sistemik maruziyetinin kapsamı değerlendirilmemiştir, ancak 
intraoküler olarak uygulandığında epinefrinin önemli sistemik konsantrasyonları veya plazma 
maruziyeti beklenmemektedir.  
 
Dağılım  
Epinefrin  kalp, dalak, çeşitli glandüler doku ve adrenerjik sinirlere hızla dağılmaktadır. 
Yaklaşık olarak % 50’si plazma proteinlerine bağlanır. Epinefrin  plasentadan geçerek fetal 
sirkülasyona girer.  
11 / 12 
  
Biyotransformasyon  
Epinefrin  vücutta, çoğunlukla karaciğerde k atekol -O-metiltransferaz (COMT) ve monoamin 
oksidaz (MAO) enzimleri tarafından hızla inaktive edilir.  
Eliminasyon  
Epinefrin  dozunun çoğu, metabolitler olarak idrarla atılır. Enjeksiyondan sonra etki başlangıcı 
ve tepe etkisi hızlıdır ve süresi kısadır (1 -2 saat). Eliminasyon, esas olarak karaciğer 
metabolizması ve sempatik sinir uçları yoluyla gerçekleşir ve az bir miktar değişmeden idrarla 
atılır.  
 
Doğr usallık/ doğrusal olmayan durum  
Veri bulunmamaktadır.  
 
5.3. Klinik öncesi güvenlilik verileri  
Kısa Ürün Bilgisi’nin diğer bölümlerinde yer alan bilgiler dışında başka ilgili bilgi yoktur.  
 
6. FARMASÖTİK ÖZELLİKLER  
6.1 Yardımcı maddelerin listesi  
Sodyum klorür  
Hidroklorik asit  (pH ayarı için)  
Enjeksiyonluk su  
 
6.2 Geçimsizlikler  
Adrenalin / epinefrin, sodyum bikarbonat, halojenler, nitratlar, nitritler ve demir, bakır ve çinko 
tuzları dahil olmak üzere oksitleyici maddeler ve alkaliler tarafından hızla denatüre edilir.  
 
6.3 Raf ömrü  
24 ay  
 
6.4 Saklamaya yönelik özel tedbirler  
25oC altındaki oda sıcaklığında ışıktan korunarak saklanmalıdır.   
 
Buzdolabında saklanmamalı,  dondurmaktan sakınılmalıdır.  
 
6.5 Ambalajın niteliği ve içeriği  
Ürünümüz için primer ambalaj malzemesi 2 m l’lik renksiz, beyaz halkalı, Tip I cam ampu ldür. 
Bir karton kutuda separatö r içinde 10 adet ampul, kullanma talimatı ile birlikte sunulmaktadır.  
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “ Tıbbi Atıklar ın Kontrolü Yönetmeliği”  ve 
“Ambalaj Atıklarının Kontrol ü Yönetmelik”lerine uygun olarak imha edilmelidir.  
 
 
 
12 / 12 
 7. RUHSAT SAHİBİ  
DEVA Holding A.Ş.  
Halkalı Merkez Mah. Basın Ekspres Cad.  
34303 No:1 Küçükçekmece/İstanbul  
Tel: 0212 692 92 92  
Faks: 0212 697 00 24  
E-posta: deva@devaholding.com.tr  
 
8. RUHSAT NUMARASI  
2024/350  
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 17.09.2024  
Ruhsat yenileme tarihi:  
 
10. KÜB’ÜN YENİLENME TARİHİ  
