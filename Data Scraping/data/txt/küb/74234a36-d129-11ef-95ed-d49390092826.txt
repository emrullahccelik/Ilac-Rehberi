KISA ÜRÜN BİLGİSİ
1. BEŞERİ TIBBİ ÜRÜNÜN ADI
Gloger % 0.15 Göz Damlası, Çözelti
2. KALİTATİF VE KANTİTATİF BİLEŞİM
Etkin madde:
Her bir mililitrede 1.5 mg (%0.15) brimonidin tartarat içerir.
Yardımcı maddeler:
Yardımcı maddelerin tüm listesi için 6.1’e bakınız.
3. FARMASÖTİK FORM
Göz damlası, çözelti.
Berrak, açık sarı - yeşilimsi sarı renkli çözeltidir.
4. KLİNİK ÖZELLİKLER
4.1. Terapötik endikasyonlar
GLOGER, açık açılı glokom veya oküler hipertansiyonu olan hastalarda artmış intraoküler
basıncın (IOB) düşürülmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen GLOGER dozu; etkilenen göze yaklaşık 8 saat arayla olmak üzere günde 3 kez 1
damladır. GLOGER, intraoküler basıncın düşürülmesi için diğer topikal oftalmik ilaçlarla eş
zamanlı olarak kullanılabilir. Birden fazla topikal oftalmik ilaç kullanılıyorsa, ilaçlar en
azından 5 dakika arayla uygulanmalıdır.
İlk açmadan sonra 28 gün içinde kullanılmalıdır.
Uygulama şekli:
Göze damlatılarak kullanılır. Diğer göz damlaları ile olduğu gibi, sistemik emilimi en aza
indirmek için her damladan sonra bir dakika süreyle medial kantusta lakrimal keseye parmak
ucu ile bastırılması önerilir.
Özel popülasyonlara ilişkin ek bilgiler:
Böbrek/karaciğer yetmezliği:
GLOGER, karaciğer yetmezliği olan hastalarda çalışılmamıştır.
GLOGER, böbrek yetmezliği olan hastalarda çalışılmamıştır. Böbrek yetmezliği olan
hastalarda diyalizin brimonidinin farmakokinetiği üzerindeki etkisi bilinmemektedir.
1 / 8Pediyatrik popülasyon:
GLOGER, 2 yaş altındaki çocuklarda kontrendikedir (bkz. Kontrendikasyonlar). Pazarlama
sonrası araştırmalarda brimonidin tartarat verilen bebeklerde apne, bradikardi, koma, hipo
tansiyon, hipotermi, hipotoni, letarji, solgunluk, solunum depresyonu ve somnolans rapor
edilmiştir. Brimonidin tartaratın güvenlilik ve etkililiği, 2 yaş altı çocuklarda çalışılmamıştır.
Pediyatrik glokom hastalarıyla (2-7 yaşında) yapılan iyi kontrollü bir klinik çalışmada, günde
üç kere kullanılan %0.2'lik brimonidin tartarat oftalmik çözeltisi ile gözlemlenen en yaygın
yan etki somnolans (2-6 yaşındaki hastaların %50-83'ünde) ve artmış uyanıklıktır. 7 yaşındaki
(>20 kg) pediyatrik hastalarda somnolans daha seyrek gibidir (%25). Hastaların yaklaşık
%16'sı, somnolansa bağlı olarak çalışmayı bırakmıştır.
Güvenlilik ve etkililik çocuklarda ve 8-17 yaş arasında adolesanlarda kanıtlanmamıştır.
Geriyatrik popülasyon:
Genel olarak yaşlı ve diğer yetişkin hastalarda güvenlilik veya etkililikte fark görülmemiştir.
4.3. Kontrendikasyonlar
GLOGER yenidoğanlarda ve bebeklerde (2 yaş altı) kontrendikedir.
GLOGER, geçmişte brimonidin tartarata veya bileşimindeki maddelerden herhangi birine
karşı aşırı duyarlılık göstermiş olanlarda kontrendikedir.
GLOGER, monoamin oksidaz (MOA) tedavisi gören hastalarda kontrendikedir.
4.4. Özel kullanım uyarıları ve önlemleri
GLOGER, vasküler yetmezlikle ilgili sendromları arttırabilir.
GLOGER, depresyon, serebral veya koroner yetmezlik, Raynaud fenomeni, ortostatik
hipotansiyon veya tromboangitis obliterans olan hastalarda dikkatli kullanılmalıdır.
Klinik çalışmalarda brimonidin tartarat oftalmik çözeltisinin hastaların tansiyonu üzerinde
minimal etkisi olmuş olsa da, ciddi kardiyovasküler hastalığı olan hastalarda kullanılırken
dikkatli olunmalıdır.
Topikal oftalmik ürünlerin çoklu doz ambalajlarının kullanımıyla ilgili bakteriyel keratit
bildirilmiştir. Bu ambalajlar, çoğu vakada eşzamanlı kornea hastalığı veya oküler epitel yüzey
bozulması olan hastalar tarafından yanlışlıkla kontamine edilmiştir.
Hastalar, oftalmik çözeltilerin uygun şekilde kullanılmadığında veya şişenin ucunun göz veya
çevresindeki yapıyla temas ettiğinde oküler enfeksiyona sebep olduğu bilinen bakterilerle
kontamine olabileceği konusunda bilgilendirilmelidir. Kontamine çözeltilerin kullanılması,
gözde ciddi hasara ve buna bağlı olarak görme kaybına neden olabilir. Uygulamadan sonra
her seferinde kapağı kapatınız. Eğer çözelti renk değiştirir veya bulanıklaşırsa kullanmayınız.
Ürünü şişede belirtilen son kullanma tarihinden sonra kullanmayınız.
2 / 8Hastalar ayrıca eğer oküler ameliyat geçirmişlerse veya interküran oküler durum (örn: travma
veya enfeksiyon) gelişirse anında mevcut multidoz şişenin kullanımının devamıyla ilgili
olarak doktorlarıyla görüşmeleri konusunda bilgilendirilmelidir.
2-7 yaş ve/veya 20 kg altındaki çocuklar, ciddi somnolans nedeniyle dikkatle takip
edilmelidir.
4.5. Diğer tıbbi ürünler ile etkileşimler ve diğer etkileşim şekilleri
GLOGER ile spesifik ilaç etkileşim çalışmalarının yürütülmemiş olmasına rağmen santral
sinir sistemi depresanları ile (alkol, barbitüratlar, opiatlar, sedatifler veya anestezikler) additif
ya da potansiyelize edici bir etki gözönünde bulundurulmalıdır.
Trisiklik antidepresanların sistemik klonidinin hipotansif etkisini körelttiği bildirilmiştir. Bu
ajanların insanlarda GLOGER ile eşzamanlı kullanımının GİB’ı düşürme etkisiyle etkileşip
etkileşmediği bilinmemektedir. Dolaşımdaki aminlerin metabolizmasını ve emilimini
etkileyen trisiklik antidepresanlar kullanan hastalarda dikkatli olunması tavsiye edilmektedir.
GLOGER tansiyonu düşürebileceği için, GLOGER ile birlikte antihipertansif ve/veya
kardiyak glikozidleri gibi ilaçların kullanımında dikkatli olunmalıdır.
Monoamin oksidaz (MAO) inhibitörleri teorik olarak brimonidin metabolizmasıyla
etkileşirler ve potansiyel olarak hipotansiyon gibi artmış sistemik yan etkiyle sonuçlanırlar.
Dolaşımdaki aminlerin metabolizmasını ve emilimini etkileyebilen MAO inhibitörü kullanan
hastalarda dikkatli olunması tavsiye edilmektedir.
Özel popülasyonlara ilişkin ek bilgiler:
Bildirilmemiştir.
Pediyatrik popülasyon:
Bildirilmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Brimonidin tartaratla ilgili gebelikte maruz kalmaya ilişkin klinik veri mevcut değildir.
Doğum kontrolüyle ilgili klinik veri mevcut değildir.
Gebelik dönemi
Teratojenik çalışmalar, hayvanlar üzerinde yapılmıştır. Hayvanlar üzerinde yapılan
çalışmalar, gebelik/embriyonal/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. Bölüm 5.3).
Brimonidin tartarat oral olarak uygulandığında, gestasyon süresince ratlarda 6. ile 15.
günlerde, tavşanlarda ise 6. ile 18. günlerde teratojenik etki göstermemiştir. Ratlarda en
yüksek brimonidin tartarat dozu (2.5 mg/kg/gün) ve tavşanlarda en yüksek brimonidin tartarat
dozu (5.0 mg/kg/gün) ile elde edilen AUC değerleri, günde üç kere iki göze 1 damla
Brimonidin tartarat %0.1 ve %0.15 içeren oftalmik çözeltilerden damlatılarak tedavi edilen
3 / 8insanlarda tahmin edilen benzer değerlere göre sırasıyla 360 ve 20 kat veya 260 ve 15 kat
daha yüksektir.
Gebe kadınlarda uygun ve iyi kontrollü çalışma mevcut değildir, ancak hayvan çalışmalarında
brimonidin sınırlı miktarda plasentayı geçmiş ve fetal dolaşıma girmiştir. Hayvanlarda
yapılan reproduktif çalışmalar ile her zaman insan tepkisi öngörülemeyeceği için, GLOGER
gebe kadınlara verilirken dikkatli olunmalıdır. Sadece anneye olan potansiyel yararı, fetus
üzerine potansiyel zararı geçerse kullanılmalıdır.
Laktasyon dönemi
Brimodin tartaratın anne sütüne geçişi bilinmediğinden, emzirenlerde kullanılamamalıdır.
Üreme yeteneği / Fertilite
Bildirilmemiştir.
4.7. Araç ve makine kullanımı üzerindeki etkiler
Diğer benzer ilaçlarda olduğu gibi, GLOGER bazı hastalarda araba veya makine kullanımını
etkileyecek şekilde yorgunluk ve/veya halsizliğe neden olabilir. Araç ve makine kullanacak
hastalar, mental uyanıklığın potansiyel olarak azalabileceği konusunda dikkatli olmalıdır.
GLOGER bazı hastalarda bulanık görme veya görme bozukluklarına neden olabilir. Hastalar,
araç veya makine kullanmadan önce bu belirtilerin geçmesini beklemelidir.
4.8. İstenmeyen etkiler
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Bronşit, nezle sendromu, faranjit, rinit, sinüs enfeksiyonu, sinüzit, başlıca soğuk
algınlığı ve solunum enfeksiyonları olmak üzere enfeksiyonlar
Kan ve lenf sistemi hastalıkları
Yaygın: Hiperkolesterolemi
Bağışıklık sistemi hastalıkları
Yaygın: Alerjik reaksiyon
Psikiyatrik hastalıklar
Yaygın olmayan: İnsomni
Sinir sistemi hastalıkları
Yaygın: Başağrısı, baş dönmesi
Yaygın olmayan: Somnolans, oryantasyon bozukluğu, insomni, parestezi, tat alma bozukluğu,
anormal tat alma
Göz hastalıkları
Çok yaygın: Alerjik konjunktivit, konjunktival hiperemi, oküler pruritis
Yaygın: Oküler irritasyon (yanma/batma, oküler kaşıntı, yabancı cisim hissi, foliküller
konjunktivit, konjunktival ödem), lokal irritasyon (göz kapağında ödem ve eritem, oküler
akıntı, oküler irritasyon, blefarit, oküler ağrı), göz kuruluğu, epifora, fotofobi, yüzeyel noktalı
keratopati, bulanık görme ve görme keskinliğinde azalma, ödem, göz kapağında kaşıntı,
4 / 8konjunktivit, papiller hipertrofi, konjunktival kistler, konjunktival hemoraji, iritis, astenopi,
konjunktival foliküloz, görme bozukluğu, görüş alanı kusuru, vitreus yüzer noktalar,
blefarokonjunktivit, katarakt, göz kapağı bozukluğu, göz yaşarması, vitreus dekolmanı,
vitreus bozuklukları, oküler alerjik reaksiyonlar
Yaygın olmayan: Korneal erozyon, hordeolum
Vasküler hastalıklar
Yaygın: Hipertansiyon, hipotansiyon
Solunum, göğüs hastalıkları ve mediastinal hastalıklar
Yaygın: Rinit, öksürük, dispne
Yaygın olmayan : Farenjit, burunda kuruluk
Gastrointestinal hastalıklar
Yaygın: Ağız kuruluğu, dispepsi, gastrointestinal bozukluk
Deri ve deri altı doku hastalıkları
Yaygın: Göz kapağında ödem, göz kapağında eritem, raş
Genel bozukluklar ve uygulama bölgesine ilişkin hastalıklar
Yaygın: Asteni, bitkinlik
Aşağıdaki olaylar, Brimonidin tartarat % 0.15 oranında içeren ürünün pazarlama sonrası
kullanımında klinik uygulamada belirlenmiştir. Büyüklüğü bilinmeyen bir popülasyon
tarafından gönüllü olarak bildirildiğinden sıklık tahmini yapılamamaktadır. Ciddiyet,
bildirilme sıklığı, Brimonidin tartarat % 0.15 oranında içeren ürün ile nedensel bağı veya bu
faktörlerin bir kombinasyonuna bağlı olarak dahil edilmesi seçilen yan etkiler şunlardır:
bradikardi, depresyon, aşırı hassasiyet, iritis, keratokonjunktivit sicca, miyozis, bulantı, deri
reaksiyonu (eritem, göz kapağında pruritis, raş ve vazodilatasyon dahil), senkop ve taşikardi.
Brimonidin tartarat % 0.15 oranında içeren ürün kullanılan infantlarda apne, bradikardi,
koma, hipotansiyon, hipotermi, hipotoni, letarji, solgunluk, respiratuar depresyon ve
somnolans bildirilmiştir..
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Oftalmik doz aşımı (Yetişkinler)
Bildirilen vakalarda raporlanan olaylar, genelde istenmeyen etkiler de listenen advers
reaksiyonlardır.
Kazara yutulma sonucu sistemik doz aşımı (Yetişkinler)
Yetişkinlerde brimonidinin kazara yutulmasıyla ilgili çok sınırlı veri mevcuttur. Günümüze
kadar raporlanan tek advers olay hipotansiyondur. Hipotansiyon epizodunu takiben
posthipotansif hipertansiyon rapor edilmiştir.
5 / 8Doz aşımının tedavisi, destekleyici ve semptomatik tedaviyi içermektedir, hastanın hava
yollarının açık olmasına dikkat edilmelidir.
Pediyatrik popülasyon
Konjenital glokom tedavisinin bölümü olarak Brimonidin tartarat % 0.15 oranında içeren ürün
verilen veya yanlışlıkla Brimonidin tartarat % 0.15 oranında içeren ürünü yutan yenidoğan,
bebek ve çocuklarda brimonidin doz aşımı semptomları bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Oftalmik-glokom tedavisinde kullanılan sempatomimetikler
ATC kodu : S01EA05
Etki mekanizması
Brimonidin tartarat, uygulamadan 2 saat sonra beliren pik oküler hipotansif etkili oldukça
selektif bir alfa-2 adrenerjik reseptör agonistidir.
Hayvanlarda ve insanlarda yapılan florofotometrik çalışmalar, brimonidin tartaratın hümör
aköz yapımını azaltıp, uveoskleral yoldan atılımını artırarak çift etki mekanizması olduğunu
ileri sürmektedir. Brimonidin tartaratın kardiyovasküler veya pulmoner parametreleri minimal
şekilde etkileyerek göziçi basıncını düşürme etkisi vardır.
5.2 Farmakokinetik Özellikler
Genel özellikler
Emilim
%0.2 veya %0.1'lik çözeltinin oküler uygulanmasından sonra plazma konsantrasyonu 0.5 ila
2.5 saat içinde pik yapmıştır ve yaklaşık 2 saat içinde sistemik yarı ömür ile azalmıştır. Çoğul
uygulamadan sonra plazmada hafif bir birikim gözlenir, ancak %0.15'lik solüsyonun günde 2
kez uygulanmasından sonra sistemik birikim mümkün görünmemektedir, zira brimonidinin
eliminasyon yarı ömrü kısadır. Kararlılık durumundaki AUC , %0.1 ve %0.2'lik çözeltiler
0-8h
için sırasıyla 0.14 ng.saat/ml ve 0.25 ng saat/ml'dir.
Dağılım
Brimonidinin proteine bağlanması çalışılmamıştır.
Biyotransformasyon
Brimonidinin insanda metabolizasyonu başlıca karaciğerde gerçekleşir.
Eliminasyon
Üriner boşaltım, brimonidin ve metabolitlerinin başlıca eliminasyon yoludur. Oral uygulanan
radyoaktif brimonidin dozunun yaklaşık %87'si 120 saat içinde elimine edilmiştir, %74'ü
idrarda bulunmuştur.
6 / 8Hastalardaki karakteristik özellikler
Yaşlı hastalardaki özellikler
Brimonidin tartaratın tek dozundan sonra genç erişkinlerle karşılaştırıldığında C , AUC ve
max
görünür yarı ömür yaşlılarda aynıdır ve dolayısıyla sistemik emilim ve eliminasyon yaştan
etkilenmediği görülmektedir.
5.3 Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel,
üreme toksitesine ilişkin konvansiyonel çalışmalara dayandırılan preklinik veriler, insanlar
için özel hiç bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Polivinil alkol 8-88,
Sodyum sitrat dihidrat,
Sitrik asit monohidrat,
Sodyum klorür,
Benzalkonyum klorür,
Disodyum edetat,
Hidroklorik asit (pH ayarlayıcı),
Sodyum hidroksit (pH ayarlayıcı),
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel uyarılar
25°C’in altındaki oda sıcaklığında saklanmalıdır.
6.5. Ambalajın niteliği ve içeriği
5 ml çözelti içeren LDPE şişelerde sunulur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir koşul gerektirmez.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7 / 87. RUHSAT SAHİBİ
Biem İlaç San. ve Tic. A.Ş.
Anıttepe Mah. Turgut Reis Cad. No: 21
Tandoğan / Çankaya – Ankara
Tel: 0312 230 29 29
Faks: 0312 230 68 00
8. RUHSAT NUMARASI
2018/730
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24/12/2018
Ruhsat yenileme tarihi:
10. KÜB’ÜN YENİLENME TARİHİ
8 / 8