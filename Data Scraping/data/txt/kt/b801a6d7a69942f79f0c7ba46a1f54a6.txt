 
  1 
 KULLANMA TALİMATI  
 
DEPAKİN %  20 oral çözelti   
Ağızdan alınır.  
 
• Etkin madde:  100 m L çözeltide 20 g s odyum valproat içermektedir.  
1 mL çözelti 200 mg sodyum valproat içermektedir. 
 
• Yardımcı m adde ler: Üre, sodyum hidroksit, distile su  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
DEPAKİN HAMİLELİK SIRASINDA KULLANILDIĞINDA DOĞMAMIŞ ÇOCUĞA 
CİDDİ ZARARLAR VEREBİLİR  
 
Rahim içindeyken valproata maruz kalan çocuklarda ciddi gelişim bozuklukları (ruhsal 
ve fiziksel), davranış bozuklukları (vakaların % 30 ila % 40’ı kadarı) ve/veya doğum 
kusuru (vakaların yaklaşık % 11’i) gelişme riski yüksektir.  
 
Bir kız çocuğu, ergenlik çağında bir kız ya da çocuk doğurma potansiyeli olan bir kadınsanız :  
• Doktorunuz valproatı size yalnızca diğer tedaviler etkili olmadığında ya da diğer tedavileri 
tolere edemediğinizde reçete edecektir.  
• Başka bir tedavi mümkün olmadığında doktorunuz size valproatı reçete edecek ve olası tüm 
hamilelikleri önlemeye yönelik Gebelik Ö nleme Programı’nın çok sıkı koşulları altında 
kullandıracaktır.  
 Eğer size valproat reçete edilmişse ve çocuk doğruma potansiyeli olan bir kadınsanız 
aşağıdakilere özellikle dikkat etmelisiniz:  
• DEPAKİN tedaviniz boyunca, herhangi bir kesinti olmaksızın en az bir etkili doğum kontrol 
yöntemi kullanmalısınız. Doktorunuz konu hakkında sizinle görüşecektir ancak yine de bu kullanma  talimatının 2. bölümünde yer alan tavsiyelere de uymalısınız. 
• Hamile kalmayı planlıyorsanız ya da hamile olabileceğinizi düşünüyorsanız derhal doktorunuz a bildiriniz . 
• Doktorunuz söylemediği müddetçe DEPAKİN kullanmayı bırakmayınız, bu durumunuzun daha kötüye gitmesine neden olabilir. 
 
Hasta Kullanma Talimatını okuyup anladığınızdan ve imzalı yıllık risk ona m formunun 
uzman doktorunuz tarafından size verilmiş olduğundan emin olunuz. Tekrar okumanız 
gerebileceğinden, bu talimatı saklayınız.  İlave sorularınız olursa, doktorunuza veya 
eczacınıza danışınız.  
 Bu kullanma talimatında belirtilmeyen/belirtilen yan etki ile karşılarşırsanız, 
doktorunuza veya eczacınıza derhal danışınız.  
 
Bu ilaç yalnızca sizin için reçete edilmiştir. Aynı hastalık belirtilerine sahip olsalar bile, 
başkalarına ilacı vermeyiniz.   
  2 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız . 
Bu Kullanma Talimatında:  
1.DEPAKİN nedir ve ne için kullanılır?  
2.DEPAKİN ’i kullanmadan önce dikkat edilmesi gerekenler  
3.DEPAKİN  nasıl kullanılır?  
4.Olası yan etkiler nelerdir?  
5.DEPAKİ N’in saklanması  
Başlıkları yer almaktadır. 
1. DEPAKİN nedir ve ne için kullanılır?  
• DEPAKİN %  20 o ral çözelti, kokusuz, renksiz veya çok hafif sarı renkte berrak bir sıvıdır . 
• DEPAKİN, antiepileptikler (epilepsi tedavisinde kullanılan ilaçlar) adı verilen bir ilaç 
grubuna dahildir.  
• DEPAKİN, 100 mL çözeltide 20 mg sodyum valproat içerir.  
• DEPAKİN, 40 mL’lik amber renkli cam şişe içinde sunulmaktadır ve sıvı şeklindedir. 2 
mL’lik derecelendirilmiş enjektör damlalıkla beraber ambalajlanmıştır.  
• DEPAKİN, epilepsi (sara) adı verilen bir merkezi sinir sistemi hastalığının tedavisinde 
kullanılan bir ilaçtır. Birçok epilepsi türünün tedavisinde etkilidir. 
• DEPAKİN, l ityumun uygun olmadığı ya da yan etkileri nedeniyle kullanılamadığı 
durumlarda, bipolar bozuklukla ilişkili aşırı coşkulu ve enerjik dönemlerin (manik epizodların) tedavisinde kullanılabilir.  
 
2. DEPAKİN 'i kullanmadan önce dikkat edilmesi gerekenler  
DEPAKİN’i aşağıdaki durumlarda KULLANMAYINIZ  
Eğer:  
Bipolar bozukluk ve epilepsi   
• Hamileyseniz  ve eğer sizin için başka bir tedavi etkili olabiliyorsa (aşağıdaki ‘hamilelik_ 
kadınlar için önemli bilgi’ bölümüne bakınız)  
• Çocuk doğurma potansiyeli olan bir kadınsanız ve tüm DEPAKİ N tedaviniz boyunca etkili 
bir doğum kontrol yöntemi kullanmıyorsanız (Doktorunuza danışmadan DEPAKİ N almayı 
veya doğum kontrol yönteminizi bırakmayınız. Doktorunuz daha iyi tavsiyede bulunacaktır (aşağıdaki ‘hamilelik_ kadınlar için önemli bilgi’ bölümüne bakınız))  
  
  3 
 Çocuk sahibi olma potansiyeline sahip bir erkekseniz ve size valproat reçete edildiyse lütfen 
aşağıdaki “Hamilelik, emzirme ve doğurganlık – çocuk sahibi olma potansiyeline sahip erkekler 
için önemli bilgiler” paragrafına bakın ız. 
 
• DEPAKİN’in içindeki etkin madde olan sodyum valproat veya ilacın içerdiği diğer 
maddelerden birine karşı alerjiniz varsa,  
• Divalproat, valpromid gibi valproat ile aynı aileden bir ilaca karşı alerjiniz varsa,  
• Karaciğerinizde akut veya kronik iltihap varsa,  
• Daha önceden sizde veya ailenizdeki bireylerde ilaç kullanımına bağlı olarak gelişen ağır 
karaciğer iltihabı öyküsü varsa,  
• Oldukça nadir görülen ve hepatik porfiri adı verilen metabolik bir hastalığınız (kalıtımsal 
karaciğer hastalığınız) varsa,  
• Kanınızda amonyak düzeyinin artmasına neden olabilecek metabolik bir hastalığınız varsa 
(üre döngüsündeki enzimlerin eksikliği), 
• Tedavi edilmemiş karnitin eksikliğiniz (çok nadir bir metabolik hastalık) varsa,  
• Mitokondriumdaki (hücrenin bir bölümü) bozukluğa bağlı gelişen genetik bir hastalığınız 
(Alpers -Huttenlocher Sendromu) varsa ya da 2 yaşından küçük çocuğunuzda bu hastalıktan 
şüpheleniliyorsa, 
• Eğer aşağıdaki ilacı kullanıyorsanız:  
− Sarı Kantaron (St. John’s Wort) (depresyon tedavisinde kullanılan bitkisel bir ilaç)  
 
DEPAKİN’ i aşağıdaki durumlarda DİKKATLİ KULLANINIZ  
 
 
 
DEPAKİN, 3 yaşından küçük çocuklara, eş zamanlı başka antiepileptik ilaçlar kullanan kişilere ya da başka bir nörolojik ya da metabolik hastalığı ya da şiddetli formda bir epilepsisi olan kişilere veriliyorsa karaciğer hasarı riski artmaktadır. 
DEPAKİN ile tedavi sırasında siz veya çocuğunuz, denge ve koordinasyon sorunları, uyuşukluk hissi (letarji) veya dikkat eksikliği  ya da kusma yaşarsanız, derhal doktorunuza söyleyiniz. 
Bunlar, kandaki artan amonyum miktarından kaynaklanıyor olabilir.  
Eğer:  
• Böbrek hastalığınız varsa ( böbrek yetmezliği ),  Bu tıbbi ürün, çok nadir olarak, ciddi veya yaşamı tehdit edici olabilen karaciğer hasarına 
(hepatit) veya pankreas hasarına (pankreatit) neden olabilir. 
 
Karaciğerin işlevlerinde herhangi bir bozulmayı erkenden tespit edebilmek için doktorunuz özellikle tedavinin ilk altı ayı boyunca düzenli aralıklarla kan testleri yaparak sizi veya 
çocuğunuzu yakından izlemek isteyebilir.  
Aşağıdaki belirtilerden herhangi birini fark ederseniz derhal doktorunuza bilgi verin iz: 
• Sizde veya çocuğunuzda  aniden  gelişen halsizlik , iştah kaybı, aşırı yorgunluk, baş 
dönmesi, bacaklarda şişme,  genel keyifsizlik , 
• Tekrarlayan kusmalar , bulantı, karın ağrısı veya bağırsaklarda ağrı,  deride ve göz 
aklarında sararma (sarılık) ,  
• Tedavinizi doğru şekilde almaya devam etmenize rağmen epilepsi durum unuzda 
kötüleşme meydana gelirse.   
  4 
 • Sistemik lupus eritematozus hastalığınız  (nadir görülen, deriyi, kemikleri, eklemleri ve iç 
organları tutan bir bağışıklık sistemi hastalığı) varsa, 
• Karaciğerindeki hasar riski nedeniyle, ailenizdeki bir mitokondriyal bozukluğun (mitokondri 
denilen yediğimiz yiyeceklerden oksijeni ve maddeleri enerjiye dönüştüren vücut hücre 
yapılarının iyi çalışması için yeterli enerjiyi üretememesine neden olan) yol açtığı genetik bir 
sorununuz olduğunu biliyorsanız veya doktorunuz bundan şüpheleniyorsa,  
• Kanınızda amonyum düzeyinin artmasına neden olabilecek metabolik bir hastalığınız varsa (üre döngüsündeki enzimlerin eksikliği), 
• “Karnitin palmitoiltransferaz II eksikliği” adı verilen, nadir bir hastalığınız  (kalıtsal 
metabolik hastalık)  varsa , çünkü bu durumda ciddi kas hastalıkları (rabdomiyoliz) geliştirme 
riskiniz daha yüksektir. 
• Özellikle 10 yaşından küçük çocuklarda, beslenmede karnitin (et ve süt ürünlerinde bulunur) eksikliği varsa, 
• Bir karnitin eksikliğiniz varsa ve karnitin takviyesi alıyorsanız , 
• Cerrahi bir operasyon (ameliyat) geçirecekseniz bu ilacı kullandığınızı doktorunuza 
söyleyiniz . 
• Tedavinize başlamadan önce doktorunuz hamile olup olmadığınızı ve uygun bir doğum 
kontrol yöntemi kullanıp kullanmadığınızı kontrol edecektir (“ Hamilelik ” bölümüne bakınız).  
• Diğer epilepsi ilaçlarıyla (antiepileptiklerde) olduğu gibi, bu ilacı almanız nöbetlerinizin 
kötüleşmesine veya daha sıklaşmasına ve hatta farklı tipte nöbet görmenize neden olabilir. Böyle bir durumla karşılaşırsanız derhal doktorunuza danışınız.  
• Bu ilaç kilo almaya neden olabilir. Doktorunuz diyetinizle ilgili tavsiyelerde bulunacak ve 
kilonuzu izleyecektir. 
• DEPAKİN gibi epilepsi tedavisi için kullanılan ilaçlar (antiepileptikler) ile tedavi edilen az 
sayıdaki hastada kendine zarar verme veya intihar düşüncesi bildirilmiştir. Eğer sizde herhangi bir anda böyle düşünceler oluşursa derhal doktorunuzla temasa geçiniz . 
• Titreme, kol ve bacaklarda tutulma ve yürümede güçlük (ekstrapiramidal bozukluklar) veya 
hafıza ve zihinsel güç bozuklukları gibi belirtileri yaşarsanız doktorunuzu bilgilendiriniz. Doktorunuz bu belirtilerin altta yatan bir hastalık sebebiyle mi yoksa DEP AKİN’e bağlı olarak 
gelişip gelişmediğini araştıracaktır. Tedavinizin durdurulması gerekli olabilir  
• Çocuğunuz başka bir epilepsi ilacı (antiepileptik) kullanıyorsa veya çocuğunuzun başka bir 
nörolojik veya metabolik hastalığı varsa veya şiddetli formda bir epilepsisi varsa doktorunuza bilgi veriniz . 
• Çocuğunuz 3 yaşından küçük ise ve DEPAKİN’in asetilsalisilik asit (aspirin) ile birlikte 
kullanılmaması gerekir.  
 Lamotrijin (epilepsi nöbetlerinde kullanılan bir ilaç) veya imipenem, panipenem, meropenem gibi bakteriyel enfeksiyonlarda kullanılan bazı antibiyotikler kullanıyorsanız doktorunuzu bilgilendiriniz.  
 DEPAKİN ile tedaviniz sırasında alkol kullanmayınız.  DEPAKİN esas olarak böbreklerden atılır ve şeker hastası iseniz idrar testlerinde yanlış olarak pozitif sonuç verebilir. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız .  
DEPAKİN'in yiyecek ve içecek ile kullanılması  DEPAKİN tercihen yemeklerle alınmalıdır.    
  5 
 Bu ilacı kullanırken alkollü içkiler içmeyiniz . 
Hamilelik   
İlacı kullanmadan önce doktorunuza veya eczacınıza danışınız.  
 
Kadınlar için önemli bilgi Valproat hamilelik sırasında kullanıldığında doğmamış bebeğe zarar verir .   
 Bu sebeple:  
• Bir kız çocuğu, ergenlik çağında bir kız ya da çocuk doğurma potansiyeli olan bir kadınsanız, 
doktorunuz valproatı size yalnızca diğer tedaviler etkili olmadığında ya da diğer tedavileri tolere edemediğinizde reçete edecektir. Başka bir tedavi mümkün olmad ığında doktorunuz size 
valproatı reçete edecek ve aşağıda açıklanan çok sıkı koşullar altında kullandıracaktır.  
• Doktorunuz tarafından size hamilelik sırasında valproat kullanımı ile ilişkili riskleri hatırlatan 
hasta kılavuzu verecektir.Bu kı lavuzu okuduğunuzdan emin olunuz. Doktorunuz yıllık risk 
onam formu hakkında sizi bilgilendirecek ve bu formu imzalamanızı ve saklamanızı 
isteyecektir. Bu form, risklerin size anlatıldığını ve aşağıdaki koşullara uymayı kabul ettiğinizi beyan eder.  
 
Aşağıdaki durumlarda DEPAKİN kullanmayınız:  
Bipolar bozukluk ve epilepsi  
• Hamileyseniz  ve eğer sizin için başka bir tedavi etkili olabiliyorsa (aşağıdaki ‘hamilelik_ 
kadınlar için önemli bilgi’ bölümüne bakınız)   
• Çocuk doğurma potansiyeli olan bir kadınsanız, tüm DEPAKİN tedaviniz boyunca etkili 
bir doğum kontrol yöntemi kullanmıyorsanız (Doktorunuza danışmadan DEPAKİN almayı veya doğum kontrol yönteminizi  bırakmayınız. Doktorunuz detaylı tavsiyede bulunacaktır.) 
 
  
 Hamilelik sırasında valproat kullanımının riskleri (valproatın kullanıldığı hastalıktan bağımsız 
olarak)  
• Hamileyseniz , hamile kalmayı planlıyorsanız  veya hamile olabileceğinizi düşünüyorsanız  , 
derhal doktorunuzu bilgilendiriniz. • Valproat hamilelikte alındığında doğmamış bebek için risk taşır. Epilepsi tedavisinde 
valproatın diğer ilaçlarla beraber kombinasyon halinde kullanılması da dahil olmak üzere, doz ne kadar yüksek olursa risk o kadar artar , fakat tüm dozlar risk taşır .  
• Valproat doğum sonrasında ciddi doğum kusurları na neden olabilir  ve çocuk büyüdükçe 
fiziksel ve zihinsel gelişimini etkileyebilir.  
• En sık bildirilen doğum kusurları spina bifida (omurga kemikleri düzgün gelişmemiştir); yüz  
ve kafatasında malformasyonlar (şekil bozuklukları); kalp, böbrek, idrar yolları ve cinsel organ malformasyonları  (bozukluk) ; kol ve bacak kusurları ve çeşitli organları ve vücudun 
bölümlerini etkileyen çoklu ilişkili malformasyonları (bozukluk)  içerir. Doğum kusurları ciddi 
olabilen sakatlıklara yol açabilir.   
• Hamilelik sırasında valproata maruz kalan çocuklarda işitme bozuklukları ve işitme kaybı 
bildirilmiştir.  
• Diğer doğum kusurları ile ilişkili olarak hamilelik sırasında valproata maruz kalan çocuklarda 
göz kusurları bildirilmiştir. Bu göz kusurları görüşü etkileyebilir. • Hamilelik sırasında valproat kullanıyorsanız, diğer hamile kadınlara göre profesyonel tedavi 
gerektiren doğum kusuru olan bir bebek doğurma riskiniz daha yüksektir. Çünkü valproat uzun yıllardır kullanıldığından , valproat kullanan kadınların doğurduğu 100 bebekten yaklaşık   
  6 
 11’inde doğum kusurları olduğu bilinmektedir. Bu oran epilepsisi ol mayan kadınlarda n doğan 
her 100 bebekten 2 ila 3 ile karşılaştırılabilir .   
• Hamilelik sırasında valproat kullanmış kadınların okul öncesi çağı çocuklarının %  30-40’ında 
erken çocukluk çağı gelişiminde sorunlar olduğu hesaplanmıştır. Bu çocukların yürüme ve 
konuşma gelişimi gecikebilir, zekası diğer çocuklara göre düşük olabilir, dil ve bellek sorunları 
yaşayabilirler.  
• Otistik spektrum bozukluğu tanısına (belirtileri yaşamın ilk yıllarında ortaya çıkan ve yaşam 
boyu devam eden, etkileşim ve iletişim alanında belirgin gecikme ve sapmalar ve kısıtlayıcı ilgi alanları ile kendini gösteren karmaşık gelişimsel bir bozukluk)  valproata maruz kalmış 
çocuklarda daha sık rastlanmaktadır . Hamilelik sırasında valproata maruz kalan çocuklarda 
Dikkat Eksikliği Hiperaktivite Bozukluğu (DEHB) gelişme riskinde artış olduğuna dair bazı kanıtlar vardır.  
• Doktorunuz bu ilacı reçetelemeden önce sizi, valproat alırken hamile kalmanız durumunda 
bebeğinize neler olabileceği konusunda bilgilendirecektir. Eğer çocuk sahibi olmaya daha sonra karar verirseniz doktorunuz a danışmadan  ilacınızı veya doğum kontrol yönteminizi kullanmayı 
kesmemelisiniz.  
• Valproat ile tedavi gören bir kız çocuğunun ebeveyni veya bakıcı sı iseniz valproat kullanan 
çocuğunuzun ilk adet kanamasında (menarş) doktorunuzu bilgilendiriniz. • Bazı doğum kontrol ilaçları (östrojen içeren doğum kontrol ilaçları) kanınızdaki valproat 
seviyesini düşürebilir. Sizin için en uygun olan doğum kontrol yöntemi hakkında doktorunuzla konuştuğunuzdan emin olunuz. • Hamile kalmayı planlarsanız folik asit kullanımı konusunda doktorunuza danışınız. Folik asit 
tüm hamileliklerde ortaya çıkabilen genel spina bifida  (hamilelik sırasında bebeğin omurga ve 
omuriliği gelişirken ortaya çıkan, omurgayı oluşturan kemiklerin omuriliği tamamen örtmediği ve omurilik ve ilişkili sinirlerin açıkta kaldığı durum) riskini ve erken düşük riskini azaltabilir. Bununla birlikte valproa t kullanımı ile ilişkili doğum kusurları riskini azaltması mümkün 
değildir. 
 Aşağıdakilerden size uygun olan durumu seçiniz ve ilgili bölümü okuyunuz:  
• DEPAKİN tedavisine başlıyorum  
• DEPAKİN kullanıyorum ve bebek sahibi olmayı planlamıyorum  
• DEPAKİN kullanıyorum ve bebek sahibi olmayı planlıyorum  
• Hamileyim ve DEPAKİN kullanıyorum  
 DEPAKİN tedavisine başlıyorum  
Doktorunuz size ilk kez DEPAKİN reçetesi yazıyorsa, doktorunuz hamile kal manız durumunda 
doğmamış çocuğunuz için taşıdığı riskleri açıklayacaktır. Çocuk doğurma yaşındaysanız 
DEPAKİN ile  tedaviniz boyunca  herhangi kesinti olmadan etkili bir doğum kontrol 
yöntemi kullandığınızdan emin olmalısınız.  Doğum kontrol yöntemi konusunda tavsiyeye 
ihtiyacınız varsa doktorunuz ile konuşunuz.    
  
Önemli mesajlar:  
• Doktorunuz düzenli olarak (en az yılda bir kez), valproat dışında başka bir tedavinin sizin için mümkün olup olmadığını kontrol edecektir.  
• DEPAKİN tedavisine başlamadan önce, hamilelik testi yaptırmalısınız ve doktorunuz testin 
sonucunu  kontrol ederek, hamile olmadığınızı onaylamalıdır.  
• Tüm DEPAKİN tedaviniz boyunca  etkili bir doğum kontrol yöntemi  kullanmalısınız.  
• Sizin için uygun olan doğum kontrol yöntemini doktorunuzla konuşmalısınız. Doktorunuz 
sizi hamileliğin önlenmesine ilişkin bilgilendirecektir veya doğum kontrolüne yönelik bilgi 
almak için sizi bir uzmana yönlendirecektir.   
  7 
 • Bipolar bozukluk veya e pilepsi tedavisinde uzman bir doktordan düzenli randevu almalısınız 
(en az yılda bir kez). Ziyaretiniz sırasında, doktorunuz valproatın hamilelik sırasında kullanımı 
ile ilgili tüm riskleri ve tavsiyeleri bildiğiniz ve anladığınızdan emin olacaktır.  
• Doktorunuzu bebek sahip olma isteğiniz hakkında bilgilendiriniz.  
• Hamile olduğunuzu veya hamile olabileceğinizi düşünüyorsanız, derhal doktor unuza 
bildiriniz . 
 
DEPAKİN kullanıyorum ve bebek sahibi olmayı planlamıyorum  
Valproat tedavisine devam ediyor ve hamilelik planlamıyorsanız tüm DEPAKİN tedaviniz 
boyunca ara vermeden etkili bir doğum kontrol yöntemi kullandığınızdan emin olunuz. Doğum 
kontrol yöntemi konusunda tavsiyeye ihtiyacınız varsa doktorunuz ile konuşunuz.     Önemli mesajlar:  
• Tüm DEPAKİN tedaviniz boyunca  etkili bir doğum kontrol yöntemi kullanmalısınız. 
• Sizin için uygun olan doğum kontrol yöntemini doktorunuzla konuşmalısınız. Doktorunuz 
sizi hamileliğin önlenmesine ilişkin bilgilendirecektir veya doğum kontrolüne yönelik bilgi almak için sizi bir uzmana yönlendirecektir.  
• Bipolar bozukluk veya epilepsi tedavisinde uzman bir doktordan düzenli randevu almalısınız 
(en az yılda bir kez). Ziyaretiniz sırasında, doktorunuz valproatın hamilelik sırasında kullanımı ile ilgili tüm riskleri ve tavsiyeleri bildiğiniz ve anladığınızdan emin olacaktır.  
• Doğum kontrol  yöneminizi  bırakmadan önce doktorunuzu bebek sahip olma isteğiniz 
hakkında bilgilendiriniz.  • Hamile olduğunuzu veya hamile olabileceğinizi düşünüyorsanız, derhal doktor unuza  
bildiriniz. 
 
DEPAKİN kullanıyorum ve bebek sahibi olmayı planlıyorum  
Bebek sahibi olmayı planlıyorsanız öncelikle doktorunuzdan randevu alınız.   DEPAKİN almayı veya kullandığınız doğum kontrol yöntemini doktorunuzla konuşmadan bırakmayınız. Doktorunuz size daha iyi tavsiye verecektir.  
 Hamileyken v alproat kullanmış annelerin bebekleri, doğum kusurları ve ciddi yeti yitimine yol 
açabilecek gelişim problemleri açısından ciddi risk altındadır. Doktorunuz alternatif tedavi 
olasılıklarını öncesinde değerlendirmek üzere, bipolar bozukluk veya epilepsi tedavisinde 
uzman bir doktora yönlendirecektir. Doktorunuz hamileliğinizin mümkün olduğunca rahat geçmesi ve hem size hem doğmamış çocuğunuza karşı herhangi bir riski olabildiğince azaltmak için çeşitli aksiyon lar alabilir.   
 DEPAKİN kullanımı erkeklerde kısırlığa neden olabilir (özellikle sperm hareketliliğinde azalma görülebilir) ancak bu durum genellikle tedavinin kesilmesinden 3 ay sonra kendiliğinden veya doz miktarında azalma ile düzelmektedir.  
 Doktorunuz hamile kalmadan uzunca bir zaman önce DEPAKİN dozunuzu değiştirebilir, DEPAK İN’i başka bir ilaçla değiştirebilir veya DEPAKİN tedavinizi kesebilir. Bu 
hastalığınızın durağan olduğundan emin olmak içindir.   Hamile kalmay ı planlarsanız folik asit kullanımı konusunda doktorunuza danışınız. Folik asit 
tüm hamileliklerde ortaya çıkabilen genel spina bifida (hamilelik sırasında bebeğin omurga ve 
omuriliği gelişirken ortaya çıkan, omurgayı oluşturan kemiklerin omuriliği tamamen örtmediği  
  8 
 omurilik ve ilişkili sinirlerin açıkta kaldığı durum) riskini azaltabilir. Bununla birlikte valproat 
kullanımı ile ilişkili doğum kusurları riskini azalt ması mümkün değildir. 
 
Önemli mesajlar:  
• Doktorunuz size söylemeden DEPAKİN almayı bırakmayınız.  
• Doktorunuzla konuşmadan ve hastalığınızın kontrol altına alınmasını sağlamak ve bebeğinize 
karşı riskleri azaltmak için doktorunuzla beraber bir plan oluşturmadan kullandığınız doğum kontrol yöntemlerini bırakmayınız.  
• Öncelikle doktorunuzla bir randevu ayarlayınız. Ziyaretiniz sırasında, doktorunuz valproatın 
hamilelik sırasında kullanımı ile ilgili tüm riskleri ve tavsiyeleri bildiğiniz ve anladığınızdan 
emin olacaktır.  
• Doktorunuz, hamile kalmadan uzunca bir zaman önce DEPAKİN tedavinizi bırakabilmeniz 
veya başka bir ilaca geçebilmeniz için çalışacaktır.  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde 
uzman bir doktordan randevu alınız.  
 Hamileyim ve DEPAKİN kullanıyorum   
Hastalığınız daha kötüye gidebileceğinden doktorunuz söyleyene kadar DEPAK İN kullanmayı 
bırakmayınız. Hamile kaldığınızı ya da kalmış olabileceğinizi düşünüyorsanız hemen 
doktorunuz dan randevu alınız . Doktorunuz sizi  detaylıca bilgilendirecektir.  
 Diğer tedavi seçeneklerini zamanında yeniden değerlendirmek için bipolar bozukluk veya 
epilepsi tedavisinde deneyimli bir uzmana yönlendirileceksiniz.  
 
İstisnai durumlarda, hamilelik sırasında DEPAKİN mevcut tek tedavi seçeneği olduğunda, hem hastalığınızın tedavisi hem de henüz doğmamış çocuğunuzun gelişimini kontrol etmek için çok yakından takip edileceksiniz. 
 Folik asit kullanımı konusunda doktorunuza danışınız. Folik asit tüm hamileliklerde ortaya çıkabilen genel spina bifida  (hamilelik sırasında bebeğin omurga ve omuriliği gelişirken ortaya 
çıkan, omurgayı oluşturan kemiklerin omuriliği tamamen örtmediği ve omurilik ve ilişkili sinirlerin açıkta kaldığı durum) riskini ve erken düşük riskini azaltabilir. Bununla birlikte 
valproat kullanımı ile ilişkili doğum kusurları riskini azaltması mümkün değildir  
 Hamileyken valproat kullanmış annelerin bebekleri doğum kusurları ve ciddi yeti yitimine yol açabilen gelişim problemleri açısından ciddi risk altındadır.  DEPAK İN'in hamilelik sırasında mevcut tek tedavi seçeneği olduğu istisnai durumlarda:  
• Tedavi alternatiflerinin değerlendirilebilmesi için bipolar bozukluk veya epilepsi tedavisinde 
deneyimli bir uzmana yönlendirileceksiniz.  
• Doğumdan önce: DEPAKİN, bebeğinizin ilk birkaç gününde kanamaya veya kemik şekil 
bozukluklarına neden olmaması için doktorunuz size bazı vitaminler verecektir.  
• Doğumdan sonra: Kanamayı önlemek için, doğumda bebeğinize K vitamini enjeksiyonu da 
yapılabilir.  
• Çocuklarda: Çocuğunuzu izleyen doktor(lar)a hamilelik sırasında valproat tedavisi 
gördüğünüzü bildiriniz. Gerekirse çocuğunuza mümkün olan en kısa sürede özel bakım sağlamak için çocuğunuzun nörolojik gelişimini sıkı bir şekilde izleyecektir. Önemli mesajlar:  
• Hamile olduğunuzu veya hamile olabileceğinizi düşünüyorsanız, derhal epilepsi tedavisinde 
uzman bir doktordan randevu alınız.   
  9 
 • Doktorunuz size söylemeden DEPAKİN almayı bırakmayınız  
• Tedavi alternatiflerinin değerlendirilebilmesi için bipolar bozukluk veya epilepsi tedavisinde 
deneyimli bir uzmana yönlendirileceksiniz.  
• Doktorunuz hamilelik sırasında DEPAKİN kullanımına ilişkin, teratojenisite (doğuştan 
anormallikler ve kusurlar) ve fiziksel ve zihinsel  gelişim bozuklukları riski dahil olmak üzere, 
tüm riskler hakkında size tüm bilgileri vermelidir. 
• Olası doğum kusurlarını tespit edebilmek amacıyla doğum öncesi takip için bir uzmana 
(bebek doğmadan önce) yönlendirildiğinizden emin olunuz. • Çocuğunuzu takip edecek doktorları hamileliğiniz sırasında DEPAKİN kullandığınız 
konusunda bilgilendiriniz. Çocuğunuzun nörolojik gelişimi ile ilgili sıkı bir takip programı 
uygulanacaktır.  
 
Çocuk sahibi olma potansiyeline sahip erkekler için bilgiler  
Hamilelik  oluşmadan önceki 3 ay içinde valproat almanın riskleri  
Yapılan bir çalışma, hamilelik  oluşmadan önceki üç ay içinde valproat ile tedavi edilen 
babalardan doğan çocuklarda  olası hareket ve zihinsel gelişim bozuklukları (çocukluk gelişimi ile ilgili sorunlar) riskinin olabileceğini göstermeketdir. Bu çalışmada, valporat tedavisi gören babalardan doğan 100 çocuktan yaklaşık 5’inde bu tür bozukluklar görülürken; lamotrijin veya levetirasetam (hastalığınızı  tedavi etmek için kullanılabilecek  diğer  ilaçlar) ile tedavi edilen 
babalardan doğan 100 çocuktan yaklaşık 3’ünde bu tür bozukluklar gözlenmiştir. Va lproat 
tedavisini gebelikten 3 ay (yeni sperm oluşumu için gereken süre) veya daha uzun süre önce bırakan babalardan doğan çocuklarda risk bilinmmektedir. Çalışmanın sınırlamaları vardır ve 
bu nedenle bu çalışmanın öne sürdüğü hareket ve zihinsel gelişim bozuklukları riskindeki 
artışın valproattan kaynaklanıp kaynaklanmadığı açık değildir. Çalışma, çocuklar ın hangi tür 
hareket ve zihinsel gelişim bozukluğunun oluşma riski altında olabileceğini gösterecek kadar büyük değildir.   Bir önlem olarak, aşağıdaki uyarıları dikkate alınız:  
• Doktorunuza danışmadan tedavinizi kesmeyiniz. Tedaviyi bırakırsanız belirtileriniz yeniden ortaya çıkabilir.  
• Tedaviniz sırasında ve tedavi kesildikten sonra en az üç ay boyunca doktorunuzla etkili bir doğum kontrol yöntemi belirlenmelidir. • Çocuk sahibi olmayı düşünüyorsanız doktorunuza bildiriniz. Doktor sizinle potansiyel riski ve olası tedavi alternatiflerini tartışacaktır.  
• Çocuğunuz olacaksa, aklınıza takılan soruları görüşmek için doktorunuzla iletişime geçiniz. • Valproat veya türevlerinden herhangi biriyle tedavi sırasında ve tedavinin kesilmesinden sonraki en az üç ay boyunca sperm bağışlamamalısınız.  Hamilelik  oluşmadan önceki 3 aylık dönemde valproat kullandığınız sırada partneriniz hamile 
kalırsa ve sorularınız mevcutsa doktorunuzla iletişime geçiniz. Doktorunuzla konuşmadan tedavinizi kesmeyiniz. Tedavinizi bırakırsanız, durmunuz kötüye gidebilir.  
 Hamilelik  oluşmadan; üç aydan daha öncesinde valproatı bırakan erkeklerin, babası olduğu 
çocuklarda zihinsel ve/veya motor gelişimsel bozukluk riskine ilişkin veri bulunmamaktadır.  Doktorunuzla düzenli randevular almalısınız. Bu ziyaret sırasında doktorunuz, kişisel durumunuza bağlı olarak, valproat kullanımına ilişkin önlemleri ve hastalığınızı tedavi etmek için kullanılabilecek diğer tedavilerin olasılığını sizinle görüşecektir.  
  
  10 
 Doktorunuzdan tarafından size verilen Hasta Kılavuzunu okuduğunuzdan emin olunuz. 
Doktorunuz sizinle yıllık olarak imzalanan risk onam formunu görüşecek, imzalamanızı ve 
saklamanızı isteyecektir.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 DEPAKİN kullanırken bebeğinizi emzirip emziremeyeceğinizi doktorunuza danışınız . 
Doktorunuz tarafından söylenmediği sürece emzirirken bu ilacı kullanmayınız . 
 Araç ve makine kullanımı  
DEPAKİN tedavisinin başlarında veya DEPAKİN başka epilepsi ilaçlarıyla birlikte 
kullanıldığında bazı kişilerde sersemlik hissi ve baş dönmesi gibi belirtiler görülmüştür.  Eğer böyle bir belirti fark ederseniz veya hastalığınız henüz kontrol altına alınmadıysa ve nöbet geçirmeye devam ediyorsanız araç veya makine kullanmayın ız. 
 DEPAKİN’in içerisinde bulunan bazı yardımcı maddeler hakkında önemli bilgiler:  
Bu tıbbi ürün 200 mg sodyum valproat başına 28 mg sodyum içermektedir, bu miktar bir yetişkin için DSÖ tarafından önerilen günlük maksimum 2 g sodyum alımının %  1,4'üne 
eşdeğerdir.  
 Diğer ilaçlar ile birlikte kullanımı  
• Epilepsi tedavisinde kullanılan lamotrijin (toksik epidermal nekroliz (deride içi su dolu 
kabarcıklarla seyreden ciddi bir hastalık) riskinde artışa neden olabilir , 
• Epilepsi tedavisi için kullanılan fenobarbital, primidon, fenitoin, fosfenitoin, topiramat, 
zonisamid ensefalopati (beyin dokusunu etkileyen bozukluk) riski ile birlikte hiperamoniyemi 
(kanda amonyak düzeyinin artmasıyla oluşan metabolik hastalık) riskinde artışa neden olabilir,   
• Epilepsi tedavisi için kullanılan karbamazepin, felbamat, rufinamid aşırı doz belirtilerine 
neden olabilir ,  
• AIDS ve HIV adlı virüsün neden olduğu enfeksiyonların tedavisinde kullanılan zidovudin, 
istenmeyen etki riskinde artışa neden olabilir , 
• Lopinavir, ritonavir gibi proteaz inhibitörleri (HIV tedavisinde kullanılır) , 
• Depresyon tedavisinde kullanılan bitkisel bir ilaç olan Sarı Kantaron (St. John’s Wort)  ile 
beraber kullanılmamalıdır,  
• DEPAKİN, beyin kanaması sonrası oluşabilecek komplikasyonları önlemek için kullanılan 
nimodipin in etkilerini arttırabilir , 
• Östrojen içeren ilaçlar (bazı doğum kontrol ilaçları dahil), kanınızdaki valproat seviyesini 
düşürebilir, 
• Tüberküloz tedavisinde kullanılan bir ilaç olan rifampisin (nöbet riskine neden olabilir) , 
• İmipenem, panipenem, meropenem gibi bazı antibiyotikler  (nöbet riskine neden olabilir) ,  
• Antibiyotikler (aztreonam veya rifampisin içeren ilaçlar) , 
• Göz içi basıncı artışının (glokom) tedavisinde kullanılan asetazolamid  (ensefalopati (beyin 
dokusunu etkileyen bozukluk) riski ile birlikte hiperamoniyemi (kanda amonyak düzeyinin 
artmasıyla oluşan metabolik hastalık) riskinde artışa neden olabilir) ,  
  11 
 • Teşhi s amaçlı veya cerrahi işlemlerde kullanılan bir anestezik ilaç olan propofol  (valproat 
kandaki propofol seviyesinin artmasına neden olabilir), 
• Özellikle 3 yaşından küçük çocuklarda, bu ilacı salisilatlar (aspirin dahil olmak üzere eklem 
ve kas ağrıları için kullanılan ve reçetesiz satılan bir ilaç grubu ) ile birlikte kullanmaktan 
kaçınınız.  
• Metamizol içeren ilaçlar (ağrı ve ateş tedavisinde kullanılan ilaçlar).  
• Metotreksat (kanser ve iltihabi hastalıkların tedavisinde kullanılır), 
• Salisilatlar (aspirin dahil) , 
• Kannabidiol (epilepsi ve diğer hastalıkları tedavi etmek için kullanılır) , 
• Pivalat içeren bazı anti enfektif ilaçlar (örneğin, pivampisilin, adefovir dipivoksil) , 
• Olanzapinin (psikiyatrik bozuklukları tedavi eden ilaç) kan seviyelerini düşürebilir . 
• Kan pıhtılaşmasını azaltan ilaçlar (örneğin, K vitamini antagonistleri veya asetilsalisilik asit)  
• Valproik asit, ketiapin (psikiyatrik bozuklukları tedavi eden ilaç) ile kullanıldığında, beyaz 
kan hücrelerinde azalma (lösemi, nötropeni) riski artabilir.  
• Eritromisin (bakteriyel enfeksiyonları tedavi eden ilaç)  
• Simetidin (mide ülserlerini tedavi eden ilaç)  
• Meflokin (sıtmayı tedavi eden ilaç)  
Bu ilaçlar  DEPAKİN’in veya DEPAKİN bu ilaçların etkisini değiştirebilir ve istenmeyen 
etkilere yol açabilir.  
Bu ifadelerin belirli bir süre önce kullanılmış veya gelecekte bir zaman kullanılaca k ürünlere 
de uygulanabileceğine  lütfen dikkat ediniz . 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız  lütfen doktorunuza veya eczacınıza bunlar hakkında bilgi veriniz.  
 
3. DEPAKİN nasıl kullanılır?  
 Bu ilacı her zaman doktorunuzun veya eczacınızın size söylediği şekilde kullanınız. Emin değilseniz doktorunuza veya eczacınıza danışınız.  
 Valproat tedavisi ; erkeklerde, kız çocukları ve çocuk doğurma potansiyeli olan kadınlarda  
epilepsi ya da bipolar bozukluk tedavisinde uzmanlaşmış bir doktor tarafından başlatılmalı ve izlenmelidir.  Bu tedavi, kız çocukları, ergenlik çağındaki kızlar ya da çocuk doğurma 
potansiyeli olan kadınlarda, yalnızca diğer tedaviler etkili olmadığında ya da tolere edilemediğinde kullanılır. Başka bir tedavi mümkün olmadığında doktorunuz size valproatı reçete edecek ve aşağ ıda çok sıkı koşullar altında kullandıracaktır ( Gebelik Ö nleme 
Programında belirtilmektedir). Bir uzman doktor en az yılda bir kez olma k üzere tedavi 
gerekliliğini değerlendirmelidir.  
 Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecektir.   
 Sizin için en uygun doz, yaşınız, vücut ağırlığınız ve ilaca verdiğiniz yanıt dikkate alınarak 
belirlenir. Bu nedenle doktorunuz sizi düzenli kontrollere çağırabilir ve gerektiğinde ilacın kanınızda ulaştığı seviyeyi ölçen testler isteyebilir.  
 
  
  12 
 Epilepsi (sara) hastalığının tedavisinde:  
DEPAKİN tedavisine başlama (ağızdan uygulama):  
- Başka bir antiepileptik (sara tedavisinde kullanılan) uygulanmayan hastalarda doz 2 -3 gün 
aralarla artırılarak bir hafta içinde en uygun doza ulaşılır.  
- Bir başka antiepileptik (sara tedavisinde kullanılan) ile tedaviden DEPAKİN tedavisine 
geçerken, iki hafta içinde yavaş yavaş DEPAKİN dozunu artırarak en uygun doz ayarlanmalı 
ve diğer ilaçlarla tedavi azaltılarak kesilmelidir.  
 
Eğer gerekiyorsa başka bir antiepileptik (sara tedavisinde kullanılan) ilavesi yavaş yavaş doz artırılarak yapılmalıdır.  
 Doz:  
Başlangıç dozu genellikle günde 10- 15 mg/kg olup, daha sonra en uygun doza kadar çıkılır.  
24 saatlik ortalama doz:  
- Süt çocukları ve çocuklarda 30 mg/kg; (ağız yoluyla alınan çözelti formu tercih edilmelidir); - Ergenlik çağındaki çocuklar ve erişkinlerde 20 -30 mg/kg (enterik kaplı tablet, c hrono formu 
tercih edilmelidir).  
 DEPAKİN tedavisi uzun süreli bir tedavidir. Doktorunuz DEPAKİN ile tedavinizin ne kadar süreceğini size bildirecektir.  
 Bipolar bozukluklara bağlı maninin önlenmesi ve tedavisinde: Tavsiye edilen başlangıç dozu günde 20 mg/kg sodyum valproattır . 
 Bipolar bozuklukların devam tedavisi için tavsiye edilen doz günde 1.000 mg ila 2.000 mg arasındadır. İstisnai durumlarda, doz günde 3.000 mg’dan fazla olmayacak şekilde artırılabilir.  Önleyici tedavi en düşük etkin dozu doktorunuz size özel uygulayacaktır.  
 Uygulama yolu ve metodu:  
Ağızdan uygulanır.  
 DEPAKİN Oral Çözeltinin ambalajında dereceli bir dozaj enjektörü mevcuttur. Dozaj 
enjektörünün toplam hacmi 2 mL ’dir. 2 mL , 400 mg doza karşılık gelmektedir.  
 
Dozaj enjektörü  DEPAKİN oral çözelti  için spesifik olarak derecelendirildiğinden başka ilaç 
tedavilerinde kullanılmamalıdır.  
 
Günlük doz tercihen yemeklerle verilmelidir. - 1 yaşından küçük hastalarda 2 defada  
- 1 yaşından büyük hastalarda 3 defada  
         
  
  13 
  
 
 
 Çözelti suyla veya meyve suyuyla (gazlı  olmayan 
içeceklerle)  karıştırılarak içilmelidir.  
Oral çözelti şişesi, sadece bu ilaç ile kullanıma yönelik olan 
bir oral enjektör (pembe piston) ile birlikte gel mektedir . Bu 
oral enjektör, 50 mg’dan 400 mg’a kadar 50 mg’lık 
seviyeler ve 25 mg’lık ikincil seviyelerle işaretlenmiştir ve 
üzerinde “DEPAKİN 200 mg/mL, oral çözelti” yazar.  
Oral çözeltiyi, yalnızca kutuda temin edilen oral enjektörü kullanarak uygulayınız.  
Seviye işaretleri, dozu miligram cinsinden gösterir. 
 
 
 
 
Şişenin açılması  
Şişeyi açmak için  çocuk kilitli kapağı bastırarak çeviriniz.     
  
Oral enjektörün kullanılması  
• Uygulanacak doz, piston, doktorunuzun reçete ettiği miligram (mg) cinsinden miktara 
karşılık gelen seviye çizgisine kadar çekilerek elde edilir.  
Doz, oral enjektörün flanş seviyesinde okunur.  
 
 
 
 
 
Flanş  
Seviyeler  
Piston  Enjektör 
gövdesi 
ŞİŞE AÇMA GÖSTERİMİ   
  14 
 200 mg’lık bir doz örneği:  
1) Oral enjektörü, pistonu 
çekerek doldurunuz. 
     
 
  
2)Dozu 200 mg’a ayarlayınız. 
         3)Oral enjektörün içeriğini bir bardağa boşaltınız ve bu içeriği, az miktarda gazsız bir içecekle seyreltiniz.  
 
  
 
Kullandıktan sonra şişeyi kapatınız, oral enjektörü su ile iyice yıkayınız ve kurutunuz. 
Ardından oral enjektörü hemen kutusuna koyunuz ve kutuyu çocukların erişemeyeceği 
yerlerde saklayınız. Oral enjektörü, ilaç ambalajının diğer öğelerinden (kutu, kullanma 
talimatı) asla ayırmayınız.  
 
   
 
DEPAKİN tedavisi uzun süreli bir tedavidir. Doktorunuz DEPAKİN ile tedavinizin ne kadar süreceğini size bildirecektir.  
 Değişik yaş grupları:  Çocuklarda kullanım ı: 
Kompleks parsiyel nöbetlerde (bir epilepsi türü) 10 yaş ve üzeri  için kullanılmalıdır.  
Örnek:  
200mg  
  15 
 11 yaşın altındaki çocuklarda ağızdan  çözelti formunu tercih ediniz.  
 
Valproatın bipolar bozukluklara bağlı maninin önlenmesi ve tedavisindeki güvenliliği ve etkililiği 18 yaşın altındaki hastalarda değerlendirilmemiştir.  
  Yaşlılarda kullanım ı: 
Yaşlılarda DEPAKİN dozu nöbetlerin kontrolüne göre düzenlenmelidir.  
 Özel k ullanım durumları:  
Karaciğer yetmezliği:  
Sizde karaciğer yetmezliği varsa, doktorunuzun DEPAKİN dozunu azaltması gerekebilir.  
 Böbrek yetmezliği:  
Doktorunuz dozunuzu ayarlamaya karar verebilir.  
Eğer DEPAKİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla DEPAKİN kullandıysanız:   
DEPAKİN’in aşırı dozu tehlikeli olabilir.  
DEPAKİN’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
DEPAKİN kullanmayı unutursanız:   
Günlük dozlardan birini almayı unutursanız, hatırladığınız anda alınız. Ancak eğer bir sonraki 
dozun saati yakınsa, unuttuğunuz dozu atlayıp bir sonraki dozu doktorun tavsiye ettiği şekilde, 
normal olarak alınız.  
Birden fazla dozun atlanması halinde ise, hemen doktora başvurulmalıdır.  
 
Unutulan dozları dengelemek için çift doz almayınız.   DEPAKİN ile tedavi sonlandırıldığındaki oluşabilecek etkiler  
Doktorunuza danışmadan DEPAKİN kullanmayı bırakmayınız. Tedavi kademeli olarak sonlandırılmalıdır. DEPAKİN kullanmayı aniden veya doktorunuz size söylemeden önce bırakırsanız, nöbet geçirme riskiniz daha yüksek olacaktır.  
 4. Olası yan etkiler nelerdir?   Tüm ilaçlar gibi, DEPAKİN’ in içeriğinde bulunan maddelere duyarlı olan kişilerde yan etkiler 
olabilir . 
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor : eldeki verilerden hareketle tahmin edilemiyor  
  
  16 
 Aşağıdakilerden biri olursa, DEPAKİN kullanmayı durdurunuz ve DERHAL 
doktorunuza bildiriniz veya size en yakın hastanenin acil  bölümüne başvurunuz : 
• Kusma ile birlikte denge ve koordinasyon sorunları, uyuşukluk hissi (letarji) veya dikkat 
eksikliği. Bunlar, kanınızda amonyum miktarının artmasından kaynaklanıyor olabilir. 
• Ciddi ve hayati risk oluşturabilecek ve yorgunluk, iştah kaybı, bitkinlik, sersemlik, bulantı, kusma ve bağırsaklarda ağrı ile seyredip aniden başlayabilen karaciğer hasarı (hepatit) ya 
da pankreas hasarı (pankreatit)  
• Aşırı duyarlılık reaksiyonu (alerjik reaksiyon)  
- Nefes almayı zorlaştırabilecek ve hayati risk oluşturabilecek (anjiyoödem) şekilde yüz 
ve/veya boyunda ani şişme  
- Ateş, cilt döküntüsü, lenf yumrularında artış, karaciğer hasarı, böbrek hasarı ve bazı 
beyaz kan hücrelerinin (eozinofil) sayısında artış şeklinde anormal kan testi sonuçları gibi birkaç belirtinin dahil olduğu ciddi alerjik reaksiyon (ilaç aşırı duyarlılığı 
sendromu)  
• Ağız bölgesinde zaman zaman içi su dolu kabarcık şeklinde (eritema multiforme) görülen yoğun cilt döküntüsü ve tüm vücuda hızla yayılabilen ve hayati risk oluşturabilen deride 
önce ağrılı kızarıklarla başlayan, daha sonra büyük kabartılarla devam eden ve derinin tabaka 
halinde soyulması ile son bulan ciddi boyutlardaki deri reaksiyonu (toksik epidermal nekroliz) 
ve dudak, göz, ağız, burun ve genital bölgede oluşan şiddetli kabartılar ve kanamayla belirgin 
seyrek görülen bir deri hastalığı (Stevens  Johnson sendromu)   
• Kanda eozinofil (bir tür alerji hücresi) sayısında artış ve tüm vücudu etkileyen bazı 
belirtilerin eşlik ettiği ilaç reaksiyonu (DRESS). DRESS, kaşıntı döküntü gibi deri 
reaksiyonları, kanda eozinofil sayısında artış, ateş, lenf bezi büyümesi ve bir ya da birden 
fazla tüm vücudu etkileyen hastalıktan (karaciğer iltihabı, böbrek iltihabı, zatürre, kalp kası 
iltihabı ve kalp zarı iltihabı gibi) en az üçünün birlikte görülmesiyle oluşmaktadır  
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
 Bu çok ciddi yan etkilerin hepsi oldukça seyrek görülür. 
 
Diğer olası yan etkiler:  
• Konjenital (doğuştan) doğum kusurları ile ruhsal ve fiziksel gelişim bozuklukları (Bölüm 
2 “Hamilelik ve emzirme”ye bakınız)  
 
Aşağıdaki yan etkilerinden herhangi biri şiddetlenirse veya birkaç günden uzun sürerse doktorunuza veya eczacınıza söyleyiniz; tıbbi tedaviye ihtiyacınız olabilir:  
Çok yaygın:  
• Bulantı  
• Titreme  (tremor)  
 Yaygın:  
• Tedavinin başında: kusma, karın ağrısı, ishal  
• Kilo artışı 
• Baş ağrısı  
• Uyuşukluk 
• Nöbet  (konvül ziyon)   
  17 
 • Bellek bozuklukları  
• Zihin karışıklığı (konfüzyon), saldırganlık (agresyon), dikkat eksikliği, endişe, gerginlik 
(ajitasyon), halüsinasyon (gerçekte olmayan şeyleri görme, duyma veya hissetme)  
• Ekstrapiramidal bozukluklar (titreme, bacaklarda katılık ve yürüme güçlüğü gibi 
belirtiler) *. 
• İdrar kaçırma (üriner inkontinans)  
• Şaşkınlık, şok hali veya düşünme yavaşlığı (stupor)  
• İlaç etkisine bağlı sakinleşme (sedasyon)  
• Hızlı ve kontrol altına alınamayan göz hareketleri  (nistagmus)  
• İşitme kaybı  
• Özellikle diş eti boyutunda artış (gingival hipertrofi) şeklinde dişeti hastalıkları (gingival 
bozukluklar)  
• Ağrılı ve şişmiş ağız, ağız yarası ve ağızda yanma hissi (stomatit)  
• Saç dökülmesi  (alopesi)  
• Menstrüel bozukluklar (adet düzensizliği)  
• Karaciğer hastalığı  
• Kanama (hemoraji)  
• Bulantı veya baş dönmesi  
• Tırnak veya tırnak yatağı hastalıkları  
• Kan pulcuğu sayısında azalma (trombositopeni), kırmızı kan hücreleri sayısında azalma 
(anemi)  
• Kandaki sodyum miktarında azalma (hiponatremi)  
 
Yaygın olmayan:  
• Uygunsuz antidiüretik hormon salınımı sendromu (vücutta sıvı tutulmasına yol açan bir 
hormonun aşırı üretilmesine bağlı olarak kan sodyum düzeyinin düşmesi ve buna bağlı 
halsizlik, yorgunluk veya zihin karışıklığı)  
• Koma  
• Beyin dokusunu etkileyen bir bozukluk (ensefalopati)  
• Yorgunluk uyuşukluk hali ya da enerji eksikliği hissetme (letarji)  
• Geri dönüşümlü Parkinson sendromu*  
• Hareketlerin koordine edilmesinde güçlük (ataksi)  
• El ve ayaklarda uyuşma ya da karıncalanma hissi  (parestezi)  
• Saç dokusunda anormallik, saç renginde değişiklik, saç uzamasında anormallik  
• Ciltte döküntü veya kurdeşen  
• Aşırı saç uzaması, özellikle kadınlarda erkeksilik (virilizm), kadınlarda yüz ve vücutta 
kıllanma, sivilce, erkek tipi kellik (hiperandrogenizm)  
• Böbrek yetmezliği  
• Vücut ısısında azalma (hipotermi)  
• Uzuvlarda şişme (ödem)  
• Amenore (adet görmeme)  
• Nöbetlerde kötüleşme ve sıklık artışı; farklı tipte nöbet başlangıcı  
• Akciğerin koruyucu zarlarının iltihabından dolayı (plevral efüzyon) nefes almada güçlük ve ağrı   
  18 
 • Tüm kan hücreleri sayısında azalma: beyaz kan hücreleri, kırmızı kan hücreleri ve 
trombositler (pansitopeni), beyaz kan hücreleri sayısında azalma (lökopeni)  
• Kemiklerin kolay kırılır hale gelmesi (osteopeni), kemik kütlesinde azalma (osteoporoz) ve kırıklar (fraktür) şeklinde kemik hastalıkları olguları bildirilmiştir. Antiepileptik bir ilaç 
ile uzun süredir tedavi görüyorsanız, osteoporoz öykünüz varsa ya da kortikosteroid 
(iltihabı önleyici bir ilaç) kullanıyorsanız doktorunuza veya eczacınıza danışınız. 
• Kan damarı iltihabı  
 
Seyrek:  
• Aşama aşama görülen bellek kapasitesi bozuklukları ve zihinsel kapasite bozuklukları 
(bilişsel (kognitif) bozukluklar, bunama (demans)) * bu bozukluklar tedavi bırakıldıktan 
sonra birkaç hafta ila birkaç ay sonra düzelir.  
• Erkeklerde kısırlık, genellikle tedavi durdurulduktan sonra en az 3 ay sonra  ve doz 
azaltıldıktan geri dönüşümlü olması muhtemeldir. Doktorunuza danışmadan önce 
tedavinizi kesmeyiniz.  
• Yumurtalıkların (over) işlevini doğru şekilde yerine getirmemesi (polikistik over 
sendromu)  
• Davranış bozuklukları, psikomotor faaliyetlerde artış  (yoğun etkinlik ve hareketlilikte olma 
durumu), öğrenme güçlüğü 
• Eklem ağrısı, cilt döküntüsü ve ateş ile birlikte görülen otoimmün reaksiyon (vücudun 
kendi hücrelerine karşı antikor oluşturma durumu) (sistemik lupus eritematozus)  
• Tiroid bezi faaliyetinde azalma (hipotiroidizm)  
• Ciddi olabilen kas ağrısı, kas güçsüzlüğü (rabdomiyoliz)  
• Aşırı kilolu olma durumu (obezite)  
• Özellikle geceleri idrar kaçırma (enürezi)  
• İdrar miktarında azalma şeklinde ortaya çıkabilen böbrek hasarı (böbrek yetmezliği, tübülointerstisyel nefrit)  
• Çok fazla idrar yapma ve susama (Fanconi sendromu)  
• Kırmızı kan hücreleri boyutunda artış (makrositoz), kırmızı kan hücrelerinin normalden daha büyük boyutta olması ve beraberinde kanda oksijen taşıyan pigment sayısının 
normalin altına düşmesi (makrositik anemi), beyaz kan hücreleri sayısında majör azalma 
(agranülositoz)  
• Kan hücresi üretiminde azalma (kemik iliği aplazisi), kan hücresi üretiminde anormallik 
(miyelodisplazi)  
• Pıhtılaşma faktörlerinde azalma, anormal kan pıhtılaşma testi sonuçları (INR’de artış, aktive parsiyel tromboplastin zamanında artış)  
• B8 vitamini (biotin)/biotinidaz miktarında azalma  
• Kandaki amonyum düzeyinin artmasıyla oluşan metabolik hastalık (hiperamoniyemi)  
• Çift görme (diplopi)  
• Hafıza ve zihinsel kapasite bozukluklarının kademeli olarak başlaması (bilişsel 
bozukluklar, demans)*  
• Erkek kısırlığı genellikle tedavinin kesilmesinden sonra geri dönüşümlüdür ve dozun 
azaltılmasından sonra geri dönüşümlü olabilir. Doktorunuzla konuşmadan tedavinizi 
kesmeyiniz.  
*Tedavi kesildikten birkaç hafta ila birkaç ay sonra bu sorunlar azalır.  
  
  19 
 Bilinmiyor:  
• Azalan karnitin seviyesi (kan ve kas testlerinde görülür).  
Doktorunuza danışmadan önce tedavinizi kesmeyiniz. 
*Bu belirtiler beyin görüntüleme bulguları ile ilişkili olabilir (serebral atrofi)  
Kemik Hastalıkları  
Osteopeni ve osteoporoz (kemiğin incelmesi) ve kırıklar dahil olmak üzere kemik hastalıklarına 
ilişkin raporlar bulunmaktadır. Uzun süreli antiepileptik ilaç kullanıyorsanız, osteoporoz 
öykünüz varsa veya steroid kullanıyorsanız doktorunuza veya eczacınıza danışınız. 
Çocuklarda görülebilecek ilave yan etkiler  
Valproat kullanımında, çocuklarda bazı yan etkiler daha sık görülür veya yetişkinlere göre daha ciddi olabilir. Bu yan etkiler arasında karaciğer hasarı, pankreas iltihabı (pankreatit), saldırganlık, huzursuzluk, dikkat dağınıklığı, anormal davranışlar, aş ırı hareketlilik ve öğrenme 
bozuklukları bulunur.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.   
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya  hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer  alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5.  DEPAKİN’in saklanması    
DEPAKİN 'i çocukların göremeyeceği , erişemeyeceği yerlerde ve ambalajında saklayınız. 
Oda sıcaklığında (25°C altında) direkt güneş ışığından uzakta saklayınız.  
Son kullanma tarihiyle uyumlu olarak kullanınız.   
Ambalajın üzerinde belirtilen son kullanma tarihinden sonra DEPAKİN ’i kullanmayınız.  
Son kullanma tarihinden önce kullanınız. 
 Son kullanma tarihi geçmiş veya kullanılmayan ilaçları çöpe atmayınız!  Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi :   
Sanofi Sağlık Ürünleri Ltd. Şti. Şişli - İstanbul 
 
    
  20 
 Üreti m yeri :    
Sanofi İlaç San ve Tic. A.Ş.  
Büyükkarıştıran -  Lüleburgaz  
 
Bu kullanma talimatı ../ .../.... tarihinde  onaylanmıştır.  