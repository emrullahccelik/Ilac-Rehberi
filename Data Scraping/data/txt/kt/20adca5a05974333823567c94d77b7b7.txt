1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişise l olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA TALİMATI  
 
AUGMENTİN BID 200 mg+28 mg/5 mL oral süspansiyon hazırlamak için kuru toz 
Ağızdan alınır.  
 
• Etkin madde: Her 5 mL’de 200 mg amoksisilin aktivitesine eşdeğer 229,58 mg 
amoksisilin trihidrat ve 28,5 mg klavulanik asit aktivitesine eşdeğer 33,95 mg 
potasyum klavulanat (üretiminde inek sütünden elde edilen hammadde 
kullanılmaktadır) içerir.  
• Yardımcı maddeler: Ksantan sakızı, aspartam, süksinik asit, kolloidal silika, 
hidroksipropilmetilselüloz, portakal esansı (61027E, ür etiminde kunduz koku bezi 
kullanılmaktadır), portakal esansı (9/027108, üretiminde kunduz koku bezi kullanılmaktadır), ahududu esansı, golden şurup esansı (052927/Ap0551), silikon dioksit.  
 
 
 Bu Kullanma Talimatında:  
 
1. AUGMENTİN nedir ve ne için  kullanılır?  
2. AUGMENTİN’i kullanmadan önce dikkat edilmesi  gerekenler  
3. AUGMENTİN nasıl  kullanılır?  
4. Olası yan etkiler  nelerdir?  
5. AUGMENTİN’in  saklanması  
 
Başlıkları yer almaktadır. 
 
1. AUGMENTİN nedir ve ne için  kullanılır?  
 
AUGMENTİN, enfeksiyonların tedavisinde kullanılan bir antibiyotiktir ve enfeksiyona neden 
olan bakterileri öldürerek işlev görür. Amoksisilin (amoksisilin trihidrat olarak) adı verilen bir  
penisilin ve amoksisilinin inaktive olmasını engelleyerek işlev gören klavulanik asit (potasyum klavulanat olarak) olmak üzere iki etkin bileşen içerir.  
 
Potasyum klavulanat üretiminde inek sütünden elde edilen hammadde kullanılmaktadır. 
 
AUGMENTİN, sulan dırıldığında 70 mLve 100 mL süspansiyon elde edilen kuru toz halinde 
çocuk korumalı kapak içeren şeffaf cam şişelerde bulunmaktadır. Beraberinde 5 mL’lik bir adet ölçü kaşığı bulunur.  2  AUGMENTİN, aşağıdaki durumlarda duyarlı organizmaların neden olduğu bakteriyel 
enfeksiyonların tedavisinde kullanılır:  
• Tekrarlayan bademcik iltihabı, bakterilerin neden olduğu sinüzit, akut orta kulak 
iltihabı gibi üst solunum yolu enfeksiyonları  
• Kronik bronşitin akut alevlenm eleri, akciğer iltihabı gibi alt solunum yolu 
enfeksiyonları  
• İdrar yolu iltihabı, üretra iltihabı, böbreklerin bakteriyel iltihabı, kadın üreme sistemi (genital sistem) enfeksiyonları, belsoğukluğu (gonore) gibi üreme organları ve idrar yolları ile ilgili enfeksiyonlar  
• Bağ dokusu iltihabı (selülit), hayvan ısırmaları gibi deri ve yumuşak doku 
enfeksiyonları  
• Diş abseleri gibi diş ve dişeti ile ilgili enfeksiyonlar  
• Kemik ve eklem enfeksiyonları (Osteomiyelit  gibi)  
2. AUGMENTİN’i kullanmadan önce dikkat edilmesi gerekenler 
AUGMENTİN’i aşağıdaki durumlarda KULLANMAYINIZ  
Eğer çocuğunuzda aşağıdaki durumlar varsa, ona AUGMENTİN vermeyiniz:  
• Çocuğunuzun amoksisiline, klavulanik aside, penisiline veya bu ilacın içindeki yardımcı maddelerin herhangi birine karşı alerjisi varsa (yardımcı maddeler, bu 
Kullanma Talimatının başında  belirtilmektedir).  
• Çocuğunuz diğer herhangi bir antibiyotiğe karşı ciddi alerjik reaksiyon geçirdiyse. Bu 
reaksiyon deri döküntüsünü veya yüz ya da boğazda şişmeyi  içerebilir.  
• Çocuğunuz daha önce bir antibiyotik kullanımını takiben sarılık veya karaciğer sorunu 
geçirdiyse.  
• Antibiyotiğe bağlı kalın bağırsak iltihabı (kolit) gözlendiğinde, AUGMENTİN tedavisi derhal kesilmeli, çocuğunuz bir doktor tarafından değerlendirilmeli ve uygun tedaviye başlamalıdır. Bu durumda çocuğunuza bağırsakların hareketlerini önleyen (anti-peristaltik) ilaçlar  vermeyiniz.  
 
Yukarıdakilerden herhangi biri çocuğunuz için geçerliyse, çocuğunuza AUGMENTİN vermeyiniz. Emin değilseniz, çocuğunuza AUGMENTİN vermeden önce çoc uğunuzun 
doktoruna veya eczacısına danışınız. 
 
AUGMENTİN’i aşağıdaki durumlarda DİKKATLİ KULLANINIZ  
Eğer  çocuğunuzda  aşağıdaki  durumlar  varsa,  ona AUGMENTİN  vermeden  önce 
çocuğunuzun doktoruna  danışınız:  
• Çocuğunuz kanın pıhtılaşmasını önleyen ilaçlar  kullanıyorsa, 
• Çocuğunuzun karaciğer sorunları varsa,  
• Çocuğunuzun böbrek sorunları  varsa,  
• Çocuğunuzun glandüler ateşi varsa (Epstein Barr virüsünün yapmış olduğu boğaz ağrısı, yorgunluk ve ateş ile ortaya çıkan enfeksiyoz mononükleoz diye adlandırıl an 
bir hastalık),  
• Düzenli olarak idrara  çıkmıyorsa. 
 
Ayrıca:  
• Çocuğunuzun “enfeksiyoz mononükleoz” adı verilen bir hastalığı varsa veya böyle bir hastalığının olduğundan şüpheleniliyorsa doktorunuzu bilgilendiriniz  (AUGMENTİN  3  kullanımını takiben görülen kızamık benzeri döküntü enfeksiyöz mononükleoz ile 
ilişkili olabilir). O takdirde doktorunuz çocuğunuza başka bir tedavi uygulayacaktır. 
• AUGMENTİN’i doktorunuzun tavsiye ettiği süre boyunca kullanınız. Uzun süreli kullanımı zama nla duyarlı olmayan organizmaların aşırı çoğalmasına neden olabilir.  
• Çocuğunuzun idrar miktarında azalma varsa, idrar miktarının düzenlenmesi için uygun miktarda sıvı almasını sağlayınız.  
• AUGMENTİN,  aspartam  içerir.  Eğer  çocuğunuzun  fenilketonürisi  varsa, 
AUGMENTİN onun için zararlı  olabilir.  
 
Yukarıdakilerden herhangi birinin çocuğunuz için geçerli olup olmadığından emin değilseniz, 
çocuğunuza AUGMENTİN vermeden önce çocuğunuzun doktoruna veya eczacısına 
danışınız. 
 
Bazı durumlarda doktorunuz, çocuğunuzun enfeksiyonuna neden olan bakteri tipini 
araştırabilir. Sonuçlara bağlı olarak, çocuğunuza AUGMENTİN’in farklı bir dozu veya farklı 
bir ilaç verilebilir.  
 
Bu uyarılar geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız.  
 
Dikkat etmeniz gereken durumlar AUGMENTİN, önceden var olan bazı durumları kötüleştirebilir veya ciddi yan etkilere neden olabilir. Bunlar arasında alerjik reaksiyonlar, konvülsiyonlar (nöbetler) ve kalın bağırsak iltihabı yer alır. Herhangi bir sorunun ortaya çıkma riskini azaltmak için , çocuğunuz 
AUGMENTİN kullanırken belirli belirtilere karşı dikkatli olmalısınız. Bölüm 4’teki “Dikkat 
etmeniz gereken durumlar” kısmına bakınız.  
 
Kan ve idrar testleri  
Eğer çocuğunuz için kan testleri (alyuvar durumu testleri veya karaciğer fonksiyonu testleri) 
veya idrar testleri (glukoz için) yapılıyorsa, çocuğunuzun AUGMENTİN kullandığını doktorunuzun veya hemşirenizin bilmesini sağlayınız. Bunun nedeni, AUGMENTİN’in bu tip testlerin sonuçlarını etkileyebilmesidir.  
 
AUGMENTİN’in yiyecek ve  içecek ile kullanılması  
AUGMENTİN, mide ve bağırsak rahatsızlıkları olasılığını en aza indirmek için yemekle birlikte alınmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
Bu ilacı almak üzere olan kişi hamiley se veya emziriyorsa, hamile olabileceğini düşünüyorsa 
veya bebek sahibi olmayı planlıyorsa, bu ilacı almadan önce doktorunuza veya eczacınıza danışınız. 
 
Diğer antibiyotiklerde de olduğu gibi AUGMENTİN, bağırsaktaki faydalı bakterileri etkileyebilir ve doğum kontrolü için kullanılan ilaçların bağırsaktan emilimini azaltabilir. Bu 
nedenle, tedavi süresince alternatif, etkili ve güvenilir bir doğum kontrol yöntemi uygulanmalıdır. 
 
Tedaviniz sırasında hamile olduğunuzu fark ederseniz hemen doktorunuza veya ecz acınıza 
danışınız.  4  Emzirme  
İlacı kullanmadan önce doktorunuza veya eczacınıza danışınız.  
Bu ilacı almak üzere olan kişi hamile yse veya emziriyorsa, hamile olabileceğini düşünüyorsa 
veya bebek sahibi olmayı planlıyorsa, bu ilacı almadan önce doktorunuza veya eczacınıza 
danışınız. 
 
Araç ve makine kullanımı  
AUGMENTİN yan etkilere neden olabilir ve belirtiler sizi araç kullanımına elver işsiz hale 
getirebilir.  
 
Kendinizi iyi hissetmediğiniz sürece araç veya makine kullanmayınız.  
 
AUGMENTİN’in içeriğinde bulunan bazı yardımcı  maddeler  hakkında  önemli  
bilgiler  
• AUGMENTİN, aspartam içerir ve bu nedenle fenilalanin için bir kaynak içermekt edir. 
Fenilketonürisi olan insanlar için zararlı olabilir. Vücudunu düzgün bir şekilde hareket ettirememesi nedeniyle nadir bir genetik bozukluk olan “fenilketonüri” (PKU) adı verilen bir durumla doğan çocuklar için zararlı  olabilir.  
• AUGMENTİN süspansiyonun içeriğinde bulunan tatlandırıcılar maltodekstrin (glukoz) 
ve benzil alkol içerir. Eğer daha önceden doktorunuz tarafından çocuğunuzun bazı şekerlere karşı tahammülsüzlüğü (intoleransı) olduğu söylenmişse bu ilacı almadan önce doktorunuzla tem asa geçiniz. Bu ilacın her ml’sinde 0,00124 mg benzil alkol 
bulunmaktadır. Benzil alkol alerjik reaksiyonlara neden olabilir ve solunum problemleri dahil olmak üzere ciddi yan etki riskiyle ilişkilendirilmiştir. Küçük çocuklarda “nefes darlığı sendromu” ol arak bilinir. Doktorunuz tarafından tavsiye 
edilmedikçe yeni doğmuş bebeğinize (4 haftaya kadar) bu ilacı vermeyiniz. Doktorunuz veya eczacınız tarafından tavsiye edilmedikçe küçük çocuklarda (3 
yaşından küçük) bir haftadan fazla kullanmayınız.  
 
Diğer ilaç lar ile birlikte kullanımı  
Eğer çocuğunuz herhangi bir ilacı şu anda kullanıyorsa, son zamanlarda kullandıysa veya kullanacaksa lütfen doktorunuza veya eczacınıza bunlar hakkında bilgi veriniz. 
 
AUGMENTİN aşağıda belirtilen ilaçlar ile etkileşebilmektedir: 
• Çocuğunuz AUGMENTİN’le birlikte allopurinol (eklemlerde iltihap ve ağrıya neden olan ürik asit artışı ile karakterize gut hastalığı için kullanılır) alıyorsa, alerjik deri reaksiyonu gelişme olasılığı  artabilir.  
• Çocuğunuz probenesid alıyorsa (gut hastalığı için kullanılır), doktoru AUGMENTİN 
dozunu ayarlama kararı  verebilir.  
• Çocuğunuz AUGMENTİN’le birlikte kan pıhtılaşmasını önlemeye yardım eden ilaçlar (varfarin gibi) alıyorsa, fazladan kan testleri yaptırması  gerekebilir.  
• AUGMENTİN, metotreksatın  (kanser ya da romatizma hastalıklarının tedavisinde 
kullanılan bir ilaç) etki gösterme biçimini etkileyebilir.  
• AUGMENTİN, mikofenolat mofetilin (organ nakillerinde kullanılan bir ilaç) etki gösterme biçimini etkileyebilir.  
• Diğer antibiyotiklerde de olduğu gibi AUGMENTİN, bağırsaktaki faydalı bakterileri 
etkileyebilir, doğum kontrolü için kullanılan ilaçların bağırsaktan emilimini azaltabilir. Bu nedenle tedavi süresince alternatif, etkili ve güvenilir bir doğum kontrol yöntemi uygulanmalıdır. 5  Eğer çocuğunuz reçeteli ya da reçetesiz herhangi bir ilacı şu anda kullanıyorsa veya son 
zamanlarda kullandıysa lütfen doktorunuza veya eczacınıza bunlar hakkında bilgi veriniz. 
 
3. AUGMENTİN nasıl  kullanılır?  
 
Uygun kullanım ve doz/uygulama sıklığı için talimatlar:  
 
Bu ilacı çocuğunuza her zaman doktorunuzun veya eczacınızın size söylediği şekilde veriniz. Emin değilseniz doktorunuza veya eczacınıza danışınız. 
 
Erişkinler ve 40 kg veya üzeri çocuklar:  
Bu süspansiyon erişkinler ve 40 kg ve üz eri çocuklar için genellikle önerilmemektedir. 
Doktorunuzun veya eczacınızın tavsiyesini alınız. 
 
40 kg altı çocuklar:  
Tüm dozlar çocuğunuzun kilogram olarak ağırlığına bağlı olarak hesaplanmaktadır. Doktorunuz bebeğinize veya çocuğunuza ne kadar AUGMENTİN vermeniz gerektiğini size söyleyecektir. Size bir plastik ölçü kaşığı verilebilir. Bebeğinize veya çocuğunuza doğru dozu vermek için talimatları uygulayınız.  
• Önerilen doz – ikiye bölünmüş dozlar halinde uygulanmak üzere her bir kilogram için 
günde 25 mg/3,6 mg ila 45 mg/6,4 mg. 
• Yüksek doz – ikiye bölünmüş dozlar halinde uygulanmak üzere her bir kilogram için 
günde 70 mg/10 mg’a  kadar.  
 
Uygulama yolu ve metodu:  
AUGMENTİN süspansiyonun hazırlanması:  
Şişenin kapağını açınız. Şişenin ağzında yer alan emniyet bandının bozulmamış olduğundan 
emin olunuz. Şişenin kapağını kapatınız.  
1. Tüm toz dağılıp serbestçe akana kadar şişeyi sallayınız. 
 
2. Şişenin kapağını  açınız.  
 
6  3. Emniyet bandını  çıkarınız.  
 
 
4. Aşağıda gösterildiği şekilde su ekleyiniz.  
 
AUGMENTİN süspansiyonlarda sulandırma çizgisi, şişenin etrafını çevreleyen şeffaf bir 
girinti şeklinde gösterilmiştir. Sulandırma çizgisi (şeffaf girinti) 70 mL ve 100 mL şişelerde farklı seviyelerde bulunmaktadır. 
 
 
 
 
 
Sulan dırma 
Çizgisi  Sulandırma 
Çizgisi  
 
 
 
 
 
70 mL  100 mL  
 
5. Şişe üzerinde sulandırma çizgisinin yaklaşık 2/3’üne denk gelecek kadar su ekleyiniz ve 
şişeyi iyice çalkalayınız (süspansiyon hazırlamak için önceden kaynatılmış ve soğutulmuş su 
tercih  edilmelidir).  
 
 
 
 
6. İlk sulandırılışta tam bir dağılma sağlamak için 5 dakika  dinlendiriniz.  
7  7. Daha sonra şişe üzerindeki sulandırma çizgisine gelecek kadar (kalan 1/3) su ekleyerek 
şişeyi yeniden çalkalayınız (süspansiyon hazırlamak için önceden kaynatılmış ve soğutulmuş 
su tercih  edilmelidir).  
8. Doktorunuzun her uygulama için önerdiği miktarda ilacı 5 mL’lik ölçü kaşığını kullanarak 
hastaya veriniz.  
 
Her dozdan önce şişeyi iyice çalkalayınız.  
 
AUGMENTİN’i, mide ve bağırsak rahatsızlıkları olasılığını en aza indirmek için yemekle 
birlikte veriniz.  
 
Dozları gün içinde aralarında en az 4 saat olacak şekilde eşit zaman aralıklarına ayırınız. İki dozu 1 saat içinde vermeyiniz. Çocuğunuza AUGMENTİN’i 2 haftadan fazla vermeyiniz. Çocuğunuz iyileşmemişse yeniden 
doktoru tarafından görülmelidir. 
 
Kullanım sonrası şişeyi hemen ve sıkıca kapatınız.  
 
Sulandırılan süspansiyonu buzdolabı içinde (2- 8 oC) saklayınız ve dondurmayınız. 
Sulandırılan süspansiyon 7 gün içinde kullanılmalıdır. 
AUGMENTİN’in rengi, kullanımı sırasında  sararma gösterebilir. Bu durumun ilacın etkililiği 
üzerinde herhangi bir etkisi yoktur. 
 
Değişik yaş grupları:  
• Çocuklarda kullanımı: Yukarıda belirtildiği  şekildedir. 
• Yaşlılarda  kullanımı:  Herhangi  bir doz ayarlamasının  gerekli  olduğu 
düşünülmemektedir. 
 
Özel kullanım durumları:  
 
Böbrek yetmezliği:  
Çocuğunuzda böbrek yetmezliği varsa doktorunuza bildiriniz. Doktorunuz çocuğunuz için 
daha düşük bir tedavi dozu belirleyec ek veya çocuğunuza başka bir tedavi uygulayacaktır.  
 
Karaciğer yetmezliği:  
Çocuğunuzda karaciğer hastalığı varsa doktorunuzu bilgilendiriniz. Doktorunuz uygun tedavi dozunu belirleyecek ve çocuğunuzu yakından takip edecektir. Eğer çocuğunuzun karaciğer sorunları varsa, karaciğerinin nasıl çalıştığını görmek için daha sık kan testi yaptırılabilir.  
8  Eğer AUGMENTİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla AUGMENTİN kullandıysanız:  
Eğer çocuğunuza çok fazla AUGMENTİN verdiyseniz, bulguları şunlar olabilir: mide rahatsızlığı (hasta hissetme, hasta olma veya ishal) veya konvülsiyon (nöbet). Çocuğunuz kullanması gerekenden daha  fazla AUGMENTİN kullandıysa en kısa zamanda doktorunuzla 
görüşünüz. Doktorunuza göstermek için ilacın şişesini alabilirsiniz. 
 
Çocuğunuz AUGMENTİN’den kullanması gerekenden fazlasını kullanmışsa bir doktor veya eczacı ile konuşunuz.  
 
AUGMENTİN’i kullanmayı unutursanız  
Çocuğunuza AUGMENTİN vermeyi unutursanız, hatırlar hatırlamaz ilacı almasını sağlayınız. Fakat bir sonraki dozu çok yakın zamanda vermeyiniz; bir sonraki dozu vermek için yaklaşık dört saat bekleyiniz.  
 
Unutulan dozları dengelemek için çift doz vermeyiniz.  
 
AUGMENTİN ile tedavi sonlandırıldığındaki oluşabilecek etkiler  
Çocuğunuzun, enfeksiyonla savaşmaya yardımcı olmak için verilen her doza ihtiyacı vardır. Bir bölümü ölmeyen bakteriler, enfeksiyonun tekrar nüksetmesine yol açabilirler.  
 
Kendisini daha iyi hissetse bile çocuğunuza tedavi bitinceye kadar AUGMENTİN vermeye devam ediniz.  
 
Eğer bu ilacın kullanımı ile ilgili ek sorularınız varsa, doktorunuza veya eczacınıza danışınız. 
 
4. Olası yan etkiler  nelerdir?  
 
Tüm ilaçla r gibi AUGMENTİN’in içeriğinde bulunan maddelere duyarlı olan kişilerde yan 
etkiler olabilir. Bu ilacın kullanımı ile aşağıda belirtilen yan etkiler görülebilir. 
 
Dikkat etmeniz gereken durumlar 
 
Aşağıdakilerden biri olursa, AUGMENTİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik  reaksiyonlar:  
- Deri döküntüsü  
- Kan damarlarının iltihaplanması (vaskülit). Deri üzerinde kırmızı veya mor kabarık noktalar şeklinde gözle görülebilir, ancak vücudun başka kısımlarını da etkileyebilir.  
- Ateş, eklem ağrısı, boyun, koltukaltı veya kasık bezlerinde  şişme  
- Bazen yüzde veya boğazda meydana gelen, nefes alıp vermeyi zorlaştıran şişlik 
(anjiyoödem)  
- Kollaps (çevresel damarların genişleyip burada kanın toplanmasıyla oluşan ağır bir 
çöküntü tablosu, vücutta bütün kuvvetlerin birdenbire  kesilmesi)  
- Alerjinin tetiklediği kalp krizinin bir belirtisi olabilen, alerjik reaksiyonlar ile ilişkili 
göğüs ağrısı  (Kounis sendromu)  
 
Eğer çocuğunuzda bu belirtilerden herhangi biri olursa derhal bir doktorla iletişime geçiniz. 9  AUGMENTİN kullanımını sonlandırınız.  
Bunların hepsi çok ciddi yan etkilerdir.  
Eğer bunlardan biri çocuğunuzda mevcut ise, çocuğunuzun AUGMENTİN’e karşı ciddi 
alerjisi var demektir. Acil tıbbi müdahaleye veya hastaneye yatırılmasına gerek olabilir.  
 
Kalın bağırsak iltihabı  
Kalın bağırsakta, genellikle kan ve sümüksü dokunun eşlik ettiği sulu ishale, mide ağrısına ve/veya ateşe neden olan iltihap.  İlaca bağlı enterokolit sendromu (DIES)  
DIES özellikle amoksisilin/klavulanik asit alan çocuklarda bildirilmiştir. Başlıca belirtisi tekrarlayan kusma (ilaç uygulamasından 1- 4 saat sonra) olan belirli bir tür alerjik reaksiyondur. 
Diğer semptomlar karın ağrısı, uyuşukluk, ishal ve düşük kan basıncını içerebilir.  Akut pankreas iltihabı (akut pankreatit)  
  Mide bölgesinde şiddetli ve devam eden bir ağrınız varsa bu akut pankreatit belirtisi olabilir.  
 
Eğer çocuğunuzda bu belirtiler olursa tavsiyesini almak için mümkün olan en kısa sürede 
doktorunuzla iletişime  geçiniz. 
 
Yan etkiler aşağıdaki kategorilerde gösterildiği şekilde tanımlanmıştır: 
Çok yaygın:  10 hastanın en az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla  görülebilir. 
Seyrek:  1.000 hastanın birinden az, fakat 10.000 hastanın birinden fazla 
görülebilir. 
Çok seyrek:  10.000 hastanın birinden az görülebilir. 
Bilinmiyor:  Mevcut verilerden hareketle tahmin  edilemiyor.  
 
Yaygın:  
• Pamukçuk ( candida – vajina, ağız veya deri tabakalarında bir çeşit mantar enfeksiyonu) 
(mukokutanöz  kandidiyazis)  
• Hasta hissetme  (bulantı), özellikle yüksek dozlarda  alındığında . 
Eğer bu etki varsa AUGMENTİN yemekle birlikte alınmalıdır. 
• İshal  (çocuklarda)  
• Kusma  
 
Yaygın olmayan:  
• Baş dönmesi  
• Baş ağrısı  
• Sindirim güçlüğü  
• Deride döküntü  
• Kaşıntı 
• Kabarmış, kaşıntılı döküntü (kurdeşen)  
Kan testlerinde görülebilecek yaygın olmayan yan etkiler:  
• Karaciğer tarafından üretilen bazı maddelerde (enzimlerde)  artış 
 
Seyrek:  
• Deri döküntüsü, kabarık ve küçük nişan şeklinde görülür (merkezi koyu noktaların 
etrafında daha açık renkte bir alan ve sınırda koyu renk bir halka şeklinde gözlenen 10  eritema multiforme)  
• Geri dönüşümlü lökopeni (nötropeni dahil) ve trombositopeni (bazı kan hücrelerinin 
sayıca azalması)  
Bu belirtilerden herhangi birini fark ederseniz acilen bir doktorla iletişime geçiniz.  
Seyrek görülen yan etkiler kan testlerinde de gözlenebilir:  
• Kan pıhtılaşması için gereken hücrelerin sayısında  azalma  
• Beyaz kan hücrelerinin sayısında  azalma  
 
Bilinmiyor:  
• Yüz, dudaklar, ağız, dil ya da boğazın şişerek yutkunma veya nefes alma güçlüğüne 
neden olması (anjiyonörotik ödem)  
• Deri üzerinde oluşan döküntü, kaşıntı ya da kurdeşen, yüz, dudak, dil ya da vücudun diğer bölgelerinin şişmesi, nefes darlığı, hırıltılı soluk alma ya da soluk almada zorlanma gibi belirtilerle kendini gösteren aşırı alerjik durum  (anafilaksi)  
• İlaç alındıktan 7- 12 gün sonra döküntü, ateş, eklem ağrısı özellikle kol altındaki lenf 
düğümlerinin şişmesi gibi belirtilerle kendini gösteren alerjik durum (serum hastalığı benzeri sendrom)  
• Deri yüzeyinin altında küçük noktalar halinde kırmızı yuvarlak benekl erin oluşması, 
döküntü veya ciltte morlukların oluşması gibi alerjik reaksiyonlarla kendini gösteren damar iltihabı (aşırı duyarlılık  vasküliti)  
• Beyin ve omuriliği çevreleyen zarların iltihaplanması (aseptik  menenjit)  
• Grip benzeri belirtiler gösteren döküntü, ateş, salgı bezlerinde sişme ve anormal kan test 
sonuçları (beyaz kan hücreleri (eozinofıli) ve karaciğer enzimlerinde artış içeren) (Eozinofili ve sistemik semptomların eslik ettiği ilaç reaksiyonu ( DRESS)). 
• Özellikle göz, ağız, burun ve genital bölge çevresinde oluşan ve kabartılar ve  deride soyulmayla görülen yaygın döküntü (Stevens -Johnson Sendromu)  
• Deride önce ağrılı kızarıklarla başlayan, daha sonra büyük kabartılarla devam eden ve derinin (vücut yüzeyinin %30’undan fazlasının) tabaka halinde soyulması ile son bulan 
ciddi boyutlardaki deri reaksiyonu. Bu hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik Epidermal  Nekrolizis).  
• Küçük iltihap içeren kabarıklıklarla beraber yaygın kırmızı deri döküntüsü (bülloz 
döküntülü dermatit)  
• Deri altında şişlikler ve kabarcıklar ile kırmızı, pullu döküntü (akut generalize 
ekzantemöz püstüller)
 
 
Çocuğunuzda bu belirtilerden herhangi biri görülürse derhal bi r doktora danışınız.  
 
• Merkezi kabuklu veya inci dizisi gibi daire şeklinde dizilmiş kabarcıklar içeren döküntü 
(lineer IgA rahatsızlığı)  
• Ateş, şiddetli üşüme nöbeti, boğaz ağrısı ya da ağızda ülser gibi enfeksiyonların sık meydana gelmesi gibi belirtilerle kendini gösteren hastalık (geri dönüşümlü 
agranülositoz)  
• Halsizlik, baş ağrıları, egzersiz yaparken soluğun kesilmesi, baş dönmesi, ciltte ve gözlerde solgunluk ve sararma gibi belirtilerle kendini gösteren kansızlık (hemolitik anemi) (kan tes tlerinde  görülebilir)  
• Antibiyotik kullanımına bağlı genellikle kanlı, sümüksü ishalle seyredebilen psödomembranöz veya hemorajik kolit (kalın bağırsak iltihabı)  
• Dilin renginin siyah renk  alması  
• Böbrek iltihabı (interstisyel  nefrit)  11  • İdrarda kristallerin görülmesi (kristalüri (akut böbrek hasarına yol açan) ) (idrar testlerinde  
görülebilir)   
• İdrar renginde koyulaşma ile belirgin karaciğer iltihabı (hepatit) ve kolestatik sarılık  
• Kan pıhtılaşmasında  güçlük 
• Çocuğunuzun derisinin ve gözlerinin sararmasına yol açabilen, kandaki bilirübin 
(karaciğerde üretilen bir madde) seviyesinin artmasıyla ortaya çıkan sarılık  
• Geri dönüşümlü aşırı hareketlilik (hiperaktivite)  
• Kasılma, nöbet ya da çırpınma (konvülsiyon) (yüksek dozda AUGMENTİN  alan veya 
böbrek sorunları olan hastalarda görülebilir)  
• Diş rengi değişikliği  (çocuklarda)  
Genellikle fırçalama ile giderilebildiğinden, iyi bir ağız hijyeni dişte renk değişimini önlemeye yardımcı olabilir. 
• Duyarlı olmayan organizmaların aşırı  çoğalması  
• Beyaz kan hücrelerinin sayısında ciddi azalma (kan testlerinde  görülebilir)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatı’nda yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. AUGMENTİN’in  saklanması  
 
AUGMENTİN’i çocukların göremeyeceği, erişemeyeceği yerlerde ve ambalajında saklayınız. 
 
Sulandırılmamış tozu 25 °C altındak i oda sıcaklığında ve kuru bir yerde saklayınız. 
Sulandırılan süspansiyonu buzdolabı içinde (2- 8 °C) saklayınız ve 7 gün içinde kullanınız. 
Buzluğa koymayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra AUGMENTİN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik ve 
İklim Değişik liği Bakanlığı’nca belirlenen toplama sistemine veriniz. 
 
Ruhsat sahibi:  
GlaxoSmithKline İlaçları San. ve Tic. A.Ş.  
Büyükdere Cad. No.173, 1. Levent Plaza B Blok 34394 1. Levent/İstanbul  
 
Üretim yeri:  
Bilim İlaç Sanayi ve Ticaret A.Ş., Kapaklı, Tekirdağ 
 
Bu kullanma talimatı .../.../... tarihinde onaylanmıştır.  