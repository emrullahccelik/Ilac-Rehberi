 
1 / 7 
 KULLANMA TALİMATI  
 
ANDAZOL® 400 mg film kaplı  tablet  
Ağızdan alınır . 
 
Her film kaplı  tablet;  
 Etkin madde : 400 mg albendazol , 
 Yardımcı maddeler : Laktoz monohidrat  (sığır sütünden elde edilen ), selüloz  (E460) , 
sodyum nişasta glikolat, mısır nişastası, povido n (E1201) , sodyum lauril sülfat, sakarin  
sodyum  (E954) , kırmızı demiroksit  (E172) , ahududu aroması, muz aroması, magnezyum 
stearat  (E572) , polivinil alkol, titanyum dioksit  (E171) , talk  (E553b) , soya lesitin  (E322) , 
ksantan gum  (E415) , FD&C Mavi #2/İndigo karmina alüminyum lak  (E132)  içerir.  
 
Bu Kullanma Talimatında : 
1. ANDAZOL® nedir ve ne için kullanılır?  
2. ANDAZOL®’ü kullanmadan önce dikkat edilmesi gerekenler  
3. ANDAZOL® nasıl kullanılır?  
4. Olası yan etkiler nelerdir?  
5. ANDAZOL®’ün saklanması  
Başlıkları yer almaktadır.  
1. ANDAZOL® nedir ve ne için kullanılır?  
ANDAZOL® 400 mg albendazol  içeren,  3 ve 60 tabletlik blister ambalajda sunulan film kaplı 
tablettir. Tablet içerisinde sığır sütünden elde edilen laktoz  monohidrat bulunmaktadır. Film  
kaplı  tabletler ahududu -muz aromalı, açık pembe renkli, oblong, bikonvekstir ve tabletlerin  
her iki yüzü çentiklidir . ANDAZOL® antihelmintik bir ilaçtır. Yumurtadan yeni çık mış 
böcek larvalarının vücutt a gelişmesini veya çoğalmasını önler . ANDAZOL® domuz 
tenyası ve köpek tenyası gibi bağırsak kurtların ın neden olduğu belirli enfeksiyonl arın 
tedavisinde kullanılır.  
ANDAZOL® bu kullanma talimatı nda belirtilmemiş başka amaçlarl a da kullanılabilir.  Bu ilacı kullanmaya başlama dan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danış ınız. 
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasın da, doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.   
2 / 7 
 2. ANDAZOL®’ü kullanmadan önce dikkat edilme si gerekenler  
ANDAZOL®’ü aşağıdaki durumlarda KULLANMAYINIZ  
Eğer albendazole  veya mebendazol gibi benzer ilaçlara karşı duyarlı  (alerjik) iseniz 
kullanmayınız.  
 
ANDAZOL®’ü aşağıdaki durumlarda DİKKATLİ KULLANINIZ  
Eğer;  
• Karaciğer probleminiz  varsa veya daha  önce karaciğer fonksiyon testleri ile anormal 
değerler tespit edilmiş ise , 
• ANDAZOL® vücudunuzun enfeksiyon etkenlerine karşı savaşmasında rol alan hücrelerin 
kan düzeylerini düşürebilir. Bu durum sizde kolayca herhangi bir yaralanmaya bağlı olarak 
kanamal arın meydana gelmesine veya etrafınızdaki hasta kişilerden hastalık bulaşmasına 
neden olabilir. Bu nedenle söz konusu hücrelerin kan düzeyleri çok düşükse , 
ANDAZOL®’ü dikkatli kullanınız.  
Bu uyarılar , geçmişteki herhangi bir dönemde dahi olsa sizin için ge çerliyse lütfen 
doktorunuza danışınız.  
 
ANDAZOL®’ün yiye cek ve içecek ile kullanılması  
Mide bulantınızı azaltmak için ANDAZOL®’ü yiyeceklerle birlikte alınız.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz  veya hamile  kalmayı planlıyorsanız ANDAZOL® kullan mayınız . ANDAZOL® 
ile tedavi süresince ve tedavinin bitiminden sonraki ilk 1 ay içerisinde  etkili bir doğum 
kontrol yöntemi kullanınız.  
Tedaviniz sırasında hamile olduğunuzu fark ederseniz hemen doktorunuza veya ecza cınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
ANDAZOL®’ün anne sütü ne geçip geçmediği  bilinme mektedir. Ancak pek çok ilaç  anne 
sütüne geçebildiğinden emziren annelerin dikkatli olması gerekir.  
 
Araç ve makine kull anımı  
Araç ve makine kullanımı üzerine herhangi bir etkisi bildirilmemiştir.  
 
ANDAZOL®’ün içeriğinde bulunan bazı yardımcı maddeler hakkında önemli bilgiler   
3 / 7 
 Bu ilaç laktoz içerir. Eğer daha önceden doktorunuz tarafından bazı şekerlere karşı 
duyarlılığınız  olduğu söylenmişse bu tıbbi ürünü almadan önce doktorunuzla temasa geçiniz.  
Bu tıbbi ürün her bir tablette 1 mmol’den (23 mg) daha fazla  sodyum i htiva eder. Kontrollü 
sodyum diyetindeyseniz bu konu hakkında doktorunuza bilgi veriniz.   
Diğer ilaçlar ile birlikte kullanımı  
ANDAZOL®’ün aşağıdaki ilaçlarla birlikte kullanılması sakıncalı olabilir:  
 Simetidin  
 Deksametazon  
 Prazikuantel  
 Teofilin  
ANDAZOL®’le etkileşebilecek daha başka ilaçlar da olabilir. Vitaminler, mineraller, bitkisel 
ürünler de dahil olmak üz ere doktorunuza söylemeden yeni bir ilaç kullanmaya başlamayınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 
3. ANDAZOL® nasıl kullanılır?  
Tabletlerinizi her zaman doktorunuzun önerdiği şekilde kullanınız. Genel doz aşağıdaki 
gibidir:  
Uygun kullanım ve doz/uygulama sıklığı için talimatlar:  
Kist hidatik hastalığı:  
60 kg veya daha fazla vücut ağırlığına sahip kişilerde;  
28 gün boyunca yemeklerle birlikte günde iki kez 400 mg alınır. Daha sonra 14 gün ara 
verilir. Bu şema 3 kez tekrar edilir.  
60 kg’dan daha az vücut ağırlığına sahip kişilerde;  
28 gün boyunca yemeklerle birlikte günde iki kez 15  mg/kg alınır. Daha sonra 14 gün ara  
verilir. Bu şema 3 kez tekrar edilir.  
Nörosisterkosis:  
60 kg veya daha fazla vücut ağırlığına sahip kişilerde;  
8-30 gün boyunca yemeklerle birlikte günde iki kez 400 mg alınır.  
60 kg’dan daha az vücut ağırlığına sahip kişilerde;  
8-30 gün boyunca yemekle rle birlikte günde iki kez 15  mg/kg alınır.  
 
Diğer Helmintiasis Enfeksiyonları:  
Büyükler için doz şeması:   
4 / 7 
 Ascariasis, Enterobiasis (Oxyuriasis), Kancalı kurt hastalığı ( N.americanus , A.duodenale ), 
Trichuriasis, Trichostrongyliasis : Tek doz olarak bir kere de 400 mg albendazol (1 adet 
ANDAZOL® 400 mg film kaplı  tablet ) alınır. Tedavi 3 hafta sonra tekrarlanabilir.  
Taeniasis ( T.saginata , T.solium ) ve Strongyloidiasis : Günde 1 kere 400 mg albendazol (1 adet 
ANDAZOL® 400 mg film kaplı tablet) 3 gün art arda alı nır. Tedavi 3 hafta sonra 
tekrarlanabilir.  
Capillariasis: Günde 2 kez 200 mg albendazol (1/2 adet ANDAZOL® 400 mg film kaplı  
tablet) 10 gün süre ile alınır.  
Trichinosis: Günde 2 kez 400 mg albendazol (1 adet ANDAZOL® 400 mg film kaplı  tablet) 
15 gün süre  ile alınır.  
Chlonorchiasis: Günde 1 veya 2 kez 400 mg albendazol (1 adet ANDAZOL® 400 mg film 
kaplı tablet) 7 gün süre ile alınır veya günde 2 kez 10 mg/kg albendazol 7 gün süre ile alınır.  
Giardiasis: Günde 400 mg albendazol (1 adet ANDAZOL® 400 mg film kaplı  tablet) 3 gün 
süre ile alınır.  
Uygulama yolu ve metodu:  
ANDAZOL® sadece ağızdan kullanım içindir.  
Tabletleri en az bir bardak suyla (yaklaşık 120 ml) birlikte  tok karnına alınız.  Bazı kişiler 
özellikle de çocuklar tabletleri bütün olarak yutmakta zorlanabilir. Bu durumda tabletler 
ezildikten veya çiğnendikten sonra suyla yutulmalıdır.  
Değiş ik yaş grupları:  
Çocuklarda kullanımı:  
6 yaşın altındaki çocuklarda tecrübe sınırlıdır.  
Nöro sisterkosis ve kist hidatik  hastalığında büyükler için olan doz şeması uygulanır.  
Ascariasis, Enterobiasis (Oxyuriasis), Kancalı kurt hastalığı ( N.americanus , A.duodenale ), 
Trichuriasis  tedavisinde : 
- 2 yaşına kadar olan çocuklarda : Tek doz halinde alınmak üzere, yalnız bir kere 200 mg 
albendazol (1 /2 adet ANDAZOL® 400 mg film kaplı tablet ). Tedavi 3 hafta sonra 
tekrarlanabilir.  
- 2 yaşın üstündeki çocuklarda : Büyükler için olan doz şeması uygulanır.  
Taeniasis ve Strongyloidiasis  tedavisinde:  
- 2 yaşına kadar ol an çocuklarda : Günde 1 kez 200 mg albendazol (1/2 adet ANDAZOL® 
400 mg film kaplı  tablet) 3 gün art arda alınır. Tedavi 3 hafta sonra tekrarlanabilir.  
- 2 yaşın üstündeki çocuklarda : Büyükler için olan doz şeması uygulanır.  
Capillariasis  tedavisinde:  Günde 2 kere 200 mg albendazol (1/2 adet ANDAZOL® 400 mg 
film kaplı  tablet)   
5 / 7 
 Trichostrongyliasis  tedavisinde:  Tek doz olarak 400 mg albendazol (1 adet ANDAZOL® 400 
mg film kaplı  tablet)  
Yaşlılarda kullanımı:  
Yetişkinler ile aynı doz uygulanabilir.  
Özel kullanım d urumları:  
Böbrek yetmezliği:  
Eğer böbrek yetmezliğiniz varsa doz ayarlaması açısından doktorunuza bildiriniz.  
Karaciğer  bozukluğu:  
Eğer karaciğer yetmezliğiniz varsa doz ayarlaması açısından doktorunuza bildiriniz.  
Eğer ANDAZOL®’ün etkisinin çok güçlü vey a zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla ANDAZOL®kullandıysanız:  
ANDAZOL®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Destekleyici  ve belirtilere yönelik tedavi uygulanır.  
 
ANDAZOL®'ü kullanmayı unutursanız  
İlacınızı almayı unutur sanız endişe etmeyiniz, hatırlar hatırlamaz ilacınızı alın. Eğer bir 
sonraki dozu almanız gereken zaman  çok yakınsa, o zamana kadar bekleyin ve tabletlerini zi 
normal şekilde almaya devam edin.  
Unutulan dozları dengelemek için çift doz almayınız.  
 
ANDAZOL® ile tedavi sonlandırıldığında oluşabilecek etkiler  
İlacınızı daima doktorunuzun önerdiği tedavi süresi tamamlanıncaya kadar alınız. 
Enfeksiyon tamamen iyile şmeden hastalık belirtileriniz düzelebilir, bu durumda tedavi yi 
kesmeyiniz.  
 
4. Olası yan etkiler nelerdir?  
Tüm ilaçlar gibi ANDAZOL®’ün de içeriğinde bulunan maddelere duyarlı olan kişilerde 
yan etkiler olabilir.  
Aşağıdakilerden biri olursa, ANDAZOL®'ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kurdeşen  (genellikle kaşıntılı bir deri hastalığı)  
• Nefes almada zorluk  
• Yüzde , dudaklarda, dilde ve boğazda şişme   
6 / 7 
 Bunların hepsi çok ciddi yan etki lerdir. Eğer bunlardan biri sizde mevcut ise  sizin 
ANDAZOL®’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fa rk ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
• Kolay morarma veya kanama, aşırı güçsüzlük  
• Ateş, boğaz ağrısı, şiddetli baş ağrısı, ciltte soyulma ve kırmızı deri döküntüsü  
• Üşümenin eşlik ettiği ateş, vücu tta ağrı ve grip belirtileri  
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.  
Aşağıdakilerden herhangi birini fark ederseniz doktorunuza söyleyiniz:  
• Karın ağrısı  
• Bulantı, kusma  
• Baş ağrısı, baş dönm esi 
• Geçici saç dökülmesi  
Bunlar ANDAZOL®’ün hafif yan etkileridir.  Bu yan etkilerin sıklığı bilinmiyor, eldeki 
verilerden hareketle tahmin edilemiyor.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gel mesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiy e Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. ANDAZOL®'ün saklanması  
ANDAZOL®’ü çocukların göremeyeceği, erişemeyeceği yerlerde ve ambalajında saklayınız.  
25°C'nin altındaki oda sıcaklığında sakl ayınız.  
Son kullanma tarihiyle u yumlu olarak kullanınız.  
Ambalajdaki son kullanma tarihinden sonra ANDAZOL®’ü kullanmayınız.  
Eğer üründe ve/veya ambalajında bozukluklar fark ederseniz ANDAZOL®’ü kullanmayınız .  
7 / 7 
 Son kullanma tarihi geçmiş veya kullanılmayan ilaçları çöpe atmayınız! Çevre v e 
Şehircilik Bakanlığınca belirlenen toplama sistemine veriniz.  
 
Ruhsat S ahibi:  
Biofarma İlaç San. ve Tic . A.Ş. 
Akpınar Mah. Osmangazi  Cad. No : 156  
Sancaktepe / İSTANBUL  
Telefon: (0216) 398 10 63  
Faks: (0216) 398 10 20  
 
Üretim Yeri: 
Biofarma İlaç San. ve T ic. A.Ş.  
Akpınar Mah. Osmangazi Cad. No: 156  
Sancaktepe / İSTANBUL  
Telefon: (0216) 398 10 63  
Faks: (0216) 398 10 20  
Bu kullanma talimatı ../../….  tarihinde onaylanmıştır . 