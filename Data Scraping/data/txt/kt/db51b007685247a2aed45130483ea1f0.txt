KULLANMA TALİMATI  
 
 
PRADAXA® 150 mg sert kapsül  
Ağız yoluyla alınır  
 
Etkin madde: Dabigatran  eteksilat  
Her bir kapsül, 150 miligram dabigatran eteksilat baz (mesilat şekinde) içerir.  Yardımcı maddeler: Tartarik asit, arap zamkı, hipromelloz, dimetikon 350, talk, 
hidroksipropil selüloz, Kapsül kılıfı ve baskı mürekkebi: Karragenan, potasyum klorür, titanyum dioksit (E171), indigo carmin (E 132), şellak, siyah demir oksit (E172), potasyum hidroksit, hipromelloz.  
 ▼ Bu ilaç ek izlemeye tabidir. B u üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
 
Bu Kullanma Talimatında:  
 
1. PRADAXA nedir ve ne için  kullanılır?  
2. PRADAXA'yı kullanmadan önce dikkat edilmesi  gerekenler  
3. PRADAXA nasıl  kullanılır?  
4. Olası yan etkiler  nelerdir?  
5. PRADAXA’nın  saklanması  
 Başlıkları yer almaktadır.  1. PRADAXA nedir ve ne için  kullanılır?  
 PRADAXA dabigatran eteksilat etkin maddesini içeririr ve antikoagülanlar olarak adlandırılan bir  gruba ait bir ilaçtır. Kanda pıhtı oluşumunda rol oyanayan bir maddeyi 
engelleyerek etki gösterir.  PRADAXA 150 mg, opak, açık mavi kapak ve opak, beyaz renkli gövdeden oluşan sert 
kapsüller şeklindedir. Kapsül kapağı üzerinde Boehringer Ingelheim logosu ve kapsül Gövdesinde “R 150” ifadesi basılıdır. PRADAXA 60 kapsül içeren blister ambalajlard a 
piyasaya sunulur . 
 
PRADAXA, erişkinlerde aşağıda belirtilen durumlarda kullanılır:  
 
- Nonvalvüler atriyal fibrilasyon olarak isimlendirilen bir düzensiz kalp atımı şekli ile birlikte  
en az bir ek risk faktörü olan hastalarda, beyin (inme) veya vücuttaki diğer kan damarlarında pıhtı oluşumunu önlemek için  
 
- Bacaklarınız ve akciğerlerinizdeki topl ardamarlarda oluşan pıhtıları tedavi  etmek ve 
bacaklarınız ile akciğerlerinizdeki toplardamarlarda kan pıhtılarının tekrar oluşmasını önlemek  için. 
 2. PRADAXA'yı kullanmadan önce dikkat edilmesi  gerekenler  
 PRADAXA’yı  aşağıdaki durumlarda KULLANMAYINIZ:  
 Eğer;  
- Dabigatran  eteksilat veya yukarıda “yardımcı maddeler” kısmında listelenen maddelerden 
birine karşı aşırı duyarlı (alerjik)  iseniz  
- Böbrek fonksiyonlarınızda şiddetli derecede azalma  varsa  
- Mevcut kanamanız varsa  
- Bir organınızda ciddi kanama riskini arttıran bir hastalığınız varsa (Örneğin, mide ülseri, 
beyinde yaralanma veya kanama, yeni geçirilmiş beyin veya göz  ameliyatı)  
- Kanamaya eğiliminiz artmışsa. Bu durum doğuştan ya da diğer ilaçlara bağlı olabilir veya 
nedeni  bilinmeyebilir.  
- Antikoagülan tedavinin  değiştiril diği durumlar, atar damarınızda ya da toplar 
damarınızdaki damar yolunun açık kalması için heparin verilen durumlar veya atriyal fibrilasyon için kateter ablasyonu denilen bir yöntemle kalp atımlarınızın normale döndürülmesi işlemi hariç olmak üzere, kan pıhtılaşmasına engel  olan bir ilaç (Örneğin, 
varfarin, rivoraksaban, apiksaban veya heparin) kullanıyorsanız.  
- Karaciğer işlevleriniz önemli derecede azalmış ise veya ölüme yol açabilecek bir 
karaciğer hastalığınız mevcutsa 
- Mantar enfeksiyonlarının tedavisi için ağızdan alınan ketokonazol veya  itrakonazol  
kullanıyorsanız  
- Organ nakli sonrası organ reddini engellemek için kullanılan bir ilaç olan siklosporin 
kullanıyorsanız  
- Düzensiz kalp atışlarınızın tedavisi için için dronedaron kullanıyorsanız  
- Hepatatit  C enfeksiyonunu (virüslerin neden olduğu karaciğeri etkileyen bir enfeksiyon) 
tedavi etmek için glesaprevir ve pibrentasvir kombinasyonunu içeren antiviral bir ilaç kullanıyorsanız  
- Eğer size kanınızın devamlı olarak sulandırılmasını gerektiren suni kalp kapağı  takıldıysa.   
 PRADAXA’yı aşağıdaki durumlarda DİKKATLİ KULLANINIZ:  
 PRADAXA kullanmadan önce doktorunuzla görüşünüz. PRADAXA tedavisi sırasında, eğer bazı sorunlar yaşarsanız veya ameliyat olmanız gerekirse yine doktorunuzla görüşmeniz 
gerekebilir.  
 Herhangi bir tıbbi sorununuz veya hastalığınız varsa veya geçmişte olduysa, özellikle de  aşağıdaki listelenen biri sizin için söz konusu ise, doktorunuza bildiriniz.  
 
Eğer;  
- Artmış kanama riskiniz varsa. Bu durum aşağıdaki durumlarda ortaya çıkmış  olabilir:  
• Kısa zaman önce kanamanız olduysa  
• Son bir ay içinde sizden doku örneği alınmışsa  (biyopsi)  
• Ciddi bir yaralanma geçirmişseniz (kemik kırıkları, kafa yaralanmaları veya ameliyat 
gerektiren bir yaralanmalar  gibi)  
• Boğazınızda veya midenizde iltihaplanma şikayetiniz  varsa  
• Mide suyunun boğazınıza geri gelmesi şikayetiniz varsa (gastrik reflü)  
• Kanama riskini artırabilecek ilaçlar kullanıyorsanız (Bkz. Diğer ilaçlarla birlikte 
kullanımı)  
• Anti enflamatuvar (iltihap gider ici) ilaçlar alıyorsanız (diklofenak, ibuprofen, piroksikam  
gibi)  
• Kalbinizde enfeksiyon varsa (bakteriyel  endokardit)  
• Böbrek fonksiyonlarınızda bir bozukluk olduğunu biliyorsanız veya dehidratasyon  
(susuzluk hissi ve az miktarda ve koyu renkli (yoğun) idrar çıkarma belirtilerini gösteren durum) şikayetiniz  varsa  
• 75 yaşından büyükseniz  
• Vücut ağırlığınız 50 kg veya daha az  ise. 
 
- Kalp krizi geçirdiyseniz veya kalp krizi geçirme riskinizi artıracak koşulların sizin için 
geçerli olduğu belirlenmiş  ise 
 
- Kan testlerinde değişikliklerle ilişkilendirilen bir karaciğer hastalığınız varsa. Bu durumda 
PRADAXA kullanımı  önerilmez.  
 Aşağıdaki durumlarda PRADAXA’yı kullanırken özel dikkat gösteri niz 
 
- Ameliyat olmanız  gerekiyorsa:  
Bu durumda, kanama riski artacağı için ameliyat sırasında ve ameliyattan hemen sonrasında PRADAXA kullanımının geçici olarak kesilmesi gerekecektir. Bu durumda PRADAXA’yı ameliyat öncesinde ve sonrasında tam olarak doktorunuzun söylediği zamanlarda almanız çok önemlidir.  
 
- Eğer olacağınız ameliyat omurganiız içine bir tüp (kateter) takılmasını veya enjeksiyo n 
yapılmasının gerektiriyorsa (Örneğin, epidural veya spinal  anestezi veya ağrının azaltılması 
için):  
 
• PRADAXA’yı ameliyat öncesinde ve sonrasında tam olarak doktorunuzun söylediği 
zamanlarda almanız çok  önemlidir.  
 
• Eğer anestezi bittikten sonra, bacaklarınızda uyuşma veya zayıflık hissederseniz veya 
mesanenizle veya bağırsaklarınızla ilgili bir problem yaşarsanız hemen doktorunuza 
bildiriniz, çünkü böyle durumlarda acil müdahale  gerek ebilir. 
 
- Tedavi sırasında düşer v eya bir yerinizi incitirseniz özellikle başınızı vurursanız, derhal 
acil tıbbi yardım için başvurunuz. Kanama riskinizde artma olabileceği için doktor muayenesine ihtiyacınız  olabilir.  
 - Antifosfolipid  sendromu adlı bir hastalığınız (kanda pıhtı oluşması riskini yükselten bir 
bağışı klık sistemi hastalığı) olduğunu biliyorsanız, bunu doktorunuza söyleyiniz, tedavinizin 
değiştirilmesi gerekip gerekmediğine dokt orunuz karar verecektir.  
 
Bu uyarılar, geçmiş teki herhangi bir dönemde dahi olsa, sizin için geçerliyse lütfen 
doktorunuza  danışınız.  
 PRADAXA’nın yiyecek ve içecek ile kullanılması:  
PRADAXA aç ya da tok karına, bir bardak su ile bütün olarak yutulmalıdır.  Hamilelik  
İlacı kullanmadan önce doktorunuz a veya eczacınıza danışınız.  
 PRADAXA’nın  gebelik ve doğmamış çocuk üzerindeki etkisi bilinmemektedir. Doktorunuz 
özel olarak tavsiye etmediği sürece, bu ilacı hamilelik sırasında kullanmayınız. Çocuk doğurma çağında bir kadınsanız PRADAXA alırken hamile kalmaktan kaçınmalısınız . 
 Tedaviniz sıras ında hamile olduğunuzu fark ederseniz, hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Bu ilacı kullanıyor iken, bebeğinizi emzirmeyiniz.  
 Araç ve makine kullanımı  
PRADAXA’nın  araç ve makine kullanma yeteneği üzerinde bilinen bir etkisi yoktur. 
 PRADAXA’nın içeriğinde bulunan bazı yardımcı maddeler hakkında önemli bilgiler  
PRADAXA 150 mg sert kapsül içeriğinde uyarı gerektiren bir yardım cı madde yoktur.  
 Diğer ilaçlar ile bir likte kullanımı  
Başka bir ilaç kullanıyorsanız yakın bir zamanda kullandı iseniz veya kullanma ihtimaliniz varsa,  doktorunuza  bilgi veriniz.  Özellikle  aşağıda listelenen  ilaçlardan  birini  
kullanıyorsanız PRADAXA almadan önce mutlaka doktorunuza söylemelisiniz : 
 
- Kan pıhtılaşmasını azaltan ilaçlar (Örneğin, varfarin, fenprokumon, asenokumarol, 
heparin, klopidogrel, prasugrel, tikagrelor, rivaroksaban, asetilsalisilik asit) 
- Cilde sürülülerek kullanılan formları hariç, mantar enfeksiyonlarının tedavisi için 
kullanılan ilaçlar (Örneğin, ketokonazol, itrakonazol)  
- Anormal kalp atışlarının tedavisi için kullanılan ilaçlar (Örneğin, amiodaron, dronedaron, 
kinidin, verapamil). Eğer, amiodaron, kinidin veya verapamil içeren ilaçlar kullanıyorsanız, 
doktorunuz PRADAXA dozunuzu azaltmanızı söyleyebilir (Bkz. Bölüm  3) 
- Organ nakli sonrasında organ reddini engellemek için kullanılan ilaçlar  (Örneğin, 
takrolimus, siklosporin)  
- Glesaprevir ve pibrentasvir kombinasyonunu içeren ilaç (hepatit C tedavisi için kullanılan 
antiviral bir ilaç)  
- Anti enflamatuvar (iltihap giderici) ve ağrı kesici ilaçlar (Örneğin, salisilik asit), 
ibuprofen, diklofenak)  
- Depresyon için kullanılan bitkisel bir ürün olan St. John’s Wort (sarı kantaron otu) - Seçici serotonin geri alım inhibitörleri veya serotonin- norepinefrin geri alım  inhibitörleri 
adı verilen depresyon ilaçları  
- Rifampisin veya klaritromisin (iki antibiyotik)  
- AIDS için kullanılan anti -viral ilaçlar (Örneğin,  ritonavir)  
- Epilepsi  (sara  hastalığı)  tedavisi  için kullanılan  ilaçlar  (Örneğin, karbamazepin,  fenitoin)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise, lütfen doktorunuza vey a eczacınıza bunlar hakkında bilgi veriniz. 
 3. PRADAXA nasıl  kullanılır?  
 Uygun kullanım ve doz/uygulama sıklığı için talimatlar:  
İlacınızı her zaman için, tam olarak doktorunuzun söylediği şekilde alınız. Emin değilseniz  
doktorunuza danışarak kontrol ediniz.  
 Önerilen doz günde iki kez 150 mg’lık birer kapsül şeklinde alınan 300 mg’dır.  Eğer 80 yaşında veya daha yaşlıysanız , sizin için önerilen günlük PRADAXA dozu, günde 
iki kez 110 mg’lık birer kapsül olarak alınan 220 mg’dır.  
 Verapamil içeren ilaçl arla birlikte kullanıyorsanız, kanama riskiniz artacağı için, 
PRADAXA dozunuz , günde iki kez 110 mg’lık birer kapsül şeklinde alınan 220 mg doza 
azaltılmalıdır.  
 Sizin için potansiyel olarak daha büyük bir kanama riski söz konusu ise, doktorunuz 
günde iki kez 110 mg’lık birer kapsül olmak üzere günde toplam 220 mg doz almanıza 
karar verebilir.  
 Eğer, kalp atımlarınızın normale döndürülmesi için size kardiyoversiyon adı verilen bir işlem veya atriyal fibrilasyonu için kateter ablasyonu adı verilen bir işlem uygulanıyorsa, 
PRADAXA kullanmaya devam edebilirsiniz. PRADAXA’yı doktorunuzun size söylediği şekilde kullanınız.  Eğer, stentle perkütan koroner girişim adı verilen bir işlem le bir kan damarını açık tutmak için 
bu damara bir stent (bir tıbbi cihaz) yerleş tirilmişse, doktorunuz un kan pıhtılaşmasının 
normale döndüğüne karar ver mesinden sonra , PRADAXA ile tedavinize devam edilebilir. 
PRADAXA’yı doktorunuzun size söylediği şekilde kullanınız.  Uygulama yolu ve metodu:  
PRADAXA yiyeceklerle birlikte veya ayrı olarak alınabilir.  Mideye ulaşmasını 
kolaylaştırmak için bir bardak su ile birlikte ve mutlaka bütün olarak yutulmalıdır. Kapsülü kesinlikle kırmayınız, çiğnemeyiniz veya içeriğini boşaltarak kullanmayınız. Aksi halde 
kanama riskiniz artabilir.  
 PRADAXA kapsülü blisterden alırken lütfen aşağıdaki yolu izleyiniz:  
 Aşağıdaki resimler, PRADAXA kapsülü blisterden nasıl alınacağını göstermektedir.    
Bir blisteri d elikli çizgi ile belirlenmiş hat boyunca, blister şeridinden 
ayırınız  
 
  
      Ayırdığı nız tek blisterin arkasındaki folyoyu sıyırınız ve kapsülü  
çıkarınız.  
  
• Kapsülü yuvasından iterek çıkarmayınız.  
• Kapsülü kullanacağınız zamana kadar blisterin folyosunu açmayınız  
 
Değişik yaş grupları:  
 
Çocuklarda ve ergenlerde kullanımı:  
PRADAXA çocuklarda ve18 yaşın altındaki ergenlerde kullanılmamalıdır. 
 
Yaşlılarda kullanımı : 
Doktorunuz durumunuzu değerlendirecek ve buna göre tedavinize karar verecektir.  
 Özel kullanım durumları:  
Böbrek yetmezliği:  
Şiddetli böbrek yetmezliğiniz varsa PRADAXA kullanmamalısınız.  
 Böbreklerinizde bir problem varsa, doktorunuz durumunuzu değerlendirip dozunuzu buna göre belirleyecektir.  
 Karaciğer yetmezliği:  
Karaciğer enzimlerinizde normalin üst sınırının iki katından daha fazla yükselme varsa,  
PRADAXA kullanımı  önerilmemektedir.  
 
Antikoagülan tedavinin  değiştirilmesi:  
Doktorunuz özel olarak belirtmedikçe tedavinizi değiştirmeyiniz. 
 Eğer PRADAXA’nın etkisinin çok güçlü veya zayıf olduğuna dair bir izleniminiz vars a 
doktorunuz veya eczacınız ile konuşunuz. 
 
Kullan manız gerekenden daha fazla PRADAXA kullandıysanız  
Önerilenden daha fazla PRADAXA dozları kanama riskinizin artmasına neden olur . Eğer size 
önerilenden daha fazla dozda PRADAXA kullandıysanız, derhal doktorunuza başvurunuz. 
Özel tedavi seçenekleri bulunmak tadır.  
 PRADAXA’dan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 PRADAXA kullanmayı unutursanız  
Unutulan bir PRADAXA dozu, bir sonraki doz zamanından 6 saat öncesine kadar alınabilir. 
Sonraki dozu almanız için 6 saatten az zaman kalmışsa, unutulan doz atlanmalıdır. Almayı 
unuttuğunuz dozları telafi etmek için çift doz almayınız. 
 
Unutulan dozları dengelemek için çift doz almayınız. 
 PRADAXA ile tedavi sonlandırıldığında oluşabilecek etkiler  
İlacınızı tam olarak size reçetelendiği şekilde alınız. Önceden doktorunuza danışmadan PRADAXA kullanmayı bırakmayınız. PRADAXA tedavis inin gerekenden daha erken 
kesilmesi halinde , kan damarların ızda pıhtı oluşma riskiniz  artırabilir. Eğer PRADAXA 
kullandıktan sonra sindirim güç lüğü yaşıyorsanız doktorunuz ile temasa geçiniz. 
 Bu ilacın kullanımı hakkında başka sorularınız varsa, doktor veya eczacınıza sorunuz.  
 4. Olası yan etkiler  nelerdir?  
 Tüm ilaçlar gibi, PRADAXA kullanan kişilerde yan etkiler olabilir. Ancak bu etkiler her hastada ortaya çıkmaz.  
 PRADAXA kan pıhtılaşmasını etkilediği için yan etkilerin çoğu morarma ve kanama ile 
ilişkilidir. Majör veya şiddetli kanamalar ortaya çıkabilir, bu etkiler en ciddi yan etkilerdir ve 
nerede ortaya çıkarsa çıksın, sakatlık oluşturabi lir, hayati tehlike yaratabilir ve hatta ölümle 
sonuçlanabilir. Bu kanamalar bazı durumlarda belirgin olmayabilir.  
 Aşağıdakilerden biri olursa PRADAXA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Eğer, kendiliğinden durmayan bir kanamanız veya aşırı kanama belirtileriniz varsa (olağandışı yorgunluk ve bitkinlik, solukluk, baş dönmesi, ba ş ağrısı ve açıklanamayan şişme) 
derhal doktorunuza durumunuzu bildiriniz. Doktorunuz yakın gözlem altında tut ulmanıza  
veya ilacınızı değiştirmeye karar verebilir.  
 Eğer, solunum güçlüğü veya baş dönmesi gibi belirtilere neden olan ciddi bir alerjik etki  
yaşıyorsanız hemen doktorunuzla temasa geçiniz.  
 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  PRADAXA ile ortaya çıktığı bilinen aşağıdaki yan etkiler orta ya çıkma sıklıklarına göre  
gruplanmıştır:  Çok yaygın :  10 hastanın en az birinde görülebilir.  
Yaygın :  10 hastanın birinden az fakat 100 hastanın birinden fazla görülebilir. 
Yaygın olmayan :  100 hastanın birinden az fakat 1.000 hastanın birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
 Anormal kalp atışlarından sonra oluş an pıhtının yol açabileceği beyin veya vücut 
damarlarındaki tıkanmaların engellenmesi:  
 Yaygın   
- Kanama: burundan, mide veya bağırsak içine, penisden/vajinadan veya idrar yolundan 
(idrarı pembe veya kırmızıya boyayan idrarda kan bulunması dahil) veya cilt altı kanamalar ı şeklinde  olabilir.  
- Kanda ki kırmızı kan hücre lerinin  sayısında  düşme  
- Karın ağrısı veya mide  ağrısı  
- Sindirim güçlüğü  
- Sıklıkla yumuşak veya sulu dışkılama  
- Bulantı  
 
Yaygın olmayan   
- Kanama  
- Kanama basur memelerinden, rektuma veya beyinde  olabilir  
- Hematom oluşumu (bölgesel kan toplanması)  
- Öksürükle birlikte kan gelmesi veya kanlı balgam   
- Kandaki platelet lerin (kan pulcuğu) sayısında  düşme  
- Kandaki kırmızı kan hücrelerinin için de bulunan bir maddenin (hemoglobin) miktarında  
düşme  
- Alerjik  reak siyon  
- Cildin rengini ve görünüşünü etkileyen ani cilt  değişiklikleri  
- Kaşıntı 
- Mide veya bağırsakta yaralar (ülser) (boğazdaki yaralar  dahil)  
- Mide ve boğazda  iltihaplanma  
- Mide sıvısının boğaza doğru geri gelmesi  (reflü)  
- Kusma  
- Yutma  güçlüğü  
- Laboratuvar testlerinde karaciğer fonksiyonlarına ait olağandışı  sonuçlar  
 Seyrek  
- Kanama: eklem içine, cerrahi kesi yerinden, yara yerinden, enjeksiyon yerinden veya 
kateterin toplar  damara giriş yerinden olabilir.  
- Solunum güçlüğüne veya baş dönmesine yol açan ciddi alerjik  reaksiyon  
- Yüzde veya boğazda şişmeye yol açan ciddi alerjik reaksiyon  
- Ciltte  alerji  nedeni  ile oluşan, koyu kırmızı,  deriden  kabarık, bombeli , kaşıntılı döküntü  
şeklinde alerjik reaksiyon 
- Kandaki kırmızı kan hücrelerinin oranında  azalma  
- Karaciğer enzimlerinde yükselme  
- Karaciğer veya kan problemleri nedeni ile ciltte veya göz aklarında sararma  
 Bilinmiyor  
- Nefes almakta güçlük veya hırıltılı nefes  alma  
- Beyaz kan hücrelerinin (kanda kanda  bulunan ve enfeksiyonla savaşmaya yardımcı olan 
hücreler) sayısının azalması veya tamamen yok olması  
- Saç dökülmesi  
 Bir klinik çalışmada, PRADAXA ile görülen kalp krizlerinin oranı sayısal olarak varfarinden daha fazla bulunmuştur. Genel ortaya çıkma sıklığı düşüktür.   Bacaklarınız ve/veya akciğerlerinizdeki toplardamarlarda pıhtıların tekrar oluşmasını önleme de dahil, bacaklarınız ve akciğerlerinizdeki toplardamarlarda oluşan pıhtıların tedavisi : 
 Yaygın  
- Kanama; burundan, mide veya bağırsak içine, rektumdan, penisden/vajinadan veya idrar yolundan (idrarı pembe veya kırmızıya boyayan  idrarda kan bulunması dahil) veya cilt altı 
kanamaları  şeklinde  olabilir.  
- Sindirim güçlüğü  
 
Yaygın olmayan  
- Kanama  
- Eklem içine kanama veya yara yerinden olan kanama 
- Basur memelerinden  kanama  
- Kandaki kırmızı kan hücre lerinin  sayısında  düşme  
- Hematom oluşumu (Bölgesel kan toplanması)  
- Öksürükle birlikte kan gelmesi veya kanlı balgam   
- Alerjik  reaksiyon  
- Cildin rengini ve görünüşünü etkileyen ani  değişiklikler  
- Kaşıntı 
- Mide veya bağırsakta yaralar  (ülser)  
- Mide veya boğazda  iltihaplanma  
- Mide sıvısının boğaza doğru geri gelmesi  (reflü)  
- Bulantı  
- Kusma  
- Karın veya mide  ağrısı  
- Sıklıkla yumuşak veya sulu dışkılama  
- Laboratuvar testlerinde karaciğer fonksiyonlarına ait olağan dışı  sonuçlar  
- Karaciğer enzimlerinde  artma  
 Seyrek  
- Kanama; ameliyat kesi yerinden,  enjeksiyon yerinden, kateterin toplar damarınıza giriş  
yerinden veya beyinde olabilir. 
- Kandaki plateletlerin (kan pulcuğu) sayısında  düşme  
- Solunum güçlüğü veya baş dönmesine yol açan ciddi alerjik  reaksiyon  
- Yüzde veya boğazda şişmeye yol açan ciddi alerjik reaksiyon  
- Ciltte alerji nedeni ile oluşan, koyu kırmızı, deriden kabarık, bombeli, kaşıntılı döküntü  
- Yutma  güçlüğü  
- Kandaki kırmızı kan hücrelerinin oranında  azalma  
 Bilinmiyor  
- Nefes almakta güçlük veya hırıltılı nefes  alma  
- Kandaki kırmızı kan hücrelerinin içinde bulunan bir maddenin (hemoglobin)  miktarında 
düşme  
- Kandaki kırmızı kan hücrelerinin sayısında  düşme  
- Karaciğer veya kan problemleri nedeni ile ciltte veya göz aklarında  sararma  
- Saç dökülmesi  
 Bir klinik araştırmada, PRADAXA ile görülen kalp krizi oranı, varfarine  göre daha yüksek 
bulunmuştur. Genel ortaya çıkma sıklığı düşüktür. Plasebo ile tedavi edilen hastalarla kıyaslandığında, dabigatran ile tedavi edilen hastalarda kalp krizi oranında herhangi bir farklılık gözlenmemiştir.  
 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi 
durumunda hekimini, eczacınız veya hemşireniz ile konuşunuz. Ayrıca karşılaştığınız yan etkileri “www.titck.gov.tr” sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 Eğer herhangi bir yan etki veya bu kullanma talimatında bahsi geçmeyen herhangi bir yan etki ile karşılaşırsanız, doktorunuzu ya da eczacınızı bilgilendiriniz.  
 5. PRADAXA’nın  saklanması  
 PRADAXA’yı çocukların göremeyeceği, erişemeyeceği yerlerde ve ambalajında saklayınız.  25°C’nin altındaki oda sıcaklığında saklayınız.  
 Nemden korumak için, orijinal ambalajında saklayınız. Kapsüllerinizi, başka bir kap içine (hap kapları gibi) koymayınız. 
 Son kullanma tarihiyle uyumlu olarak kullanınız. Ambalajdaki son kullanma tarihinden sonra PRADAXA’yı kullanmayınız.  Son kullanma tarihi belirtilen ayın son günüdür.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 Eğer üründe ve/veya ambalajında bozukluklar fark ederseniz PRADAXA’yı kullanmayınız.  Ruhsat sahibi:  
Boehringer Ingelheim İlaç Tic. A.Ş.  
Esentepe Mah. Harman 1 Sok.  Nidakule Levent No: 7/9 Kat: 15 
34394 Şişli / İstanbul  
Tel: (0 212) 329 1100   
Faks: (0 212) 329 1101  
 Üretici:  
Boehringer Ingelheim Pharma GmbH & Co. KG,  
Binger Strasse 173  
D-55216 Ingelheim am Rhein, Almanya  
  Bu kullanma talimatı  …/…/... tarihinde onaylanmıştır.  