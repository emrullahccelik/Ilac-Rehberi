KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUSKONAL 200 mg retard kapsül
2. KALİTATİF VE KANTİTATİF BİLEŞİM
Etkin madde:
Her bir kontrollü salım kapsülü 200 mg mebeverin hidroklorür içerir.
Yardımcı maddeler:
Sukroz, mannitol, sodyum lauril sülfat, setil alkol
Yardımcı maddelerin için 6.1’e bakınız.
3. FARMASÖTİK FORM
Retard kapsül.
Beyaz beyazımsı mikropellet küreler içeren beyaz opak gövde, kiremit kırmızı opak kapak renkli 0
no’lu sert jelatin kapsüller.
4. KLİNİK ÖZELLİKLER
4.1. Terapötik endikasyonlar
Yetişkinler ve 10 yaş üzerindeki çocuklar:
İrritabl bağırsak sendromu ile ilişkili karın ağrısı ve krampları, bağırsak rahatsızlığı ve intestinal
huzursuzluğun semptomatik tedavisi.
Organik rahatsızlıklara bağlı gastro-intestinal spazmların tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
Yetişkinler ve 10 yaş üzerindeki çocuklar:
Biri sabah, biri akşam olmak üzere günde 200 miligramlık iki doz olarak uygulanmalıdır.
Uygulama süresi sınırlı değildir.
Hasta bir ya da iki dozu almayı unuttuğunda bir sonraki doz ile reçetelendiği gibi tedaviye
devam etmelidir; unutulan doz (lar) normal doza ek olarak alınmamalıdır.
1Uygulama şekli:
Oral uygulama içindir.
Kapsüller yeterli miktarda suyla yutulmalıdır (en az 100 ml suyla).
Çiğnenmemelidir çünkü kaplamanın amacı uzun süreli salım mekanizmasının sağlanmasıdır.
Özel popülasyonlara ilişkin ek bilgiler
Böbrek/Karaciğer yetmezliği:
Mevcut pazarlama sonrası verilerle böbrek veya karaciğer yetmezliği olan hastalar için spesifik
bir risk tanımlanamamaktadır.
Böbrek veya karaciğer yetmezliği olan hastalarda dozun ayarlanmasına gerek yoktur.
Pediyatrik popülasyon:
DUSKONAL, klinik veri olmaması nedeniyle 3 yaş altındaki çocuklarda kullanılmamalıdır.
3-10 yaş grubunda 200 mg retard kapsül etkin madde miktarının yüksek olması nedeniyle
kullanılmamalıdır.
Geriyatrik popülasyon:
Mevcut pazarlama sonrası verilerle yaşlı hastalar için spesifik bir risk tanımlanamamaktadır.
Yaşlı hastalarda dozun ayarlanmasına gerek yoktur.
4.3. Kontrendikasyonlar
İçerdiği etken madde veya diğer yardımcı maddelerden herhangi birine karşı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
DUSKONAL sukroz içermektedir. Nadir kalıtımsal früktoz intoleransı, glukoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı kullanmamaları
gerekir.
DUSKONAL mannitol, sodyum lauril sülfat ve setil alkol içermektedir. Mannitol ve sodyum lauril
sülfat miktarı nedeniyle, setil alkol uygulama yolu nedeniyle herhangi bir uyarı gerektirmemektedir.
24.5. Diğer tıbbi ürünler ile etkileşim ve diğer etkileşim şekilleri
Etkileşim çalışmaları yalnızca alkol ile yapılmıştır. Hayvanlarda yürütülen in vitro ve in vivo
çalışmalar mebeverin ve etanol arasında etkileşim olmadığını göstermiştir.
4.6. Gebelik ve Laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Üreme toksisitesi ile ilgili yapılan hayvan çalışmaları yetersizdir (bkz. kısım 5.3).
Gebelik dönemi
Mebeverinin gebe kadınlarda kullanımına ilişkin çok sınırlı veri mevcuttur.
DUSKONAL’in gebelik sırasında kullanılması önerilmez.
Laktasyon dönemi
Mebeverin ya da metabolitlerinin insanlarda anne sütüne geçip geçmediği bilinmemektedir.
Hayvanlarda mebeverinin süte geçişi ile ilgili çalışma yapılmamıştır.
DUSKONAL emzirme sırasında kullanılmamalıdır.
Üreme yeteneği/Fertilite
Erkek ya da kadında üreme yeteneği üzerinde klinik veri bulunmamaktadır; bununla birlikte
hayvanlarda yapılan çalışmalar mebeverinin zararlı etkisini göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkisi konusunda herhangi bir çalışma yapılmamıştır.
Farmakodinamik ve farmakokinetik profili ile pazarlama sonrası deneyim mebeverinin araç ve
makine kullanma yeteneği üzerinde olumsuz etkisini göstermemiştir.
4.8. İstenmeyen etkiler
İstenmeyen etkiler MedDRA sistem organ sınıfına ve aşağıdaki sıklıklara göre belirtilmiştir:
Yaygın: ≥1/100, <1/10, Yaygın olmayan: ≥1/1,000, <1/100, Seyrek: ≥1/10,000, <1/1,000, Çok
seyrek: <1/10,000 izole olgular dahil.
Aşağıdaki advers olaylar pazarlama sonrası kullanımda spontan olarak bildirilmiştir. Mevcut
3verilere dayanarak kesin bir sıklık hesaplanamaz.
Esas olarak deride, ancak sadece deriyle sınırlı kalmayan allerjik reaksiyonlar gözlenmiştir.
Deri ve deri altı dokusu hastalıkları
Ürtiker, anjioödem, yüz ödemi, ekzantem
Bağışıklık sistemi hastalıkları
Hipersensitivite (anafilaktik reaksiyonlar)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99).
4.9. Doz aşımı ve tedavisi
Teorik olarak aşırı dozda alınması halinde merkezi sinir sisteminde uyarılma beklenebilir.
Mebeverin yüksek dozda alındığında, ciddi semptomlar gözlenmeyebilir veya orta şiddette olabilir
ve genellikle hızlı bir şekilde geri dönüşümlüdür.
Doz aşımında gözlenen semptomlar nörolojik ve kardiyovasküler kaynaklıdır. İlacın bilinen
spesifik bir antidotu mevcut değildir ve semptomatik tedavi önerilir.
Gastrik lavaj yalnızca bir saat içinde çoklu intoksikasyonun söz konusu olduğu olgularda
düşünülmelidir. Emilimi azaltan önlemler gerekli değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sentetik antikolinerjikler, tersiyer amino gruplu esterler
ATC kodu: A03AA04
Farmakodinamik etkiler
Mebeverin doğrudan gastrointestinal sistemdeki düz kasları etkileyerek normal barsak motilitesini
bozmadan spazm çözen müskulotrop bir spazmolitiktir. Bu etki, otonomik sinir sitemi aracılığıyla
ortaya çıkmadığı için, tipik antikolinerjik yan etkiler gözlenmez.
4Klinik etkinlik ve güvenlilik
Farklı mebeverin formülasyonlarının klinik etkinlik ve güvenilirliği en az 1500 hastada
değerlendirilmiştir. Referans ya da başlangıçtaki kontrollü klinik çalışmalarda irritabl bağırsak
sendromunun baskın semptomlarında (örn., karın ağrısı, gaita özellikleri) genel olarak önemli
düzelmeler gözlenmiştir.
Tüm mebeverin formülasyonları genel olarak güvenli olup önerilen doz rejimlerinde iyi tolere
edilmiştir.
Pediyatrik popülasyon
Tablet ya da kapsül formülasyonlarında klinik çalışmalar yalnızca yetişkinlerde yapılmıştır.
Mebeverin pamoatın süspansiyon formülasyonu ile >3 yaş hastalarda yapılan klinik çalışmalar
ve pazarlama sonrası deneyimindeki klinik etkinlik ve güvenlilik dataları mebeverinin etkili,
güvenli olup iyi tolere edildiğini göstermiştir.
Mebeverin süspansiyon ile yapılan klinik çalışmalar mebeverinin çocuklarda irritabl bağırsak
sendromunun semptomlarının düzeltilmesinde etkili olduğunu göstermiştir. Mebeverin süspansiyon
ile yapılan açık, başlangıç kontrollü çalışmaları da ilacın etkinliğini doğrulamıştır. Tablet ya da
kapsül formülasyonunun doz şeması mebeverinin tutarlı güvenlilik ve iyi tolerabilitesi temelinde
hesaplanmıştır.
5.2. Farmakokinetik özellikler
Emilim:
Mebeverin tabletin oral alınmasından sonra hızla ve tamamen emilir. Retard formülasyon günde
iki defalık bir dozlama şemasına olanak sağlamaktadır.
Dağılım:
Çoklu dozlamanın ardından önemli ölçüde birikme gözlenmemiştir. Emilimden sonra, mebeverin
büyük oranda metabolize olur ve plazma ve idrarda değişmemiş olarak bulunmaz. Mebeverin
plazmada ölçülebilir olmadığından, dağılım hacmi tespit edilemez. Radyoaktif işaretlenmiş
mebeverinin oral uygulanmasından sonra, ilacın çoğu 24 saat içinde atılmakla beraber, %95’ten
fazlası idrarla atılmıştır. Bu nedenle, mebeverinin vücutta anlamlı ölçüde birikmesi beklenmez.
Ayrıca, mebeverinin büyük ölçüde dokularda veya organlarda dağılımı olası değildir.
5Biyotransformasyon:
Mebeverin hidroklorür esas olarak ester bağlarını yıkarak veratrik asit ve mebeverin alkole
dönüştüren esterazlarla metabolize olur. Plazmadaki ana metabolit DMAC’dır (Demetil Karboksilik
Asit). DMAC’ın kararlı durum eliminasyon yarılanma ömrü yaklaşık 5.77 saattir. Çoklu dozlama
esnasında (günde iki defa 200 mg), DMAC için C 804 ng/ml, ve t yaklaşık olarak 3 saattir.
maks maks
Retard kapsülün relatif biyoyararlanımı, 97% lik bir ortalama oran ile optimum olur.
Eliminasyon:
Mebeverin, vücuttan tamamıyla metabolize olarak atılır. Veratrik asit idrarla atılır. Mebeverin
alkol kısmen karboksilik asit (MAC) ve kısmen de DMAC olarak idrarla atılır.
Hastalardaki karekteristik özellikler
Pediyatrik popülasyon
Mebeverinin herhangi bir formülasyonu ile çocuklarda farmakokinetik çalışma yürütülmemiştir.
5.3. Klinik öncesi güvenlilik verileri
Mebeverin molekülü, geliştirilmesi aşamasında, akut, (sub) kronik ve üreme çalışmaları ile pek
çok hayvan türü üzerinde test edilmiştir.
Sıçan, tavşan ve köpeklerde yürütülen tek ve tekrarlayan doz oral toksisite çalışmalarında merkezi
sinir sistemi üzerinde davranışsal uyarılma (esas olarak tremor ve konvülziyon) etkileri
gözlenmiştir. Köpeklerde konvülziyonlar insanda kullanılan en yüksek klinik dozun (400 mg/gün)
2 katına eşdeğer dozda görülmüştür. Sıçan ve tavşanlarda bu etkiler yalnızca insandaki klinik
dozdan çok yüksek dozlarda (örn. sıçanlarda en yüksek insan dozunun 15 katına eşdeğer dozlarda)
görülmüştür.
Mebeverinin üreme toksisitesi hayvan çalışmalarında yeterince araştırılmamıştır. Sıçan ve
tavşanlarda tek doz olarak verilen 100 mg/kg/gün doza dek teratojenik potansiyel
gözlenmemiştir. Bununla birlikte embriyotoksik etkiler (gelişme geriliği ve embriyo ölümü)
sıçanlarda günde iki kez 50 mg/kg doz (insandaki en yüksek klinik dozun 2 katına eşdeğer) ile
görülmüştür. Bu etki tavşanlarda gözlenmemiştir.
Dişi ve erkek sıçanlarda yapılan bir oral fertilite çalışmasında insanda önerilen doz düzeyinde
veya o doza kadar F0 ve üç F1 kuşağında etki görülmemiştir.
6Türlerin hiçbirinde teratojenik etki görülmemiştir.
Standart in vitro ve in vivo genotoksisite testlerinde mebeverin genotoksik etkilerden yoksundur.
Karsinojenik potansiyel şüphesi olmadığından karsinojenisite çalışması yapılmamıştır.
Mebeverin ve mebeverin asidin insan karaciğer mikrozomlarında etanolü metabolize eden
Sitokrom P-Sistem 2E1 üzerindeki potansiyel etkilerini araştıran bir çalışmada, mebeverin ya da
mebeverin asit CYP2E1’i baskılamamıştır.
Mebeverin ve etanolün motor koordinasyon üzerindeki etkisi sıçanlarda araştırılmıştır. Çalışma
sonuçları mebeverin dozunun etanolün varlığında ya da yokluğunda motor koordinasyonunu
etkilemediğini göstermiştir. Mebeverin etanolün etkisini artırmamıştır.
6. FARMASÖTİK ÖZELLİKLER
6.1. Yardımcı maddelerin listesi
Kapsül (granüller):
Mikrokristalin selüloz
Mannitol
Sukroz
Povidon K 30
Sodyum lauril sülfat
Etil selüloz
Hidroksi propil metil selüloz
Setil alkol
İzopropil alkol
Aseton
Etil alkol
Kapsül kabuğu:
Jelatin
Titanyum dioksit (E171)
Kırmızı demir oksit (E172)
6.2. Geçimsizlikler
Veri bulunmamaktadır.
76.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında, çocukların göremeyeceği, erişemeyeceği yerlerde ve
ambalajında saklanmalıdır.
6.5. Ambalajın Yapısı ve İçeriği
30 kapsül içeren şeffaf PVC/ Alu folyo blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San ve Tic. A.Ş.
Evren Mah. Cami Yolu Cad. No:50, P.K.:34212,
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2016/551
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 05.08.2016
Ruhsat yenileme tarihi:
10. KÜB’ÜN REVİZYON TARİHİ
8