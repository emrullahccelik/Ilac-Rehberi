KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADACEL POLIO 0,5 mL IM enjeksiyon için süspansiyon içeren kullanıma hazır enjektör
Steril
Tetanoz Toksoidi, Azaltılmış Difteri Toksoidi ve Adsorbe Aselüler Boğmaca Aşısı ile
Kombine İnaktif Poliomiyelit Aşısı
2. KALİTATİF VE KANTİTATİF BİLEŞİM
Etkin maddeler:
0,5 mL’lik bir doz aşağıdaki etkin maddeleri içerir:
Difteri Toksoidi........................................................................≥ 2 Lf (en az 2 IU*)
Tetanoz Toksoidi......................................................................≥ 5 Lf (en az 20 IU*)
Aselüler Boğmaca:
Boğmaca Toksoidi............................................................... 2,5 mikrogram
Filamentöz Hemaglutinin......................................................5 mikrogram
Fimbria Tipler 2 ve 3............................................................5 mikrogram
Pertaktin................................................................................3 mikrogram
İnaktif Poliomiyelit Aşısı Tip 1 (Mahoney)............................................40 D-antijen birimi
İnaktif Poliomiyelit Aşısı Tip 2 (MEF-1)............................................ 8 D-antijen birimi
İnaktif Poliomiyelit Aşısı Tip 3 (Saukett)............................................32 D-antijen birimi
* Avrupa Farmakopesinde tarif edilen analize göre ölçülen faaliyetin alt güven sınırı
(p = 0,95) olarak
Yardımcı maddeler:
Alüminyum fosfata adsorbe ...................................... 1,5 mg (0,33 mg Alüminyum)
ADACEL POLIO üretim prosesinde kullanılan eser miktarda bovin serum albümin,
formaldehit, glutaraldehit, streptomisin, neomisin ve polimiksin B içerebilir.
Yardımcı maddeler için 6.1’e bakınız.
3. FARMASÖTİK FORM
Kullanıma hazır enjektörde enjeksiyonluk süspansiyon.
Aşı steril, tekdüze, beyaz ve bulanık bir süspansiyondur.
14. KLİNİK ÖZELLİKLER
4.1. Terapötik endikasyonlar
ADACEL POLIO primer immünizasyonu takiben tekrar (rapel) doz olarak 4 yaş ve üzeri
kişilerde difteri, tetanoz, boğmaca ve çocuk felcine karşı aktif bağışıklama için endikedir.
ADACEL POLIO 4 ila 6 yaşındaki çocuklarda, difteri, tetanoz, aselüler boğmaca ve inaktive
çocuk felci aşısının (DaBT-İPA) beşinci dozu için bir alternatif olarak düşünülebilir.
Difteri, tetanoz veya boğmaca geçirmiş kişiler, bu klinik enfeksiyonlar her zaman bağışıklık
sağlamadığı için yine de aşılanmalıdır. Hem asemptomatik hem de semptomatik olan İnsan
İmmün Yetmezlik Virüsü (HIV) ile enfekte olan kişiler, standart programlara göre tetanoz,
difteri ve boğmacaya karşı immünize edilmelidir.
ADACEL POLIO, C. diphtheriae, C. tetani, B. pertussis’in neden olduğu hastalıkların veya
Poliomiyelit enfeksiyonlarının tedavisinde kullanılmaz.
Yara Yönetiminde Tetanozdan Korunma
Tetanoz immün globulini ile pasif bağışıklama ile beraber ya da pasif bağışıklama olmadan,
tetanoz toksoidi içeren bir preparat ile (Adsorbe Td aşısı, ADACEL ya da ADACEL POLIO
gibi) aktif bağışıklama ihtiyacı, yaranın durumu ve hastanın aşılanma geçmişine bağlıdır
(Bkz.Pozoloji/uygulama sıklığı ve süresi).
4.2. Pozoloji ve uygulama şekli
Pozoloji/uygulama sıklığı ve süresi:
ADACEL POLIO intramüsküler yoldan 0,5 mL IM tek doz bir enjeksiyon olarak uygulanır.
Aşı önerilen dozdan az miktarda, bölünmüş dozlar (fonksiyonel dozlar) şeklinde (0,5 ml’den
az) verilmemelidir. Fonksiyonel dozların güvenlilik ve etkililik üzerindeki etkisi
belirlenmemiştir.
Daha önce aselüler boğmaca aşısı uygulanmamış erişkinler için tek bir tetanoz-difteri (Td)
tekrar (rapel) dozu yerine kombine tetanoz-difteri-aselüler boğmaca aşısı (Tdap)
uygulanmalıdır.
Uygulama şekli:
Yabancı partikül ve /veya renk değişikliği olup olmadığını tespit etmek için parenteral
biyolojik ürünler, uygulamadan önce görsel olarak incelenmelidir (bkz. Farmasötik Form).
Böyle bir durumun gözlenmesi durumunda aşı atılmalıdır.
Aşıyı uygulamadan önce, süspansiyonu düzgün bir şekilde dağıtmak için kullanıma hazır
enjektörü iyice çalkalanmalıdır.
İğne kullanıma hazır enjektörün ucuna sıkıca itilmeli ve 90 derece döndürülmelidir.
2Enjeksiyondan önce, enjeksiyon yapılacak bölge uygun antiseptik ile temizlenmelidir.
ADACEL POLIO’nun bir dozluk (0,5 mL) bir enjeksiyonu intramüsküler yoldan
uygulanmalıdır. Önerilen enjeksiyon yeri deltoid kasın içidir.
ADACEL POLIO gluteal bölgeye (kalça) uygulanmamalıdır.
İğnenin kan damarı içerisine girmediğinden emin olunuz.
Tetanoz, difteri ya da boğmaca geçirmiş olan kişiler de bağışıklanmalıdır çünkü bu klinik
enfeksiyonlar her zaman bağışıklık sağlamaz.
Özel popülasyonlara ilişkin ek bilgiler
Böbrek/Karaciğer yetmezliği:
Yeterli veri yoktur.
Pediyatrik popülasyon:
ADACEL POLIO klinik çalışmalarda 3 yaş ve üzeri çocuklarda kullanılmıştır.
Geriyatrik popülasyon:
ADACEL POLIO klinik çalışmalarda 91 yaşa kadarki kişilerde kullanılmıştır.
Diğer:
Asemptomatik ve semptomatik İnsan İmmun Yetmezlik Virüsü (HIV) enfekte kişiler standart
programlara göre difteri, tetanoz ve boğmacaya karşı aşılanmalıdır.
4.3. Kontrendikasyonlar
Hipersensitivite
ADACEL POLIO’nun herhangi bir bileşenine veya kalıntısına (rezidüel) karşı bilinen
sistemik aşırı duyarlılık reaksiyonu ya da bu aşının ya da aynı bileşenlerin bir veya daha
fazlasını içeren başka bir aşının bir önceki uygulanmasından sonra yaşamı tehdit eden bir
reaksiyon oluşması bu aşılama için kontrendikasyondur.
Eser miktarda tespit edilmemiş bovin serum albümin, formaldehit, glutaraldehit, streptomisin,
neomisin ve polimiksin B içerebildikleri için bu maddelere aşırı duyarlılığı olan kişilere bu
maddelerin uygulanmaması için bir önlem alınmalıdır.
Aşının hangi bileşeninin hipersensitivite reaksiyonundan sorumlu olduğu belirsiz olduğundan,
bileşenlerin hiçbiri uygulanmamalıdır. Alternatif olarak, eğer daha fazla bağışıklama
yapılması düşünülüyorsa, bu kişiler değerlendirme için alerji uzmanına sevk edilmelidir.
Akut Nörolojik Bozukluklar
Boğmaca içeren bir aşının önceki bir dozundan itibaren 7 gün içinde gerçekleşen ve
tanımlanabilen başka bir nedene atfedilemeyen ensefalopati (örn. koma, bilinç seviyesinde
3düşüş, süresi uzayan nöbetler), ADACEL POLIO dahil olmak üzere boğmaca içeren
herhangi bir aşının uygulanmasının bir kontrendikasyonudur.
4.4. Özel kullanım uyarıları ve önlemleri
Bu ürünü hiçbir koşul altında intravasküler (damar içi), subkütan (derialtı) veya
intradermal (deri içi) yoldan uygulamayınız.
Genel
ADACEL POLIO uygulanmadan önce sağlık çalışanları aşı olacak kişinin kendisini ya da bu
kişinin ebeveynini veya bakıcısını, bağışıklamanın yararları ve riskleri ile ilgili
bilgilendirmeli, bağışıklanacak hastanın mevcut sağlık durumu hakkında bilgi almalı, hastanın
bu aşıya ya da benzer aşılara karşı olası aşırı duyarlılık durumu, geçmişteki bağışıklama
öyküsü, bağışıklamaya karşı bir kontrendikasyonun varlığına ilişkin hasta öyküsünü
incelemeli ve bağışıklamadan önce hastaya/bakıcısına verilecek bilgilere dair yerel
gerekliliklere uymalıdır.
Aşı olacak kişiye, ebeveynine ya da bakıcısına, aşının bir önceki dozundan sonra herhangi bir
advers reaksiyon belirtisi ya da semptomu olup olmadığının sorulması son derece önemlidir.
Tetanoz toksoidi alıcılarında yan etkilerin oranlarını ve şiddetini, daha önceki dozların sayısı
ve önceden var olan antitoksinlerin seviyesi etkilemektedir.
ADACEL POLIO aşılamasını takiben, senkop (baygınlık) rapor edilmiştir. Yaralanmayı
engellemek ve senkopal reaksiyonları kontrol etmek için prosedürler mevcut olmalıdır.
Tüm aşılarda olduğu gibi ADACEL POLIO ile aşılama aşılanan kişilerde %100 koruma
sağlamayabilir.
Febril ve Akut Hastalık
Ateşli hastalık dahil olmak üzere herhangi akut hastalık varlığında aşılama ertelenmelidir.
Hafif üst solunum yolu enfeksiyonu gibi az ateşli hastalık genellikle bağışıklamayı ertelemek
için bir sebep olmamalıdır.
Hematolojik
Herhangi bir intramüsküler enjeksiyon, hemofili ya da trombositopeni gibi kanama
hastalıkları olan ya da antikoagülan tedavi gören kişilerde enjeksiyon bölgesinde hematoma
neden olduğu için, olası yararlar uygulama risklerine ağır basmıyorsa bu durumdaki kişilere
ADACEL POLIO’nun intramüsküler enjeksiyonu uygulanmamalıdır. Eğer herhangi bir
ürünün bu durumdaki kişilere intramüsküler enjeksiyonla uygulanma kararı verilmişse,
uygulama dikkatli yapılmalı ve enjeksiyon sonrası hematom riskinden kaçınmak için önlemler
alınmalıdır.
Nörolojik
4İlerleyici nörolojik bozukluğu, kontrol edilemeyen epilepsisi ya da ilerleyici ensefalopatisi
olan kişilere, bir tedavi rejimi sağlanana ve durumu stabilize olana kadar ADACEL POLIO
uygulanmamalıdır.
Eğer tetanoz toksoidi içeren bir aşının daha önceki uygulamasından sonra 6 hafta içerisinde
Guillain-Barre sendromu meydana gelmişse, ADACEL POLIO dahil olmak üzere tetanoz
toksoidi ile birlikte yapılan herhangi bir aşılama kararı potansiyel faydalara ve muhtemel
risklere ilişkin dikkatli bir değerlendirmeye dayanmalıdır.
İmmün
Aşının bileşenlerine duyarlı kişilerde allerjik reaksiyon olasılığı değerlendirilmelidir. Ürün
bileşenlerine karşı hiçbir aşırı duyarlılık öyküsü olmayan kişilerde bile ADACEL POLIO’nun
kullanımı sonrası aşırı duyarlılık reaksiyonları ortaya çıkabilir.
Diğer tüm ürünlerle de olduğu gibi, anafilaktik ya da akut aşırı duyarlılık reaksiyonu olma
ihtimaline karşı acil kullanım için epinefrin hidroklorür çözeltisi (1:1.000) ve diğer uygun
ajanlar bulundurulmalıdır. Sağlık uzmanları, hastane dışı ortamlarda uygun solunum yolu
müdahelesi dahil anafilaksiye karşı yapılacak ilk müdahele ile ilgili güncel öneriler
konusunda bilgili olmalıdır.
İmmün yetmezliği olan veya immün sistemini baskılayıcı tedavi gören kişilerde aşının
immünojenitesi azalabilir. Eğer mümkünse, hastalığın veya tedavinin sonrasına kadar
aşılamanın ertelenmesi tavsiye edilmektedir. Ancak, HIV enfeksiyonlu kişilerin veya kronik
bağışıklık yetmezliği olan hastaların (AIDS gibi) bağışıklık yanıtı sınırlı kalsa bile aşılanması
tavsiye edilir.
Klinik veriler, tetanoz-difteri-aselüler boğmaca içeren takviye aşısının uygulanması ile ilişkili
advers reaksiyon oranlarının, önceki bir tetanoz ve difteri içeren aşıdan 4 hafta sonra
uygulanmasıyla 5 yıl sonra uygulanması karşılaştırıldığında, klinik olarak anlamlı bir fark
olmadığını göstermektedir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Diğer aşılarla birlikte kullanım:
ADACEL POLIO, enjeksiyon için farklı bölgeler kullanılarak Hepatit B aşısı ile birlikte
eşzamanlı olarak uygulanabilir.
ADACEL ile yürütülen bir çalışmadan elde edilen destekleyici veriler, ADACEL POLIO’nun
üç valanlı grip aşısı ile eş zamanlı olarak kullanılabileceğini göstermektedir. ADACEL
POLIO, 3 ila 5 yaş arası çocuklarda gerçekleştirilen kontrollü olmayan klinik çalışmalarda
kızamık-kızamıkçık-kabakulak aşısıyla eş zamanlı olarak güvenle uygulanmıştır. ADACEL
POLIO ile su çiçeği aşısının birlikte kullanımı ile ilgili veri mevcut değildir.
En yaygın kullanılan canlı ve inaktive aşılar aynı hastaya eş zamanlı uygulandığında ve aşılar
ayrı olarak uygulandığında serokonversiyon oranları ve advers reaksiyonların oranları benzer
5olarak gözlenmiştir. Eş zamanlı olarak uygulanan aşılar ayrı enjektörler ile ve ayrı
bölgelerden uygulanmalıdır.
Eş zamanlı uygulama, özellikle kişinin bir sonraki aşılamaya gelmeyeceği düşünülüyorsa
önerilmektedir.
ADACEL POLIO, diğer parenteral müstahzarlar ile aynı enjektörde karıştırılmamalıdır.
Diğer ilaçlar ile birlikte kullanım:
İmmunosüpresif tedavi ile aşının immünojenitesi azalabilir.
4.6. Gebelik ve laktasyon
Genel tavsiye
Gebelik kategori C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hormonal kontraseptifler ile ADACEL POLIO’nun birlikte kullanımının, karşılıklı olarak
etkinliklerini değiştirdiklerine dair herhangi bir veri yoktur.
Çocuk doğurma çağındaki kadınlar için herhangi bir kontrendikasyon bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ ve-veya/ embriyonel/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Kesinlikle gerekli olmadıkça gebelikte kullanılmamalıdır.
Gebelerde ADACEL POLIO uygulamasını takiben pazarlama sonrası veriler sınırlıdır. Aşı
inaktive olduğu için, embriyo ya da fetuse karşı bir risk beklenmemektedir. Ev halkından
birinin maruz kalma riskinin yüksek olduğu durumlarda veya toplumda bir salgın varsa,
gebelik sırasında ADACEL POLIO uygulamasının riskine karşı yararları dikkatli bir biçimde
değerlendirilmelidir.
Boğmaca riski olmadığı sürece aşının hamilelik sırasında kullanılması tavsiye
edilmemektedir.
Laktasyon dönemi
ADACEL POLIO’nun insan sütüyle atılıp atılmadığı bilinmemektedir. ADACEL POLIO’nun
süt ile atılımı hayvanlar üzerinde araştırılmamıştır. ADACEL POLIO inaktive olduğu için,
anneye ya da bebeğe karşı bir risk beklenmemektedir. Emzirmenin durdurulup
durdurulmayacağına ya da ADACEL POLIO tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve ADACEL POLIO tedavisinin emziren anne açısından
faydası dikkate alınmalıdır.
6Üreme yeteneği / Fertilite
ADACEL POLIO fertilite çalışmalarında değerlendirilmemiştir.
4.7. Araç ve makine kullanımı üzerindeki etkiler
ADACEL POLIO’nun araç ve makine kullanma yeteneği üzerinde etkisine yönelik bir
çalışma gerçekleştirilmemiştir. ADACEL POLIO’nun araç ve makine kullanma yeteneği
üzerine göz ardı edilebilir derecede bir etkisi bulunmakta veya hiç etkisi bulunmamaktadır.
4.8. İstenmeyen etkiler
Klinik araştırmalar çok çeşitli şartlar altında gerçekleştiği için bir aşının klinik araştırmalarda
gözlemlenen advers reaksiyon oranları doğrudan başka bir aşının advers reaksiyon oranları ile
karşılaştırılmaz ve uygulamada gözlemlenen oranları yansıtamayabilir. Ancak klinik
araştırmalardan elde edilen advers reaksiyon bilgisi, aşı kullanımına ilişkin gibi görünen
advers olayları tanımlamak için ve bu olayların oranlarını yaklaşık olarak hesap etmek için
zemin hazırlar.
ADACEL POLIO’nun güvenliliği, 7 klinik araştırmada tek doz ADACEL POLIO uygulanmış
olan toplam 1636 katılımcıda değerlendirilmiştir (3 ila 7 yaş arası 644 çocuk, 11 ila 60 yaş
arası 992 adolesan ve erişkin). Bütün yaş gruplarında en yaygın görülen enjeksiyon bölgesi
reaksiyonu, ağrı olmuştur. Enjeksiyon bölgesi reaksiyonlarının çoğu aşılamayı takip eden 3
gün içinde ortaya çıkar. En sık görülen sistemik reaksiyon adolesanlarda ve erişkinlerde baş
ağrısı ve çocuklarda da yorgunluktur. Bu reaksiyonlar genellikle geçicidir ve hafif-orta
dereceli yoğunluktadır.
Çocuklarda gerçekleştirilen klinik araştırmalarda ADACEL POLIO, ADACEL’in [Tetanoz
Toksoidi, Azaltılmış Difteri Toksoidi ve Adsorbe Aselüler Boğmaca Aşısı] güvenlilik
profiline benzer bir profil göstermiştir. Bu nedenle, özellikle 4 ila 6 yaş için pekiştirme dozu
olarak kullanımında ADACEL POLIO’nun güvenliliği, ADACEL ile 298 çocukta
gerçekleştirilen çalışma ile desteklenmektedir.
İstenmeyen etkiler aşağıdaki kural kullanılarak sıklıklarına göre başlıklandırılmak suretiyle
MedDRA sistemine göre sınıflandırılmıştır:
Çok yaygın ( ≥1/10); yaygın ( ≥ 1/100 ila < 1/10); yaygın olmayan (≥1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
3 ila 5 yaşındaki çocuklar (307 kişi)
Aşılamayı takip eden 7 gün içinde rapor edilen advers reaksiyonlar:
Gastrointestinal hastalıklar
Yaygın:
İshal, kusma
Deri ve derialtı doku hastalıkları
7Yaygın:
Döküntü
Kas-iskelet ve bağ dokusu hastalıkları
Yaygın:
Eklemlerde şişme ve ağrı
Genel hastalıklar ve enjeksiyon bölgesinde görülen yan etkiler
Çok yaygın:
Halsizlik, enjeksiyon bölgesinde ağrı, enjeksiyon bölgesinde şişme, enjeksiyon bölgesinde
eritem
Yaygın:
Ateş ≥ 37,5o C
12-18 yaş arası Ergenler (350 kişi)
Aşılamayı takip eden 14 gün içinde rapor edilen advers reaksiyonlar:
Sinir sistemi hastalıkları
Çok yaygın:
Baş ağrısı
Gastrointestinal hastalıklar
Çok Yaygın:
Bulantı
Yaygın:
Kusma, ishal
Kas-iskelet ve bağ dokusu hastalıkları
Çok Yaygın:
Eklemlerde şişme ve ağrı, kas ağrısı
Genel hastalıklar ve enjeksiyon bölgesinde görülen yan etkiler
Çok yaygın:
Enjeksiyon bölgesinde ağrı, enjeksiyon bölgesinde şişme, enjeksiyon bölgesinde eritem,
halsizlik, ateş ≥ 38o C, ürperme.
19 ila 60 yaş arasındaki yetişkinler (366 kişi)
Aşılamayı takip eden 14 gün içinde rapor edilen advers reaksiyonlar:
Sinir sistemi hastalıkları
Çok yaygın:
Baş ağrısı
Gastrointestinal hastalıklar
Çok yaygın:
İshal, bulantı
Yaygın:
8Kusma
Kas-iskelet ve bağ dokusu hastalıkları
Çok yaygın:
Artralji/ eklem şişmesi, kas ağrısı
Genel hastalıklar ve enjeksiyon bölgesinde görülen yan etkiler
Çok yaygın:
Enjeksiyon bölgesinde ağrı, enjeksiyon bölgesinde şişme, enjeksiyon bölgesinde eritem,
Halsizlik, ürperme
Yaygın
Ateş ≥ 38,0o C
Pazarlama sonrası deneyimden gelen veriler
Aşağıda belirtilen ilave yan etkiler, ADACEL POLIO’nun pazarlama sonrası kullanımı
sırasında spontan olarak bildirilmiştir. Söz konusu bu vakaların büyüklüğü belli olmayan bir
popülasyon tarafından gönüllü olarak bildirilmesi sebebiyle bu vakaların sıklığını güvenilir
bir şekilde tahmin edebilmek veya bunların aşıya maruz kalmayla ilgili nedensel ilişkisini
saptayabilmek mümkün değildir.
Kan ve lenfatik sistem hastalıkları
Bilinmiyor:
Lenfadenopati
Bağışıklık sistemi hastalıkları
Bilinmiyor:
Ürtiker, yüzde ödem ve solunum zorluğu gibi anafilaktik reaksiyonlar
Sinir sistemi hastalıkları
Bilinmiyor:
Konvülziyonlar, vazovagal senkop, Guillain-Barré Sendromu, yüzde felç, miyelit, kolda sinir
iltihabı, aşılanmış uzuvda geçici felç veya duyularda azalma, baş dönmesi ve sersemlik
Kas-kemik ve bağ dokusu hastalıkları
Bilinmiyor:
Aşı olunan kolda ağrı
Gastrointestinal hastalıklar
Bilinmiyor:
Karın ağrısı
Genel hastalıklar ve enjeksiyon bölgesinde görülen yan etkiler
ADACEL POLIO uygulaması sonrasında sıklıkla eritem ve bazen de su toplamış kabarcıklar
eşliğinde enjeksiyon bölgesinden başlayarak bir veya iki ekleme kadar uzanabilen yaygın kol
şişmesi bildirilmiştir. Söz konusu bu reaksiyonların çoğu aşılamayı izleyen 48 saat içinde
ortaya çıkmış ve herhangi bir ikincil etki olmaksızın ortalama olarak 4 gün içinde
kendiliğinden iyileşmiştir. Özellikle de 4. ve 5. dozlar sonrasında daha büyük olmak üzere
9burada ortaya çıkan riskin DaBT/Tdab aşısının daha önceki dozlarının sayısına bağlı olduğu
görülmektedir.
Kırıklık, solgunluk, enjeksiyon bölgesinde endürasyon.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uygulanabilir değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup:
Bakteriyel ve Viral Aşılar Kombinasyonu; Difteri - Boğmaca - Çocuk Felci – Tetanoz
ATC Kodu: J07CA02
Etki mekanizması:
Difteri ve Tetanoz: Difteri toksinini üreten C. diphteriae suşları, şiddetli veya öldürücü
hastalıkla karakterize üst solunum yolu sisteminde membran iltihabına ve toksinin neden
olduğu (indüklediği) miyokard ve sinir sistemi hasarına neden olabilir. C. diphteriae’nin
yaptığı hastalığa karşı korunma, difteri toksinine karşı nötralize edici antikorlar gelişimiyle
olur. 0,01 IU/mL serum difteri antitoksin seviyeleri, bir miktar koruma için sağlanan en düşük
seviye olarak kabul edilir. En az 0,1 IU/mL’lik antitoksin seviyesi genellikle koruyucu kabul
edilir. Erişkinlerin %83,8’inde, adolesanların %97,1’inde ve 3,5 ila 4,1 yaşındaki çocukların
en az %97,6’sında difteriye karşı 0,1 IU/ml’lik seroprotektif antitoksin seviyesine ulaşılmıştır.
Tetanoz, son derece güçlü nörotoksin olan C. tetani tarafından oluşturulan akut ve bazen
ölümcül bir hastalıktır. Toksin, iskelet kaslarının sertliği ve spazmı ile beraber nöromüsküler
disfonksiyona neden olur. C. tetani’ye bağlı hastalığa karşı korunma, tetanoz toksinine karşı
nötralize edici antikorlar gelişimiyle olur. Nötralizasyon tayini ile ölçülen, en az 0,01
IU/mL’lik bir serum tetanoz antitoksin seviyesi en düşük koruma seviyesi olarak kabul edilir.
ADACEL POLIO’nun klinik çalışmalarında kullanılan Elisa yöntemi ile ölçülmüş, en az 0,1
IU/mL’lik serum tetanoz antitoksin seviyesi tetanoza karşı koruyucu olarak kabul edilir. 0,1
IU/mL’lik seviyeler uzun dönem koruma ile ilişkilidir. Tek bir ADACEL POLIO tekrar
(rapel) dozundan bir ay sonra, erişkinlerin ve adolesanların %100’ünde ve 3,5 ila 4,1
yaşındaki çocukların %100’ünde seroprotektif tetanoz antitoksin seviyelerine ulaşılmıştır.
Boğmaca: Boğmaca, B. pertussis’in neden olduğu bir solunum sistemi hastalığıdır. Bu gram
negatif kokobasiller biyolojik olarak aktif çeşitli bileşenler oluştururlar, bunların boğmaca
hastalığındaki veya immünizasyonundaki rolü tam olarak tespit edilememiştir. B. pertussis
hastalığından korunma mekanizması tam olarak anlaşılamamıştır. Ancak, İsveç’te yapılan bir
klinik çalışmada (İsveç I Etkililik Çalışması), ADACEL POLIO (yani PT, FHA, PRN ve
FIM) ile aynı boğmaca bileşenlerinin Dünya Sağlık Örgütünün vaka tanımı ( 21 ardışık gün
10boyunca kültürlü paroksismal öksürük veya serolojik doğrulama veya doğrulanmış vaka ile
epidemiyolojik bağlantı) kullanıldığında %85,2’lik etkinlikle bebeklerde boğmacaya karşı
koruyuculuk göstermiştir. Aynı çalışmada, hafif hastalıklara karşı koruyucu etkinlik
%77,9’dur.
Klinik boğmacanın gelişimine karşı koruma sağlayan spesifik boğmaca aşısı bileşenlerine
karşı minimum serum antikor seviyeleri belirlenememiştir. Ancak birkaç çalışma, boğmaca
aşısı bileşenlerine karşı serum antikor cevabı varlığı ile klinik hastalığa karşı koruma arasında
korelasyon göstermiştir.
ADACEL POLIO’nun etkililiği, ADACEL POLIO uygulananlarda elde edilen boğmaca
antikoru seviyelerinin, İsveç I etkililik çalışmasında Sanofi Pasteur’un DTaP aşısı ile ölçülen
seviyeler ile karşılaştırmasına dayanmaktadır. Özellikle, ADACEL POLIO’nun hem
çocuklarda hem de adolesan ve yetişkinlerde boğmacaya karşı İsveç I etkililik çalışmasında
koruyucu olduğu bulunan seviyeden sürekli olarak daha yüksek antikor seviyeleri ortaya
çıkardığı gösterilmiştir.
Çocuk felci: İnaktive çocuk felci aşısı, her çocuk felci virüsüne karşı belirlenebilir seviyelerde
nötralize edici antikor üretimini indüklemektedir. Tip spesifik nötralize edici antikorların
tespiti koruma ile ilişkilendirilmiştir. Tüm klinik çalışmalarda, tüm yaş gruplarında aşılanan
kişilerin %99,0 ila %100’ünde üç tipin hepsi için seroprotektif anti-poliovirüs antikor
seviyelerine (≥1:8 seyreltme) ulaşılmıştır.
Etki Süresi
Tek bir doz ADACEL POLIO alan adolesan ve erişkinlerde serum antikor seviyelerinin uzun
süreli takibi, tetanoz antitoksin (≥0,01 IU/ml) ve difteri antitoksin (≥0,01 IU/ml) için
koruyucu seviyelerin, en az 5 yıl sonra sırasıyla katılımcıların %100’ünde ve en az
%79,2’sinde devam ettiğini göstermektedir. Anti-poliovirüs antikorlarının koruyucu seviyeleri
(≥1:8), hem adolesanlar hem de erişkinlerde 5 yıl sonra %98,2 ila %100,0 oranında devam
etmektedir. Boğmacaya karşı koruyucu düzeyler net bir şekilde tanımlanmamış olsa da,
boğmaca antikor düzeyleri 5 yıl sonra aşılama öncesi düzeylerden birkaç kat daha yüksek
kalmaktadır.
Tek bir doz ADACEL POLIO alan 3,5 ile 5 yaş arası çocuklarda serum antikor seviyelerinin
uzun süreli takibi, tetanoz antitoksin (≥0,01 IU/ml) ve difteri antitoksin (≥0,01 IU/ml) için
koruyucu seviyelerin, aşılamadan 3 yıl sonra katılımcıların %100’ünde devam ettiğini
göstermektedir. Anti-poliovirüs antikorlarının koruyucu seviyeleri (≥1:8), 3 yıl sonra
katılımcıların % 97,9 ila %100,0’ünde devam etmektedir. Boğmacaya karşı koruyucu
seviyeler henüz net bir şekilde tanımlanmamış olsa da, boğmaca antikor seviyeleri 3 yıl sonra
aşılama öncesi seviyelerden daha yüksek kalmaktadır.
ADACEL POLIO ile sonraki tekrar (rapel) dozları uygulamak için en uygun aralık
belirlenmemiştir. Buna rağmen, ADACEL ile yürütülen bir klinik çalışma, tetanoz ve difteri
aşısının son dozundan sonra 2 yıl kadar kısa bir süre içinde ADACEL uygulanmasından sonra
bildirilen advers olayların vaka sıklığı ve şiddeti, 10 yıla kadar uzun aralıklarda uygulama
sonrasında gözlemlenenlere benzer olmuştur.
5.2. Farmakokinetik özellikler
Farmakokinetik çalışma yapılmamıştır.
115.3. Klinik öncesi güvenlilik verileri
Hayvanlardan elde edilen veriler beklenmedik bir bulgu ve hedef organ toksisitesi ortaya
çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Alüminyum fosfat (adjuvan)
2-Fenoksietanol
Polisorbat 80
Enjeksiyonluk su
6.2. Geçimsizlikler
Geçimlilik araştırmaları bulunmadığından ADACEL POLIO herhangi bir aşı veya diğer tıbbi
ürünler ile karıştırılmamalıdır.
6.3. Raf ömrü
36 aydır.
6.4. Saklamaya yönelik özel tedbirler
Buzdolabında saklayınız (2oC - 8C). Aşı dondurulmamalıdır. Aşı donmuş ise atınız. Aşı
orijinal ambalajında saklanmalıdır.
Son kullanma tarihinden sonra kullanmayınız.
6.5. Ambalajın niteliği ve içeriği
Kullanıma hazır enjektörde (USP Tip 1 cam) piston tıpalı (klorobromobütil veya bromobütil
veya klorobutil elastomer), iğnesiz, 1 adet uç başlığı (klorobromogütil elastomer veya sentetik
izopren-bromobütil elastomer) ve 2 adet ayrı iğne (paslanmaz çelik) – 1’lik kutuda
ADACEL POLIO için kap kapak sistemi lateks içermez (doğal kauçuk).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
İğneler tekrar kullanılmamalıdır.
127. RUHSAT SAHİBİ
Sanofi Pasteur Aşı Tic. A.Ş.
Büyükdere cad. No: 193 Kat: 3
34394 4. Levent Şişli /İstanbul
Tel: 0 212 339 10 11
Faks: 0 212 339 13 80
8. RUHSAT NUMARASI: 11
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.12.2008
Ruhsat yenileme tarihi:
10. KÜB’ÜN YENİLENME TARİHİ
13