KISA ÜRÜN BİLGİSİ
1. BEŞERİ TIBBİ ÜRÜNÜN ADI
Bakamsilin Fort 800 mg Film Tablet
2. KALİTATİF VE KANTİTATİF BİLEŞİM
Etkin madde:
Bakampisilin HCl 800 mg
Yardımcı madde(ler):
Laktoz (anhidr) 117.00 mg
Yardımcı maddeler için 6.1.’e bakınız.
3. FARMASÖTİK FORM
Film tablet
Bir yüzünde “BAK 800” diğer yüzünde “KOÇAK” yazılı oval, beyaz, çentikli tablet.
Tablet eşit yarımlara bölünebilir.
4. KLİNİK ÖZELLİKLER
4.1. Terapötik endikasyonlar
Bakamsilin, ampisiline hassas olduğu düşünülen mikroorganizmaların neden olduğu,
aşağıdaki organizmaların hassas suşları nedeniyle oluşan aşağıda belirtilen infeksiyonlarda
endikedir.
1) Üst ve Alt Solunum Sistemi Enfeksiyonları: Gram-pozitif bir organizma olan
Streptokokların sebep olduğu; ß-hemolitik streptokok, Streptokokus piyojens, pnömokok,
penisilinaz üretmeyen stafilokok ve H.influenza’nın neden olduğu, kronik bronşitin akut
alevlenmeleri dahil
2) Üriner Sistem Enfeksiyonları: (E. koli, proteus mirabilis ve streptokokus fekalis
salmonella ve şigella nedeniyle oluşan)
3) Deri ve Yumuşak Doku Enfeksiyonları
4) Komplike Olmayan Gonore: Gram-negatif bir organizma olan N. gonorrhoeae‘nin sebep
olduğu
Enfeksiyonlar için oral tedaviyi takiben parenteral ampisilin ile tedavi öncelikli olarak yapılır.
Bacampisilin b-lactamase üreten organizmaların neden olduğu enfeksiyonların tedavisinde
kullanılmaz.
In vitro çalışmalar enfeksiyona neden olan organizmaların tanınmasında ve onların ampisiline
duyarlılığına karar vermesinde kullanılır.
1/84.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde: Hafif ve orta şiddetteki enfeksiyonlarda günde 2 kez, 400 mg (1/2 tablet), ağır
enfeksiyonlarda günde 2 kez, 800 mg (1 tablet) kullanılır.
Akut komplike olmayan gonorede 1600 mg tek doz halinde (1 x 2) 1 g probenesit ile birlikte
verilmelidir.
Uygulama şekli:
Tabletler bir bardak su alınır. Yemek arasında ya da yemek ile beraber alınabilir.
Özel popülasyonlara ilişkin ek bilgiler:
Böbrek yetmezliği:
Glomerüler filtrasyon oranı (GFR) 30 ml/dk.’ın altında olan hastalarda 24 saatte bir 400 mg
kullanılır.
Glomerüler filtrasyon oranı (GFR) 10 ml/dk.’nın altında olan hatalarda 36 saatte bir 400 mg
kullanılır.
Ciddi böbrek yetmezliği olan hastalarda (Kreatinin klerensi <20 mL/dak), düşük dozlar
düşünülmelidir. Bağışıklık sistemi fonksiyonları zayıflamış hastalarda süperenfeksiyon
gelişme ihtimali çok daha yüksektir ve dikkatlice gözlemlenmelidirler.
Karaciğer yetmezliği
Doz ayarı gerekmez.
Pediatrik popülasyon:
25 kg ve üzerindeki çocuklarda:
Üst solunum yolu, idrar yolu ve deri enfeksiyonlarında; 25 mg/kg/gün olarak 12 saat aralıkla
2 eşit doz halinde verilmelidir.
Şiddetli veya dirençli enfeksiyonlarda ve alt solunum yolu enfeksiyonlarında; 50 mg/kg/gün
olarak 12 saat aralıkla 2 eşit doz halinde verilmelidir.
Hemolitik streptokokların neden olduğu her enfeksiyon, akut romatizmal ateş veya glomerulo
nefritten korunmak için en az 10 günlük tedavi uygulanmalıdır.
25 kg’ın altındaki çocuklarda:
Kilosu 25 kg’ın altında olan çocuklarda kullanılmaz.
Geriyatrik popülasyon:
Yaşlı hastalarda yaşla ilişkili böbrek fonksiyon bozukluğu olması muhtemeldir, bu nedenle
doz ayarı yapılması gerekebilir.
4.3. Kontrendikasyonlar
BAKAMSİLİN, bakampisiline, içindeki yardımcı maddelerden herhangi birine ve beta-
laktam grubu (penisilinler ve sefalosporinler) antibiyotiklere alerjisi olanlarda kontrendikedir.
Aminopenisilin kullanımına bağlı olarak hastalarda yüksek oranda gelişen ekzantem
oluşumundan dolayı bakampisilin bulaşıcı mononükleoz ile bağlantısı olan enfeksiyonların
tedavisinde kullanılmamalıdır.
2/84.4. Özel kullanım uyarıları ve önlemleri
Penisilin ile tedavi edilen hastalarda ciddi ve hatta ölümle sonuçlanabilen aşırı duyarlılık
(anafilaktoid) reaksiyonları bildirilmiştir. Anafilaksi, parenteral tedaviyi takiben daha sık
olmasına rağmen oral penisilinlerle tedavi edilen hastalarda da görülmüştür. Bu reaksiyonlar,
çoklu alerjenlere karşı aşırı duyarlılık geçmişi olan bireylerde daha fazla oluşur.
Bakampisilin ile tedaviye başlanmadan önce penisilinlere, sefalopsorinlere ve diğer
alerjenlere karşı önceden aşırı duyarlılık reaksiyonları olup olmadığı iyice araştırılmalıdır.
Eğer alerjik reaksiyon oluşursa bakampisilin tedavisi kesilmeli ve uygun tedavi
başlatılmalıdır. Ciddi anafilaktik reaksiyonların adrenalin, oksijen ve i.v. steroidler ile acil
tedavisi şarttır. Hava yolunun açık tutulması sağlanmalı ve entübasyon uygulanmalıdır.
Tedavi sırasında bakteriyal patojenler ve mantarlarla süperenfeksiyon ihtimali
unutulmamalıdır.
Sifilisden de şüphe edilen gonokok enfeksiyonlarında, bakampisilin tedavisine başlanmadan
önce karanlık alan değerlendirmeleri yapılmalı ve sifilis için en az 4 ay boyunca her ay
serolojik testler uygulanmalıdır.
Uzun süreli tedavide hemotopoetik sistem, böbrek ve karaciğer fonksiyonları belirli
aralıklarla izlenmelidir.
Diyare meydana gelirse doktora veya eczacıya danışılmadan ilaç alınmamalıdır, aksi taktirde
şiddetlenme görülebilir.
Böbrek yetmezliği olanlarda doz glomerüler filtrasyon oranına (GFR) göre ayarlanmalıdır.
Ciddi böbrek yetmezliği olan hastalarda (Kreatinin klerensi <20 mL/dak), düşük dozlar
düşünülmelidir. Bağışıklık sistemi fonksiyonları zayıflamış hastalarda süperenfeksiyon
gelişme ihtimali çok daha yüksektir ve dikkatlice gözlemlenmelidirler.
BAKAMSİLİN FORT laktoz içerir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Allopurinol ve ampisilinin bir arada kullanılması cilt döküntüsü insidansını artırır. Ancak
allopurinol ile bakampisilinin birlikte kullanımının aynı etkiyi yapıp yapmadığına dair bir
bilgi yoktur.
Metotreksat ile etkileşim: Penisilinlerle eş zamanlı kullanım metotreksatın etkisini artırabilir.
Bakampisilin, disülfiram ile birlikte kullanılmamalıdır.
Oral kontraseptif ve aynı zamanda ampisilin alan kadınlarda kontraseptif etkinliğin azaldığı
ve çekilme kanamasının görüldüğü bildirilmiştir. Bakampisilin ile ilgili hiçbir bildirim
alınmamasına rağmen bakampisilin ve oral kontraseptiflerin eş zamanlı kullanımı sırasında
alternatif bir kontraseptif yöntemin kullanılması önerilir.
Probenesid ampisilinin renal tubuler atılımını azaltmaktadır. Bakampisilin ile eşzamanlı
kullanımı ampilisinin kandaki seviyesinin artmasına ya da uzamasına neden olabilir.
3/8Laboratuar testleri ile etkileşimi:
İdrarda yüksek konsantrasyonda Ampisilin bulunması, idrarda glukoz tespiti için kullanılan
bazı testleri (Benedik, Fehling solüsyonu gibi) etkileyerek yanlış pozitif sonuçlara neden
olabilir.
Hamile kadınlarda Ampisilin kullanımının total konjuge estriol, estriol-glukronid, konjuge
estron ve estrodiol’ün serum seviyelerinde geçici azalmaya neden olabileceği bildirilmiştir.
Özel popülasyonlara ilişkin ek bilgiler:
Bilgi bulunmamaktadır.
Pediyatrik popülasyon:
Bilgi bulunmamaktadır.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
BAKAMSİLİN kullanımı sırasında çocuk doğurma potansiyeline sahip kadınlar için bir uyarı
bulunmamaktadır. Ancak östrojen içeren oral kontraseptiflerin etkisini azaltabileceğinden
ilacın alındığı süre içinde başka bir etkili doğum kontrol yöntemine de başvurulması
önerilebilir
Gebelik dönemi
Gebe kadınlara verilirken tedbirli olunmalıdır.
Bakampisilin için gebelerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Hayvan deneylerinde teratojenik etkisi olmadığı saptanmıştır. Ancak insanlardaki teratojenite
kesin olarak bilinmediğinden hamilelerde sadece mutlaka gerekli ise kullanılmalıdır. ve
annenin ilacı kullanmasından doğacak fayda risklerinden fazla ise doktor tavsiyesi ile
kullanılabilir.
Laktasyon dönemi
Anne sütüne geçer; aminopenisilinlerin bebeklerdeki etkileri bilinmediğinden dikkatli
kullanılması tavsiye edilir.
Üreme yeteneği/Fertilite
Bilgi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerine bir etkisi tespit edilmemiştir.
4/84.8. İstenmeyen etkiler
Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10); yaygın
olmayan (≥1/1000, <1/100); nadir (≥1/10.000, <1/1000); çok nadir (<1/10.000); bilinmiyor
(eldeki verilerden hareketle tahmin edilemiyor).
Bakampisilin (günde iki defa) ile tedavi edilen hastalarda gözlemlenen istenmeyen etkilerin
şekli çok düşük dozda kullanılmasına rağmen diğer ampisilinlerinkine yakından benzerdir
örneğin gastrointestinal semptomlar ve dermatolojik reaksiyonlar gibi.
Kan ve lenf sistemi hastalıkları:
Seyrek: Anemi, hemolitik anemi, trombositopeni, trombositopenik purpura, eozinofili,
lökopeni (Bu reaksiyonlar genellikle tedavinin kesilmesiyle düzelir ve bu reaksiyonların
hipersensitivite fenomeni olduğuna inanılmaktadır.)
Bağışıklık sistemi hastalıkları:
Seyrek: Cilt kızarıklığı, ürtiker, eriteme multiforme gibi hafif aşırı duyarlılık reaksiyonları.
Oral penisilinlerle, ciddi akut hipersensitivite reaksiyonları da (anaflaktik reaksiyonlar)
meydana gelebilir. Bu durum acil tedaviyi gerektirir.
Penisilin sınıfındaki antibiyotiklerin kullanımını takiben anjiyo ödem, serum hastalıklar, ilaç
ateşi, damar iltihabı, ve Stevens Johnson sendromu gibi ciddi aşırı duyarlılık reaksyonları
görünmüştür. Buna ilaveten, bakamsilin ile tedavi edildiğine hastalarda Lyell’s
sendromu/toksik epidermal nekroliz’e ait 4 rapor bulunmaktadır.
Merkezi sinir sistemi hastalıkları:
Çok Yaygın: Baş dönmesi, vertigo, baş ağrısı, uykusuzluk, uyku hali
Gastrointestinal hastalıkları:
Çok Yaygın: Bulantı, kusma, glossit, stomatit, gastrit, reflü, epigastrik (üst karınla ilgili)
rahatsızlık, ağız kuruluğu, diyare, yumuşak dışkı, abdominal ağrı, gaz, kabızlık.
Seyrek: Bakteriyel patojen ile ilgili kolit, enterokolit ya da psödomembranöz kolit
görülmüştür. Tablet yeterli kadar su ile alınmadığında özofajal ülser görülmüştür.
Hepato-bilier hastalıklar:
Yaygın olmayan: AST, ALT ve alkalin fosfatazda orta dereceli artış
Deri ve deri altı doku hastalıkları :
Çok yaygın: Şiddetli kaşınma, ürtiker, pruritus, terlemede artış
Not: Infeksiyöz Mononükleoz’lu ve lösemili hastalar ekzantem yaşama konusunda yüksek
risk altındadırlar.
Diğer hastalıklar:
Çok Yaygın: Yorgunluk, kas ağrısı, ödem, vajinit, disüri, lökore
Diğer seyrek reaksyonlar: bakamsilin ile rastgele ilişkilisine bakılmaksızın ülseratif ağız
iltihabı, hepatit, sarılık, dolaşım yetersizliği, hipertansiyon, oligüri, koma, göğüs ağrısı ve
süper enfeksiyonu içeren diğer seyrek reaksiyonlar görülmüştür.
5/8Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Penisilinlerde doz aşımı meydana gelmesi çok zayıf bir ihtimaldir. Penisilinin böbreklerden
hızla atılması nedeni ile genelde doz aşımının görülme ihtimali, böbrek fonksiyonu bozuk
olan hastalarda daha yüksektir. Ancak böyle bir durumun meydana geldiği düşünülüyorsa
(özellikle çocuklarda) derhal doktora danışılmalıdır. Şiddetli diyare, bulantı ve kusmanın
tedavisi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Antibakteriyel
ATC kodu : J01C A06
Ampisilin türevi bir pro-drug olan Bakamsilin gram (-) ve gram (+) bir çok mikroorganizma
üzerinde bakterisit etki gösteren geniş spektrumlu bir antibiyotiktir. Yarı sentetik bir penisilin
türevi olan Bakamsilin barsakta inaktif olduğundan barsak florasına hiçbir etkisi yoktur, bu
nedenle süper enfeksiyon, diyare, abdominal harabiyet gibi Ampisilin ve Amoksisilin’de
görülen yan etkilere daha az rastlanır. Bu antibiyotiklere göre daha yüksek düzeylerine
ulaşarak daha fazla biyoyararlılık gösterir.
5.2. Farmakokinetik özellikler
Genel özellikler
Emilim:
Oral olarak alındıktan sonra mide asidinden etkilenmeden barsağa gelir. Yapısında bulunan
ester grubu nedeniyle yağda çözünürlüğü çok fazla olduğundan absorbsiyonu düşük olan
ampisiline göre gastrointestinal kanaldan emilimi son derece hızlı ve fazladır.
Metabolizma:
Barsaktan emilirken barsak duvarı ve kanda bulunan esteraz enzimleri tarafından hidroliz
edilerek aktif ampisilin’e dönüşür, böylece kanda çok yüksek Ampisilin konsantrasyonlarına
ulaşır.
Dağılım:
Kandaki bu yüksek konsantrasyon nedeni ile dokulara daha çabuk nüfuz eder ve infeksiyöz
hastalıklarda daha hızlı terapötik etki gösterir. Örneğin bademcik dokusundaki
konsantrasyonu, oral alınan ampisilinden 3 kez daha yüksektir.
6/8Eliminasyon:
Alınan dozun % 80’i aktif olarak idrarla atıldığından üriner sistem enfeksiyonlarında da çok
etkilidir.
Hastalardaki karekteristik özellikler
Bilgi bulunmamaktadır.
5.3. Klinik öncesi güvenlilik verileri
Hayvanlar üzerinde uzun süreli karsinojenik ve mutojenik çalışmalar yapılmamıştır.
750mg/kg dozlar verilerek fare ve sıçanlar üzerinde yapılan çalışmalarda, fertilite azalmasını
gösteren veriler elde edilmemiştir. Ayrıca, 6 ay süresiyle günlük 800 mg ve 650 mg dozlar
verilen bakampisilin,sıçan ya da köpeklerin üreme organlarını etkilememiştir. 750mg/kg
dozlar verilerek fare ve sıçanlar üzerinde yapılan çalışmalarda bakampisilin, fetus üzerinde
advers etkiler göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz anhidr
Mikrokristalin selüloz
Talk
Magnezyum stearat
Hypromellose E-15
Titan dioksit
Polietilen glikol 400
6.2. Geçimsizlikler
Yok.
6.3. Raf ömrü
36 ay
6.4. Saklamaya yönelik özel tedbirler
25 o C’nin altındaki oda sıcaklığında ve kuru bir yerde saklanır.
6.5. Ambalajın niteliği ve içeriği
10 film tablet içeren Alu/Alu blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi ürünlerin kontrolü yönetmeliği” ve “Ambalaj ve ambalaj atıklarının kontrolü
yönetmelikleri”ne uygun olarak imha edilmelidir.
7/87. RUHSAT SAHİBİ
Koçak Farma İlaç ve Kimya Sanayi A.Ş.
Bağlarbaşı, Gazi Cad. No:64-66
Üsküdar / İstanbul
Tel. : 0216 492 57 08
Faks : 0216 334 78 88
8. RUHSAT NUMARASI(LARI)
213/18
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.11.2007
Ruhsat yenileme tarihi:
10. KÜB’ÜN YENİLENME TARİHİ
8/8