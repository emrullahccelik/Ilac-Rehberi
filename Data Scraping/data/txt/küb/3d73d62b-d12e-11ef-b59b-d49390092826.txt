KISA ÜRÜN BİLGİSİ
1. BEŞERİ TIBBİ ÜRÜNÜN ADI
NÖROFREN® 2 mg tablet
2. KALİTATİF VE KANTİTATİF BİLEŞİMİ
Etkin madde:
Pimozid 2 mg
Yardımcı madde(ler):
Laktoz 108 mg
Yardımcı maddeler için 6.1’e bakınız.
3. FARMASÖTİK FORM
Tablet
Sarı renkli, çentikli tabletler
Tabletlerde iki eşit parçaya bölünmesi amacıyla çentik bulunmaktadır.
4.KLİNİK ÖZELLİKLER
4.1. Terapötik endikasyonları
NÖROFREN esas olarak, nöroleptiklerin spesifik antipsikotik etkilerine cevap veren kronik
şizofreni hastalarında, sosyal entegrasyonu teşvik etmek, düzeltmek veya korumak amacıyla
yapılan uzun süreli idame tedavisinde ana ilaç olarak kullanılır.
NÖROFREN, psikomotor ajitasyon, saldırganlık veya ağır anksiyetenin baskın semptomlar
arasında yer almaması kaydıyla, ayaktan tedavi gören hastalar ile hastaneye yeni veya tekrar
başvuran hastaların başlangıç tedavisinde de kullanılır.
Tourette bozukluğu olan ve standart tedaviye yeterli yanıt vermeyen hastaların motor veya
vokal tiklerinin baskılanmasında da endikedir.
4.2. Pozoloji ve uygulama şekli
Pozoloji:
NÖROFREN tablet yetişkinlerde ve 12 yaşından büyük çocuklarda oral yoldan günde bir defa
kullanılır.
Antipsikotik ilaçlara bireysel cevap farklı olabileceği için doz hastaya uygun olarak
düzenlenmeli ve hekim tarafından yakın denetim altında doz ayarlanmalıdır.
Başlangıç dozu tayin edilirken, hastanın yaşı, semptomların şiddeti ve başka nöroleptiklere
hastanın göstermiş olduğu tepki dikkate alınmalıdır.
Erişkinler:
Kronik şizofreni hastalarında önerilen başlangıç dozu günde bir kez 2-4 mg’dır. Daha sonra
doz, istenen terapötik etki elde edilinceye veya hastanın tolere edebileceği doza kadar
arttırılır. Dozun artırılması birer haftalık aralarla olmalı ve günlük artış 2-4 mg’ı
geçmemelidir. Ortalama idame dozu 6 mg/gün olmak üzere, olağan doz aralığı 2-12
mg/gün’dür. Maksimum günlük doz 20 mg’dır.
Minimum etkili dozun uygulanmasını sağlamak üzere hastalar düzenli olarak kontrol altında
tutulmalıdır.
1/11Diğer psikozlar (paranoid durumlar ve monosemptomatik hipokondriak psikozda) doz:
Günlük başlangıç dozu 4 mg olup, gerektiğinde derece derece, cevaba göre, maksimum
günlük doz 16 mg’a çıkarılabilir.
Uygulama sıklığı ve süresi:
Oral yoldan sabahları günde bir defa kullanılır.
Özel popülasyonlara ilişkin ek bilgiler:
Böbrek ve Karaciğer yetmezliği:
Pimozid karaciğerde metabolize olduğundan ve böbreklerden itrah edildiğinden dolayı,
karaciğer ve böbrek hastalığı olan kişilerde dikkatli kullanılmalıdır.
Pediyatrik popülasyon:
12 yaşından küçük çocuklarda kullanımı ilgili yeterli etkililik ve güvenlilik çalışması yoktur,
bu yaş grubunda kullanılması önerilmez.
12 yaşın üzerindeki çocuklarda tedaviye bir defada uygulanmak üzere 0,05 mg/kg’lık dozla
başlanmalıdır. Doz, en fazla 0,2 mg/kg olacak şekilde, üç günlük aralarla artırılabilir.
Maksimum günlük doz 10 mg’ı aşmamalıdır.
Geriyatrik popülasyon:
Yaşlı hastalarda idame dozu erişkinlerdekiyle aynıdır, ancak tedaviye erişkin başlangıç
dozunun yarısı ile başlanması önerilir.
4.3. Kontrendikasyonlar
NÖROFREN, ağır santral sinir sistemi depresyonu olanlarda, komadaki hastalarda, pimozid
veya ilaç içindeki yardımcı maddelere karşı aşırı duyarlılık hikayesi bulunanlarda
kontrendikedir. Depresif bozukluklarda veya Parkinson sendromunda da kullanılmamalıdır.
Tourette bozukluğundaki tikler dışındaki tiklerin tedavisinde kullanılmamalıdır.
Uzun QT sendromu / Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
QT aralığını uzattığı bilinen ilaçların birlikte kullanımı (bkz. Bölüm 4.5) gibi, sonradan
edinilmiş QT aralığı uzamasında, hipokalemi, hipomagnezemi veya klinik olarak anlamlı
kardiyak bozukluklar (örneğin kısa süre önce geçirilmiş akut miyokard enfarktüsü,
dekompanse kalp yetmezliği, Sınıf IA ve III antiaritmik ilaçlarla tedavi edilen aritmiler) veya
klinik olarak anlamlı bradikardi olduğu bilinen hastalarda pimozid kullanılmamalıdır.
Azol antimikotikleri, antiviral proteaz inhibitörleri, makrolid antibiyotikleri ve nefazodon gibi
CYP 3A4 inhibe edici ilaçlarla birlikte kullanımı kontrendikedir. Kinidin gibi CYP 2D6
inhibe edici ilaçlarla birlikte kullanımı da kontrendikedir. Her bir veya her iki sitokrom P450
sisteminin inhibisyonu, kandaki pimozid konsantrasyonunu arttırabilir ve QT aralığını
uzatabilir.
Pimozidin sertralin, paroksetin, sitalopram ve essitalopram gibi SSRI’lar ile birlikte kullanımı
da CYP 2D6 inhibisyonu nedeniyle kontrendikedir.
2/114.4. Özel kullanım uyarıları ve önlemleri
Konvansiyonel ve atipik antipsikotik ilaçlar demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Kardiyak takip:
Pimozid ile terapötik dozda ve doz aşımında, QT uzaması için risk faktörü taşımayan
hastalarda QT uzaması, ventriküler aritmiler ve Torsades de Pointes çok seyrek olarak rapor
edilmiştir. Çok nadir olarak bildirilen ani ölüm ve kalp durması vakalarının yanı sıra,
ventriküler taşikardi ve bazı vakalarda ölümle sonlanabilen ventriküler fibrilasyon da
bildirilmiştir.
Diğer nöroleptiklerde olduğu gibi pimozid ile önerilen dozlarda ve doz aşımında ani
beklenmedik ölüm vakaları bildirilmiştir. Pimozid ile tedavinin öncelikle başlangıcında
olmak üzere, tedavi süresinde EKG periyodik olarak uygulanmalıdır. Eğer repolarizasyon
değişiklikleri (QT aralığında uzama, T-dalgası değişiklikleri veya U-dalgası gelişimi) belirirse
veya aritmiler ortaya çıkarsa, bu hastaların pimozid tedavisine olan ihtiyacı yeniden
değerlendirilmelidir. Bu hastalar yakından denetlenmeli ve pimozid dozu bu kişilerde tercihen
azaltılmalı veya kesilmelidir. Eğer QT ve OTc 500 ms’nin üzerinde ise, pimozid kesilmelidir.
Diğer nöroleptiklerde olduğu gibi, kardiyovasküler bozukluğu ve ailesinde QT uzaması
hikayesi olan hastalara dikkatli olunması gerektiği tavsiye edilmelidir. Hipotansiyon çok
seyrek olarak meydana gelebilir.
Elektrolit dengesizliği risk faktörü olarak değerlendirilmelidir ve periyodik elektrolit kontrolü
tavsiye edilir (Bkz. Bölüm 4.3 ve 4.5).
Uzun süreli pimozid alan hastalara, elektrolit dengesizliğine neden olan ilaçlar tavsiye
edilmemektedir (Bkz. Bölüm 4.5).
Venöz tromboembolizm (VTE):
Antipsikotik ilaçlarla venöz tromboembolizm (VTE) vakaları rapor edilmiştir. Antipsikotik
ilaçlarla tedavi edilen hastalar, VTE için edinilmiş risk faktörlerine sıklıkla sahip
olduklarından, pimozid ile tedavi öncesinde ve tedavi süresince VTE için bütün risk faktörleri
belirlenmelidir ve koruyucu önlemler alınmalıdır.
Karaciğer hastalığı:
Pimozid karaciğerde metabolize edildiğinden, karaciğer hastalığı olanlarda dikkatli
kullanılmalıdır.
Tedavi cevabı ve tedavinin kesilmesi ile ilgili özellikler:
Şizofrenide antipsikotik ilaç tedavisine cevap gecikebilir. Eğer ilaç kesilirse semptomlar
birkaç hafta hatta birkaç ay ortaya çıkmayabilir.
Yüksek dozda uygulanan antipsikotik ilaçların birdenbire kesilmesini takiben, bulantı, kusma,
geçici diskinetik belirtiler ve uykusuzluk gibi akut kesilme semptomları, nadir olarak
bildirilmiştir. İlacın kademeli olarak kesilmesi tavsiye edilir.
Ekstrapiramidal semptomlar:
Bütün nöroleptiklerde olduğu gibi, ekstrapiramidal semptomlar meydana gelebilir (Bkz.
Bölüm 4.8). Antikolinerjik tipteki antiparkinson ilaçları bu durumu azaltmak için
3/11reçetelenebilir ancak koruyucu önlem için rutin olarak reçetelendirilmemelidir (Bkz. tardif
diskinezi).
Tardif diskinezi
Tüm antipsikotiklerde olduğu gibi, uzun süreli tedavi gören hastalarda veya tedavinin
kesilmesini takiben, tardif diskinezi ortaya çıkabilir. Sendromun en belirgin özelliği, dil, yüz,
ağız veya çenede istemsiz ritmik hareketlerdir. Bunlar bazı hastalarda kalıcı olabilir. Yeniden
tedaviye başlandığında, doz yükseltildiğinde veya başka bir antipsikotik ilaca geçildiğinde,
sendrom maskelenebilir. Mümkün olan en kısa sürede tedaviye son verilmelidir.
Tardif diskinezi için bilinen bir tedavi yoktur. Antikolinerjikler tardif diskineziye yatkınlık
oluşturmamalarına rağmen, tardif diskinezinin erken belirtilerini maskeleyebileceğinden
antipsikotik ilaçlar Parkinson etkilerini maskelemede rutin olarak kullanılmamalıdırlar.
Nöroleptik malign sendrom:
Diğer antipsikotiklerde olduğu gibi, pimozidle ilişkili nöroleptik malign sendrom
bildirilmiştir. Bu sendrom, hipertermi, yaygın kas sertliği, otonomik dengesizlik (düzensiz
nabız veya kan basıncı, taşikardi, terleme ve kardiyak aritmiler), ve bilinç bozukluğu ile
karakterize, idiyonsenkratik bir reaksiyondur. Hipertermi sıklıkla bu sendromun erken
belirtilerinden biridir.
Antipsikotik ilaç tedavisi hemen durdurulmalı, uygun destek tedavisine başlanmalı ve hasta
yakın takibe alınmalıdır.
Nöbetler:
Diğer antipsikotik ilaçlarda olduğu gibi, nöbet hikayesi veya nöbet eşiğini potansiyel olarak
düşüren durumlardaki hastalarda pimozid dikkatli kullanılmalıdır (ör. alkol kesilmesi veya
beyin hasarı). Ayrıca pimozid ile ilişkili olarak grand-mal konvülziyonlar bildirilmiştir.
Vücut sıcaklığının düzenlenmesi:
Antipsikotik ajanların, vücut sıcaklığını azaltma yeteneğinin bozulmasına neden olduğu
düşünülmektedir. Ağır egzersiz, aşırı sıcağa maruz kalma, pimozidle birlikte antikolinerjik
etkili ilaç kullanımı veya dehidratasyon gibi, vücut sıcaklığında artışa yol açabilen durumlarla
karşı karşıya kalan hastalara pimozid reçete edilirken, dikkatli olunması tavsiye edilmelidir.
Endokrin etkiler:
Antipsikotik nöroleptik ilaçların hormonal etkileri; amenore, galaktore, jinekomasti,
oligomenore ve erektil disfonksiyona yol açabilen hiperprolaktinemidir.
Pimozid, tirotoksikozu olan hastalarda çok dikkatli kullanılmalıdır.
Diğer:
Böbrek yetmezliği, Parkinson hastalığı ve feokromasitoması olan hastalarda dikkatli
olunmalıdır.
Diğer nöroleptiklerle pimozidin birlikte kullanılmasından kaçınılmalıdır.
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz
malabsorbsiyon problemi olan hastaların bu ilacı kullanmamaları gerekir.
4/114.5. Diğer tıbbi ürünler ile etkileşimler ve diğer etkileşim şekilleri
Diğer tüm nöroleptiklerde olduğu gibi pimozid, alkol, hipnotikler, sedatifler ve kuvvetli
analjezikler gibi diğer santral sinir sistemi (SSS) depresyonu yapan ilaçlarla birlikte
kullanıldığında, SSS depresyonu artabilir.
Pimozid, dozla ilişkili olarak levodopanın antiparkinson etkisini bozabilir. Düşük nöbet eşiği
dikkate alınarak antikonvülzanların dozunun artırılması gerekebilir.
QT aralığını uzattığı bilinen ilaçlarla birlikte kullanımı kontrendikedir. Örneğin: Bazı Sınıf A
(kinidin, dizopiramid ve prokainamid gibi) ve Sınıf  (amiodaron ve sotalol gibi) grubu
antiaritmikler, trisiklik antidepresanlar (amitriptilin gibi), bazı tetrasiklik antidepresanlar
(maprotilin gibi), diğer bazı antipsikotik ilaçlar (fenotiazinler ve sertindol), bazı
antihistaminikler (terfenadin gibi), sisaprid, bretilyum ve kinin ve meflokin gibi bazı
antimalaryal ilaçlar.
Metoklopramid gibi antiemetiklerle birlikte kullanıldığında ekstrapiramidal yan etki riski
artar.
SSS toksisitesi riski arttığından, sibutraminle birlikte kullanımından kaçınılmalıdır.
Kalsiyum kanal blokörleri ile birlikte kullanım, artmış hipotansif etki ile sonuçlanabilir.
Nöroleptikler pimozidin kardiyotoksik etkilerini artırabileceğinden, nöroleptiklerin eş zamanlı
kullanımı minimum düzeyde olmalıdır. Depo nöroleptik kullanan hastalarda özel dikkat
gösterilmelidir. Klorpromazin ve tiyoridazin gibi düşük potens nöroleptikler, pimozid ile
birlikte kullanılmamalıdır.
Pimozid esas olarak sitokrom P450 enzim sisteminin 3A4 alt tipi (CYP 3A4), az miktarda da
CYP 2D6 aracılığıyla metabolize olur. Pimozidin CYP 3A4 ya da CYP 2D6 inhibitörü olduğu
bilinen ilaçlarla eşzamanlı kullanımı kontrendikedir (Bkz. Bölüm 4.3).
İn vitro veriler, azol antimikotikler, antiviral proteaz inhibitörleri, makrolid antibiyotikler ve
nefazodon gibi potent CYP3A4 enzim sistemi inhibitörlerinin, pimozid metabolizmasını
inhibe edeceğini, bunun sonucunda da pimozidin plazma düzeylerinin belirgin derecede
artacağını göstermektedir.
İn vitro verilere göre ayrıca, kinidin de pimozidin CYP 2D6’ya bağımlı metabolizmasını
azaltır.
Yüksek pimozid düzeyleri, QT uzaması riskini artırabilir.
Greyfurt suyunun, CYP3A4 ile metabolize olan ilaçların metabolizmasını inhibe ettiği
bilindiğinden, pimozid ile birlikte greyfurt suyu kullanılmamalıdır.
Pimozidin kararlı düzeydeki sertraline ek olarak kullanıldığı in vivo bir çalışmada, pimozidin
EAA ve C değerlerinde %40 oranında bir artış kaydedilmiştir (Bkz. Bölüm 4.2).
maks
Pimozidin sitalopram ile kombine olarak kullanıldığı diğer bir in vivo çalışmada, QT
değerlerinde yaklaşık 10 milisaniyelik bir uzama gözlenmiştir. Sitalopram pimozidin EAA ve
C değerlerini etkilememiştir (Bkz. Bölüm 4.2).
maks
5/11Pimozid (2 mg’lık tek doz) ve paroksetinin (günde 60 mg) birlikte uygulandığı bir in vivo
çalışmada, pimozidin EAA değerinde ortalama %151, C değerinde %62 oranında bir artış
maks
kaydedilmiştir (Bkz. Bölüm 4.2).
CYP1A2 de pimozid metabolizmasında rol oynayabileceğinden, reçete yazılırken, bu enzim
sisteminin inhibitörleri ile teorik bir ilaç etkileşimi potansiyeli bulunduğu dikkate alınmalıdır.
Pimozidin, elektrolit dengesizliğine neden olan ilaçlarla birlikte kullanımı önerilmez.
Diüretiklerle (özellikle de hipokalemiye neden olanlarla) birlikte kullanımından
kaçınılmalıdır. Ancak, gerekli olduğu takdirde, potasyum tutucu diüretikler tercih edilmelidir.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
Pimozidin çocuk doğurma potansiyeli bulunan kadınlar /doğum kontrolü üzerinde etkisi için
çalışma bulunmamaktadır.
Gebelik dönemi
Gebelikte pimozidin güvenliliği kanıtlanmamıştır. Hayvanlarda yürütülen çalışmalarda
teratojenik etki gözlenmemiştir.
Pimozidin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ ve- veya/ embriyonal/fetal gelişim /ve-veya/
doğum/ ve-veya/ doğum sonrası gelişim üzerindeki etkileri bakımından yetersizdir. İnsanlara
yönelik potansiyel risk bilinmemektedir.
NÖROFREN gerekli olmadıkça gebelik döneminde kullanılmamalıdır.Gebeliğin üçüncü
trimesterinde antipsikotik ilaçlara (pimozid dahil) maruz kalan yenidoğanlar şiddeti ve
doğumdan sonra ortaya çıkma süresi değişen ekstrapiramidal ve/veya geri çekilme
semptomlarını içeren advers etki riskine sahiptir. Ajitasyon, hipertoni, hipotoni, tremor,
somnolans, solunum sıkıntısı ya da beslenme bozukluğu da bildirilmiştir. Sonuç olarak
yenidoğanlar yakından izlenmelidir.
Laktasyon dönemi
Pimozid anne sütüne geçebilir. Mutlaka kullanılması gerekiyorsa, emzirmeye son
verilmelidir.
Pimozid gerekli olmadıkça emzirme döneminde kullanılmamalıdır.
Üreme yeteneği (fertilite)
Pimozidin üreme yeteneği üzerine etkisi ile ilgili klinik çalışma yoktur.
4.7. Araç ve makine kullanımı üzerindeki etkiler
Pimozid, özellikle tedavinin başlangıcında, dikkati bozabilir. Bu etki alkol ile daha da
artabilir. Hastalar sedasyon riski konusunda uyarılmalı, araba ve dikkat isteyen makinaları
kullanmamaları bildirilmelidir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
6/11Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek(≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Endokrin hastalıklar
Antipsikotik nöroleptik ilaçların hormonal etkileri, galaktore, jinekomasti ve oligo veya
amenore ve empotansa neden olabilen hiperprolaktinemidir.
Çok seyrek: Uygunsuz ADH Salgısı Sendromuna veya psikojenik polidipsiye bağlı
hiponatremi vakaları bildirilmiştir.
Bilinmiyor: Hiperglisemi (önceden diyabet hastalığı olan hastalarda), kan prolaktin
seviyesinde artış
Metabolizma ve beslenme hastalıkları
Yaygın: Anoreksi
Psikiyatrik hastalıklar
Yaygın: Depresyon, uykusuzluk, ajitasyon, huzursuzluk
Bilinmiyor: Libido azalması
Sinir sistemi hastalıkları
Çok yaygın: Baş dönmesi, uyku hali
Yaygın: Ekstrapiramidal bozukluk, akatizi, baş ağrısı, tremor, letarji, kas rijiditesi
Yaygın olmayan: Bradikinezi, dişli çark (cog-wheel) rijiditesi, diskinezi, distoni, dizartri
Bilinmiyor: Nöroleptik malign sendrom, grand mal konvülziyon, tardif diskinezi, boyun
rijiditesi
Göz hastalıkları
Yaygın: Bulanık görme,
Yaygın olmayan: Okülojirik kriz
Kardiyak hastalıklar
Çok seyrek: Hipotansiyon
Özellikle yüksek dozlarda ve predispozisyonu bulunan hastalarda, QT-aralığında uzama
ve/veya ventriküler aritmiler bildirilmiştir.
Bilinmiyor: Torsades de Pointes, ventriküler taşikardi, ventriküler fibrilasyon
Gastrointestinal hastalıklar
Yaygın: Konstipasyon, ağız kuruluğu, kusma, tükürük salgısında artış
Deri ve deri altı doku hastalıkları
Çok yaygın: Hiperhidroz
Yaygın: Yağ bezi aktivitesinde artış
Yaygın olmayan: Döküntü, kaşıntı
Bilinmiyor: Ürtiker
Kas-iskelet bozuklukları; bağ doku ve kemik hastalıkları
Yaygın olmayan: Kas spazmları
Böbrek ve idrar yolu hastalıkları
Çok yaygın: Gece idrara çıkma
7/11Yaygın: İdrara sık çıkma
Bilinmiyor: İdrarda glukoz bulunması
Gebelik, pueperiyum ve perinatal hastalıklar
Bilinmiyor: Yenidoğanda ilaç geri çekilme sendromu
Üreme sistemi ve meme hastalıkları
Yaygın: Erektil disfonksiyon
Yaygın olmayan: Amenore
Bilinmiyor: Galaktore, jinekomasti
Genel bozukluklar ve uygulama bölgesine ilişkin hastalıklar:
Yaygın: Çok yorgun hissetme
Yaygın olmayan: Yüzde ödem
Bilinmiyor: Vücut sıcaklığında düzensizlik, hipotermi
Araştırmalar:
Yaygın: Kilo artışı
Bilinmiyor: Elektrokardiyogram QT aralığında uzama, elektroensefalogram anormalliği
Pimozid kullanımı ile yukarıdaki yan etkilere ek olarak, kalp durmasına ve açıklanamayan ani
ölüme neden olabildiği bildirilmiştir. Bu vakalarda, D2, dopamin-reseptör antagonisti
nöroleptikler ile ilişkili advers ilaç etkileri de dikkate alınmalıdır.
Pulmoner embolizm ve derin ven trombozu da içeren venöz tromboembolizm vakaları
antipsikotik ilaçlar ile rapor edilmiştir (sıklık bilinmemektedir).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar:
Genelde NÖROFREN’in doz aşımı belirtileri, bilinen farmakolojik etkilerinin abartılmış
şeklidir. Bunların en belirgini, ekstrapiramidal semptomlar, hipotansiyon ve sedasyondur. QT
uzamasına ve Torsades de Pointes’i de içeren ventriküler aritmiye bağlı kardiyak aritmi riski
göz önünde bulundurulmalıdır. Ağır aritmilere, hipotansiyon ve dolaşım kollapsı eşlik
edebilir. Sedasyon görülür. Hasta solunum baskılaması ve şok benzeri tabloya yol açacak
derecede hipotansiyon nedeniyle komaya girebilir.
Tedavi:
Pimozidin belirli bir antidotu yoktur. Mide lavajı, hava yolu açılması ve gerekliyse
solunumun mekanik olarak desteklenmesi önerilir. QT aralığı uzaması ve Torsades de
Pointes’i de içeren ventriküler aritmiler riski sebebi ile derhal elektrokardiyografik kontrol
başlatılmalı ve EKG normale dönünceye kadar kontrole devam edilmelidir. Ağır aritmilerin,
uygun antiaritmik ilaçlarla tedavi edilmesi gereklidir. Eşlik eden hipotansiyon ve dolaşım
8/11kollapsının giderilmesi için, intravenöz sıvılar, plazma veya konsantre albümin gibi
destekleyici tedavi ve dopamin veya dobutamin gibi vazopresör ajanlar uygulanabilir.
Adrenalin kullanılmamalıdır.
Şiddetli ekstrapiramidal semptomlar görülürse antiparkinson ilaç kullanılmalıdır.
Pimozidin yarı ömrü çok uzun olduğu için, aşırı doz alan kişiler en az 4 gün boyunca
izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Difenilbutilpiperidin türevleri
ATC kodu: N05AG02
Pimozid, kronik şizofreni hastalarının tedavisinde yarar sağlayan nöroleptik özelliklere sahip
bir difenilbütilpiperidin türevidir. Görece nonsedatif bir ilaç olup, günde tek doz olarak
uygulanabilir.
Pimozid algı ve düşünce bozuklukları üzerinde seçici etki gösterir. Sosyal ilişkileri, ilgiyi,
girişkenliği ve iç görüyü artırır.
Duygusal dengesizlik gösteren kişiler üzerinde gerçekleştirilen deneysel çalışmalarda,
pimozidin duygusal dengeyi düzelttiği, motivasyon, başarı ve mutluluk hissini artırdığı
gösterilmiştir.
Pimozidin temel etki mekanizmasının santral aminerjik reseptörler üzerindeki etkisine bağlı
olduğu kabul edilmektedir. Santral dopaminerjik reseptörleri seçici olarak bloke ettiği,
noradrenalin döngüsü üzerinde ise, ancak daha yüksek dozlarda etki gösterdiği
düşünülmektedir. Diğer nöroleptik ajanlarla da tipik olarak görülen ekstrapiramidal etkiler
pimozid ile de ortaya çıkar, ancak ilacın otonomik etkileri daha zayıftır. Diğer nöroleptiklerle
olduğu gibi, pimozid ile de, endokrin etkiler ve EKG değişiklikleri bildirilmiştir.
5.2. Farmakokinetik özellikler
Emilim: Oral uygulama sonrasında pimozid dozunun %50’sinden fazlası emilir. Doruk serum
düzeylerine, genellikle uygulamayı takiben 6-8 saat içinde (bu süre 4-12 saat arasında değişir)
ulaşılır.
Dağılım: Pimozidin plazma proteinlerine bağlanma oranı % 99 ‘dur.
Biyotransformasyon: Karaciğerden ilk geçişte anlamlı düzeyde eliminasyona uğrar. Pimozid,
esas olarak N-dealkilasyon yoluyla olmak üzere, karaciğerde büyük oranda metabolize edilir.
İki majör metaboliti belirlenmiştir: 1-(4-piperidil)-2-benzimidazolinon ve 4,4-bis(4-florfenil)
bütirik asit. Bu metabolitlerin antipsikotik etkinliği yoktur. Pimozidin yalnızca küçük bir
bölümü idrarla değişmeden atılır. Metabolitlerin başlıca eliminasyonu böbrekler yoluyla olur.
Eliminasyon: Besinlerin ve eşlik eden hastalıkların pimozidin emilim, dağılım, metabolizma
ve eliminasyonu üzerindeki etkileri bilinmemektedir.
Ancak besinlerle birlikte alımda ilk geçiş eliminasyonu azalacağından, kan düzeyinin
yükselmesi beklenir.
Şizofrenik hastalarda pimozidin eliminasyon yarı-ömrü yaklaşık 55 saattir.
9/11Doğrusallık/doğrusal olmayan durum: Pimozidin farmakokinetiği doğrusal değildir.
Çalışmalarda değerlendirilen hastalarda, bireyler arasında, serum konsantrasyonunun zamana
göre eğri altında kalan alan (EAA) değerleri arasında 10 katın üzerinde farklar saptanmış,
doruk serum düzeyleri arasında da benzer farklılıklar gözlenmiştir. Plazma düzeyleri ile klinik
bulgular arasındaki ilişki zayıf olduğundan, bunun anlamı tam olarak bilinmemektedir.
5.3. Klinik öncesi güvenlilik verileri
Pimozidin in vitro çalışmalarda izole perfüzyonlu kalplerde kardiyak hERG kanalarını bloke
ettiği ve aksiyon potansiyel süresini uzattığı gösterilmiştir. hERG kanalları üzerindeki bu etki
pimozidin kalpteki kalsiyum L kanallarını bloke edici etkisi ile azalabilir. Birkaç in vivo
hayvan çalışmasında intravenöz ya da oral pimozid uygulamasının belirgin derecede QTc
uzamasına neden olduğu gösterilmiştir. QTc uzamasına yol açan dozlar aritmiye neden
olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
Jelatin
Tartrazin
Nişasta
Magnezyum stearat
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
25° C’nin altındaki oda sıcaklığında saklayınız.
6.5. Ambalajın niteliği ve içeriği
Bir kutuda 2x15 olarak 30 tabletlik Al/PVC blister ambalajlarda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Sanofi aventis İlaçları Ltd. Şti.
Büyükdere Caddesi No 193
Levent İSTANBUL
Tel: (212) 339 10 00
Faks: (212) 339 10 89
8. RUHSAT NUMARASI(LARI)
220/34
9. İLK RUHSAT TARİHİ /RUHSAT YENİLEME TARİHİ
10/11İlk ruhsat tarihi: 13.08.2009
Ruhsat yenileme tarihi:
10. KÜB’ÜN YENİLENME TARİHİ
11/11