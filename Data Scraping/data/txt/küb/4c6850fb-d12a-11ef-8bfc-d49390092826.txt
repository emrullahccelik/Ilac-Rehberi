▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
KISA ÜRÜN BİLGİSİ
1. BEŞERİ TIBBİ ÜRÜNÜN ADI
EFLORİN® %13,9 KREM
2. KALİTATİF VE KANTİTATİF BİLEŞİM
Etkin madde: 1 g krem 139 mg Eflornitin hidroklorür (150 mg eflornitin hidroklorür monohidrata
eşdeğer) içerir.
Yardımcı maddeler:
Propilen glikol monopalmitostearat
Setil alkol
Stearil alkol
Fenoksi etanol
Yardımcı maddeler için 6.1.’e bakınız.
3. FARMASÖTİK FORM
Krem
Beyaz, beyazımsı krem
4. KLİNİK ÖZELLİKLER
4.1. Terapötik endikasyonlar
Kadınlarda yüz bölgesindeki hirsutizm (aşırı kıllanma ya da tüylenme) tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
EFLORİN® en az sekiz saat arayla, günde iki kez uygulanır. Yüz ve çene altında etkinliği
kanıtlanmıştır. Uygulama bu alanlarla sınırlı olmalıdır.
Klinik çalışmalarda güvenle uygulanan maksimal doz ayda maksimum 30 gramdır.
İyileşme, tedavi başlangıcından itibaren 8 hafta içinde fark edilebilir.
Daha iyi sonuçlar almak için ve yararlı etkileri korumak için tedaviyi sürdürmek gereklidir.
İyileşme durumu, tedavinin kesilmesinden sonraki 8 hafta içinde önceki değerlere geri dönebilir.
Eğer tedavi başladıktan sonraki 4 ay içerisinde herhangi bir olumlu etki gözlenmezse, EFLORİN®
kullanımı bırakılmalıdır.
1Hastanın EFLORİN® kullanımı ile birlikte bir epilasyon yöntemi (ağda, jilet vs.) uygulamaya
devam etmesi gerekebilir. Bu durumda krem, tıraş ya da kullanılan diğer epilasyon yöntemleri
sonrasında, 5 dakikadan önce uygulanmamalıdır. Aksi takdirde batma ve yanma meydana
gelebilir.
Uygulama şekli:
Krem ince bir tabaka halinde temiz ve kuru bölgeye uygulanmalı ve cilde iyice yedirilmelidir.
EFLORİN®, cilde iyice yedirildikten sonra uygulama bölgesinde görsel olarak hiçbir kalıntı
kalmayacak şekilde uygulanmalıdır. Uygulamanın ardından eller yıkanmalıdır. En iyi sonucu
almak için kremin sürüldüğü bölge uygulamanın ardından en az 4 saat yıkanmamalıdır. Kremin
uygulandığı bölgeye makyaj yapmadan ya da güneş kremi sürmeden önce en az 5 dakika
beklenmelidir.
Özel popülasyonlara ilişkin ek bilgiler:
Geriyatrik popülasyon:
(>65 yaş) Yaşlılar için herhangi bir doz ayarlamasına gerek yoktur.
Pediyatrik popülasyon:
EFLORİN®’in 0-18 yaş arası pediyatrik grupta güvenliği ve etkinliği kanıtlanmamıştır. Bu yaş
grubundaki kullanımını desteklemek için herhangi bir veri bulunmamaktadır.
Böbrek/Karaciğer yetmezliği:
EFLORİN®’in böbrek ya da karaciğer yetmezliği olan kadınlarda güvenliği ve etkinliği
kanıtlanmamıştır. Şiddetli derecede karaciğer yetmezliği olan hastalarda kullanılırken dikkatli
olunmalıdır. Başka herhangi bir veri mevcut değildir.
4.3. Kontrendikasyonlar
Eflornitin veya yardımcı maddelerden herhangi birine karşı aşırı duyarlılığı olanlar
kullanmamalıdır.
4.4. Özel kullanım uyarıları ve önlemleri
Bazı aktif maddeler (siklosporin, glukokortikoidler, minoksidil, fenobarbital, fenitoin, kombine
östrojen androjen hormon replasman tedavisi vs.) ya da ciddi rahatsızlıklar (polikistik over
sendromu, androjen salgılayan tümörler vs.) aşırı kıllanmaya sebep olabilir. Bu faktörler,
EFLORİN® reçete edilen hastaların genel tıbbi tedavisinde dikkate alınmalıdır.
EFLORİN® sadece kütanöz (topikal) kullanım içindir. Göz ya da mukoza tabakalarıyla (burun
ya da ağız) temasından kaçınılmalıdır. Krem sıyrılmış ya da kesilmiş cilde uygulandığında geçici
olarak yanma ya da batma meydana gelebilir. Eğer deride iritasyon oluşursa veya intolerans
gelişirse, uygulama sıklığı geçici olarak günde bir kereye indirilmelidir. İritasyon devam ederse,
tedavi kesilmeli ve doktora danışılmalıdır.
2EFLORİN®, lokal deri reaksiyonlarına (kontakt dermatit vs.) neden olabilecek setil alkol ve
stearil alkol içerir. Bu yardımcı maddeler nadiren de olsa deri üzerinde kızarıklık yapabilir.
EFLORİN®, propilen glikol monopalmitostearat içerir. Deride iritasyona neden olabilir.
Bu tıbbi üründe her dozunda 750 mg’a kadar fenoksi etanol içerir. Alkol bağımlılığı olanlar için
zararlı olabilir. Hamile veya emziren kadınlar, çocuklar ve karaciğer hastalığı ya da epilepsi gibi
yüksek risk grubundaki hastalar için dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (bkz. Bölüm 5.3 Klinik
öncesi güvenlilik verileri). İnsanlara yönelik potansiyel risk bilinmemektedir.
Gebelik dönemi
Sınırlı sayıda gebelikler (22) ile yapılan klinik çalışmalar sonucu edinilen veriler gösteriyor ki,
yapılan klinik çalışmalar dahilindeki 22 hamilelik arasında sadece 19 hasta EFLORİN®
kullanırken hamile kalmıştır. Bu 19 gebelik arasında, 9 sağlıklı bebek, 5 elektif aborsiyon, 4
spontan aborsiyon ve 1 doğum kusuru (35 yaşındaki hastanın bebeğinde Down Sendromu) vardı.
Bugüne kadar elde edilen başka hiçbir epidemiyolojik veri bulunmamaktadır. Hayvan
çalışmaları reprodüktif toksisite bulunduğunu göstermiştir (bkz. Bölüm 5.3. Klinik öncesi
güvenlilik verileri). EFLORİN®’in insanlar üzerindeki potansiyel riski bilinmemektedir. Bu
nedenle, hamile olan ya da hamile kalmayı planlayan kadınlar alternatif yöntemleri
kullanmalıdır.
Laktasyon dönemi
Eflornitinin anne sütüne geçişi bilinmemektedir. Kadınlar emzirirken EFLORİN®
kullanmamalıdır.
Fertilite
Mevcut herhangi bir veri bulunmamaktadır.
4.7. Araç ve makine kullanımı üzerindeki etkiler
Araç ya da makine kullanımı üzerine herhangi bir etki bildirilmemiştir.
4.8. İstenmeyen etkiler
Çoğunlukla deri ile ilgili bildirilen advers reaksiyonların yoğunluğu hafiftir ve EFLORİN®
kullanımı kesilmeden veya tıbbi tedaviye başlanmadan çözülmüştür. En sık bildirilen advers
reaksiyon genellikle hafif düzeyde seyreden akne olmuştur. Taşıyıcı kontrollü çalışmalarda
(n=596), başlangıçta %41’inde akne gözlenen hastaların, %7’si EFLORİN® ile %8’i taşıyıcı ile
tedavi edildi ve durumlarında kötüleşme görüldü. Başlangıçta akne görülmeyen hastaların
%14’ün de EFLORİN® ve taşıyıcı ile tedavi sonrasında akne görülmüştür.
3Aşağıda klinik çalışmalarda görülen advers deri reaksiyonları sıklığı listelenmiştir. İstenmeyen
etkiler aşağıdaki sıklık derecelerine göre belirtilmiştir: Çok yaygın (≥ 1/10); yaygın (≥ 1/100 ila
< 1/10); yaygın olmayan (≥ 1/1000 ila < 1/100); seyrek (≥1/10,000 ila < 1/1,000); çok seyrek
(<1/10,000); bilinmiyor (eldeki verilerden hareketle tahmin edilemiyor).
Çalışmalarda 200’den biraz fazla hasta 6 ay boyunca taşıyıcı ile tedavi edilirken, 1350’den fazla
hasta 6 ay dan 1 yıla kadar EFLORİN® ile tedavi edilmiştir. Çoğu olay EFLORİN® ve taşıyıcı
arasında benzer oranlarda rapor edilmiştir.
Yıldız ile belirtilen (*) yanma, batma, karıncalanma, döküntü ve kızarıklık gibi cilt etkileri
EFLORİN® ile tedavi edilen hastalarda taşıyıcıya kıyasla daha fazla rapor edilmiştir.
EFLORİN®’in klinik deneylerde görülen istenmeyen cilt reaksiyonlarının sıklığı;
Deri ve deri altı doku hastalıkları
Çok yaygın Akne
(≥1/10)
Yaygın Pseudofolliculitis barbae, saçkıran, ciltte batma*, ciltte yanma*, ciltte
(≥1/100 ila kuruma, kaşıntı, kızarıklık*, ciltte karıncalanma*, ciltte irritasyon, isilik*,
<1/10) folikülit
Yaygın olmayan Kıl dönmesi, yüzde ödem, dermatit, ağızda ödem, papüler döküntü, ciltte
(≥1/1,000 ila <1/100) kanama, herpes simpleks, egzama, keilitis, fronkül, kontakt dermatit,
anormal kıl dokusu ve anormal kıl büyümesi, hipopigmentasyon, cilt
kızarması, dudak uyuşması, ciltte ağrı.
Seyrek Rosacea, seboreik dermatit, cilt neoplazmı, makülopapüler döküntü cilt
(≥1/10,000 ila < kistleri, vezikülobüllöz döküntü, deri hastalığı, hirsutizm, ciltte
1/1,000) gerginlik.
Pediyatrik popülasyon
Ergenlerde gözlemlenen yan etkiler, yetişkinlerde görülenlerle benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Eflornitin minimal deri penetrasyonu göz önüne alındığında (bkz. Bölüm 5.2 Farmakokinetik
özellikler), doz aşımı son derece düşüktür.
4Ancak, çok yüksek dozda deri uygulaması veya yanlışlıkla ağızdan alınımı meydana geldiğinde,
Trypanosoma brucei gambiense enfeksiyonunun (Afrika uyku hastalığı) tedavisinde kullanılan
intravenöz eflornitin (400 mg/kg/gün veya yaklaşık 24 g/gün) terapötik dozlarında görülen
etkilerine dikkat edilmelidir (saç dökülmesi, yüzde şişme, nöbetler, işitme bozukluğu, sindirim
bozukluğu, iştah kaybı, baş ağrısı, halsizlik, baş dönmesi, anemi, trombositopeni ve lökopeni).
Doz aşımı belirtileri oluşursa tıbbi ürünün kullanımı durdurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer dermatolojik preparatlar,
ATC kodu: D11AX16.
Eflornitin kıl üretimini sağlayan ornitin dekarboksilaz enzimini geri dönüşümsüz inhibe eder.
EFLORİN®’in kıl büyüme oranını yavaşlattığı kanıtlanmıştır.
EFLORİN®’in etkinlik ve güvenliği 24 hafta boyunca I-VI cilt tiplerine sahip 596 kadını
kapsayan (395’i EFLORİN® ile 201’i taşıyıcı ile tedavi edilmiştir) çift kör, randomize, taşıyıcı
kontrollü iki klinik çalışmayla değerlendirilmiştir. Doktorlar dört aşamadan oluşan bir ölçek
üzerinde temel değişiklikleri değerlendirdi. Kadınlar yüzlerinin tedavi edilecek olan kısımlarını
ve çene altlarını tıraşladıktan 48 saat sonra, cilt, kıl uzunluğu, kıl yoğunluğu ve koyulaşması gibi
terminal kılların varlığı ile ilişkili parametreler dikkate alındı. İyileşme tedaviye başlandıktan en
erken 8 hafta sonra gözlemlendi.
Bu iki klinik çalışmanın kombine sonuçları aşağıda sunulmuştur:
Sonuç* EFLORİN® Taşıyıcı
Temiz / neredeyse temiz %6 %0
Gözle görülür bir iyileşme %29 %9
İyileşmiş %35 %33
İyileşme yok / kötüleşme %30 %58
* Tedavi sonunda (24 hafta). Tedavisi durdurulan hastalar için son gözlem 24.haftada
yapılmıştır.
EFLORİN®’e karşı taşıyıcı arasındaki istatistiksel olarak anlamlı iyileşme (p ≤ 0.001) her iki
çalışmada da “gözle görülür bir iyileşme” ve “temiz/neredeyse temiz” sonuçlarında görüldü. Bu
iyileşmeler, terminal kılların varlığı ile birlikte görülen yüz derisinin görünüşünün
koyulaşmasında azalma ile sonuçlanmıştır. Alt grup analizleri tedavi başarısında beyaz olmayan
kadınlar ile beyaz kadınların tedavileri arasında bir fark saptanmıştır. Beyaz olmayan kadınların
% 27’si ve beyaz kadınların % 39’un da gözle görülür bir iyileşme ya da daha iyi bir gelişme
gösterdiği saptanmıştır. Ayrıca alt grup analizinde, obez kadınların (BMI ≥ 30) % 29’unda ve
normal kilolu kadınların (BKİ <30) % 43’ünde belirgin ya da daha iyi iyileşme görülmüştür.
Klinik araştırmalarda kadınların yaklaşık %12’si postmenopozal (menopoz sonrası)
dönemdeydi. Araç karşısında postmenopozal dönemdeki kadınlarda belirgin iyileşme görüldü (p
< 0.001).
5Hastaların görsel analog skala üzerinde yöneltilen altı soruya verdikleri yanıtlarla ölçülen kendi
kendilerini değerlendirmeleri sonuçları gösterdi ki, durumlarından psikolojik olarak duydukları
rahatsızlıklar önemli ölçüde azalmıştır. EFLORİN®, hastaların yüzlerindeki kıllardan ve onları
temizlemek, saklamak ve tedavi etmek için harcadıkları zamandan dolayı yaşadıkları sıkıntıları
çok büyük ölçüde azaltılmıştır. Ayrıca hastaların çeşitli sosyal ortamlarda ve iş ortamlarında da
kendilerini daha rahat ve konforlu hissetmelerinde artış olmuştur. Hastaların kendi kendilerini
değerlendirmeleri ile doktorların gözlemleri birbirleri ile uyumlu bulunmuştur. Klinik
çalışmalara katılan hastaların gözlemlenebilir farklılıkları tedavi başlangıcından itibaren 8 hafta
sonra saptanmıştır.
Bu durum tedavi kesildikten sonraki sekiz hafta içinde tedavi öncesi seviyelere geri döndü.
5.2. Farmakokinetik özellikler
EFLORİN®’in içeriğinde bulunan eflornitinin kadınların yüzlerindeki kütanöz nüfuzundaki
kararlı durumu %0.8 idi. Eflornitinin kararlı durum plazma yarı ömrü yaklaşık olarak 8 saattir.
Bu kararlı duruma dört gün içinde ulaşılır. Eflornitin kararlı durum tepe ve dip plazma
konsantrasyonları sırasıyla yaklaşık olarak 10 ng/ml ve 5 ng/ml’dir. Plazma konsantrasyonu
altındaki 12 saatlik kararlı durum alanına karşılık zaman eğrisi 92.5 ng.sa/ml’dir. Eflornitinin
metabolize edilebilirliği bilinmemektedir ve öncelikli olarak idrarla elimine edilmektedir.
5.3. Klinik öncesi güvenlilik verileri
Farelerde yapılan çalışmalarda bir foto-karsinojen çalışması içeren tekrar-doz toksisitesi,
genotoksisite ve kanserojen potansiyelinin konvansiyonel çalışmalarına dayanarak elde edilen
klinik dışı veriler insanlar için özel bir tehlike bulunmadığını ortaya koymaktadır.
Sıçanlarda yapılan bir dermal fertilite çalışmasında, insanlara uygulanan dozun 180 katına kadar
olumsuz herhangi bir etki gözlemlenmemiştir. Yapılan dermal teratoloji çalışmalarında,
sıçanlara ve tavşanlara sırasıyla insanlara uygulanan dozun 36 ve 180 katı uygulanmış ve
herhangi bir teratojenik etki gözlemlenmemiştir. Çok daha yüksek dozlar, teratojenite bulgusu
olmayan maternal ve fetal toksisite ile sonuçlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Setil alkol/Ceteth 20/Stearat 20
Dimetikon 100
Gliseril stearat
Sıvı vazelin
Propilen glikol monopalmitostearat
Stearil alkol
Fenoksi etanol
Saf su
66.2. Geçimsizlikler
Bilinen geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
60 g’lık ve 30 g’lık düşük yoğunluklu polietilen alüminyum laklı tüp ve yüksek yoğunluklu
polietilen kapak.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Assos İlaç Kimya, Gıda Ürünleri Üretim ve Tic. A.Ş.
Ümraniye, İstanbul, Türkiye
Tel: (0216) 612 91 91
Faks: (0216) 612 91 92
8. RUHSAT NUMARASI
2018/537
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.11.2017
Ruhsat yenileme tarihi: 25.09.2018
10. KÜB’ÜN YENİLENME TARİHİ
25.09.2018
7