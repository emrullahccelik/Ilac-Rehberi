KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOPEN 1.200.000 I.U. film kaplı tablet
2. KALİTATİF VE KANTİTATİF BİLEŞİM
Etkin madde:
Fenoksimetilpenisilin potasyum (inek sütü kaynaklı) 1.200.000 I.U. (783,29 mg’a eşdeğer)
Yardımcı maddeler:
Yardımcı maddeler için 6.1.’e bakınız.
3. FARMASÖTİK FORM
Film kaplı tablet
Sarı-sarımsı renkli, iki tarafı çentikli oblong, bikonveks film kaplı tablet.
4. KLİNİK ÖZELLİKLER
4.1 Terapötik endikasyonlar
• Tonsillofarenjit (10 gün)
• Fenoksimetilpenisiline duyarlı patojenlerin neden olduğu bronşit, bronkopnömoni,
pnömoni, orta kulak enfeksiyonları (Haemophilus influenzae dışında) ve paranazal ve
maksiller sinüslerin enfeksiyonları (Haemophilus influenzae dışında)
• Erizipel, erizipeloid ve eritema migrans gibi deri enfeksiyonları, lenf düğümlerinin
inflamasyonu (lenfadenit), lenf damarlarının inflamasyonu (lenfanjit)
• Kızıl tedavisi
• Romatizmal ateş primer tedavisi (10 gün) ve sekonder profilaksisinde, endokardit
profilaksisi.
• Ağız boşluğu ve dişetlerinin bakteriyel enfeksiyonları: İnflamatuvar infiltrasyonlar, ikinci
ve üçüncü derecede diş çıkartma güçlükleri, antrum fistülü (maksiller sinüse perforasyon),
yüksek risk grubu hastalarda (ör. konjenital kalp hastalığı, yapay kalp kapakçığı olanlar,
romatizmal endokardit) diş çekimi ve diş-çene cerrahisi sırasında enfeksiyon profilaksisi,
virüslerden ileri gelen dişetleri (gingivitis) ve ağız mukozasının (stomatitis) iltihaplarında
sekonder Gram-pozitif bakteriyel enfeksiyonların önlenmesi.
4.2 Pozoloji ve uygulama şekli
Pozoloji/uygulama sıklığı ve süresi
Fenoksimetilpenisilin antibakteriyel aktivitesi hem IU hem de vücut ağırlığına göre
tanımlanmıştır. IU ve vücut ağırlığı arasındaki ilişki aşağıdaki şekildedir:
1 mg fenoksimetilpenisilin (serbest asit) 1.695 IU eşdeğerdir ve
1 mg fenoksimetilpenisilin potasyum 1.530 IU’ya eşdeğerdir.
1.200.000 IU (1 film kaplı tablet FENOPEN) yaklaşık 783,29 mg fenoksimetilpenisilin
potasyum veya 708 mg fenoksimetilpenisiline eşdeğerdir.
1 / 13Dozaj genellikle aşağıdaki şekilde uygulanır:
Günlük doz, gün içinde eşit aralıklarla genellikle 3-4 doza bölünerek verilir (mümkünse her
6–8 saatte bir).
Not: Aşağıdaki bütün dozlar fenoksimetilpenisilin (serbest asit) için miligram olarak
verilmiştir.
Yetişkinler ve 12 yaş üstü çocuklar:
Enfeksiyonun şiddetine ve bölgesine göre genellikle günde 3-4 defa olmak üzere 295 mg–885
mg (yaklaşık 0,5–1,5 milyon IU) fenoksimetilpenisilin verilir.
Başka bir şey tavsiye edilmiyorsa; aşağıdaki doz önerileri uygulanabilir:
Yetişkinler ve 12 yaş üstü çocuklarda günde 3 kez 1 film kaplı tablet kullanılabilir.
Kullanım süresi
FENOPEN 1.200.000 IU film kaplı tablet, tonsillofarenjit tedavisinde ve akut romatizmal
ateşin primer tedavisinde mutlaka 10 gün kullanılır. Diğer enfeksiyonların tedavisinde
genellikle 7-10) gün boyunca kullanılmalıdır. Hastalığın belirtileri yatıştıktan sonra 2-3 gün
daha devam edilmelidir.
Tedavinin süresi mikroorganizmaların duyarlılığına ve klinik tabloya göre değişebilir. Eğer
3–4 gün sonra, görülebilir bir terapötik etki yoksa diğer duyarlılık testleri yapılmalıdır ve
gerekirse antibiyotik değiştirilir.
Akut romatizmal ateş profilaksisinde FENOPEN kullanılacaksa, her gün profilaksi süresince
alınmalıdır.
Akut otitis medya için tedavi süresi 7-10 gün ile sınırlandırılmalıdır. Komplikasyon riski olan
hastalarda tedavi süresi 10-14 gün olarak önerilmektedir.
Günlük doz, ciddi vakalarda ve/veya duyarlılığı düşük mikroorganizmalar veya erişimin zayıf
olduğu bölgelerde enfeksiyonlarda iki katına veya daha fazlasına çıkarılabilir.
Uygulama şekli:
FENOPEN, mümkün olan en yüksek orandaki emilimin elde edilmesi için, yemeklerden 1
saat önce alınmalıdır.
Tabletler bol miktarda su ile ve çiğnenmeden yutulmalıdır (etkin maddenin hoş olmayan
tadından dolayı).
Çocuklarda düzenli yutmayı kolaylaştırmak için FENOPEN tabletler yemekler sırasında
alınabilir.
2 / 13Özel popülasyonlara ilişkin ek bilgiler:
Böbrek/Karaciğer yetmezliği:
Kreatinin klirensi 30-15 mL/dk’ya kadar olan ve 8 saatlik doz aralığı olanlarda
fenoksimetilpenisilin dozunun düşürülmesi genellikle gerekli değildir.
Anürisi olan hastalarda doz aralığı 12 saate çıkarılmalıdır.
Pediyatrik popülasyon:
7 yaşından küçük çocuklarda tablet formülasyonu nedeni ile kullanımı önerilmez.
12 yaş altındaki çocuklar:
Gebelikte 40 haftayı doldurmuş yeni doğanlarda, büyük infantlarda, küçük çocuklarda ve 12
yaşa kadar olan çocuklarda günlük doz onların vücut ağırlığı ve yaşına göre yaklaşık olarak
aşağıda verilmiştir:
8-12 yaş arası çocuklar (30 kg’ın üzerindeki vücut ağırlığında):
Günlük doz: 3-4 tek doza bölünmüş şekilde 708–1,416 mg (1,2–2,4 milyon IU).
Günde 3-4 kere ½ tablet kullanılabilir.
4-8 yaş arası çocuklar (22-30 kg vücut ağırlığında)
Günlük doz: 3-4 tek doza bölünmüş şekilde 708–1,062 mg (1,2–1,8 milyon IU).
Günde 3 kere ½ tablet kullanılabilir.
Bebekler ve küçük çocuklar için düşük dozda süspansiyon bulunmaktadır.
Geriyatrik popülasyon:
Yaşlılarda doz ayarlamasına gerek yoktur
4.3 Kontrendikasyonlar
Anafilaktik şok tehlikesi nedeniyle penisilinlere veya FENOPEN 1.200.000 I.U. tablet
içeriğindeki maddelerden herhangi birine karşı hipersensitivitesi olan hastalarda
kullanılmamalıdır. Diğer beta-laktam antibiyotiklerle çapraz alerji mümkündür.
Alerjik diyatezi (saman nezlesi, bronşiyal astım gibi) olan hastalarda hipersensitivite
reaksiyonları riski artar; bu yüzden FENOPEN dikkatli kullanılmalıdır.
4.4 Özel kullanım uyarıları ve önlemleri
FENOPEN ile oral kontraseptifler eş zamanlı kullanıldığında; hormonal kontraseptiflerin
etkililiğinde göz ardı edilemeyecek bir azalma olur. Bu yüzden hormonal olmayan
kontraseptif kullanımı önerilir.
Kusma ve ishal gibi ciddi gastrointestinal bozukluğu olan hastalar fenoksimetilpenisilinle
tedavi edilmemelidir; çünkü yeterli emilim garanti edilmemektedir (Bu gibi durumlarda,
benzilpenisilin veya başka uygun bir antibiyotik ile parenteral tedavi tavsiye edilir.)
3 / 13Uzun süreli ve tekrarlanan FENOPEN film kaplı tablet kullanımında dirençli bakteri ve
mayalara süperenfeksiyon gelişebilir. Hastanın durumu düzenli aralıklarla kontrol edilmelidir.
Eğer ikinci bir enfeksiyon oluşursa, uygun önlemler mutlaka alınmalıdır.
Kalp bozuklukları veya başka kaynaklı ciddi elektrolit rahatsızlıkları olan hastaların tedavisi
sırasında, FENOPEN’in potasyum içeriği dikkate alınmalıdır (1 tablet 78,83 mg potasyum
içerir).
Spiroket enfeksiyonların tedavisinde; ateş, titreme, baş ağrısı ve eklem ağrısı gibi genel
belirtilerin ortaya çıkması ile karakterize bir Herxheimer reaksiyonu oluşabilir.
Anafilaktik reaksiyon
Anafilaktik reaksiyon durumda FENOPEN tedavisi derhal durdurulmalıdır ve acil önlemler
(antihistaminikler, kortikosteroidler, sempatomimetikler ve gerekirse solunum desteği gibi)
uygulanır.
Psödomembranöz enterokolit
Belirtilere bağlı olarak, FENOPEN ile tedavinin kesilmesi göz önünde bulundurulmalı ve
gerekiyorsa derhal uygun bir tedaviye (etkisi klinik olarak kanıtlanmış spesifik antibiyotik/
kemoterapötik ajan tedavisi gibi) geçilmelidir. Peristaltizmi engelleyen ilaçlar kontrendikedir.
Ensefalopati
Beta-laktam antibiyotiklerin uygulanması, konvülsiyon, konfüzyon, bilinç bozukluklarının
veya hareket hastalıklarının eşlik edebileceği ensefalopati riski taşır. Bu durum, özellikle doz
aşımı durumunda veya böbrek fonksiyon bozukluğu olan hastalarda geçerlidir.
Bu tıbbi ürün her dozunda 2,02 mmol (78,83 mg) potasyum ihtiva eder. Bu durum,
böbrek fonksiyonlarında azalma olan hastalar ya da kontrollü potasyum diyetinde olan
hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
FENOPEN 1.200.000 I.U. film kaplı tablet bakteriyostatik kemoterapötik
ajanlar/antibiyotiklerle (ör. tetrasiklinler, kloramfenikol veya sülfonamitler) kombine
edildiğinde, olası antagonist etki sebebi ile aktivitesi azalabilir veya kaybolabilir.
Renal atılımın engellenmesinin sonucu olarak probenesid ile birlikte kullanım,
fenoksimetilpenisilinin plazma ve safradaki yükselmiş ve uzamış konsantrasyonlarına sebep
olabilir. İndometazin, fenilbutazon, salisilatlar veya sülfinpirazon da ayrıca serum seviyesini
yükseltir ve süreyi uzatır.
Metotreksat ile penisilinin birlikte kullanımı plazmadaki metotreksat miktarını ve toksik etki
potansiyelini artırabilir. Bu nedenle metotreksatın plazma seviyesi takip edilmelidir.
Emilimi olmayan aminoglikozidlerle (ör. neomisin) intestinal sterilizasyon sırasında veya
hemen sonrasında FENOPEN oral yolla uygulanan penisilin absorbsiyonu azalabilir.
4 / 13FENOPEN ile oral kontraseptifler eş zamanlı kullanıldığında; hormonal kontraseptiflerin
etkinliğinde göz ardı edilemeyecek bir azalma olur. Bu yüzden hormonal olmayan
kontraseptif kullanımı önerilir.
Penisilinlerin oral antikoagülanlarla birlikte kullanımı (örn., K vitamini antagonistleri),
uzamış protrombin zamanı/yüksek INR (uluslararası normalize oran) değerleri ile
sonuçlanabilir.
Penisilin preparatlarıyla tedavi sırasında, non-enzimatik idrar şeker tayini ve ürobilinojen
testleri yanlış sonuç verebilir.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye:
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon):
FENOPEN ile oral kontraseptifler eş zamanlı kullanıldığında; hormonal kontraseptiflerin
etkinliğinde göz ardı edilemeyecek bir azalma olur. Bu yüzden hormonal olmayan
kontraseptif kullanımı önerilir.
Gebelik dönemi:
İnsanlarda bugüne kadar yapılan çalışmalar, fenoksimetilpenisilinin fetüs üzerinde herhangi
bir zararlı etkisi olmadığını göstermiştir. Deneysel çalışmalarda, embriyotoksisiteyi gösteren
bir bulguya rastlanmamıştır. Bugüne kadar fenoksimetilpenisilin hiçbir türde zararlı etki
göstermediğinden doğru endikasyonda FENOPEN, gebeliğin herhangi bir aşamasında
kullanılabilir.
Laktasyon dönemi:
Bugüne kadar fenoksimetilpenisilin hiçbir türde zararlı etki göstermediğinden doğru
endikasyonda FENOPEN, laktasyonun herhangi bir aşamasında kullanılabilir.
Fenoksimetilpenisilin anne sütüne geçmektedir. Anne sütündeki konsantrasyonun maksimum
seviyesi, maksimum serum konsantrasyonun yaklaşık %50’si kadardır. Laktasyon döneminde
kullanılan FENOPEN, infantlarda diyareye ve mukoz membranlarda maya kolonizasyonuna
neden olabilir. Emziren annelerde dikkatle kullanılmalıdır.
Üreme yeteneği/Fertilite:
Fenoksimetilpenisilinin üreme yeteneği/fertilite üzerine etkisi ile ilgili veri yoktur.
5 / 134.7 Araç ve makine kullanımı üzerindeki etkiler
Beta-laktam antibiyotiklerin uygulanması ensefalopati riski taşır. Uyuşukluk, baş dönmesi
veya titreme gibi nörolojik yan etkiler ortaya çıkarsa, hasta araç veya makine
kullanmamalıdır.
4.8 İstenmeyen etkiler
Advers etkiler MedDRA sistemine göre sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Enfeksiyonlar ve enfestasyonlar
Bilinmiyor: Dirençli bakteri veya mantarlarla süperenfeksiyon (bkz. bölüm 4.4)
Kan ve lenf sistemi hastalıkları
Çok seyrek: Granülositopeni, agranülositoz, trombositopeni, pansitopeni şeklinde hematolojik
bozukluklar, hemolitik anemi, eozinofili veya miyelosüpresyona bağlı olarak meydana gelen
eritrosit sayısında azalma. Bu değişiklikler geri dönüşümlüdür
Bağışıklık sistemi hastalıkları
Aşırı duyarlılık reaksiyonları:
Yaygın: Çoğunlukla deri reaksiyonu olan alerjik reaksiyonlar (ör. deri döküntüleri, kaşıntı,
ürtiker).
Hızlı ilerleyen tipte bir ürtiker reaksiyonu genellikle gerçek bir penisilin alerjisinin
göstergesidir ve tedavinin kesilmesini gerektirir.
Çok seyrek: 6-amino-penisillanik asit grubuna olan duyarlılıktan dolayı meydana gelen ciddi
alerjik reaksiyonlar (ilaç ateşi, artralji, anjiyoödem, larenks ödemi, bronkospazm, çarpıntı,
dispne, serum hastalığı, alerjik vaskülit, Stevens-Johnson Sendromu gibi ciddi büllöz deri
reaksiyonları, toksik epidermal nekroliz ve hayatı tehdit edebilecek kan basıncında düşüş
gibi).
Bilinmiyor: Herxheimer reaksiyonu (bkz. bölüm 4.4).
Tüm şiddet derecesindeki hipersensitivite reaksiyonları, anafilaktik şok bile, penisilinin oral
uygulanmasından sonra da gözlenebilir. Oral uygulamadan sonra intravenöz ve intramusküler
uygulamaya göre daha az sıklıkla ortaya çıkan şiddetli anafilaktoid reaksiyonlar, uygun acil
önlemler gerektirebilir (bkz. bölüm 4.4).
Sinir sistemi hastalıkları
Çok seyrek: Aseptik menenjit.
Beta-laktam antibiyotiklerin uygulanması, konvülsiyon, konfüzyon, bilinç bozukluğu veya
hareket hastalıkları ile birlikte olabilen ensefalopati riski taşır. Bu durum özellikle doz aşımı
durumunda veya böbrek fonksiyon bozukluğu olan hastalarda geçerlidir.
Fenoksimetilpenisilin ile tedavi sırasında uyku hali, baş dönmesi, titreme, ajitasyon, baş
ağrısı, huzursuzluk, ilgisizlik, kayıtsızlık ve umursamazlık gibi nörolojik yan etkiler
bildirilmiştir.
6 / 13Gastrointestinal hastalıklar
Yaygın: Bulantı, kusma, iştah kaybı, mide ağrısı, epigastrium bölgesinde dolgunluk, karın
ağrısı, şişkinlik, yumuşak dışkı, diyare ve bazen hemorajik. Bu yan etkiler genellikle orta
şiddettedir ve tedavi sırasında ya da tedavi kesildikten sonra azalır.
Seyrek: Siyah tüylü dil gelişimi
Çok seyrek: Genellikle Clostridium difficile’nin neden olduğu psödomembranöz enterokolit
(bkz. bölüm 4.4), dişlerin renginde geçici solukluk.
Bilinmiyor: Ağızda geçici kuruluk ve tat alma bozukluğu.
Deri ve deri altı doku hastalıkları
Yaygın: Deri döküntüleri (egzantem) ve başta ağız bölgesinde olmak üzere (glossit, stomatit)
müköz zarlarda inflamasyon.
Böbrek ve idrar yolu hastalıkları
Çok seyrek: İnterstisyel nefrit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Fenoksimetilpenisilinin toksisitesi düşüktür ve geniş bir terapötik aralığa sahiptir.
Çoklu terapötik dozun tek seferde oral olarak alımı sonucu, diğer penisilinlerde olduğu gibi
fenoksimetilpenisilinin akut toksisitesi görülmemiştir.
Beta-laktam antibiyotiklerin uygulanması, özellikle aşırı doz durumunda veya bozulmuş
böbrek fonksiyonu olan hastalarda ensefalopati riski taşır.
Doz aşımı için tedavinin kesilmesi dışında özel önlemler gerekmemektedir.
Fenoksimetilpenisilin hemodiyaliz ile elimine edilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Beta-laktamaza duyarlı penisilinler
ATC kodu: J01CE02
Etki mekanizması:
FENOPEN’in etki mekanizması penisilin bağlayıcı proteinlerin (PBP) blokajı ile (ör.
transpeptidaz) bakterilerin hücre duvarı sentezini inhibe etmesine (proliferasyon fazında)
dayanır. Bu olay bakterisidal etki ile sonuçlanır.
7 / 13Farmakokinetik ve farmakodinamik arasındaki ilişki:
Etkililik, temel olarak ilaç seviyesinin patojen MİK değerini aşması süresince geçen zamana
bağlıdır.
Direnç mekanizmaları
Fenoksimetilpenisiline karşı direnç aşağıdaki mekanizmalara dayanabilir:
− Beta-laktamazlar ile inaktivasyon: Fenoksimetilpenisilin beta-laktamazlara dirençli
değildir ve bu nedenle beta-laktamaz üreten bakterilere (örn. stafilokok ya da gonokoklar)
karşı etkili değildir.
− Fenoksimetilpenisilin için PBP’lerin azalmış affinitesi: Pnömokoklar ve diğer
streptokoklardan bazılarına karşı kazanılmış direnç, mutasyona yol açan mevcut PBP
değişikliklerine dayanır. Ek PBP oluşumundan kaynaklanan metisiline (okzasilin) dirençli
stafilokokların direnci de ek PBP’lerin oluşumu ve azalmış fenoksimetilpenisilin
affinitesinden kaynaklanır.
− Gram-negatif bakteri hücre dış duvarından fenoksimetilpenisilinin yetersiz penetrasyonu
PBP’lerin yetersiz inhibisyonu ile sonuçlanabilir.
− Efluks pompaları fenoksimetilpenisilini aktif olarak hücre dışına atabilir.
Fenoksimetilpenisilin ile diğer penisilinler ve sefalosporinler arasında kısmi ya da tam
çapraz direnç vardır.
Kırılma noktaları:
Olağan seyreltme serileri kullanılarak benzilpenisilin ile fenoksimetilpenisilinin duyarlılığı
test edilmiştir. Duyarlı ve dirençli patojenler için aşağıdaki minimum inhibitör
konsantrasyonları belirlenmiştir:
EUCAST [Antimikrobiyal Duyarlılık Testi Avrupa Komitesi (European Committee on
Antimicrobial Susceptibility Testing)] kırılma noktaları
Patojen Duyarlı Dirençli
Staphylococcus spp. ≤ 0,12 mg/L > 0,12 mg/L
Streptococcus spp. (A, B, C, ≤ 0,25 mg/L > 0,25 mg/L
G grupları)
Streptococcus pneumoniae ≤ 0,06 mg/L > 2 mg/L
Viridans grup streptokok ≤ 0,25 mg/L > 2 mg/L
Neisseria gonorrhoeae ≤ 0,06 mg/L > 1 mg/L
Neisseria meningitidis ≤ 0,06 mg/L > 0,25 mg/L
Gram-negatif anaeroblar ≤ 0,25 mg/L > 0,5 mg/L
Gram-pozitif anaeroblar ≤ 0,25 mg/L > 0,5 mg/L
Almanya’da edinilen direnç prevalansı:
Ayrı türlerin edinilen direnç prevalansı lokasyon ile zaman içinde değişebilir.
Bu nedenle –özellikle de ciddi enfeksiyonların uygun şekilde tedavi edilebilmesi için- direnç
durumu ile ilgili bölgesel verilere gereksinim vardır. Bölgesel direnç nedeniyle
fenoksimetilpenisilinin etkili olmayacağı önerilmesi halinde, uzman tedavi görüşüne
8 / 13başvurulmalıdır. Özellikle ciddi enfeksiyon geçiren veya tedavinin başarısız olduğu hastalarda
mikrobiyolojik tanı –patojenin ve fenoksimetilpenisiline duyarlılığının doğrulanması- önerilir.
Almanya’da ulusal direnç izleme projeleri ve çalışmalarından elde edilen son 5 yıllık veriler
temelinde edinilen direnç prevalansı aşağıdaki gibidir (Ocak 2017):
Genelde duyarlı türler
Aerobik Gram-pozitif mikroorganizmalar
Actinomyces israelii0
Corynebacterium diphtheriae0
Erysipelothrix rhusiopathiae0
Gardnerella vaginalis0
Streptococcus agalactiae
Streptococcus pneumoniae
Streptococcus pyogenes
Streptococcus dysgalactiae ssp. equisimilis0 (Grup C ve G streptokoklar)
"Viridans" grubu streptokoklar0,^
Aerobik Gram-negatif mikroorganizmalar
Borrelia burgdorferi0
Eikenella corrodens0,$
Haemophilus influenzae$
Anaerobik mikroorganizmalar
Clostridium perfringens0
Clostridium tetani0
Fusobacterium spp.0
Peptoniphilus spp.0
Peptostreptococcus spp.0
Veillonella parvula0
Diğer mikroorganizmalar
Treponema pallidum0
Edinilmiş direncin kullanımda sorun yaratabileceği türler
Aerobik Gram-pozitif mikroorganizmalar
Staphylococcus aureus+
Staphylococcus epidermidis+
Staphylococcus haemolyticus+
Staphylococcus hominis+
Aerobik Gram-negatif mikroorganizmalar
Neisseria gonorrhoeae$
Doğal olarak dirençli türler
Aerobik Gram-pozitif mikroorganizmalar
Enterococcus faecium
Nocardia asteroides
9 / 13Aerobik Gram-negatif mikroorganizmalar
Bütün Enterobacteriacea türleri
Legionella pneumophila
Moraxella catarrhalis
Pseudomonas aeruginosa
Anaerobik mikroorganizmalar
Bacteroides spp.
Diğer mikroorganizmalar
Chlamydia spp.
Chlamydophila spp.
Mycoplasma spp
0Tablo hazırlandığı sırada güncel veriler bulunmamaktaydı. Duyarlılık daha önceki literatür,
standart çalışmalar ve tedavi önerileri doğrultusunda tahmini olarak değerlendirilmiştir.
$ İzolatların çoğunun doğal duyarlılığı orta düzeydedir.
+ En az bir bölgedeki direnç oranı %50’nin üzerindedir.
^ Heterojen streptokok türlerinin ortak adı. Direnç oranı mevcut streptokok türlerine bağlık
olarak değişkenlik gösterebilir
5.2 Farmakokinetik özellikler
Emilim:
Açıkça bahsedilmedikçe aşağıdaki ifadeler özellikle fenoksimetilpenisilin potasyum için
uygulanır. Aside direnci nedeniyle fenoksimetilpenisilin mide geçişi sırasında herhangi bir
kaybı olmadan bağırsağın üst kısımlarında emilir. Emilim yaklaşık %60’tır. Emilim oranı
formülasyona da bağlıdır. Katı farmasötik formları, oral çözelti/oral süspansiyon için
granüllerden daha kolay kullanılır. Emilim, eş zamanlı yiyecek alımı ile azalır. Maksimum
serum konsantrasyonlarına yaklaşık 30-60 dakika sonra ulaşır. 0,4 g, 1 g, 2 g ve 3 g penisilin
V oral uygulamasını takiben, ortalama pik konsantrasyonları 6,1; 15; 26,3 ve 35,5 mg/L’dir.
0,12 ile 3 g arasındaki doz aralığında doz seviyesi ile eğri altında kalan alan (EAA) arasında
neredeyse doğrusal bir ilişki vardır.
Dağılım:
Fenoksimetilpenisilin dokularda kolaylıkla yayılır ve organ ve vücut sıvılarının çoğunda
terapötik etkili konsantrasyona ulaşır. Beyin zarı iltihabı durumunda bile,
fenoksimetilpenisilin serebrospinal sıvıya sınırlı miktarda geçer.
Fenoksimetilpenisilin yaklaşık %75 ± 14 oranında serum proteinine bağlanır ve böylece
%48’de benzilpenisilinin bağlanmasından daha yüksektir. Belirgin dağılım hacmi 15,3 ±1,17
litre arasındadır.
Plasenta boyunca geçiş/anne sütüne geçme
Yirmi dokuz gebe kadına doğum sırasında fenoksimetil penisilin verilmiştir. Maternal kanda
fetal kan seviyesi %44 konsantrasyonda idi. Amniyotik sıvıda ölçülen seviye, maternal
plazmada olanların %58'i idi. Tek doz fenoksimetilpenisilinden sonra, anne sütündeki plazma
10 / 13konsantrasyonlarına karşılık gelen konsantrasyonların oranı 0,15 ortalama ile 0,05 ila 1,02
arasında değişmiştir. Emziren anne tarafından alınan dozun yaklaşık %0,2’si anne sütü ile
bebeğe ulaşmıştır.
Biyotransformasyon:
Veri bulunmamaktadır.
Eliminasyon:
Dozun yaklaşık %34 ± 20’si idrarda inaktif metabolitleri şeklinde atılır (penisilloik asit gibi).
Değişmeden atılan fenoksimetilpenisilin ve metabolitlerinin de atılım yolağı idrardır.
Fenoksimetilpenisilin, glomerüler filtrasyon ve tübüler sekresyon aracılığıyla elimine edilir.
Uygulanan dozun %29 - 43’ü idrarda 12 saat içinde; değişmeden, mikrobiyolojik olarak aktif
formda atılır. Absorbe olan miktarın tamamı ana madde ve metabolitleri şeklinde, 24 saat
içinde idrarla atılır.
Serum yarı ömrü 30-45 dakikadır. Yarı ömrü doza bağlıdır. Araştırmalar yarı ömrü; 0,4 g doz
uygulamadan sonra yarım saat, 3 g doz uygulamadan sonra 1,1 saat olarak göstermiştir.
Yenidoğanlarda ve böbrek fonksiyon bozukluğu olan hastalarda atılım gecikir. Yapılan bir
çalışmada IV uygulamanın ardından toplam fenoksimetilpenisilin klirensi yaklaşık 800 mL/dk
olarak ölçülmüşken diğer bir çalışmada 476 ± 236 mL/dk kadar daha düşük bir değer
bildirilmiştir.
Biyoyararlanım:
1.200.000 IU Film Kaplı Tablet ile 12 gönüllünün katılımıyla 1986 yılında yapılan bir
biyoyararlanım çalışmasında, referans ürüne (alkolsüz suda çözünmüş liyofilize toz) kıyasla
aşağıdaki sonuçlar elde edilmiştir.
Uygulama koşulu: Aç karnına
1.200.000 I.U. Alkolsüz suda
Film kaplı çözünmüş
tablet liyofilize toz
Doruk plazma konsantrasyonu (Cmaks) [mg/l] 8,37 ± 2,56 9,85 ± 3,01
Doruk plazma konsantrasyonuna erişme süresi 0,73 ± 0,29 0,77 ± 0,39
(tmaks) [s], (LC ile ölçülmüştür)
Eğri altındaki alan (EAA) [mg· saat/l] 11,76 ± 3,23 13,51 ± 4,34
EAA, Cmaks ve tmaks değerleri aritmetik ortalama ve standart sapma olarak verilmiştir.
Doğrusallık/Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Bugüne kadar fenoksimetilpenisilin ile yürütülen genotoksisite çalışmaları klinik olarak
alakalı etkilere dair bir kanıt göstermemiştir.
11 / 13Sıçanlarda ve farelerde yapılan uzun süreli çalışmalar, fenoksimetilpenisilinin karsinojenik
potansiyeline dair bir kanıt göstermemiştir.
Çeşitli hayvan türlerinde araştırmalar, fenoksimetilpenisilinin teratojenik etkisine dair bir
kanıt göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Selüloz tozu
Povidon K-30
Kolloidal anhidrus silika
Magnezyum stearat
Propilen glikol
Hidroksipropil selüloz
Hidroksipropilmetilselüloz
Titanyum dioksit
Sarı demir oksit
Kırmızı demir oksit
6.2 Geçimsizlikler
Geçerli değildir.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 20 tabletlik Al/Al blister ambalajda, kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
12 / 138. RUHSAT NUMARASI
2022/676
9. RUHSAT TARİHİ/RUHSAT YENİLEME TARİHİ
İlk ruhsat tarihi: 25.11.2022
Ruhsat yenileme tarihi:
10. KÜB’ÜN YENİLENME TARİHİ
13 / 13