1 KULLANMA TALİMATI 
NORVİR100 mg film kaplı tablet 
Ağız yoluyla alınır.
Etkin madde:  100 mg ritonavir  
Yardımcı maddeler: Kopovidon, sorbitan laurat, kolloidal susuz silika (E551), sodyum 
stearil fumarat, kalsiyum hidrojen fosfat susuz, hipromelloz 2910, titanyum dioksit (E171), 
makrogol tip 400 (polietilen glikol 400), hidroksi propil sellüloz, talk (E553), makrogol tip 
3350 (polietilen glikol 3350), polisorbat 80 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir . 
Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
Eğer ilave sorularınız olursa, lütfen doktorunuza veya eczacınıza danışınız. 
Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz. 
Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
Bu Kullanma Talimatında:  
1. NORVİR nedir ve ne için kullanılır? 
2. NORVİR’i kullanmadan önce dikkat edilmesi gerekenler 
3. NORVİR nasıl kullanılır? 
4. Olası yan etkiler nelerdir? 
5. NORVİR’in saklanması 
Başlıkları yer almaktadır.
1.  NORVİRnedir ve ne için kullanılır? 
NORVİR, beyaz renkli bir yüzünde “NK” kodu baskılı oval film tabletler olarak HDPE 
şişelerde sunulmaktadır. Her bir kutu 30 tablet içeren şişeden oluşmaktadır. 
NORVİR, etkin madde olarak ritonavir içerir. NORVİR insan bağışıklık yetersizliği virüsünün 
(HIV) kontrolü için kullanılan proteaz (protein yıkımını sağlayan bir madde) inhibitörüdür 
(baskılayıcı, önleyici). NORVİR, diğer anti-HIV ilaçlar (AIDS’te kullanılan antiretroviral) ile 
birlikte HIV ile enfekte hastaların kontrolü için kullanılmaktadır. Hangi ilaçların sizin için en 
iyisi olduğuna doktorunuz karar verecektir. 
NORVİR, AIDS’e neden olan HIV virüsü ile enfekte 2 yaşın üzerindeki çocuklar, ergenler ve 
yetişkinler tarafından kullanılmaktadır. 2 2.  NORVİR’i kullanmadan önce dikkat edilmesi gerekenler 
NORVİR’i aşağıdaki durumlarda KULLANMAYINIZ: 
Eğer: 
Etkin madde ritonavir veya NORVİR’in bileşimindeki yardımcı maddelerden (bu 
kullanma talimatının başında listelenmektedir) herhangi birisine karşı alerjiniz varsa. 
Şiddetli karaciğer hastalığınız varsa. 
NORVİR’in 2 yaşın altındaki çocuklarda kullanımı önerilmez. 
NORVİR’i aşağıdaki ilaçlarla birlikte kullanmayınız: 
Astemizol veya terfenadin (alerji belirtilerini tedavi etmek için sık kullanılan ilaçlardır 
- bu ilaçlar reçetesiz alınabilmektedir) 
Amiodaron, bepridil, dronedaron, enkainid, flekainid, propafenon, kinidin (düzensiz 
kalp atımlarını tedavi etmek için kullanılanlar) 
Dihidroergotamin, ergotamin (migren türü baş ağrısını tedavi etmek için kullanılan 
ilaçlar) 
Ergonovin, metilergonovin (doğum ya da düşük sırasında oluşabilecek fazla kanamayı 
durdurmak için kullanılır) 
Klorazepat, diazepam, estazolam, flurazepam, triazolam veya oral (ağız yoluyla alınan) 
midazolam (endişe halini ve/veya uyku sorunlarını gidermek için kullanılır) 
Klozapin, pimozid (anormal düşünce ve duyguların tedavisinde kullanılır) 
Petidin, propoksifen (ağrıyı dindirmek için kullanılır) 
Ketiapin (şizofreni, bipolar bozukluk ve majör depresif bozukluk tedavisinde kullanılır) 
Lurasidon (depresyon tedavisinde kullanılır) 
Ranolazin (kronik göğüs ağrısı (anjina) tedavisinde kullanılır) 
Sisaprid (bazı mide sorunlarını gidermek için kullanılır) 
Rifabutin (bazı enfeksiyonları önlemek/tedavi etmek için kullanılır)* 
Vorikonazol (mantar enfeksiyonlarını tedavi etmek için kullanılır)* 
Simvastatin, lovastatin (kolesterol seviyesini düşürmek için kullanılır) 
Neratinib (meme kanseri tedavisinde kullanılır) 
Lomitapid (kolesterol seviyesini düşürmek için kullanılır) 
Alfuzosin (prostat bezi büyümesini tedavi etmek için kullanılır) 
Fusidik asit (bakteri enfeksiyonunu tedavi etmek için kullanılır) 
Sildenafil, eğer nefes almanızı zorlaştıran pulmoner arteriyel hipertansiyon adı verilen 
bir akciğer rahatsızlığınız var ise. Eğer pulmoner arteriyel hipertansiyon hastası 
değilseniz, erektil disfonksiyon (erkeklerde sertleşme bozukluğu) tedavisi için doktor 
gözetiminde sildenafil kullanabilirsiniz (bkz. “Diğer ilaçlar ile birlikte kullanımı” 
bölümü). 
Avanafil veya vardenafil (erektil disfonksiyon tedavisinde kullanılır) 
Kolşisin (gut tedavisinde kullanılır), böbrek ve/veya karaciğer probleminiz varsa (bkz. 
“Diğer ilaçlar ile birlikte kullanımı” bölümü) 
St John’s wort (sarı kantaron, Hypericum perforatum ) içeren ürünler (bu madde 
NORVİR’in işlevini engelleyebilir). St John’s wort bitkisel ilaçlarda sıklıkla 
kullanılmaktadır. 
* Doktorunuz bir güçlendirici dozda (düşük doz) NORVİR ile rifabutin ve/veya vorikonazol 
alabileceğinizi belirtilebilir ancak tam doz NORVİR bu iki ilaçla birlikte alınmamalıdır. 3 Halen bu ilaçlardan birini almakta iseniz NORVİR alırken size bunlardan başka bir ilaç vermesi 
için doktorunuza danışınız.  
Ayrıca, özel dikkat gerektiren diğer ilaçlar ile kullanım için “Diğer ilaçlar ile birlikte kullanımı” 
başlığı altında yer alan ilaçların listesini okuyunuz. 
NORVİR’i aşağıdaki durumlarda DİKKATLİ KULLANINIZ:  
NORVİR almadan önce doktorunuza danışınız. 
Önemli bilgi
Eğer NORVİR’i diğer antiretroviral ilaçlar ile birlikte alıyorsanız, diğer ilaçlar ile birlikte 
verilen kullanma talimatını dikkatli okumanız önemlidir. Bu kullanma talimatlarında 
NORVİR kullanımından kaçınılması gerektiği durumlara ilişkin ek bilgiler yer alabilir. 
Eğer NORVİR (ritonavir) ile ilgili veya size reçete edilmiş diğer ilaçlar ile ilgili sorunuz 
var ise doktor veya eczacınıza danışınız. 
NORVİR, HIV enfeksiyonu veya AIDS için şifa sağlamaz.  
NORVİR alındığı durumda HIV enfeksiyonu veya AIDS ile ilişkili enfeksiyonlar veya 
diğer hastalıklar gelişebilir. Bu sebeple NORVİR aldığınız müddetçe doktor kontrolünde 
kalmanız önemlidir. 
Eğer: 
Geçmişinizde karaciğer rahatsızlığı hikayeniz varsa.  
Hepatit B veya C (kronik karaciğer hastalığı) hastalığınız varsa ve antiretroviral ajan 
kombinasyonları (HIV tedavisi için birlikte kullanılan bazı ilaçlar) ile tedavi ediliyorsanız. 
Karaciğerinize etkisi yüzünden ciddi ve ölümcül olma tehlikesi bulunan reaksiyonların riski 
altındasınızdır. Karaciğerinizin düzgün çalıştığını kontrol etmek için düzenli kan testleri 
gerekmektedir.  
Hemofili (kanın pıntılaşmaması nedeni ile kanamada artış) hastalığınız varsa. Proteaz 
inhibitörleri alan hemofili hastalarında artan kanamalar bildirilmiştir. Bunun sebebi 
bilinmemektedir. Herhangi bir kanamayı kontrol altına almak için ilave faktör VIII’e (kanın 
pıhtılaşmasını sağlayan protein) ihtiyaç duyabilirsiniz. 
Erektil disfonksiyonunuz (erkeklerde sertleşme zorluğu, iktidarsızlık) varsa. Erektil 
disfonksiyonun tedavisinde kullanılan ilaçlar hipotansiyona (kan basıncında düşme) veya 
uzamış ereksiyona (sertleşmeye) neden olabilir. 
Diyabetiniz (şeker hastalığı) varsa. Proteaz inhibitörü alan bazı hastalarda kanda şeker artışı 
ve diyabette kötüleşme veya gelişme rapor edilmiştir. 
Böbrek (renal) hastalığınız varsa. Doktorunuz aldığınız diğer ilaçların dozunu 
düzenleyebilir (proteaz inhibitörleri gibi). 
Vücut yağ miktarında yeniden dağılım, birikim veya kayıp varsa, bu durum birlikte 
(kombine) antiretroviral tedavi gören hastalarda rastlanılabilir. Vücut yağ miktarınızda 
değişiklik fark ederseniz doktorunuza başvurunuz. 
Düzelmeyen ishaliniz veya düzelmeyen kusmanız varsa, bu aldığınız ilacın etkisini 
azaltabilir. 
Halsiz hissetme, bulantı, kusma veya karın ağrınız varsa. Bu belirtiler pankreas iltihabının 
(pankreatit) belirtisi olabilir. NORVİR alan bazı hastalar pankreasları ile ilgili ciddi 
problem yaşayabilirler. Bu durum sizin için de geçerliyse, en kısa sürede doktorunuza 
başvurunuz. 4 Enfeksiyon belirtisi varsa, derhal doktorunuza haber veriniz. İleri HIV enfeksiyonu (AIDS) 
ve fırsatçı enfeksiyon öyküsü bulunan bazı hastalarda anti-HIV tedavisine başlandıktan kısa 
süre sonra, önceden mevcut enfeksiyonlara bağlı iltihap belirtileri ve semptomları 
oluşabilir. Bu semptomların, bağışıklık yanıtındaki düzelme sonucunda, vücudun belirgin 
semptomları olmayan enfeksiyonlarla savaşma yeteneğinin artmasına bağlı olarak ortaya 
çıktığı düşünülmektedir.  
Otoimmün hastalıklar (bu durum bağışıklık sisteminin sağlıklı vücut dokularına saldırması 
ile ortaya çıkar), fırsatçı enfeksiyonların yanı sıra HIV enfeksiyonunuzu tedavi etmek için 
ilaç almaya başlamanızdan sonra da ortaya çıkabilir. Otoimmun hastalıklar, tedavinizin 
başlamasından aylar sonra ortaya çıkabilir. Eğer herhangi bir enfeksiyon belirtisi veya kas 
güçsüzlüğü, ellerinizde veya ayaklarınızda başlayan ve vücudunuzun üst bölümüne doğru 
ilerleyen güçsüzlük, kalp çarpıntısı, titreme veya hiperaktivite (yerinde duramama) fark 
ederseniz gerekli tedaviyi istemek için lütfen derhal doktorunuza haber veriniz.  
Eklemlerde katılaşma, ağrı ve sızı (özellikle kalça, diz ve omuzlarda) varsa ve hareket 
etmede zorluk çekiyorsanız; bu belirtiler kemik yıkımına neden olabilecek bir problemin 
belirtileri olabilir (osteonekroz), bu nedenle doktorunuza söyleyiniz. Antiretroviral ilaçları 
kullanan bazı hastalarda bu hastalık gelişebilir. 
Kas ağrısı, hassasiyet veya güçsüzlük, özellikle proteaz inhibitörleri ve nükleozit analogları 
gibi antiretroviral tedavi ile birlikte kullanıldığında ortaya çıkabilir. Nadir durumlarda bu 
kas hastalıkları ciddi olabilir (“4. Olası yan etkiler nelerdir?” bölümüne bakınız). 
Baş dönmesi, sersemlik, bayılma nöbeti veya anormal kalp atışınız varsa. NORVİR alan 
bazı hastalarda elektrokardiyogram (EKG - kalp grafisi) değişiklikleri gözlemlenebilir. 
Eğer bir kalp rahatsızlığınız veya iletim rahatsızlığınız varsa doktorunuza söyleyiniz. 
Eğer sağlığınız ile ilgili başka rahatsızlığınız var ise en kısa sürede doktorunuza bildiriniz. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
NORVİR’in yiyecek ve içecek ile kullanılması
NORVİR yemekle birlikte alınmalıdır. 
Hamilelik 
İlacı kullanmadan önce doktorunuza veya eczacınıza danışınız.
Hamile iseniz, hamile olduğunuzu düşünüyorsanız (hamile olduğunuzdan şüpheleniyorsanız) 
veya hamile kalmayı planlıyorsanız bu ilacı almadan önce doktorunuza danışmanız çok 
önemlidir. 
Ritonavirin (NORVİR’in etkin maddesi) hamilelikte kullanımı ile ilgili çok sayıda bilgi 
mevcuttur. Genel olarak, hamileler, hamileliğin ilk üç ayından sonra ritonaviri diğer proteaz 
inhibitörleri ile birlikte düşük dozda (güçlendirici olarak) almıştır. NORVİR’in genel topluma 
kıyasla doğum kusuru oluşma şansını artırmadığı görülmüştür. 
NORVİR doğum kontrol ilaçlarıyla etkileşime girmektedir. Bu nedenle tedavi sırasında 
alternatif, etkili ve güvenli bir doğum kontrol yöntemi kullanınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 5 Emzirme 
İlacı kullanmadan önce doktorunuza veya eczacınıza danışınız.
HIV ile enfekte kadınların bebeklerini emzirmesi önerilmez çünkü HIV enfeksiyonu anne sütü 
ile bebeğe geçebilir.
Eğer bebeğinizi emziriyorsanız veya emzirmeyi planlıyorsanız, en kısa zamanda doktorunuz ile 
konuşunuz.  
Araç ve makine kullanımı 
NORVİR baş dönmesine neden olabilir. Eğer etkileniyorsanız araç veya makine kullanmayınız. 
NORVİR’in içeriğinde bulunan bazı yardımcı maddeler hakkında önemli bilgiler 
Diğer ilaçlar ile birlikte kullanımı 
Şu anda ya da yakın zamanda reçetesiz ilaçlarda dahil olmak üzere diğer başka ilaç 
kullandıysanız doktorunuza veya eczacınıza söyleyiniz. NORVİR ile birlikte alamayacağınız 
bazı ilaçlar bulunmaktadır. Bu ilaçlar “NORVİR’i aşağıdaki durumlarda kullanmayınız” 
bölümünde listelenmektedir. Aşağıda belirtildiği gibi sadece belirli koşullarda kullanılabilecek 
bazı diğer ilaçlar bulunmaktadır.  
Aşağıdaki uyarılar NORVİR’in tam doz alınması durumunda geçerlidir. Ancak, bu uyarılar 
NORVİR’in diğer ilaçlar ile birlikte düşük dozlarda (güçlendirici olarak) kullanılması 
durumunda da geçerlidir. 
Aşağıdaki ilaçlardan herhangi birini kullanıyorsanız, doktorunuza söyleyiniz, özel bir önlem 
alınması gerekebilir. 
Cinsel güçsüzlük (erektil disfonksiyon) için sildenafil veya tadalafil. Hipotansiyon ve 
uzamış ereksiyonu önlemek için, bu ilaçların dozu ve/veya alınma sıklığı azaltılmalıdır. 
Eğer nefes almanızı zorlaştıran pulmoner arteriyel hipertansiyon adı verilen bir akciğer 
rahatsızlığınız var ise NORVİR’i sildenafil ile birlikte almamalısınız (bkz. Bölüm 2 
“NORVİR kullanmadan önce dikkat edilmesi gerekenler” bölümü). Pulmoner arteriyel 
hipertansiyon için tadalafil kullanıyorsanız doktorunuza söyleyiniz. 
Kolşisin (gut tedavisi için); NORVİR bu ilacın kan seviyesini yükseltebilir. Böbrek 
ve/veya karaciğer sorununuz varsa (aynı zamanda yukarıdaki ' NORVİR’i aşağıdaki 
durumlarda KULLANMAYINIZ ' bölümüne bakınız) NORVİR ile birlikte kolşisin 
alınmamalıdır. 
Digoksin (kalp ilacı). Eğer NORVİR ve digoksin kullanıyorsanız, kalp problemlerini 
engellemek için doktorunuz digoksin dozunu değiştirebilir ve sizi takip edebilir. 
Etinil estradiol içeren hormonal doğum kontrol yöntemleri; NORVİR bu ilaçların 
etkisini azaltabilir. Bunun yerine kondom veya hormonal olmayan bir doğum kontrol 
metodu kullanılması önerilmektedir. Eğer NORVİR ile birlikte bu tip hormonal doğum 
kontrol yöntemleri kullanıyorsanız düzensiz kanamalar görülebilir. 
Atorvastatin veya rosuvastatin (yüksek kolesterol için); NORVİR bu ilaçların kan 
seviyelerini artırabilir. NORVİR ile birlikte kolesterol düşüren herhangi bir ilaç 
almadan önce doktorunuzla konuşunuz (bkz. “NORVİR’i aşağıdaki durumlarda 
kullanmayınız” bölümü).  
Steroidler (örn., deksametazon, flutikazon propiyonat, prednizolon, triamsinolon); 
NORVİR bu ilaçların kandaki seviyelerini artırarak Cushing sendromuna (yüzde 
yuvarlaklaşma) ve kortizol hormonunun üretiminde azalmaya neden olabilir. 6 Doktorunuz steroid hormonunun dozunu azaltmayı veya oluşan yan etkileri daha 
yakından izlemeyi tercih edebilir. 
Trazodon (depresyon ilacı); NORVİR ile birlikte kullanıldığında kusma, baş dönmesi, 
hipotansiyon ve bayılma oluşabilir. 
Rifampisin ve sakinavir (sırası ile tüberküloz ve HIV için kullanılır); NORVİR ile 
birlikte alındığında karaciğerde ciddi zarara yol açabilir. 
Bosentan, riosiguat (pulmoner arteriyel hipertansiyon için kullanılır); NORVİR bu 
ilaçların kan seviyesini artırabilir. 
Birlikte alındığında etkileri artabildiği veya azalabildiğinden bazı ilaçlar NORVİR ile birlikte 
kullanılmamalıdır. Bazı durumlarda doktorunuzun belirli testler yapması, dozu değiştirmesi 
veya sizi düzenli gözetim altında tutması gerekebilir. Bu nedenle reçetesiz aldığınız ilaçlar veya 
bitkisel ilaçlar dahil herhangi bir ilaç alıyorsanız doktorunuza bunu bildirmeniz gerekmektedir 
ve özellikle de aşağıdaki ilaçları kullanıyorsanız bunu doktorunuza bildirmeniz özellikle önem 
kazanmaktadır: 
Amfetamin veya amfetamin türevleri (uyanıklık veren, dikkati artıran, uyarıcı 
maddeler) 
Antibiyotikler (bazı enfeksiyonların tedavisinde kullanılan ilaçlar, örn., eritromisin, 
klaritromisin) 
Antikanser tedavileri (örn., abemasiklib, afatinib, apalutamid, seritinib, enkorafenib, 
dasatinib, ibrutinib, nilotinib, venetoklaks, vinkristin, vinblastin) 
Düşük kan trombosit sayısını tedavi etmek için kullanılan ilaçlar (örn. fostamatinib), 
Pıhtılaşma önleyici ilaçlar (örn., dabigatran eteksilat, edoksaban, rivaroksaban, 
vorapaksar, varfarin) 
Antidepresanlar (örn., amitriptilin, desipramin, fluoksetin, imipramin, nefazodon, 
nortriptilin, paroksetin, sertralin, trazodon) 
Mantar enfeksiyonunun tedavisinde kullanılan ilaçlar (örn., ketokonazol, itrakonazol) 
Antihistaminikler (örn., loratidin, feksofenadin) 
HIV-proteaz inhibitörleri dahil antiretroviral ilaçlar (amprenavir, atazanavir, darunavir, 
fosamprenavir, indinavir, nelfinavir, sakinavir, tipranavir) ve nükleozid olmayan ters 
transkriptaz inhibitörleri (delavirdin, efavirenz, nevirapin), ve diğerleri (didanosin, 
maravirok, raltegravir, zidovudin)  
Anti-tuberküloz ilacı (bedakulin, delamanid) 
Yetişkinlerde kronik hepatit C virüsünü tedavi etmekte kullanılan antiviral ilaç (örn., 
glekaprevir/pibrentasvir ve simeprevir)  
Buspiron (endişe, kaygı halinin tedavisinde kullanılan ilaç) 
Astım ilaçları (teofillin, salmeterol) 
Atovakon (belirli tipte pnömoni ve sıtma tedavisinde kullanılır) 
Buprenorfin (kronik ağrının tedavisinde kullanılır)  
Bupropion (sigara bırakma tedavisinde kullanılır)  
Epilepsi (sara hastalığı) ilaçları (örn., karbamazepin, divalproeks, lamotrijin, fenitoin);  
Kalp ilaçları (örn., disopiramid, meksiletin ve amlodipin, diltiazem ve nifedipin gibi 
kalsiyum kanal antagonistleri) 
Bağışıklık sistemi ile ilgili ilaçlar (örn., siklosporin, takrolimus, everolimus) 
Levotiroksin (tiroid problemlerini tedavi etmek için kullanılır) 
Şiddetli ağrıların tedavisinde kullanılan morfin ve morfin benzeri ilaçlar (örn., metadon, 
fentanil) 
Uyku ilaçları (örn., alprazolam, zolpidem) ve ayrıca enjeksiyonla uygulanan 
midazolam; 7 Sakinleştirici ilaçlar (örn., haloperidol, risperidon, tioridazin) 
Kolşisin (gut hastalığının tedavisinde kullanılır) 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3.  NORVİR nasıl kullanılır? 
Uygun kullanım ve doz/uygulama sıklığı için talimatlar:
NORVİR diğer belirli anti-HIV ilaçların etkilerinin güçlendirilmesi için kullanılırsa 
erişkinler için tipik doz günde bir veya iki kez alınan 1 ila 2 tablettir. Daha detaylı doz 
önerileri için (çocuklar dahil) NORVİR ile birlikte verilen diğer anti-HIV ilaçların 
kullanma talimatına bakınız.  
Eğer doktorunuz tam doz reçetelendirirse, yetişkinler tedaviye sabah 3 tablet ve 12 saat 
sonra 3 tablet alarak başlayabilir, 14 güne kadar olan bir dönemde kademeli olarak günde 
iki defa 6 tablet olan tam doza (günlük toplam 1200 mg) çıkabilirler. Çocuklarda (2 – 12 
yaş) bundan daha düşük bir dozla tedaviye başlanacak ve vücut büyüklüklerine göre izin 
verilen maksimum doza çıkılacaktır. 
Doktorunuz size kullanmanız gereken dozu söyleyecektir. 
NORVİR HIV enfeksiyonunun kontrol altında tutulmasına yardımcı olmak içindir, kendinizi 
ne kadar iyi hissetseniz de her gün alınmalıdır. Bir yan etki NORVİR’i belirtilen şekilde 
almanıza engel oluyorsa hemen doktorunuza söyleyiniz. İshal atakları sırasında doktorunuz 
ilave takip ve izleme gerektiğine karar verebilir. 
Her zaman yanınızda yeteri kadar NORVİR bulundurunuz. Seyahat ediyorsanız veya hastanede 
kalmanız gerekiyorsa size yetecek kadar NORVİR’i yanınızda bulundurduğunuzdan emin 
olunuz. 
Uygulama yolu ve metodu: 
NORVİR’i daima doktorunuzun size söylediğini şekilde alınız. Emin değilseniz doktorunuza 
ve eczacınıza danışınız.  
NORVİR her gün bir veya iki defa yemeklerle birlikte alınır.  
NORVİR tabletin bütün olarak yutulması ve çiğnenmemesi, kırılmaması veya ezilmemesi 
önemlidir. 
Eğer NORVİR’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
Kullanmanız gerekenden daha fazla NORVİR kullandıysanız 
Çok fazla NORVİR aldığınız durumda hissizlik, karıncalanma veya iğne batma hissi oluşabilir. 
NORVİR’den kullanmanız gerekenden fazlasını kullanmışsanız doktorunuz ile konuşunuz veya 
size en yakın hastanenin ACİL bölümüne derhal başvurunuz. 8 NORVİR’i kullanmayı unutursanız  
Bir dozu almayı unutursanız, unutulan dozu hemen alınız. Eğer bir sonraki dozun alınacağı 
zaman çok yakın ise, sadece o dozu alınız. 
Unutulan dozları dengelemek için çift doz almayınız.
NORVİR ile tedavi sonlandırıldığındaki oluşabilecek etkiler 
Kendinizi iyi hissetseniz de doktorunuz ile konuşmadan NORVİR almayı bırakmayınız. 
NORVİR’i önerildiği şekilde kullanmanız, ilaçlara karşı gösterilen direncin ötelenmesi için size 
en iyi şansı tanıyacaktır. 
4.  Olası yan etkiler nelerdir? 
HIV tedavisi süresince vücut ağırlığında, kan lipitleri ve glikoz seviyelerinde artış meydana 
gelebilir. Bu tür değişiklikler hastalık kontrolü ve yaşam tarzıyla ilişkili olabilir. Bazı 
durumlarda lipit artışına HIV ilaçları sebep olur. Doktorunuz bu değişiklikleri test edecektir. 
Tüm ilaçlar gibi NORVİR’in içeriğinde bulunan maddelere karşı duyarlı olan kişilerde yan 
etkiler olabilir. Ayrıca diğer antiretroviral ilaçlarla kullanıldığında NORVİR’in yan etkileri 
diğer ilaçlara bağlıdır. Bu nedenle diğer ilaçlarla birlikte gelen kullanma talimatlarının yan 
etkiler bölümünü dikkatli şekilde okumanız önemlidir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla
görülebilir.  
Çok seyrek  : 10.000 hastanın birinden az görülebilir.  
Sıklığı bilinmiyor : Eldeki verilerden hareketle tahmin edilemiyor 
Aşağıdakilerden biri olursa NORVİR kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:
Ciltteki döküntüler (kızarıklık, kabarma kaşınma görülebilir), deri ve diğer dokularda 
ciddi şişlikler dahil alerjik reaksiyonlar 
Ciltte su kabarcıkları oluşumu dahil şiddetli veya yaşamı tehdit eden cilt reaksiyonları 
(Steven Johnson sendromu, toksik epidarmal nekroliz) 
Ciddi alerjik reaksiyon (anafilaksi) 
Bunların hepsi çok ciddi yan etkilerdir. Eğer bunlardan biri sizde mevcut ise, sizin NORVİR' e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın  
Karın ağrısı (Üst veya alt bölgede)  
Kusma 9 İshal (ciddi olabilir) 
İyi hissetmeme (bulantı) 
Baş ağrısı 
Yüzün kızarması, sıcak hissetme 
Baş dönmesi 
Boğazda ağrı 
Öksürük 
Mide bozulması veya sindirim güçlüğü 
Ellerde, ayaklarda ve dudak ile ağız çevresinde karıncalanma hissi veya uyuşma 
Halsiz/yorgun hissetme 
Ağızda kötü tat 
Güçsüzlük ve ağrıya neden olabilen sinir hasarı 
Kaşıntı 
Döküntü 
Eklem ağrısı ve sırt ağrısı 
Yaygın  
Yağ dağılımında değişiklikler (aşağıda yer alan antiretroviral tedavi kombinasyonu 
ile ilişkilendirilen yan etkilere bakınız.) 
Deri döküntüleri (kırmızı, kabarık, kaşıntılı olabilir), deride ve diğer dokularda 
şiddetli şişme dahil alerjik reaksiyonlar 
Uyku bozukluğu (uykusuzluk) 
Endişe 
Kolestrol artışı 
Trigliserid artışı 
Gut 
Mide kanaması 
Karaciğerde iltihaplanma ve derinin veya göz beyazının sararması 
İdrara çıkmada artış 
Azalmış böbrek fonksiyonu 
Düşük kan trombosit (pıhtılaşmayı sağlayan kan hücresi) seviyesi 
Nöbetler 
Susama (dehidrasyon) 
Anormal ağır geçen adet dönemi 
Mide gazı (flatülans) 
İştah kaybı 
Ağız ülseri 
Kas ağrıları, hassasiyet veya zayıflık  
Ateş 
Kilo kaybı 
Laboratuvar test sonuçları: Kan testi sonuçlarında değişiklikler (örn., kanın 
kimyasal içeriği ve kan sayımı) 
Zihin karışıklığı 
Dikkat vermede zorluk 
Bayılma 
Görmede bulanıklık 
El ve ayaklarda şişme 
Yüksek kan basıncı10 Düşük kan basıncı ve ayağa kalkıldığında bayılma hissi 
El ve ayaklarda üşüme 
Akne (sivilce) 
Yaygın olmayan 
Kalp krizi 
Diyabet (şeker hastalığı) 
Böbrek yetmezliği 
Seyrek 
Şiddetli veya yaşamı tehdit eden deri döküntüleri ve kabartıları (Stevens-Johnson 
sendromu, toksik epidermal nekroliz) 
Ciddi alerjik reaksiyon (anafilaksi) 
Kanda yüksek şeker seviyesi 
Bilinmiyor 
Böbrek taşı 
Kendinizi iyi hissetmiyorsanız (bulantınız varsa), kusma ya da karın ağrınız varsa, doktorunuza 
bildiriniz, çünkü bu belirtiler pankreas iltihabının belirtileri olabilir. Eklem tutulması, ağrı ve 
sızı (özellikle kalça, diz ve omuzda) ve hareket etmede zorluk yaşıyorsanız, doktorunuza 
bildiriniz, çünkü bu belirtiler kemik yıkımının (osteonekroz) belirtileri olabilir. Ayrıca “2. 
NORVİR’i kullanmadan önce dikkat edilmesi gerekenler” bölümüne bakınız. 
Antiretroviral kombinasyon tedavisi ile ilişkilendirilen yan etkiler, yağ dağılımındaki 
değişikliklerden dolayı vücut şeklinde değişikliklere sebep olabilir. Bunlar; bacaklarda, 
kollarda ve yüzde yağ kaybı, karın bölgesinde (göbeklenme) ve iç organlarda yağ artışı, 
göğüslerde büyüme ve boynun arka kısmında yağlı kitle ("bufalo hörgücü") gibi değişikler 
olabilir. Bu durumların sebebi ve uzun dönemde sağlığa etkileri bilinmemektedir. Antiretroviral 
kombinasyon tedaviler, kanda laktik asit ve şeker artışı, kanda yağ artışı ile insüline karşı direnç 
oluşmasına (insülin yeterli şekilde etki etmeyecektir) sebep olabilir. 
A ve B tipi hemofilisi (kanama hastalığı) olan hastalarda, bu tedaviyi görürken ya da başka bir 
proteaz inhibitörü kullanma sırasında kanamada artış olduğunu gösteren raporlar 
bulunmaktadır. Böyle bir durumla karşılaşırsanız, hemen doktorunuza danışınız. 
NORVİR alan hastalarda, anormal karaciğer fonksiyon testleri, hepatit (karaciğer 
iltihaplanması) ve nadiren sarılık bildirilmiştir. Bazı kişilerde başka hastalıklar görülmüştür 
veya bu kişiler başka ilaçlar kullanmaktadır. Karaciğer hastalığı ya da hepatiti olan hastaların, 
karaciğer hastalığı kötüleşebilir. 
Kas ağrısı, hassasiyeti, halsizliği ya da kramp (Proteaz inhibitörleri ve nükleozid analogları 
dahil antiretroviral tedaviler ile birlikte özellikle kolestrol düşürücü ilaçların kullanımı 
durumunda kas ağrısı, hassasiyeti ve güçsüzlüğü bildirilmiştir. Bu kas hastalıkları nadiren ciddi 
olmaktadır (rabdomiyoliz)). Açıklanamayan ya da sürekli kas ağrısı, hassasiyeti, halsizliği ya 
da kramp durumunda, ilacı almayı kesiniz, mümkün olduğunca çabuk doktorunuza başvurunuz 
ya da en yakın hastanenin acil servisine gidiniz. 
NORVİR'i aldıktan sonra döküntü, ürtiker ya da nefes almada zorluk gibi alerjik reaksiyonu 
işaret eden semptomlar görürseniz, hemen doktorunuza başvurunuz. 11 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5.  NORVİR’in saklanması 
NORVİR’i, çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız. 
Kutusunda belirtilen son kullanma tarihinden sonra NORVİR’i kullanmayınız.  
Son kullanma tarihi belirtilen ayın son günüdür. 
25°C altındaki oda sıcaklığında saklayınız. Orijinal ambalajında nemden koruyarak muhafaza 
ediniz. 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
Ruhsat sahibi: 
AbbVie Tıbbi İlaçlar San. ve Tic. Ltd. Şti. 
Ataşehir/İstanbul
Üretim yeri: 
Abbvie Deutschland GmbH & Co. KG 
Knollstrasse, 67061 Ludwigshafen/Almanya 
Bu kullanma talimatı .............. tarihinde onaylanmıştır. 