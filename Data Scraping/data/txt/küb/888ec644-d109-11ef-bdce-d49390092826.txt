KISA ÜRÜN BİLGİSİ
1. BEŞERİ TIBBİ ÜRÜNÜN ADI
PENTAXIM, 0,5 mL IM enjeksiyonluk süspansiyon için toz içeren flakon ve süspansiyon
içeren kullanıma hazır enjektör
Steril
Haemophilus influenzae tip b konjuge aşısı ve adsorbe difteri, tetanoz, boğmaca (aselüler,
bileşen), poliomiyelit (inaktif) aşısı
2. KALİTATİF VE KANTİTATİF BİLEŞİM
Etkin maddeler:
Kullanıma hazır hale getirilen her 0,5 mL’lik tek doz aşağıdaki etkin maddeleri içerir:
Difteri toksoidi(1)............................................................................ ≥ 20 IU (2) (3) (30Lf)
Tetanoz toksoidi(1)................................................................................≥ 40 IU (3) (4) (10 Lf)
Bordetella pertussis antijenleri:
Boğmaca toksoidi (1) .........................................................................25 mikrogram
Filamentöz hemaglutinin(1) ..............................................................25 mikrogram
Poliomiyelit virüsü (inaktif)(5)
- tip 1 (Mahoney suşu). ............................................... ......................40 D antijen birimi (6)
- tip 2 (MEF-1 suşu)...........................................................................8 D antijen birimi (6)
- tip 3 (Saukett suşu).........................................................................32 D antijen birimi (6)
Haemophilus influenzae tip b polisakkarid.......................................10 mikrogram
tetanoz proteinine konjuge………….................................................18-30 mikrogram
(1) Alüminyum hidroksit üzerine adsorbe edilmiş, hidrate .............. 0,3 mg Al3+
(2) Alt güven sınırı olarak (p=0,95) ve ortalama değer olarak en az 30 IU
(3) Veya immünojenisitenin değerlendirilmesi ile belirlenen eşdeğer aktivite
(4) Alt güven sınırı olarak (p = 0,95)
(5) VERO hücrelerinde üretilir.
(6) Veya uygun bir immünokimyasal yöntemle belirlenen eşdeğer antijen miktarı
PENTAXIM, eser miktarda glutaraldehit, neomisin, streptomisin ve polimiksin B içerebilir
(bkz. Bölüm 4.3).
Yardımcı maddeler:
Formaldehit ............................................................................. 10 mikrogram
Fenoksietanol. ........................................................................... 2,5 mikro litre (mcgL)
Etanol........................................................................................2,5 mikrolitre (mcgL)
Fenilalanin................................................................................12,5 mikrogram
Sodyum.....................................................................................1,85 mg
Yardımcı maddeler için Bölüm 6.1’e bakınız.
13. FARMASÖTİK FORM
Toz ve kullanıma hazır enjektör içerisinde enjeksiyonluk süspansiyon.
PENTAXIM steril, beyazımsı bulanık süspansiyon içeren kullanıma hazır enjektör ve beyaz
homojen toz içeren bir flakondan oluşmaktadır.
4. KLİNİK ÖZELLİKLER
4.1. Terapötik endikasyonlar
PENTAXIM, difterinin, tetanozun, boğmacanın, poliomyelitin ve Haemophilus influenzae tip
b’den kaynaklanan yaygın enfeksiyonların (menenjit, septisemi, selülit, artrit, epiglot, vb. gibi)
ortak önlenmesinde endikedir:
- Çocuklarda 2 aylıktan itibaren birincil aşılama
- Birincil aşılamadan bir yıl sonra ikinci yaşın içinde pekiştirme aşılaması
PENTAXIM, diğer Haemophilus influenzae türlerinden kaynaklanan enfeksiyonlara karşı ya
da diğer mikroorganizmalardan kaynaklanan menenjite karşı koruma sağlamaz.
4.2. Pozoloji ve uygulama şekli
PENTAXIM, yürürlükte olan yerel sağlık otoritesi önerilerine göre uygulanmalıdır.
Pozoloji:
- Çocuklarda 2 aylıktan itibaren birincil aşılama: 0,5 mL’lik 3 doz
- Birincil aşılamadan bir yıl sonra ikinci yaşın içinde destek aşılaması: 0,5 mL’lik tek doz
Uygulama sıklığı ve süresi:
Birincil aşılama: 2, 4, 6 aylıkken resmi aşı takvimine göre ikişer ay aralıklarla 3 doz verilir.
Dozlardan birisi ya da birden fazlası atlandığı takdirde aşılama kalan dozdan itibaren devam
eder. Yeniden baştan başlamaya gerek yoktur.
Rapel Doz: Birincil aşılamadan 1 yıl sonra, genellikle 18. ayın sonunda 1 enjeksiyon yapılır.
Uygulama şekli:
İki ayrı iğne içeren, iğnesiz enjektörlü form:
Kutu içerisinde bulunan 2 adet iğneden birisi kombine difteri, tetanoz, aselüler boğmaca ve
polio aşısının bulunduğu enjektöre çeyrek tur döndürülerek sıkıca takılır ve toz haldeki
Haemophilus influenzae tip b konjugat flakonu içine enjekte edilerek rekonstitüe edilir.
Kullanmadan önce iyice çalkalanmalıdır. Rekonstitüsyon sonrasında süspansiyonun beyazımsı
bulanık görünümde olması normaldir.
Aşı rekonstitüe edildikten sonra enjektöre geri çekilir ve enjektör üzerindeki iğne çıkarılarak
kutu içerisinde bulunan 2. iğne çeyrek tur döndürülerek enjektöre sıkıca takılır.
İğneli hazır enjektör form:
2Kombine difteri, tetanoz, aselüler boğmaca ve polio aşısı (enjektör içerisindeki), toz haldeki
Haemophilus influenzae tip b konjugat flakonu içine enjekte ederek rekonstitüe edilir.
Kullanmadan önce iyice çalkalanmalıdır. Rekonstitüsyon sonrasında süspansiyonun beyazımsı
bulanık görünümde olması normaldir.
Kullanıma hazır hale gelen aşı derhal enjekte edilmelidir.
Bu aşı intramuskular (IM) yoldan uygulanmalıdır.
Tavsiye olunan enjeksiyon yeri yeni doğanlarda uyluğun anterolateral (orta üçüncü) kesimi
iken, çocuklarda deltoid bölgedir.
Kullanıma hazır hale getirildikten sonra, süspansiyon bulanık ve beyazımsıdır.
Enjektörün tüm içeriği enjekte edilmelidir.
Özel popülasyonlara ilişkin ek bilgiler:
PENTAXIM’in güvenliliği, immunojenitesi ve etkililiği, HIV enfeksiyonlu bireylerde
incelenmemiştir.
Böbrek/Karaciğer yetmezliği: PENTAXIM’in böbrek ve karaciğer yetmezliği olan
hastalardaki güvenliliği ve etkililiği incelenmemiştir. Teorik olarak böbrek ve karaciğer
yetmezliği bulunan hastalarda kullanılmasında herhangi bir sakınca yoktur.
Pediyatrik popülasyon: PENTAXIM 2 aylıktan itibaren bebeklerde kullanılabilir.
Geriyatrik popülasyon: PENTAXIM’in geriyatrik hastalar üzerindeki güvenliliği ve
etkililiği incelenmemiştir.
4.3. Kontrendikasyonlar
- PENTAXIM’in;
o Etkin maddelerden ya da yardımcı maddelerden herhangi birine (bkz. Bölüm
6.1)
;
o Glutaraldehit, neomisin, streptomisin veya polimiksin B’ye (üretim prosesi
sırasında kullanılır ve eser miktarda bulunabilir) ya da;
o Boğmaca aşılarına (hücresiz ya da “tam hücre” boğmaca) karşı bilinen aşırı
duyarlılık.
- Aşının veya aynı maddeleri içeren bir aşının önceki uygulanmasının ardından oluşan
hayatı tehdit edici reaksiyon.
- Yüksek ateş ya da akut hastalık durumunda aşılama ertelenmelidir.
- İlerleyici ensefalopati.
- Boğmaca antijenlerini (“tam hücre” ya da hücresiz boğmaca aşıları) içeren herhangi
bir aşının önceki uygulanmasının ardından 7 gün içinde oluşan ensefalopati.
4.4. Özel kullanım uyarıları ve önlemleri
3İntravasküler yoldan vermeyiniz: İğnenin bir kan damarına girmemesine dikkat edilmelidir.
İntradermal yoldan enjekte edilmemelidir.
PENTAXIM’in immünojenisitesi bağışıklık baskılayıcı tedaviyle ya da bağışıklık yetmezliği
ile azalabilir. Bu nedenle aşılama öncesinde tedavinin ya da hastalığın bitişine kadar
beklenilmelidir. Bununla beraber, HIV enfeksiyonu gibi kronik bağışıklık yetmezliği olanların
immun yanıtları kısıtlı olsa bile aşılanmaları önerilmektedir.
Daha önce tetanoz toksoidi içeren bir aşı uygulamasının ardından, Guillain Barré Sendromu
veya brakiyal nörit oluştuysa tetanoz toksoidi içeren herhangi bir aşı uygulaması yapma kararı
aşılamanın potansiyel yarar/ risk analizi yapıldıktan sonra verilmelidir. Aşılamanın gerekliliği,
birincil bağışıklama takvimi tamamlanmayan bebeklerde (3 dozdan daha az aşı uygulaması)
çoğunlukla ispatlanmıştır.
Tüm enjekte edilebilir aşılarda olduğu gibi, PENTAXIM trombositopenisi veya herhangi bir
kanama bozukluğu olan kişilere kas-içi (i.m.) uygulamanın ardından kanama olabileceği için
dikkatle uygulanmalıdır.
Aşılama, tıbbi geçmişin görüntülenmesi (özellikle aşılama geçmişi ve istenmeyen etkilerin
oluşumu bakımından) ve klinik inceleme sonucunda yapılmalıdır.
Senkop, herhangi aşılama sonrasında veya hatta öncesinde iğne enjeksiyonuna psikojenik bir
yanıt olarak yaşanabilir. Prosedürler, düşme ile yaralanmayı önlemek ve senkopu yönetmek
için hazır olmalıdır.
Aşının uygulanmasının ardından aşağıdaki olaylardan herhangi birinin geçici olarak meydana
geldiği biliniyorsa, boğmaca içeren aşının daha sonraki dozlarının uygulanması kararı dikkatle
düşünülmelidir:
• Başka bir tanımlanabilir nedene bağlı olmayan 48 saat içinde görülen 40°C’ye eşit
veya daha yüksek ateş.
• Aşılamadan sonra 48 saat içinde görülen kollaps ya da şok benzeri durum
(hipotonik-hiporesponsif epizod).
• Aşılamadan sonra 48 saat içinde görülen 3 saat ya da daha uzun süreli devamlı,
durdurulamayan ağlama.
• Aşılamadan sonra 3 gün içinde oluşan ateşli ya da ateşsiz konvülziyonlar.
Önceki aşı uygulamasına bağlı olmayan ateşli konvülziyon hikayesi aşılama için bir
kontrendikasyon değildir. Bu klinik koşullar kapsamında aşılamanın ardından 48 saat boyunca
vücut sıcaklığının izlenmesi ve 48 saat süreyle düzenli olarak antipiretik tedavi uygulanması
bilhassa önemlidir.
Önceki aşı uygulamasına bağlı olmayan ateşsiz konvülziyon hikayesi, aşılamaya karar
vermeden önce bir uzman tarafından değerlendirilmelidir.
Haemophilus influenzae tip b içeren bir aşının enjekte edilmesinin akabinde alt ekstremitelerde
ödemli reaksiyonların görülmesi durumunda iki ayrı enjeksiyon bölgesinden ve farklı günlerde
difteri-tetanoz-boğmaca- polio aşısı ile Haemophilus influenzae tip b konjugat aşısı
yapılmalıdır.
Tüm enjekte edilebilir aşılarda olduğu gibi, aşının uygulanmasının ardından nadiren de olsa bir
anafilaktik reaksiyonun ortaya çıkması durumunda derhal kullanılmak üzere uygun tıbbi tedavi
4ve sıkı gözetim bulunmalıdır.
PENTAXIM Haemophilus influenzae tip b haricindeki serotiplerden kaynaklanan yaygın
hastalıklara ya da diğer orijinlerden kaynaklanan menenjite karşı korumamaktadır.
İleri derecede prematüre yeni doğanlara (gebeliğin 28. haftasında ya da daha erken doğumlarda)
ve özellikle de solunum yollarında ya da beyindeki solunum merkezinde gelişmemişlik
(solunum sisteminin olgunlaşmaması) hikayesi olanlara birincil bağışıklama serileri
uygulandığında potansiyel apne riski ve 48-72 saatlik solunum izlemesinin gerekliliği
düşünülmelidir. Bu grup bebeklerde aşılamanın yararı fazla olduğu için aşılamadan
vazgeçilmemeli ya da ertelenmemelidir.
Laboratuvar testleri ile etkileşim için bkz. Bölüm 4.5
PENTAXIM 0,5 mL’lik dozda 10 mikrogram formaldehit içermektedir. Formaldehit’e bağlı,
uygulama yolu nedeni ile herhangi bir olumsuz etki beklenmez.
PENTAXIM az miktarda, 0,5 mL’lik dozda 100 mg’dan az, etanol içermektedir. Bu ilaçtaki az
miktarda alkolün gözle görülür bir etkisi olması olası değildir.
Bu tıbbi ürün fenilalanin ihtiva etmektedir. Fenilketonürisi olan kişilere zararlı olabilir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
Her bir doz tespit edilemeyen glutaraldehit, neomisin, streptomisin ve polimiksin B izleri
içerebileceğinden, bu maddelere karşı aşırı duyarlılığı olan kişilere uygulanırken önlem
alınmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Diğer aşılarla birlikte kullanım:
PENTAXIM, kızamık, kızamıkçık, kabakulak aşısı ile veya Hepatit B aşısı ile aynı anda, ancak
ayrı yerlerden uygulanabilir.
Diğer ilaçlar ile birlikte kullanım: Hastanın bağışıklık sistemini baskılayıcı tedavi alması
durumunda, aşı ile beklenen immünolojik cevap azalabileceğinden, aşılamanın tedavi sonuna
kadar ertelenmesi tavsiye edilir.
Steroid ilaçlar ile birlikte kullanım: Hastanın steroid tedavi alması durumunda immunolojik
cevap azalabilir.
Laboratuvar testleri ile etkileşim
Hib kapsül polisakkarit antijeni idrar ile atıldığından, aşılamadan sonra 1 ila 2 hafta içerisinde
pozitif idrar tahlili gözlenebilir. Bu süre boyunca Hib enfeksiyonunu doğrulamak amacıyla
başka testler gerçekleştirilmelidir.
4.6. Gebelik ve laktasyon
5Genel tavsiye
Gebelik kategorisi: C
Gebelik sırasında kullanım amaçlı değildir. Hamile kadınlarda kullanımı ile ilgili veriler mevcut
değildir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuklarda kullanılması nedeniyle geçerli değildir.
Gebelik dönemi
Çocuklarda kullanılması nedeniyle geçerli değildir.
Laktasyon dönemi
Çocuklarda kullanılması nedeniyle geçerli değildir.
Üreme yeteneği / Fertilite
Çocuklarda kullanılması nedeniyle geçerli değildir.
4.7. Araç ve makine kullanımı üzerindeki etkiler
Çocuklarda kullanılması nedeniyle geçerli değildir.
4.8. İstenmeyen etkiler
İstenmeyen etkiler aşağıdaki kural kullanılarak sıklığa göre başlıklandırılarak
sınıflandırılmıştır:
Çok yaygın ( ≥1/10); Yaygın (≥ 1/100, < 1/10); Yaygın olmayan(≥1/1.000, <1/100); Seyrek (≥
1/10.000, <1/1.000); Çok seyrek (<1/10.000), bilinmiyor (eldeki verilerden hareketle tahmin
edilemiyor)
Spontan raporlara göre, PENTAXIM kullanımının ardından çok seyrek şekilde belli istenmeyen
olaylar rapor edilmiştir. İstenmeyen olaylar, belirsiz büyüklükteki bir popülasyondan gönüllü
olarak raporlandığından, sıklıklarını güvenilir bir biçimde tahmin etmek ya da aşı maruziyeti
ile nedensel bir ilişki belirlemek her zaman mümkün değildir. Bu nedenle, bu istenmeyen
olaylar “Bilinmiyor” sıklık grubu altında yer almaktadır.
Birincil seri olarak PENTAXIM alan çocuklarda yapılan klinik çalışmalarda en sık rapor edilen
reaksiyonlar lokal enjeksiyon bölgesi reaksiyonları, anormal ağlama, irritabilite ve ateştir.
Bu bulgu ve belirtiler genellikle aşılamayı izleyen 48 saat içinde oluşur ve 48-72 saat devam
edebilir. Özel bir tedaviye gereksinim duymadan kendiliğinden düzelirler.
Enjeksiyon bölgesi reaksiyonlarının sıklığı, birincil serilerde gözlemlenen sıklıkla
karşılaştırıldığında destek aşılamasında artma eğilimindedir.
Bağışıklık sistemi hastalıkları
Bilinmiyor: Yüzde ödem, anjiyoödem, Quincke ödemi, anafilaktik reaksiyonlar ve şoklar gibi
ani gelişen aşırı duyarlılık (hipersensitivite) reaksiyonları
Metabolizma ve beslenme hastalıkları
Çok yaygın: İştah kaybı
Psikiyatrik hastalıklar
6Çok yaygın: Sinirlilik (nervosizm), duyarlılık (irritabilite), anormal ağlama ve bağırma
Yaygın: Uykusuzluk (insomni), uyku bozuklukları
Yaygın olmayan: Yatıştırılamayan uzun süreli ağlama ve bağırma
Sinir sistemi hastalıkları
Çok yaygın: Somnolans (uykulu olma hali)
Bilinmiyor: Ateşli veya ateşsiz konvülsiyonlar, hipotonik-hiporesponsif epizodlar
Gastrointestinal hastalıklar
Çok yaygın: Kusma
Yaygın: İshal
Deri ve deri altı doku hastalıkları
Bilinmiyor: Döküntü, eritem, ürtiker
Genel hastalıklar ve enjeksiyon bölgesinde görülen yan etkiler
Çok yaygın: Enjeksiyon yerinde eritem, 38°C ve daha yüksek ateş, enjeksiyon yerinde ödem,
enjeksiyon yerinde ağrı
Yaygın: Enjeksiyon yerinde sertleşme
Yaygın olmayan: 39°C ve daha yüksek ateş, enjeksiyon yerinde kızarıklık ve 5 cm ve daha
büyük ödem
Seyrek: 40°C’den daha yüksek ateş
Haemophilus influenzae tip b konjugat aşısı içeren aşıların uygulanması sonrasında, bir ya da
iki bacağın alt bölümlerinde ödemli reaksiyonlar oluşabilir. Bu reaksiyonlar genel olarak
birincil serilerden sonra, aşılamadan sonraki ilk saatlerde, meydana gelirler ve 24 saat içerisinde
herhangi bir sekel bırakmaksızın kaybolurlar. Bu reaksiyonlara siyanoz, eritem, geçici purpura
ve şiddetli ağlama eşlik edebilir.
Bilinmiyor: Enjeksiyon yerinden itibaren enjeksiyon yerine yakın bir veya her iki uzuvda
ekleme yayılabilen, uzuvda geniş alanlı şişlik, büyük enjeksiyon yeri reaksiyonları (> 50 mm)
rapor edilmiştir. Bu reaksiyonlar aşılamadan sonra 24-72 saat içinde başlar, enjeksiyon yerinde
eritem, sıcaklık, hassaslık veya ağrı gibi semptomlar eşlik edebilir, ve 3-5 gün içerisinde
kendiliğinden düzelir. Reaksiyon oluşum riski, aselüler boğmaca içeren aşının çocuğa daha
önce uygulanan doz sayısına bağlı olarak gelişir ve 4. ve 5. dozlardan sonra daha fazla
reaksiyon oluşma riski bulunmaktadır.
Potansiyel istenmeyen etkiler (örneğin, doğrudan PENTAXIM ile değil, PENTAXIM’in bir
veya daha fazla antijenik bileşenini içeren diğer aşılar ile rapor edilen yan etkiler):
• Tetanoz toksoidi içeren aşının uygulanmasından sonra brakiyal nörit ve Guillain-
Barre Sendromu rapor edilmiştir.
• Özel popülasyonlara ilişkin ek bilgiler: Prematüre yeni doğanlarda (gebeliğin 28.
haftasında ya da daha erken doğumlarda) apne (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e- posta:
7tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Difteri, tetanoz, boğmaca, poliomiyelit ve Haemophilus influenzae
tip b enfeksiyonlarına karşı aşı, kombine bakteriyel ve viral aşılar.
ATC kodu: J07CA06
Etki mekanizması: Difteri ve tetanoz toksinleri formaldehit ile detoksifiye edildikten sonra
arıtılır. Poliomiyelit aşısı, tip 1, 2 ve 3 poliomiyelit virüslerinin Vero hücreleri üzerinde
çoğaltılması ile elde edilir, arıtılır ve ardından formaldehit ile inaktive edilir.
Aselüler boğmaca bileşenleri (PT ve FHA) Bordetella pertussis kültürlerinden ekstre edilir ve
ardından arıtılır. Boğmaca toksini (PT) gluteraldehit ile detoksifiye edilir. Bunun üzerine
boğmaca toksoidi (PTxd) halini alır. FHA olduğu gibi kalmaktadır. PTxd ve FHA’nın
boğmacaya karşı korumada oldukça büyük öneme sahip iki bileşen olduğu kanıtlanmıştır.
Kapsüler polisakkarid PRP (poliribosil ribitol fosfat), Haemophilus influenzae tip b kültüründen
çıkarılmakta ve tetanoz proteinine (T) konjuge edilerek PRP-T konjugat aşısı elde edilmektedir.
Kapsüler polisakkarid PRP (poliribosil ribitol fosfat: PRP) insanlarda bir anti-PRP serolojik
tepkisi oluşmasına yol açar. Bununla birlikte tüm polisakkarid antijenlerinde olduğu gibi
immün tepkinin yapısı timo-bağımsız olup, bebeklerde düşük immünojenisite ile ve 15 aylıktan
önce bir destek etkisinin olmaması ile kendini gösterir. Haemophilus influenzae tip b kapsüler
polisakkaridin bir taşıyıcı protein olan tetanoz proteinine kovalent bağı, polisakkarid konjugat
aşısının, bebeklerde spesifik bir anti-PRP seroloji tepkisinin ortaya çıkmasını sağlayan bir
timus-bağımlı antijen gibi hareket etmesine ve bir rapel (destek) etkisi elde edilmesine olanak
sağlar.
Klinik etkililik: Birincil aşılama sonrası bağışıklama tepkisi
Bebekler üzerinde yapılan immünojenisite araştırmaları birincil aşılamanın üçüncü dozundan
bir ay sonra bebeklerin tamamında (% 100) hem difteri hem de tetanoz antijenlerine karşı bir
sero-koruyucu antikor seviyesi (> 0,01 IU/ml) geliştiğini göstermektedir.
Boğmaca açısından birincil aşılamanın üçüncü dozundan bir ay sonra bebeklerin % 93’ünde PT
antikorlarında dört kat, FHA antikorlarında ise % 88’in üzerinde bir artış gözlenmiştir.
Birincil aşılama yapılan çocukların en az % 99’unda poliomiyelit virüsü tip 1, 2 ve 3’e karşı
sero-koruyucu antikor titreleri gözlenmiştir (sero-nötrleştirmede seyreltmenin tersi (resiprokal)
olarak ifade edildiğinde ≥ 5).
Bebeklerin en az % 97,2’sinde birincil aşılamanın üçüncü dozundan bir ay sonra 0,15
mcgg/mL’nin üstünde anti-PRP titreleri elde edilmiştir.
Rapel (Destek) enjeksiyonunun ardından bağışıklık tepkisi
İlk rapel (destek) dozundan (16-18 ay) sonra çocukların tamamında difteri (> 0,1 IU/mL),
tetanoz (>0,1 IU/mL), poliomiyelit virüslerine (sero-nötrleştirmede seyreltmenin tersi
(resiprokal) olarak ifade edildiğinde ≥5) karşı koruyucu antikorlar gelişmiştir.
8Boğmaca antikorlarında sero-dönüşüm hızı (aşılama öncesi titrelerden dört kat fazla titre ) PT
(EIA) için en az % 98, FHA (EIA) içinse % 99’dur.
Bütün çocuklarda ≥ 1,0 µg/mL’lik bir anti-PRP antikor titresine ulaşılmıştır.
5-6 yaş grubundaki çocuklarda yapılan bir boğmaca immünojenisite takip araştırmasında
aselüler kombine aşılarla birincil ve destek aşılaması yapılan çocukların anti-PT ve anti-FHA
antikor titrelerinin en azından aynı yaşlarda tam-hücre boğmaca kombine aşısı ile aşılanan
çocuklarda gözlenen titrelere eşit olduğunu ortaya koymuştur.
5.2. Farmakokinetik özellikler
Geçerli değildir.
5.3. Klinik öncesi güvenlilik verileri
Klinik dışı veriler, konvensiyonel akut toksisite, tekrarlı doz toksisitesi ve lokal tolerans
çalışmalarına dayanarak insanlar için özel herhangi bir tehlike olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Adsorban:
• Alüminyum hidroksit, hidrate
Enjeksiyonluk süspansiyon:
• Fenol kırmızısı içermeyen 199 Hanks ortamı
• pH ayarlamak için glasiyal asetik asit ve/veya sodyum hidroksit
• Formaldehit
• Fenoksietanol
• Susuz etanol
• Enjeksiyonluk su
199 Hanks ortamı amino asitler (fenilalanin dahil), mineral tuzları, vitaminler ve diğer
bileşenlerin (glikoz gibi) enjeksiyonluk suda seyreltilmesi ile oluşan kompleks bir karışımdır.
Toz:
• Sukroz
• Trometamol
• pH ayarlamak için konsantre hidroklorik asit
6.2. Geçimsizlikler
Geçimlilik araştırmaları bulunmadığından, bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
36 aydır.
Aşı kullanıma hazır hale getirildikten sonra hemen uygulanmalıdır.
96.4. Saklamaya yönelik özel tedbirler
Buzdolabında saklayınız (2oC - 8C). Işıktan koruyunuz. Aşı dondurulmamalıdır. Aşı donmuş
ise çözüp kullanmayınız.
Kullanıma hazır hale getirilen tıbbi ürünün saklama koşulları için Bölüm 6.3’e bakınız.
Bu aşı süspansiyonu renklenmişse veya partiküller içeriyorsa kullanılmamalıdır.
6.5. Ambalajın niteliği ve içeriği
Tıpalı (klorobütil) flakon (tip I cam) içinde toz + piston tıpalı (bromobütil veya klorobütil ),
kullanıma hazır iğnesiz enjektörde (tip I cam) 0,5 mL süspansiyon – 1 adet uç başlığı
(klorobromobütil), 2 adet ayrı iğne ile 1'lik kutuda
Tıpalı (klorobütil) flakon (tip I cam) içinde toz + piston tıpalı (bromobütil veya klorobütil) ve
iğneli kullanıma hazır enjektörde (tip I cam) 0,5 mL süspansiyon – 1 ve 20'lik kutularda
6.6. Beşeri tıbbi üründen arta kalan maddelerin imhası ve diğer özel önlemler
Ayrı iğneli enjektörlerde, iğne çeyrek tur döndürülerek enjektöre sıkıca takılmalıdır.
Kombine difteri, tetanoz, aselüler boğmaca ve poliomyelit aşısı süspansiyonu, toz haldeki
Haemophilus influenzae tip b konjuge aşısını içeren flakonun içine enjekte edilerek sulandırılır.
Toz tamamen çözünene kadar çalkalanır. Sulandırma sonrasında, süspansiyonun beyazımsı-
bulanık görünümde olması normaldir.
Aşı, sulandırıldıktan sonra hemen kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Önceden doldurulmuş enjektör tek kullanım içindir ve birden fazla kişide kullanılmamalıdır.
7. RUHSAT SAHİBİ
Sanofi Pasteur Aşı Tic. A.Ş.
Şişli-İstanbul
Tel: 0 212 339 10 00
Fax: 0 212 339 13 80
8. RUHSAT NUMARASI
5
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.12.2007
Ruhsat yenileme tarihi:
10. KÜB’ÜN YENİLENME TARİHİ:
1011