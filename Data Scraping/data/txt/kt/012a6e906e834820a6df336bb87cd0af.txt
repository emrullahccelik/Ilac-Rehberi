 
                          
                             Sayfa 1  
 KULLANMA TALİMATI  
 
APROL® FORT  550 mg film kaplı  tablet  
Ağızdan alınır.  
 
• Etkin madde:  
Her film tablet 550 mg naproksen sodyum içerir. 
 
• Yardımcı maddeler:   
Mikrokristalin selüloz, mısır nişastası, polivinilpirolidon, magnezyum stearat, hidroksipropil 
metilselüloz, polietilen glikol, titanyum dioksit, eritrosin, kinolin sarısı, FD&C Mavi 2/İndigo Karmin  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu kullanma talimatında:  
 1. APROL FORT nedir ve ne için kullanılı r? 
2. APROL FORT’u kullanmadan önce dikkat edilmesi gerekenler  
3. APROL FORT nasıl kullanılır?  
4. Olası yan etkiler nelerdir? 
5. APROL FORT’un saklanması  
 Başlıkları yer almaktadır.  1. APROL FORT nedir ve n e için kullanılır?  
 
• APROL FORT, pembe, çift kenarlı, bikonveks, oblong, bir yüzü çentikli diğer yüzünde 
“APROL FORT” yazısı olan film kaplı tabletlerden oluşan 10 ve 20 tabletlik Al/PVC 
blister ambalajlarda sunulur.  
• APROL FORT, ağrı ve iltihaba etkili (NSAİ) ilaçlar grubundan ağrı kesici etkilere sahip bir ilaçtır.  
  
                          
                             Sayfa 2  
 APROL FORT;  
• Travma veya diğer durumlara bağlı olarak ortaya çıkan eklem kıkırdağının harabiyeti, ağrı 
ve fonksiyon kaybıyla karakterize eklem iltihabı, 
• El ve ayak eklemlerinde gelişen ağrılı eklem iltihabı,  
• Özellikle omurgada gelişen romatoid artrit benzeri bir hastalık olan ankilozan spondilit,  
• Proteinin parçalanmasındaki bir soruna bağlı olarak bağ dokusu ve eklem kıkırdağında gözlenen şiddetli ağrı (akut gut) gibi romatizmal hastalıkların tedavisinde iltihap giderici ve ağrı kesici olarak,  
• Akut kas iskelet (kemik) sistemi ağrılarında  
• Kadınlarda adet sancılarına bağlı ağrılarda ağrıyı kesmek amacıyla,  
• Ortopedik ve cerrahi ameliyatlarda ağrı kesici olarak  
kullanılır.  
 2. APROL FORT’u kullanmadan önce dikkat edilmesi gerekenler  
 APROL FORT’u aşağıdaki durumlarda KULLANMAYINIZ  
Kalp damar sistemi ile ilgili riskler  
 -NSAİİ’ler ölümcül olabilecek trombotik (pıhtılaşma ile ilgili) olaylar, kalp krizi ve inme 
riskinde artışa neden olabilir. Bu risk, kullanım süresine bağlı olarak artabilir. Kalp- damar 
hastalığı olan veya kalp damar hastalığı risk faktörlerini taşıyan hastalarda risk daha yüksek olabilir.  - APROL FORT koroner arter “bypass” cerrahisi öncesi ağrı tedavisinde kullanılmamalıdır. 
 Sindirim sistemi ile ilgili riskler  
 
- NSAİİ’ler kanama, yara oluşması, mide veya bağırsak delinmesi gibi ölümcül olabilecek 
ciddi istenmeyen etkilere yol açarlar. Bu istenmeyen etkiler herhangi bir zamanda, önceden uyarıcı bir belirti vererek veya vermeyerek ortaya çıkabilirler. Yaşlı hastalar, ciddi olan bu 
etkiler bakımından daha yüksek risk altındadır.   
 Eğer;  
• APROL FORT’un bileşenlerine, naproksen veya naproksen sodyum içeren ilaçlara karşı alerjiniz varsa ya da asetilsalisilik asit veya diğer ağrı, ateş ve iltihaba etkili ilaçlar sizde deri döküntüsü, kurdeşen, astım sendromu, nezle ve burun boşluklarında iltihaplanma oluşturuyorsa kullanmayınız. 
• Daha önce kullandığınız ağrı, ateş ve iltihaba etkili ilaçlardan biri sizde mide -bağırsak 
kanamasına veya harabiyetine neden olduysa veya halen aktif veya tekrarlayan mide ve duodenum ülseriniz varsa, iki veya daha fazla kez, teşhis konmuş ülser veya kanama geçirdiyseniz kullanmayınız. 
• Şiddetli böbrek, karaciğer ya da kalp yetmezliğiniz varsa kullanmayınız.  
• Koroner arter bypass ameliyatından önce ve sonra kullanmayınız. 
• Emziriyorsanız veya hamileliğinizin son 3 ayındaysanız kullanmayınız.  
 APROL FORT ’u aşağıdaki durumlarda DİKKATLİ KULLANINIZ  
• Ağrı, ateş ve iltihaba etkili ilaçlar grubundan herhangi biri ile birlikte kullanmaktan kaçınınız.   
                          
                             Sayfa 3  
 • Tedavi sağlamak için gerekli en kısa sürede, etkili en düşük dozu kullanarak, istenmeyen 
etkileri en aza indirebilirsiniz.  
• Önceden geçirilmiş ciddi bir mide ba ğırsak rahatsızlığınız veya belirtiler varsa tedavinin 
herhangi bir anında ciddi olabilen kanama, ülser veya harabiyet gelişebilir. Oluşabilecek kanamaya bağlı olarak dışkı renginde koyulaşma, ağızdan kan gelmesi, hazımsızlık bulguları ortaya çıkabilir. Ağrı, ateş ve iltihaba etkili ilaçlar ile ortaya çıkan ciddi mide 
bağırsak rahatsızlıklarının çoğu yaşlı ve özürlü hastalarda ortaya çıkmıştır. Bu nedenle 
ülser, kanama ve harabiyet gibi ciddi mide ba ğırsak rahatsızlığınız varsa doktorunuz 
tedaviye en düşük doz ile başlamanızı ve beraberinde koruyucu bazı ilaçlar (misoprostol veya proton pompa inhibitörleri) kullanmanızı önerecektir. Düşük doz asetilsalisilik asit veya mide ba ğırsak kanamasına neden olabilecek başka ilaçlarla kullanmanız gerektiğinde 
de koruyucu bir ilaç da almanız gerekecektir. 
• İltihaplı ba ğırsak hastalığınız (ülseratif kolit, Crohn hastalığı) varsa, rahatsızlıklarınızın 
şiddetini arttırabileceğinden, ağrı, ateş ve iltihaba etkili ilaçları dikkatli kullanınız. Daha önce mide ba ğırsak zehirlenmesi geçirdiyseniz her türlü karın rahatsızlığı belirtisi (ishal, 
kusma, kilo kaybı) halinde doktorunuza bildiriniz. Mide ba ğırsak kanaması veya 
ülserasyon halinde APROL FORT kullanmaya devam etmeyiniz.  
• Mide ba ğırsak hastalığınız varsa APROL FORT’u mutlaka doktor kontrolünde kullanınız. 
• Diğer ağrı, ateş ve iltihaba etkili ilaçlar ile olduğu gibi mide ba ğırsak rahatsızlıklarının 
sıklığı ve şiddeti, APROL FORT dozu ve tedavi süresindeki artışla birlikte artabilir.  
• Ağızdan alınan doğum kontrol hapları, varfarin gibi kan pıhtılaşmasını önleyen ilaçlar, 
asetilsalisilik asit gibi ülserasyon veya kanama riskini arttırabilen ilaçlarla kullanmanız gerekirse dikkatli olunuz. 
• Yaşlı hastalar, ciddi mide ba ğırsak kanaması ve harabiyeti sıklığının artması ihtimaline 
karşı en düşük dozda APROL FORT kullanmalıdır. 
• Derinin pul pul olup dökülmesi, mukoza harabiyeti veya deride gözlenen aşırı duyarlılık hallerinde APROL FORT kullanmaya devam etmeyiniz, en kısa sürede doktorunuza başvurunuz.  
• Alerji sonucu yüz ve boğazda şişme, bronşların daralması (astım) ve nezle gibi aşırı duyarlılık hallerinde dikkatli kullanınız. Astım veya alerjik hastalık ya da asetilsalisilik asit duyarlılığı olan hastalarda bronşlarda spazm oluşumu hızlanabilir. 
• Diğer ağrı, ateş ve iltihaba etkili ilaçlar ile olduğu gibi, APROL FORT böbrek hastalığı olan hastalarda dikkatli kullanılmalıdır. Kan hacminde veya böbrek kan akımında azalmaya yol açan bir rahatsızlığınız, kalp yetmezliğiniz, karaciğer fonksiyonlarınızda bozukluk varsa dikkatli olunuz. Doktorunuz kullandığınız APROL FORT dozunu azaltacaktır.  
• Diğer ağrı, ateş ve iltihaba etkili ilaçlar ile olduğu gibi, APROL FORT, karaciğer fonksiyon testinde bazı değerlerinizde yükselmelere neden olabilir. Karaciğer fonksiyonlarındaki bozulmayı gösteren belirti ve bulgulara karşı dikkatli olunmalıdır (bulantı, halsizlik, uyuklamak, kaşıntı, sarılık, karnın sağ üst kısmında ağrı, nezle benzeri semptomlar). Sarılık ve hepatit dahil olmak üzere şiddetli karaciğer rahatsızlıklarına karşı dikkatli olunmalıdır.  
• Naproksen sodyum, kanınızda, pıhtılaşmada görev alan trombositlerin kümeleşmesini 
azaltarak kanama zamanını uzattığından pıhtılaşma rahatsızlığınız varsa, doktor kontrolü 
altında APROL FORT tedavisine devam ediniz. APROL FORT kullanırken, kanama riskiniz yüksekse veya kan pıhtılaşmasını önleyen bir ilaç kullanıyorsanız, kanama riskinde artış olabilir.   
                          
                             Sayfa 4  
 • APROL FORT kullanırken görme bozukluğunuz gelişirse göz muayenesi yaptırınız. 
• Ağrı, ateş ve iltihaba etkili ilaçların neden olduğu sıvı tutulması ve ödem oluşması riskine 
karşı yüksek tansiyon probleminiz veya kalp yetmezliğiniz varsa APROL FORT kullanırken dikkatli olunuz. 
• Kontrol edilemeyen yüksek tansiyonunuz varsa, kalp yetersizliğine bağlı olarak solunum yetmezliği, ödem, karaciğerde büyüme ile belirgin bir hastalığınız varsa, kalbin yeterince kanlanmamasına bağlı bir hastalığınız varsa doktorunuzu mutlaka bilgilendiriniz. Doktorunuz APROL FORT ile tedaviniz sırasında bu rahatsızlıklarınızı göz önünde bulunduracaktır.  
• Kalp damar hastalığı riskinizin yüksek olduğu durumlarda (yüksek tansiyon, şeker hastalığı, sigara kullanımı) doktorunuz, APROL FORT ile uzun süreli tedaviniz için bu rahatsızlıklarınızı göz önünde bulunduracaktır.  
• Diğer ağrı, ateş ve iltihaba etkili ilaçlar ile olduğu gibi, APROL FORT hastanede yatılması 
veya ölümle sonuçlanabilen kalp krizi veya inme gibi ciddi yan etkilere neden olabilir. 
Ciddi kalp damar sistemini ilgilendiren olaylar herhangi bir uyarıcı belirti vermeden ortaya çıkabilmekle birlikte, göğüs ağrısı, nefes darlığı, halsizlik, konuşmada zorluk gibi belirti ve bulgular gözlendiğinde, doktorunuza başvurunuz.  
• Alzheimer hastalığı (unutkanlıkla karakterize hastalık) riski olanlarda dikkatli kullanılması gerekmektedir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 APROL FORT’ un yiyecek ve içecek ile kullanılması  
APROL FORT yemeklerden sonra alınmalıdır.  
 Hamilelik  
İlacı kullanmadan önce doktorunuza veya eczacınıza danışınız . 
 Hastaya sağlayacağı yararlar ve getireceği risklerin gayet iyi bir şekilde değerlendirilmesini gerektirir. Bu nedenle çok gerekmedikçe ilaç hamilelikte kullanılmamalıdır.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız . 
 Naproksen sodyum, anne sütüne geçeceğinden emziren annelere verilmemelidir.  
Araç ve makine kullanımı  
APROL FORT kullanımı ile birlikte bazı hastalarda sersemlik, baş dönmesi, uykusuzluk hali 
ya da depresyon olabilir. Eğer sizde de bu ve benzeri istenmeyen etkiler meydana gelirse, dikkat gerektiren aktiviteleri yaparken dikkatli olunuz.  APROL FORT’un içeriğinde bulunan bazı yardımcı maddeler hakkında önemli bilgiler  
APROL FORT tabletin içeriğinde bulunan yardımcı maddelere karşı aşırı bir duyarlılığınız yoksa bu yardımcı maddelere bağlı olumsuz bir etki beklenmez.   
                          
                             Sayfa 5  
  
Diğer ilaçlar ile birlikte kullanımı  
APROL FORT ve ağrı, ateş ve iltihaba etkili ilaçların birlikte uygulanması önerilmemektedir.  
 Mide asidini düzenleyen ilaçlar veya kolestiramin ile birlikte alırsanız APROL FORT’ un etkisi gecikebilir.  
 Naproksen sodyum, kanda, albümin olarak adlandırılan bir proteine bağlanır. Kumarin tipi 
kanda pıhtılaşmayı önleyen ilaçlar, sülfonilüreler, hidantoinler, diğer ağrı, ateş ve iltihaba etkili (NSAİ) ilaçlar ve asetilsalisilik asit gibi alb ümine bağlanan diğer ilaçlarla 
etkileşebileceğinden doktorunuz APROL FORT dozunu ayarlayacaktır. Naproksen sodyum, trombosit olarak adlandırılan ve bir araya gelerek kanın pıhtılaşmasında rol alan hücrelerin aktivitesini azaltarak pıhtılaşmayı geciktirebilir.  
 Furosemid gibi idrar söktürücü ilaçlarla birlikte kullanıldığında, bu ilaçların etkisini azaltabilir.  
 Lityum (ruhsal hastalıklarda kullanılır) ile birlikte kullanıldığında, lityum kan seviyesinde yükselme ve buna bağlı yan etkiler görülebilir.  
 Varfarin (pıhtılaşmayı geciktiren bir ilaç) ile birlikte kullanıldığında sindirim sisteminde kanama yapma üzerindeki etkileri artar.  
 
Bağışıklık sistemini baskılayan bir ilaç olan Siklosporin ve Takrolimus ile birlikte kullanıldığında böbrek hasarı riski artabilir.  
 Mide ve ince bağırsak ülseri tedavisinde kullanılan Mifepriston ile birlikte kullanıldığında, Mifepristonun etkisini azaltabilir.   APROL FORT’un içinde bulunduğu ağrı, ateş ve iltihaba etkili ilaçlar, kalbin kasılma gücünü arttıran glikozidlerle birlikte kullanıldıklarında, kalp yetmezliğini şiddetlendirebilir, böbrekten atılımlarını etkileyerek kan konsantrasyonlarını arttırabilir.  
 APROL FORT’un içinde bulunduğu ağrı ateş ve iltihaba etkili ilaçlar, insan bağışıklık 
yetersizliği virüsünün (H İV) de dahil olduğu retrovirüslere etkili Zidavudin ile birlikte 
kullanıldığında kan hastalıkları riskini arttırabilir.  
 
APROL FORT’un içinde bulunduğu ağrı ateş ve iltihaba etkili ilaçlar ile depresyon tedavisinde kullanılan SSR İ’lar birlikte kullanıldıklarında sindirim sistemi kanama riski 
artmaktadır.  
 Diğer ağrı, ateş ve iltihaba etkili ilaçlarda olduğu gibi steroidlerle birlikte kullanıldığında sindirim sistemi ülserleri ve kanama riski artmaktadır.  
 Hayvan çalışmalarında ağrı, ateş ve iltihaba etkili ilaçlar ile kinolon grubu antibiyotikler birlikte kullanıldıklarında istemli kasların tümü ya da bazılarında şiddetli ritmik kasılma (konvülsiyon) riski artabilir.    
                          
                             Sayfa 6  
 Probenesid (ürik asit atılımını arttıran bir ilaç) ile birlikte kullanılması, naproksen sodyumun 
daha kısa sürede daha yüksek etki göstermesine neden olabileceğinden dikkatli olunmalıdır.  
 Metotreksat (kanser tedavisinde kullanılan bir ilaç) ile birlikte kullandığınızda dikkatli olunuz. Naproksen sodyum, metotreksatın vücuttan atılımını azaltabilir ve metotreksatın yan etkilerinin görülmesine neden olabilir.  
 Naproksen sodyum, mifepristonun etkisini azaltacağından, mifepriston kullandıktan sonra 8-12 gün boyunca naproksen sodyum kullanmayınız.  Yüksek tansiyon tedavisi için kullanılan beta blokörlerin etkisini azaltabilir. Naproksen sodyum ve diğer ağrı, ateş ve iltihaba etkili ilaçlar, yüksek tansiyon tedavisinde kullanılan ilaçların etkisini azaltabilir ve ADE inhibitörlerinin böbrek hasarı riskini arttırabilir. 
 Diğer ağrı, ateş ve iltihaba etkili ilaçlarda olduğu gibi doğum kontrol ilaçları ile birlikte uygulandığında, mide ba ğırsak sisteminde ülser ve kanama riskinden dolayı dikkatli 
olunmalıdır.  
 Bu ifadelerin belirli bir süre önce kullanılmış veya gelecekte bir zaman kullanılacak ürünlere de uygulanabileceğini lütfen not ediniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. APROL FORT nasıl kullanılır?  
 Uygun kullanım ve doz/uygulama sıklığı için talimatlar:  
APROL FORT’un önerilen başlangıç dozu bir tablettir (550 mg), daha sonra 12 saatte bir tek tablet (550 mg) veya 6- 8 saatte bir 275 mg ile devam edilir. Başlangıç günlük toplam dozu 
1375 mg’ı ve daha sonra ise 2 tableti (1100 mg’ı) aşmamalıdır.  Uygulama yolu ve metodu:  
Tabletler çiğnenmeden yeterli miktarda sıvı, örneğin bir bardak su ile tok karnına yutulmalıdır.  
 Değişik yaş grupları:  
Çocuklarda kullanımı:  
APROL FORT’un 16 yaşından küçük çocuklarda kullanılması tavsiye edilmez. Ancak sadece, eklem iltihabı olan 5 yaşından büyük çocuklarda 10 mg/kg/gün dozda 12 saat ara ile kullanılmalıdır.  
 Yaşlılarda kullanımı:  
Yaşlılarda ilacın vücuttan uzaklaştırılması azalabileceğinden dozda dikkatli olunmalı, etkili en düşük doz kullanılmalıdır. (65 yaş ve üzeri)  
 Özel kullanım durumları:  
Böbrek/ karaciğer yetmezliği:  
Böbrek fonksiyon testlerinizde sonuçlarınız uygun değilse APROL FORT kullanmayınız.  
                          
                             Sayfa 7  
 Karaciğer fonksiyonlarınızda bozukluklar varsa APROL FORT kullanırken dikkatli olunuz. 
 
Eğer APROL FORT’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla APROL FORT  kullandıysanız  
Belirgin doz aşımı baş ağrısı, baş dönmesi, bulantı,  mide yanması, hazımsızlık, bulantı, 
kusma, mide ba ğırsak sisteminde kanama, bazen ishal, uyuşukluk, sersemlik, kulak çınlaması, 
baygınlık ile kendini gösterir. Fazla sayıda tabletin yanlışlıkla ya da kasıtlı olarak alınması durumunda mide boşaltılmalı ve bilinen destekleyici önlemler alınmalıdır. Kullanmanız gerekenden fazla APROL FORT aldıktan 1 saat sonra aktif kömür uygulaması yapılmalıdır. Yetişkinlerde midenin yıkanması da düşünülebilir. Sıkça idrara çıkmanız önerilir. Doktorunuz böbrek ve karaciğer fonksiyonlarınızı kontrol altında tutacaktır.  
 APROL FORT ’u kullanmanız gerekenden fazlasını kullanmışsanız bir doktor veya eczacı ile 
konuşunuz.  APROL FORT ’u kullanmayı unutursanız  
Unutulan dozları dengelemek için çift doz kullanmayınız.  APROL FORT ile tedavi sonlandırıldığındaki oluşabilecek etkiler  
Tedavi sonlandırıldığında herhangi bir sorun görülmesi beklenmez.  
 
4. Olası yan etkiler nelerdir?  Tüm ilaçlar gibi, APROL FORT’un içeriğinde bulunan maddelere duyarlı olan kişilerde yan etkiler olabilir.  
 Aşağıdakilerden biri olursa, APROL FORT ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ellerin, ayakların, bileklerin, yüzün, dudakların, ağzın veya boğazın yutmayı veya nefes almayı zorlaştıracak şekilde şişmesi,  
• Hırıltılı ya da zor nefes alma (astım nöbeti), 
• Baygınlık,  
• Deri döküntüleri,  
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları ve ateş ile seyreden ciddi hastalık hali (Stevens -Johnson sendromu),  
• Ağızda ve vücudun diğer alanlarında su toplanması şeklinde veya farklı büyüklüklerde 
kırmızı döküntülerle seyreden hastalık (eritema multiforme), 
• Deri içi sıvı dolu kabarcıklarla deri soyulmaları ve doku kaybı ile seyreden ciddi bir 
hastalık (toksik epidermal nekroliz),  
• Şiddetli baş ağrısı, ense sertliği, bulantı, kusma ve bilinç bulanıklığı (aseptik menenjit), 
• Dışkıda ve ya kusmukta kan veya kahve telvesi gibi siyah renk (sindirim sistemi kanaması)  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin APROL FORT’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.    
                          
                             Sayfa 8  
 Bu çok ciddi yan etkilerin hepsi oldukça seyrek görülür. 
 Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
• Bazı kan hücrelerinin eksikliği ile meydana gelen kansızlık hastalığı, kandaki beyaz 
hücrelerin sayısının azalması, kanın pıhtılaşmasında rol alan trombosit sayısının azalması  
• Kandaki sodyum düzeyinin artması  
• Depresyon, uyku bozukluğu, uykusuzluk 
• Havale, koma, zihinsel fonksiyonların zayıflaması  
• Görme sinirinin ödemli iltihabı  
• Duyma bozukluğu, kulak çınlaması, baş dönmesi  
• Yüksek tansiyon, damar tıkanıklığı  
• Mide ba ğırsak rahatsızlıkları (hazımsızlık, kabızlık, ishal, bulantı, kusma)  
• Terleme, saç dökülmesi, cilt problemleri ve deride döküntü, kabarıklıklar  
• Kas ağrısı ve kas zayıflığı  
• Kadınlarda kısırlık  
• Üşüme hissi, ateşlenme, keyifsizlik  
• Ölümcül hepatit, sarılık (iştahsızlık, halsizlik, karaciğer fonksiyon testlerinde anormallikler)  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 Aşağıdakilerden herhangi birini fark ederseniz, doktorunuza söyleyiniz:  
• Kansızlık  
• Baş dönmesi, rehavet hali, yorgunluk, baş  ağrısı, ışığa hassasiyet, dikkat bozukluğu 
• Sersemlik hali 
• Sanrı  
• Görmede bulanıklık  
• Çarpıntı  
• Nefes darlığı  
• Midede ülser ve harabiyet, kusma, ishal, karın ağrısı, midede yanma, kabızlık 
• Kaşıntı, deri döküntüsü, ciltte lekelenme,  
• Böbrek rahatsızlıkları  
• Ödem, susuzluk hissi  
 Bunlar APROL FORT’un hafif yan etkileridir.  
 Bu belirtiler kendiliğinden geçmezse veya şiddetli/sıkıntı verici boyutlardaysa, doktorunuzla temas kurunuz.  Eğer  bu kullanma talimatında  bahsi geçmeyen  herhangi  bir yan etkiyle  karşılaşırsanız  
doktorunuzu veya  eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
                          
                             Sayfa 9  
 etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. APROL FORT ’un saklanması  
 APROL FORT ’u çocukların göremeyeceği, erişemeyeceği yerlerde ve ambalajında saklayınız.  
 30 °C’nin altındaki oda sıcaklığında, ışıktan koruyarak saklayınız.  
 Son kullanma tarihi ile uyumlu olarak kullanınız  
Ambalajdaki son kullanma tarihinden sonra APROL FORT ’u kullanmayınız. 
 Eğer üründe ve/veya ambalajında bozukluklar fark ederseniz APROL FORT’u kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı’nca belirlenen toplama sistemine veriniz. 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı …………………………. tarihinde onaylanmıştır. 