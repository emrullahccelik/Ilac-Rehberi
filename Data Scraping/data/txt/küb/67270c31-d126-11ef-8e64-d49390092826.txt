KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROZA % 0,75 jel
2. KALİTATİF VE KANTİTATİF BİLEŞİM
Etkin Madde:
1 g jel içerisinde:
Metronidazol 7,5 mg (% 0,75)
Yardımcı Maddeler:
1 g jel içerisinde:
Propilen glikol 100 mg
Metilhidroksibenzoat (E218) 1,8 mg
Yardımcı maddeler için 6.1.’e bakınız.
3. FARMASÖTİK FORM
Jel.
Berrak, hafif sarımsı renkte jel.
4. KLİNİK ÖZELLİKLER
4.1. Terapötik endikasyonlar
ROZA, rozasea’nın akut enflamatuvar alevlenmesinin tedavisinde; rozasea kaynaklı papül,
püstül ve eritemin giderilmesinde kullanılmaktadır.
4.2. Pozoloji ve uygulama şekli
Pozoloji / uygulama sıklığı ve süresi:
ROZA, sabah ve akşam olmak üzere günde 2 kez deri üzerine sürülerek uygulanır.
ROZA ile ortalama tedavi süresi 3 - 4 aydır. Önerilen tedavi süresi aşılmamalıdır. Ancak,
açıkça bir yarar sağlandığı gösterilirse; hastalığın ciddiyetine bağlı olarak ek 3 - 4 aylık bir
tedavi daha uygulanması doktor tarafından değerlendirilebilir. Klinik çalışmalarda,
rozasea’nın topikal metronidazol ile tedavisine 2 yıla kadar devam edildiği bildirilmiştir. Eğer
belirgin bir klinik iyileşme görülmüyorsa, tedavi sonlandırılmalıdır.
Uygulama şekli:
ROZA, deri üzerindeki hastalıklı alanlara ince bir tabaka halinde uygulanmalıdır.
Uygulamadan önce, tedavi edilecek alanlar tahriş etmeyen yumuşak bir sabun ile
yıkanmalıdır.
Hastalar ROZA kullandıktan sonra, komedojenik ve astrenjan özellikte olmayan kozmetik
ürünler kullanabilirler.
Sayfa 1 / 7Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliğinde ROZA'nın etkinliği ve güvenliliği araştırılmamıştır. Şiddetli
böbrek ve karaciğer yetmezliği olan hastalarda dikkatli kullanılmalıdır.
Pediyatrik popülasyon:
Pediyatrik hastalarda ROZA'nın etkinliği ve güvenliliği araştırılmamıştır. Çocuklarda ROZA
kullanımı önerilmemektedir.
Geriyatrik popülasyon:
Yaşlı bireylerde önerilen kullanım dozu, yetişkinler için önerilen doz ile aynıdır.
4.3. Kontrendikasyonlar
Metronidazol'e veya ROZA'nın bileşimindeki diğer maddelerden herhangi birine aşırı
duyarlılığı olanlarda kontrendikedir.
4.4. Özel kullanım uyarıları ve önlemleri
ROZA haricen kullanılır.
Mukoz membranlarla temas ettirilmemelidir.
Metronidazol gözlerde sulanmaya neden olduğundan, ROZA’nın gözlerle temasından
sakınılmalıdır. Böyle bir durum görülürse, gözler bol miktarda ılık su ile veya göz banyosu ile
iyice yıkanmalıdır.
Lokal iritasyon görülürse; hastaların ilacın kullanım sıklığını azaltmaları, geçici olarak ilaç
kullanımını durdurmaları ve gerekirse tıbbi yardım almaları sağlanmalıdır.
Metronidazol, bir nitroimidazoldür ve kan diskrazisi olan veya geçmişte hikayesi olanlarda
dikkatle kullanılmalıdır.
Metronidazol kullanımı sırasında, tedavi edilen alanların ultraviyole ışınlarına (örneğin
solaryum, güneş lambası) veya şiddetli gün ışığına (güneşlenme dahil) maruziyeti
engellenmelidir. Metronidazol, UV maruziyeti sonrasında inaktif bir metabolite
dönüştüğünden etkinliği önemli ölçüde azalır.
Klinik denemelerde metronidazol ile ilişkili fototoksik yan etki bildirilmemiştir.
ROZA'nın gereksiz ve çok uzun süre kullanımından kaçınılmalıdır.
Metronidazolün bazı hayvan türlerinde karsinojenik olduğu bilinmekle birlikte, bugüne kadar
insanlarda karsinojenik etki gösterdiğine dair bir kanıt bulunmamaktadır.
Sistemik Metronidazol ile tedavi edilen hastalarda ekstremitelerde parestezi veya uyuşukluk
ile karakterize periferal nöropati bildirilmiştir. Topikal Metronidazol ile yapılan klinik
denemelerde belirgin olmasa da, onay sonrası kullanımında periferal nöropati bildirilmiştir.
Anormal nörolojik bulguların ortaya çıkışı, ROZA tedavisinin acilen yeniden
değerlendirilmesini gerektirir. Metronidazol, merkezi sinir sistemi hastalığı olan hastalara
dikkatle verilmelidir.
ROZA'nın içeriğinde bulunan:
• Propilen glikol; deride iritasyona,
Sayfa 2 / 7• Metilhidroksibenzoat (E218); alerjik reaksiyonlara (muhtemelen gecikmiş) neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
ROZA'nın deri üzerine uygulanması sonucu metronidazolün absorpsiyonu düşük olduğundan,
sistemik ilaçlarla etkileşimi beklenmemektedir. Yine de, küçük bir hasta grubunda
metronidazol ve alkol beraber alındığında disülfiram benzeri reaksiyonlar görüldüğü
belirtilmiştir.
Oral metronidazol kullanımının, varfarin ve diğer kumarin grubu antikoagülanların etkilerini
arttırdığı ve bunun sonucunda protrombin zamanının uzamasına neden olduğu bildirilmiştir.
Topikal metronidazolün protrombin üzerine etkisi bilinmemektedir. Ancak topikal
metronidazol jel ile kumarin grubu antikoagülanların birlikte kullanımı sonrası INR değerinin
(Uluslararası Normalize Oran) değişime uğradığı çok nadir vakalar bildirilmiştir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Topikal olarak kullanılan ROZA'nın, çocuk doğurma potansiyeli bulunan kadınlar ve doğum
kontrolü üzerindeki etkisi ile ilgili bir veri bulunmamaktadır.
Gebelik dönemi
Topikal metronidazol için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
Metronidazol insan sütüyle atılır. Metronidazolün süt ile atılımı hayvanlar üzerinde
araştırılmamıştır.
Emzirmenin durdurulup durdurulmayacağına ya da ROZA tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve ROZA tedavisinin emziren anne açısından faydası
dikkate alınmalıdır. Ancak gerekli olmadıkça emziren annelerde ROZA kullanılmamalıdır.
Sayfa 3 / 7Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Farmakodinamik profil ve klinik deneyime bağlı olarak, araç ve makine kullanımının
etkilenmeyeceği öngörülmektedir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmeyen (eldeki verilerden hareketle
tahmin edilemiyor).
Bağışıklık sistemi hastalıkları
Bilinmeyen sıklıkta: Ciddi alerjik reaksiyonlar (döküntü, nefes almada zorluk, ciddi baş
dönmesi, özellikle ağız, yüz, dudaklar veya dilde kaşıntı / şişme).
Sinir sistemi hastalıkları
Yaygın olmayan: Hipotezi, parestezi, metalik tat.
Gastrointestinal hastalıklar
Yaygın olmayan: Mide bulantısı.
Deri ve deri altı doku hastalıkları
Yaygın: Kuru deri, eritem, pruritus, ciltte yanma, batma, ağrı, iritasyon, rozasea’nın
kötüleşmesi.
Bilinmeyen sıklıkta: Kontakt dermatit
Ayrıca; eğer göz bölgesine çok yakın uygulama yapılırsa, gözlerde sulanmaya yol açtığı
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsanlarda doz aşımı ile ilgili veri bulunmamaktadır. % 0,75 metronidazol içeren topikal jel
formülasyonu ile sıçanlarda yapılan akut oral toksisite çalışmalarında; vücut ağırlığı
üzerinden kilogram başına 5 g'a kadar en yüksek dozda ürün verilmesi sonucu toksik etki
görülmemiştir. Bu doz da; 72 kg ağırlığındaki yetişkin bir bireyin 30 g'lık ROZA tüpünden 12
Sayfa 4 / 7adet veya 12 kg ağırlığındaki bir çocuğun 30 g'lık ROZA tüpünden 2 adet oral yoldan
almasına eşdeğerdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu:
Dermatolojik Kullanım İçin Antibiyotikler ve Kemoterapötikler - Topikal Kullanım İçin
Kemoterapötikler - Diğer Kemoterapötikler
ATC Kodu: D06BX01
Çeşitli hipotezler bildirilmiş olmasına karşın, rozasea’nın etiyolojisi bilinmemektedir.
Metronidazol, bir çok patojen mikroorganizmaya karşı etkili olan antibakteriyel ve
antiprotozoal bir etkin maddedir. Metronidazolün rozasea’daki etki mekanizmaları
bilinmemektedir; ancak var olan kanıtlar, etkilerin antibakteriyel ve/veya antienflamatuvar
olabileceğini göstermektedir.
5.2. Farmakokinetik özellikler
Genel Özellikler
% 0,75 metronidazol jelin, rozasea’lı 10 hastaya topikal olarak 1'er gram uygulanması
sonrasında görülen sistemik konsantrasyonun, ortalama C değeri 40,6 ng/mL olmak üzere
maks
25 ng/mL (ölçüm sınırı) ile 66 mg/mL arasında değiştiği bildirilmiştir. 30 mg Metronidazol
içeren bir çözeltinin oral uygulanmasının ardından ortalama C değeri 850 ng/mL olarak
maks
bildirilmiştir (Doz düzeltmesi ile 212 ng/mL’ye eşdeğerdir). Topikal formülasyonun ortalama
T değeri 6 saat iken, bu değer oral çözeltide 0,97 saat olarak bildirilmiştir.
maks
Ayrıca 1 gram topikal metronidazol jelin yüze uygulanması sonucu ortalama maksimum
serum metronidazol konsantrasyonu 29,1 ng/mL olarak bulunmuştur. Bu değer, 250 mg
metronidazol oral tabletten bir adet alınmasının ardından gerçekleşen ortalama maksimum
serum metronidazol konsantrasyonunun % 0,5'inden daha azdır.
Sonuç olarak, topikal olarak uygulanan metronidazolün deriden emilimi oldukça düşüktür.
Bununla birlikte, topikal uygulama sonrası sistemik dolaşıma geçebilecek olan
metronidazolün vücutta uğradığı dağılım, metabolizma ve eliminasyon yolakları aşağıda
belirtilmiştir.
Dağılım: Metronidazol tüm vücut kompartmanlarına iyi bir şekilde dağılır ve serum
proteinlerine önemli derecede bağlanma göstermez. En düşük oranda da yağ dokusunda
bulunur.
Biyotransformasyon: Metronidazol yan zincir oksidasyonu ve glukuronit oluşumu ile
karaciğerde metabolize edilir.
Eliminasyon: Büyük ölçüde idrarla; değişmemiş ilaç, oksidatif metabolitler ve konjugatlar
halinde atılır. Küçük bir miktarda feçeste de tespit edilmiştir.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
Sayfa 5 / 75.3. Klinik öncesi güvenlilik verileri
Metronidazol, iyi bilinen bir farmasötik etkin madde olup hem Avrupa hem de İngiliz
farmakopelerinde monografı bulunmaktadır.
13 haftalık bir kütanöz toksisite çalışmasında; %0,75 metronidazol jelin tavşanlara günlük
olarak 0,13 - 13 mg/kg doz aralığında uygulanması sonucu etkin maddeye bağlı herhangi bir
dermal veya sistemik etki gözlemlenmemiştir.
Fare ve sıçanlarda kronik oral alım içeren çalışmalarda; metronidazolün oral uygulanması
sonucu karsinojenik etkinlik gösterdiği bildirilmiştir.
Yapılan bir çalışmada; intraperitoneal olarak metronidazol ile tedavi edilen (28 hafta boyunca
her gün vücut ağırlığına oranla 15 mcg/g dozda) kılsız farelerde, UV-kaynaklı cilt
tümörlerinde önemli ölçüde artış gösterilmiştir.
Metronidazol; çeşitli in vitro bakteriyel deney sistemlerinde mutajenik etkinlik göstermiştir.
Ek olarak, intraperitoneal enjeksiyon sonrası farelerde mikronüklei frekansında doz bağımlı
artış gözlemlenmiş ve 1 - 24 ay arası sürede günlük 200 mg - 1200 mg metronidazol ile tedavi
edilen Crohn hastalığı olan bireylerde kromozom anormalliklerinde artış bildirilmiştir. Ancak
8 ay boyunca tedavi edilen hastalarda, dolaşımdaki insan lenfositlerinde aşırı kromozomal
anormallikler gözlemlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Carbopol 980 NF
Disodyum EDTA
Sodyum hidroksit
Propilen glikol
Metilhidroksibenzoat (E218)
Saf su.
6.2. Geçimsizlikler
Bilinen bir geçimsizlik yoktur.
6.3. Raf Ömrü
48 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
Ağzı plastik kapakla kapatılmış, alüminyum tüpte 30 g jel.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Sayfa 6 / 77. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
175/87
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.11.1995
Ruhsat yenileme tarihi: 25.11.2013
10. KÜB’ÜN YENİLENME TARİHİ
Sayfa 7 / 7