1 KULLANMA TALİMATI  
 
 KLAFİX 300 mg film tablet  
Ağızdan alınır . 
 
• Etkin madde:  300 mg sefdinir  
• Yardımcı maddeler:  Mikrokristalin selüloz, Mikrokristalin selüloz & Sodyum 
karboksimetilselüloz, Poloxamer 407, Kolloidal  silikon dioksit, Kroskarmeloz Sodyum, 
Krospovidon (Kollidon CL -SF), Krospovidon (Kollidon CL -F), Magnezyum stearat , Polivinil 
Alkol, Polietilen glikol/Makrogol, Talk, Titanyum dioksit.  
 
 
 
 
Bu Kullanma T alimatında:  
 1. KLAFİX nedir ve ne için kullanılır?  
2. KLAFİX’i kullanmadan önce dikkat edilmesi gerekenler  
3. KLAFİX nasıl kullanılır?  
4. Olası yan etkiler nelerdir?  
5. KLAFİX’in saklanması  
 Başlıkları yer almaktadır.   1. KLAFİX nedir ve n e için kullanılır?  
 
KLAFİX 300 mg film tabletteki etkin madde sefdinirdir. Sefdinir, üçüncü kuşak sefalosporin 
grubu olarak adlandırılan antibakteriyel  bir ilaç grubunda yer alır.  
 
KLAFİX, 10 ve 20 adet beyaza yakın renkli, oblong, bombeli film kaplı tabletler içeren  
blisterlerde ve kullanma talimatı ile birlikte karton kutuda ambalajlanmıştır.  
 KLAFİX ilacın aktif olduğu bakterilerin neden olduğu enfeksiyonların tedavisinde kullanılır.  KLAFİX aşağıda yer alan hastalıkların (iltihap oluşturan mikrobik hastalık) tedavisinde 
kullanılır:  
   Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktoru nuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu i lacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 2 Ergen ve yetişkinlerde:  
• Toplum kökenli  pnömoni (Zatürre akciğer i ltihabı)  
• Kronik bronşitin (uzun süren bronş iltihabı) akut alevlenmesi  
• Akut  maksiller sinüzit  (sinüslerin -yüz kemiklerinin içindeki hava boşluklarının iltihabı)   
• Tonsillit / Farenjit  (bademciklerin ve yutağın iltihabı)  
• Komplike  olmayan cilt ve yumuşak doku enfeksiyonları  (iltihapları)  
 
2. KLAFİX’i kullanmadan önce dikkat edilmesi gerekenler  
 KLAFİX’i aşağıdaki durumlarda KULLANMAYINIZ  
Eğer;  
• Sefalosporin grubu antibiyotiklere ya da ilacın içeriğindeki yardımcı maddelerden herhangi 
birine karşı alerjikseniz  KLAFİX’i kullanmayınız. 
 KLAFİX’i aşağıdaki durumlarda DİKKATLİ KULLANINIZ  
Eğer;  
• Sefdinire, sefalosporin grubu antibiyotiklere, penisilinlere veya diğer ilaçlara karşı 
alerjikseniz,  
• İlacı kullandığınız süre içerisinde dirençli mikroorganizmaların neden olduğu, tedavi 
gerektirecek bir enfeksiyon gelişirse, 
• Daha önce kolit (bağırsak iltihabı) geçirdiyseniz,  
• Ciddi böbrek hastalığınız varsa doktorunuza danışınız. 
• İlacı kullandığınız süre içerisinde veya tedavi sonrasında ishaliniz varsa, doktorunuza 
söyleyiniz. Bu durum, antibiyotik tedavisini takiben ortaya çıkabilen ve tedavinin durdurulup özel bir tedaviye başlanmasını gerektirebilecek, ciddi bir bağırsak 
iltihaplanmasının (psödomembranöz kolit) belirtisi olabilir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
KLAFİX’in yiyecek ve içecek  ile kullanılması  
KLAFİX’i yiyeceklerden bağımsız olarak kullanabilirsiniz . 
 Hamilelik  
İlacı kullanmadan önce doktorunuza veya eczacınıza danışınız.  
 Hamilelik döneminde KLAFİX kullanımı hakkında yeterli çalışma olmadığından, ancak 
doktorunuzun uygun gördüğü durumlarda kullanınız.  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız . 
 Emzirme  
İlacı kullanmadan önce doktorunuza veya eczacınıza danışınız . 
 KLAFİX emzirme döneminde kullanılmamalıdır.  
 Araç ve makine kullanımı  
İlacın  araç ve makine kullanımı üzerine etkisi bildirilmemiştir.  
 3 KLAFİX’in  içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
KLAFİX ile aynı zamanda herhangi bir ilaç özellikle de aşağıda belirtilenleri almadan önce 
doktor veya  eczacınıza danışmalısınız  
 
• Aluminyum veya magnezyum içeren antiasitleri (mide yanması ve mide ağrısı için 
kullanılan ilaçlar) KLAFİX  ile aynı anda almayınız. Bu ilaçları kullanmanız gerekiyorsa 
KLAFİX’i bu ilaçları almadan en az 2 saat önce veya 2 saat sonra alınız.  
• Probenesid (gut hastalığı tedavisinde kullanılır) böbreklerinizin ilacı atma yeteneğini azaltabilir . 
• Demir destekleri ve  demirle güçlendirilmiş besinleri KLAFİX  ile aynı anda almayınız . Bu 
ilaçları kullanmanız gerekiyorsa KLAFİX ’i bu ilaçları almadan en az 2 saat önce veya 2 saat 
sonra alınız.  
• Böbrekler üzerine zararlı olma ihtimali olan ilaçlar (aminoglikozit antibiyotikle r, kolistin, 
polimiksin, viomisin gibi) ve etkisi güçlü idrar söktürücüler (etakrinik asit, furosemid gibi)  
• KLAFİX kullanımı bazı laboratuvar testlerinin (direkt Coombs testi; kansızlığın olup 
olmadığını araştırmak için yapılan test) sonuçlarını etkileyebi lir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. KLAFİX nasıl kullanılır?  
 Uygun kullanım ve doz/uygulama sıklığı için talimatlar:  
 Ergen ve yetişkinlerde:  
a) Toplum kaynaklı pnömonide (Zatürre); günlük toplam doz 600 mg olacak şekilde iki doz ile 
(iki doz kullanımda, doz başına 300 mg olacak şekilde) 10 gün, 
b) Kronik bronşitin (uzun süren bronş iltihabı) akut alevlenmes inde; günlük toplam doz 600 mg 
olacak şekilde iki doz ile (iki doz kullanımda, doz başına 300 mg olacak şekilde) veya tek doz 
şeklinde (600 mg) 5- 10 gün kullanılır. 
c) Akut maksiller sinüzitte (sinüslerin
-yüz kemiklerinin içindeki hava boşluklarının iltiha bı); 
günlük toplam doz 600 mg olacak şekilde iki doz ile (iki doz kullanımda, doz başına 300 mg 
olacak şekilde) veya tek doz şeklinde (600 mg) en az 7- 14 gün  
 
d) Tonsillitte (bademciklerin iltihabı) / farenjitte (yutağın iltihabı) (A grubu streptokokun ne den 
olduğu); günlük toplam doz 600 mg olacak şekilde iki doz ile (iki doz kullanımda, doz başına 
300 mg olacak şekilde) 5 -10 gün veya tek doz şeklinde (600 mg) 10 gün,  
 
e) Komplike olmayan cilt ve yumuşak doku enfeksiyonlarında; günlük toplam doz 600 mg/gün 
olacak şekilde iki doz ile (iki doz kullanımda, doz başına 300 mg olacak şekilde) 10 gün,   
Uygulama yolu ve metodu:  
Tabletleri bir bardak su ile ağızdan alınız. 
 Değişik yaş grupları:  4 Çocuklarda kullanımı:  
6 ayın altındaki çocuklarda etkililiği ve güvenliliği kanıtlanmamıştır.  
6 ay- 12 yaş arasındaki çocuklarda uygun farmasötik dozaj şekillerinin kullanılması önerilir. 
 
Yaşlılarda kullanımı:  
Böbrek bozukluğu olmayan  yaşlı hastalarda doz ayarlaması  yapılmasına gerek yoktur.  
 
Özel kullanım durumları:  
Böbrek yetmezliği:  
Böbrek yetmezliği veya hemodiyaliz uygulaması varsa doktorunuz  böbrek fonksiyon 
değerlerine göre doz ayarlamasını yapacaktır.  
 Karaciğer yetmezliği:  
Doz ayarlamasına gerek yoktur.  
 Eğer KLAFİX’in  etkisinin çok güçlü veya zayıf olduğuna dair bir izleminiz var ise doktorunuz  
veya eczacınız ile konuşunuz.  Kullanmanız gerekenden daha fazla KLAFİX kullandıysanız : 
KLAFİX’ten  kullanmanız gerekenden fazlasını kullanmışsanız bir doktor veya eczacı ile  
konuşunuz.  Doktora ya da hastaneye giderken ilacınızı yanınızda götürünüz.  
Sefdinirin insanlarda fazla kullanımı ile yeterli veri bulunmamaktadır. Diğer β -laktam 
antibiyotiklerinin fazla kullanımı ile kusma, mide bulantısı, mide çukuru rahatsızlığı, ishal ve kafa karışıklığı gibi zehirlenme belirtileri görülmektedir. Kan diyalizi böbrek rahatsızlığı olan bireylerde sefdiniri vücuttan hemen attığından ciddi zehirlenme olaylarının görülmemesinde yardımcı olmaktadır.  
 KLAFİX’i kullanmayı unutursanız : 
Tabletinizi almayı unutursanız hatırladığınız zaman alınız. Birden fazla doz almayı unuttuysanız doktorunuza bildiriniz. Unutulan dozları dengelemek için çift doz almayınız.  
KLAFİX ile tedavi sonlandırıldığındaki oluşabilecek etkiler  
Eğer KLAFİX  kullanımı konusunda herhangi bir sorun ile karşılaşırsanız doktorunuza veya 
eczacınıza danışınız.  
Doktorunuza danışarak KLAFİX kullanımını sonlandırabilirsiniz.  
 4. Olası yan etkiler nelerdir?  Tüm ilaçlar gibi, KLAFİX ’in içeriğinde bulunan maddelere duyarlı olan kişilerde yan etkiler  
olabilir.  
 Aşağıdakilerden biri olursa, KLAFİX’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Ellerin, ayakların, bileklerin, yüzün, dudakların şişmesi ya da ağzın veya boğazın yutmayı  
veya nefes almayı zorlaştıracak şekilde şişmesi (bu durumlar ilaca karşı ciddi alerjiniz olduğunu gösterebilir)  
• Karın ağrısı ve ateşle beraber, ciddi, in atçı, kanlı da olabilen ishal (bu durum, uzun süreli  5 antibiyotik kullanımına bağlı, nadiren meydana gelen ciddi bir barsak iltihaplanması olan 
psödomembranöz koliti işaret edebilir.)  
• Barsak düğümlenmesi (ileus), üst sindirim kanalı (üst gastrointestinal si stem) kanaması,  
• Kalp yetmezliği, kalp krizi (miyokart infarktüsü), göğüs ağrısı  
• Astım alevlenmesi, solunum yetmezliği 
• Bir çeşit akciğer iltihabı (idiopatik inters tisyel pnömoni)  
• Karaciğer iltihabı (hepatit), karaciğer yetmezliği 
• Derinin ciddi hastalıkları (toksik epidermal nekroz)  
• Akut böbrek yetmezliği  
• Ateş, deride iğne başı şeklinde kırmızılık ve morarmalar, bilinç bulanıklığı, baş ağrısı ve  
trombositlerin  (kan pulcukları) sayısında azalma ile görülen hastalık (idiopatik 
trombositopenik purpura)  
 Bunların hepsi çok ciddi yan etkilerdir.  
Eğer bunlardan biri sizde mevcut ise , sizin KLAFİX ’e karşı ciddi alerjiniz var demektir. A cil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  Aşağıdakilerden herhangi birini fark ederseniz, hemen doktorunuza bildiriniz veya size en yakı n hastanenin acil bölümüne başvurunuz:  
• Derinin döküntü ve kaşıntılarla seyreden bazı hastalıkları (eksfolyatif dermatit, eritema  
multiform,  eritema nodozum)  
• Bilinç kaybı  
• Tansiyon yüksekliği (hipertansiyon)  
• Mide ve/veya on iki parmak barsağında  yara (peptik ülser)  
• Kan akyuvar sayılarında artma ya da azalma  
• Kan eozinofil sayılarında artma (bir tür alerji hücresi)  
• Kan trombosit (pıhtılaşmayı sağlayan kan hücresi, kan pulcuğu) sayılarında artma ya da  
azalma (kendini alışılmadık kanama eğilimleri olarak gösterebilir)  
• Bir tür kansızlık (hemolitik anemi)  
• Eritrositlerin (kırmızı kan hücreleri) içindeki dokulara oksijen taşıyan renkli madde  
(hemoglobin) düşüklüğü 
• Elektrolit (kalsiyum, fosfor, potasyum gibi) düzeylerinde değişiklikler  
• Çizgili kas dokusu yıkımı (rabdomyoliz)  
• Böbrek rahatsızlığı (nefropati)  
 Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 Aşağıdakilerden herhangi birini fark ederseniz, doktorunuza söyleyiniz:  
• Vajina iltihab ı (vajinit)  
• Vajinada pamukçuk (vajinal moniliasis)  
• Dışkılama değişiklikleri (ishal veya kabızlık gibi)  
• Hazımsızlık (dispepsi)  
• Gaz 
• Bulantı  
• Karın ağrısı  
• Ağız kuruluğu  6 • Döküntü 
• Kaşıntı 
• Baş ağrısı  
• Sersemlik hissi  
• Kemik ve karaciğer fonksiyonlarını gösteren kan testlerinde geçici yükselmeler  
• Böbrek fonksiyonlarını gösteren kan testlerinde değişiklikler  
• Kan pıhtılaşma bozuklukları  
• İstem dışı hareketler  
• İdrarda akyuvar ve protein yükselmesi  
• İdrar yoğunluğunun artması ya da azalması  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattım arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5. KLAFİX’in saklanması  
 KLAFİX’i çocukların göremeyeceği, erişemeyeceği yerlerde ve ambalajında saklayınız.  KLAFİX’i 25 °C’nin altındaki oda sıcaklığında ve kutusunda saklayınız.  
 Son kullanma tarihi ile uyumlu olarak kullanınız  
 Ambalajdaki son kullanma tarihinden sonra KLAFİX ’i kullanmayınız.  
 
Eğer üründe ve/veya ambalajında bozukluklar fark ederseniz KLAFİX ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat sahibi:    
NOBEL İLAÇ PAZARLAMA VE SANAYİİ LTD. ŞTİ.  
Ümraniye 34768 İSTANBUL  
 
Üretim yeri:    
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 
Bu kullanma talimatı ………. tarihinde onaylanmıştır.  
 