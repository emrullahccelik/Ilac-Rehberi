KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUSPON 5 mg kapsül
2. KALİTATİF VE KANTİTATİF BİLEŞİM
Her bir kapsül;
Etkin madde:
Buspiron hidroklorür 5.0 mg
Yardımcı madde(ler):
Laktoz 94 mg
Tartrazin (E102)
Diğer yardımcı maddeler için, 6.1’ e bakınız.
3. FARMASÖTİK FORM
Kapsül,
Gövde beyaz renkli opak, kapak mavi renkli opak sert jelatin kapsüller içinde (no:3) homojen
görünüşlü toz.
4. KLİNİK ÖZELLİKLER
4.1 Terapötik endikasyonlar
BUSPON jeneralize anksiyetenin semptomatik tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Tedaviye günde 2-3 defa 5 mg buspiron verilerek başlanır. Optimum doz günde 15-30 mg
(bölünmüş dozlar halinde) arasında değişir. Maksimum günlük doz 45 mg’ı geçmemelidir.
Renal veya hepatik bozuklukda doz azaltılmalıdır.
Uygulama şekli:
BUSPON kapsül oral uygulama içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Renal veya hepatik bozuklukda doz azaltılmalıdır.
Sayfa 1 /7Pediyatrik popülasyon: 18 yaşından küçüklerde kullanılmamalıdır.
Geriyatrik popülasyon: Yetişkinlerdeki gibidir.
4.3 Kontrendikasyonlar
Karaciğer ve böbrek fonksiyon bozuklukları (kreatinin klirensinin 20 ml/dk veya altında
olması veya plazma kreatinin düzeyinin 200 µmol/l’ün üzerinde olması), durgunluk halleri,
buspiron veya içindeki komponentlere aşırı duyarlılığı olan kişilerde, akut dar açılı glokom,
miyastenia gravis, epilepsi ve hamilelikte kullanılmamalıdır.
4.4 Özel kullanım uyarıları ve önlemleri
Günlük yaşamın streslerine bağlı anksiyete ve gerilim herhangi bir anksiyolitik kullanımı
gerektirmez.
Bugüne kadar buspironun kullanımı ile ilgili deneyim sınırlı olduğundan ve uzun süreli
kullanımının güvenlilik ve etkinliği, yüksek doz toksisitesi, çocuk ve yaşlılarda kullanımı ile
ilgili literatür mevcut olmadığından, maddenin kullanımına yön verebilecek bilgiler kesinlik
kazanana kadar yan etkiler bölümünde belirtilen hususlar dikkatle göz önünde
bulundurulmalıdır.
Hastanın izlenmesi: Plazma düzeylerinin tayin edilmesine gerek yoktur. Buspiron doğrusal
olmayan farmakokinetik özellikler göstermektedir. Dozajın arttırılması, plazma
konsantrasyonunu, verilen dozla orantısız bir biçimde arttırabilmektedir. Bu nedenle dozajın 2
veya 3 günde bir 5 mg’ dan fazla olmayacak biçimde arttırılması gerekmektedir. Hasta yan
etkiler (örn: sedasyon, disfori, baş dönmesi, gastrointestinal şikayetler v.b) açısından dikkatle
izlenmelidir.
MAO inhibitörleri ile birlikte kullanımı hipertansif reaksiyonlara neden olabileceğinden
birlikte kullanımları önerilmez.
Buspiron diğer anksiyolitiklere kıyasla düşük oranda sedasyona yol açar.
Buspiron ile benzodiazepinler ve sedatif/hipnotik ilaçlar arasında çapraz tolerans
olmadığından, Buspiron bu ilaçların aniden kesilmesi ile ortaya çıkabilecek kesilme
reaksiyonlarını önlemez. Bu nedenle bu tür ilaçlar aniden kesilmemeli, doz giderek azaltılarak
tedaviye son verilmeli, bunu takiben buspirona başlanmalıdır.
Buspiron karaciğerde metabolize edilip, böbreklerden atıldığından, ağır böbrek ve karaciğer
bozukluklarında kullanılması tavsiye edilmez.
Aşağıdaki nadi kalıtımsal hastalıkları olanlar buspiron almamalıdır:
- Galaktoz intoleransı, Lapp laktoz yetmezliği ya da glikoz - galaktoz malabsorpsiyon
Sayfa 2 /7Formülünde tartrazin içerdiğinden alerjik reaksiyonlara neden olabilir.
Alkol kullanımından kaçınılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Kan basıncında artma görülebileceğinden MAO inhibitörleriyle (fenelzin ve tranilsipramin)
birlikte kullanılmamalıdır.
İn vitro çalışmalar buspironun varfarin, fenitoin veya propranololün plazma proteinlerindeki
yerlerini değiştirmediğini göstermiştir.
Amitriptilin ile etkileşim görülmemiştir. Diazepamın metabolitlerinde hafif yükselme
gözlenmiştir. Buspiron sitokrom CYP3A4 enzim sistemi ile (in vitro) metabolize olur. Bu
izoenzim ile inhibe olan eritromisin, itrakonazol, nefazodon, greyfurt suyu, diltiazem ve
verapamil ile buspiron arasında da etkileşim gözlenmiştir. Bu tip potent CYP3A4 inhibitör
ilaçlarla kullanıldığında buspiron dozu düşürülmelidir. CYP3A4 indükleyicisi olan rifampisin
ile birlikte kullanıldığında buspironun plazma konsantrasyonları ve farmakodinamik
etkilerinde azalma görülmüştür.
Baklofen, lofeksidin, nabilon, antihistaminikler, sedatif etkiyi artırabilir.
Trazodon ile beraber kullanıldığında SGPT´de artma gözlenmiştir. Haloperidol ile birlikte
kullanıldığında serum haloperidol konsantrasyonlarında artış olmaktadır.
Buspiron, digoksin gibi kan proteinlerine zayıf olarak bağlanan ilaçların yerlerine bağlanarak
onları serbest hale geçirebilir.
Her ne kadar alkol ile etkileştiğini gösterir herhangi bir bulgu mevcut değilse de, bir arada
kullanmaktan kaçınılmalıdır.
Yüksek dozlarda plazma prolaktin düzeylerini arttırdığından teşhis amacıyla yapılacak
testlerde bu durum göz önüne alınmalıdır.
Serotonejerik ilaçlarla kombinasyonunda dikkatli olunmalıdır: (MAOI’ler, L-triptofan,
triptanlar, tramadol, linezolid, SSRI’ler, lityum ve St. John’s Wort (sarı kantaron). SSRI’larla
tedavide serotonin sendromundan kuşkulanıldığında buspiron derhal kesilmeli ve destekleyici
semptomatik tedaviye başlanmalıdır.
4.6 Gebelik ve laktasyon
Genel Tavsiye
Gebelik Kategorisi B
Çocuk doğurma potansiyeli bulunan kadınlar/Doğum Kontrolü (Kontrasepsiyon)
Buspiron hidroklorür için gebeliklerde maruz kalmaya ilişkin veri mevcut değildir.
Sayfa 3 /7Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (Bkz. Kısım 5.3)
Gebe kadınlara verilirken dikkatli olunmalıdır.
Gebelik dönemi:
Hamile kadınlarda yapılmış yeterli ve kontrollü çalışmalar mevcut olmadığından doktor
tarafından zorunlu görülmedikçe gebelikte (özellikle ilk trimesterde) kullanımından
kaçınılmalıdır.
Laktasyon dönemi:
Anne sütüne ne ölçüde geçtiği bilinmemektedir. Ancak sıçanlarda buspironun ve
metabolitinin süte geçtiği görülmüştür. Bu nedenle emzirenlerde bu özelliği göz önünde
bulundurulmalıdır. Zorunlu görülmedikçe emzirme döneminde verilmemelidir.
Üreme yeteneği/Fertitilte
Yapılan hayvan çalışmalarında üreme yeteneği üzerine herhangi bir etkisi görülmemiştir.
4.7 Araç ve makine kullanımı üzerindeki etkiler
Erken dönemde geçici advers etkiler görülebileceğinden hasta ilacın advers etkilerinden
etkilenmediği döneme kadar dikkat gerektiren araç ve makine kullanımından kaçınmalıdır.
4.8 İstenmeyen etkiler
Buspiron genellikle iyi tolere edilir. Yan etkiler çoğunlukla tedavinin başlangıcında görülür
ve devamlı kullanım ve/veya dozun düşürülmesi ile yan etkiler azaltılabilir.
Buspiron tedavisinde plaseboya kıyasla en sık rastlanılan yan etkiler:
Santral Sinir Sistemi: Sersemlik, baş dönmesi, EPS, serotonin sendromu, baş ağrısı,
heyecan, sinirlilik, hafiflik hissi.
Dermatolojik: Döküntü.
Gastrointestinal Sistem: Diyare, mide bulantısı.
Nöromüsküler Sistem: Kaslarda zayıflık, uyuşma, koordinasyon eksikliği.
Özel Duyular: Bulanık görme.
Bunun yanında taşikardi, palpitasyon, göğüs ağrısı, rehavet hissi, konfüzyon, nöbet, ağız
kuruluğu, yorgunluk ve terleme nadir olarak bildirilen yan etkilerdir.
Kulak çınlaması, nazal konjesyon, boğaz ağrısı görülme sıklığı bilinmeyen yan etkilerdir.
Sayfa 4 /7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr ; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Özellikler:
Belirtileri mide bulantısı, kusma, baş ağrısı, baş dönmesi, uyuşukluk, kulak çınlaması ve
huzursuzluk. Hafif bradikardi ve hipotansiyon bildirilmiştir. Ekstrapiramidal belirtiler,
terapötik dozlarda kullanımdan sonra bildirilmiştir. Nadiren konvülsiyonlar oluşabilir.
Yönetimi:
Tedavi semptomatik ve destekleyici olmalıdır. Gastrik dekontaminasyonun faydaları
belirsizdir. Hasta 5 mg/kg’dan daha fazla buspirona maruz kalmış, üzerinden maksimum 1
saat zaman geçmiş hastada uykulu hal mevcut değil ise aktif kömür ile tedavi düşünülebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anksiyolitikler
ATC kodu: N05BE01
Buspiron bir azaspirodekandion türevidir. Buspironun etki mekanizması tam açıklık
kazanmamakla birlikte, benzodiazepinlerden tamamen değişik etki mekanizmasına ve
kimyasal yapıya sahip bir anksiyolitiktir. Buspiron, 5-HT reseptörlerinin parsiyel agonistidir
1A
ve anksiyolitik etkisinin bu şekilde oluştuğu düşünülmektedir. Buspironun benzodiazepin
reseptörlerine afinitesi olmadığı ve GABA bağlanmasını etkilemediği gösterilmiştir.
Benzodiazepinlerin antikonvülsif, sedasyon ve kas gevşetici etkilerine sahip değildir.
Buspiron, serotonin ve asetilkolin aktivitesini düşürdüğü halde spesifik noradrenerjik ve
dopaminerjik yolakların aktivitesini arttırır. Apomorfinle oluşturulan stereotipiyi bloke eder.
Yüksek dozlarda prolaktin seviyesini arttırırsa da, terapötik dozlarda bu etkiden yoksundur.
5.2 Farmakokinetik özellikler
Emilim
Oral dozlardan sonra hızla absorbe olur ancak büyük ölçüde ilk geçiş metabolizmasına uğrar.
Sayfa 5 /7Dağılım
Doruk plazma seviyelerine ilaç alındıktan 60-90 dakika sonra ulaşılır. Plazma
konsantrasyonları dozla doğrusal ilişkilidir. Çoklu dozları takiben 2 gün içinde kararlı durum
plazma konsantrasyonlarına ulaşılır. Buspiron proteinlere % 95 oranında bağlanır.
Biyotransformasyon
Buspiron karaciğerde CYP3A4 enzimi ile metabolize olur. Metabolitleri 5-hidroksi buspiron
ve 1-primidinil piperazindir. Sonuncu madde aktif metabolit olup ana bileşiğin aktivitesinin %
1-20’sine sahiptir. Ortalama plazma yarı ömrü 2-11 saat arasında değişmektedir.
Atılım
% 0.1’i idrarla değişmeden atılır. Absorbe olan miktarın % 60-67’si idrarla kalanı feçes
yoluyla atılır.
5.3 Klinik öncesi güvenlilik verileri
Sıçan ve farelerde yapılan üreme çalışmalarında, buspironun insanlar için önerilen maksimum
dozdan 30 kat daha yüksek dozda verilmesi ile fetüste herhangi bir hasara neden olmadığı ve
fertilite bozukluğuna yol açmadığı görülmüştür.
Sıçanlarda yapılan 24 ay süreli bir çalışmada insanlar için önerilen maksimum dozdan 133 kat
daha yüksek oranda veya farelerde 18 ay süreli bir çalışmada insanlar için önerilen maksimum
dozdan 167 kez daha yüksek miktarda buspiron verilmesi ile karsinojenesitik potansiyel ile
ilgili bir bulguya rastlanmamıştır.
Yapılan çalışmalarda buspironun mutajen olmadığı görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Nişasta
Magnezyum stearat
Titanyum dioksit (E171)
Eritrosin (E127)
İndigotin (E132)
Jelatin
Sayfa 6 /76.2 Geçimsizlikler
Yoktur.
6.3 Raf ömrü
48 Ay
6.4 Saklamaya yönelik özel uyarılar
25 oC’nin altındaki oda sıcaklığında saklayınız.
6.5 Ambalajın niteliği ve içeriği
Bir yüzü şeffaf PVC, diğer yüzü üzeri baskılı 25 kapsüllük blisterler.
Her karton kutu 25 veya 50 kapsül içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
143/71
9. İLK RUHSAT TARİHİ/ RUHSAT YENİLEME TARİHİ
İlk Ruhsatlandırma Tarihi: 05.01.1988
Son Yenileme Tarihi: 10.03.2004
10. KÜB’ÜN YENİLENME TARİHİ
Sayfa 7 /7