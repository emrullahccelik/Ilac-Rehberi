KISA ÜRÜN BİLGİSİ
1. BEŞERİ TIBBİ ÜRÜNÜN ADI
VALDOXAN 25 mg film kaplı tablet
2. KALİTATİF VE KANTİTATİF BİLEŞİM
Etkin madde:
Agomelatin 25 mg
Yardımcı maddeler:
Laktoz monohidrat.................................61,84 mg
Yardımcı maddeler için, bkz 6.1.
3. FARMASÖTİK FORM
Film kaplı tablet.
Turuncu-sarı renginde, çubuk şeklinde (9,5 mm uzunluğunda ve 5,1 mm genişliğinde) bir
yüzünde mavi baskılı, film kaplı tablet.
4. KLİNİK ÖZELLİKLER
4.1 Terapötik endikasyonlar
Yetişkinlerde majör depresif hastalığın tedavisinde endikedir.
4.2 Pozoloji ve uygulama şekli
Pozoloji:
Yetişkinlerde tavsiye edilen doz, yatmadan önce günde bir adet ağız yoluya alınan 25 mg
tablettir.
Uygulama sıklığı ve süresi:
Tedaviye başladıktan iki hafta sonra, belirtilerde düzelme olmamışsa yatmadan önce tek
seferde 2 tablet alınarak, günlük doz 50 mg’a yükseltilebilir. Dozu arttırma kararı
verilirken, transaminazlarda daha fazla artış riski dikkate alınmalıdır. 50 mg’ye yapılacak
herhangi bir doz artışında hastanın bireysel risk/yarar dengesi temel alınmalı ve LFT
izlemine bağlı kalınmalıdır.
Tedaviye başlamadan önce tüm hastalarda karaciğer fonksiyonları testleri yapılmalıdır.
Transaminazların normal üst limiti 3 kat aştığı durumlarda tedavi başlatılmamalıdır
(Bakınız bölüm 4.3 ve 4.4). Tedavi süresince transaminazlar izlenmelidir: testler, tedavinin
başında, daha sonra periyodik olarak 3. haftada, 6. haftada, (akut faz sonrası), 12. haftada
ve 24. haftada (idame fazın sonunda) ve klinik olarak ne zaman gerekiyorsa
tekrarlanmalıdır (Bakınız bölüm 4.4). Transaminazların normal üst limiti 3 kat aştığı
durumlarda tedavi kesilmelidir (Bakınız bölüm 4.3 ve 4.4).
Doz artırırken, tedavi başlangıcında olduğu gibi aynı zaman aralıklarında karaciğer
fonksiyon testleri yapılmalıdır.
1/14Tedavi süresi:
Depresyonu olan hastalar, semptomların giderilmesi için en az 6 ay süreyle tedavi
edilmelidir.
SSRI/SNRI grubu antidepresanlardan agomelatin tedavisine geçiş:
Hastalar, SSRI/SNRI grubu antidepresanların kesilmesinden sonra kesilme semptomları
yaşayabilirler. Bundan kaçınmak için, SSRI/SNRI’ların güncel KÜB’lerinde tedavinin
nasıl sonlandırılacağına ilişkin bilgi yer almalıdır. SSRI/SNRI dozları kademeli olarak
azaltılırken vakit kaybetmeden Agomelatin tedavisine başlanabilir. (Bakınız bölüm 5.1).
Tedavinin sonlandırılması:
Tedavinin doz azaltılarak sonlandırılmasına gerek yoktur.
Uygulama şekli:
Sadece ağızdan kullanım içindir.
VALDOXAN film kaplı tabletler yemek ile veya tek başına alınabilir.
Özel popülasyona ilişkin ek bilgiler:
Böbrek yetmezliği:
Ciddi böbrek yetmezliği olan hastalarda agomelatinin farmakokinetik parametrelerinde
değişiklik gözlemlenmemiştir. Ancak, ciddi veya orta derecede böbrek yetmezliği olan
depresif hastalarda VALDOXAN kullanımı ile ilgili sınırlı klinik veri bulunmaktadır. Bu
nedenle bu hasta grubuna VALDOXAN reçete edilirken tedbirli olunmalıdır.
Karaciğer yetmezliği:
Karaciğer yetmezliği olan hastalarda VALDOXAN kullanımı kontrendikedir (Bkz: bölüm
4.3, 4.4 ve 5.2).
Pediyatrik popülasyon:
VALDOXAN 18 yaşın altındaki çocuklarda kullanılmaz.
Geriyatrik popülasyon:
İleri yaştaki depresyonlu hastalarda agomelatinin (25 ila 50 mg/gün) etkililiği ve
güvenliliği kanıtlanmıştır. Yaşı (≥75) olan hastalarda ise herhangi bir etki
belgelenmemiştir. Bu nedenle agomelatin bu yaş gurubu hastalar tarafından
kullanılmamalıdır (Bakınız bölüm 4.4 ve 5.1).Yaşla ilgili herhangi bir doz ayarlaması
gerekmemektedir (Bakınız bölüm 5.2).
4.3 Kontrendikasyonlar
- Etkin madde veya yardımcı maddelerden (Bakınız bölüm 6.1) birine aşırı duyarlılık,
- Karaciğer yetmezliği (siroz veya aktif karaciğer hastalığı gibi) veya transaminaz normal
üst sınırını 3 kat aşan durumlarda (bakınız bölüm 4.2 ve 4.4).
- Güçlü CYP1A2 inhibitörleri ile birlikte kullanım (örn. fluvoksamin, siprofloksasin)
(bakınız bölüm 4.5).
2/144.4 Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının,
intihar düşünce ya da davranışlarını artırma olasılığı bulunmaktadır. Bu nedenle
özellikle tedavinin başlangıcı ve ilk aylarında, ilaç dozunun artırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın
gerek ailesi gerekse tedavi edenler tarafından yakından izlenmesi gereklidir.
18 yaşın altındaki çocuklarda kullanılmaz.
İntihar/intihar düşüncesi veya klinik olarak durumun kötüleşmesi:
Depresyon, kişide intihar düşüncesi, intihar davranışı ve kendine zarar vermede artış
riski ile ilişkilendirilmiştir. Anlamlı bir iyileşme olana kadar bu olasılık devam etmektedir.
Klinik iyileşme ancak birkaç hafta süren tedavi ile elde edilebileceğinden iyileşme olana
kadar hastalar yakından izlenmelidirler. Klinik veriler, iyileşme döneminin başında intihar
riskinin arttığını göstermiştir.
Hastanın geçmişinde intihar eğilimi varsa veya tedavi başlamadan önce anlamlı şekilde
intihar düşüncesi varsa, intihar düşünce veya davranış riski daha yüksek olduğundan
tedavi süresince yakın takibi gerekmektedir. Plasebo kontrollü klinik çalışmaların meta-
analizinde, plasebo ile karşılaştırıldığında, psikiyatrik rahatsızlık nedeniyle antidepresan
ilaç kullanan yetişkinlerde, 25 yaşın altındaki hastalarda intihar davranışlarının
arttığı gözlemlenmiştir.
Bu nedenle, özellikle yüksek risk grubu olan hastalarda, ilacı kullanırken, özellikle
tedavinin başlangıcı ve ilaç dozunun artırılma/azaltılma dönemlerinde yakın takip
gerekmektedir. Hastalar (ve tedavi edicileri), durumun kötüleşmesi, intihar
düşünce/davranış oluşması veya davranışlarında anormal değişiklik olmasının takip
edilmesi gerektiği ve bu semptomlar görüldüğünde derhal tıbbi yardım
almaları konusunda uyarılmalıdırlar.
Karaciğer fonksiyonlarının izlenmesi:
Pazarlama sonrası koşullarda Valdoxan ile tedavi uygulanan hastalarda karaciğer
yetmezliği (karaciğer risk faktörleri bulunan hastalarda ölümcül sonucu olan veya
karaciğer nakli gereken birkaç istisnai vaka bildirilmiştir), karaciğer enzimlerinde normal
üst limitin 10 katını aşan artışlar, hepatit ve sarılık dahil karaciğer hasarı vakaları
bildirilmiştir (Bkz. bölüm 4.8). Bu vakaların çoğu tedavinin ilk aylarında meydana
gelmiştir. Karaciğer hasarı ağırlıklı olarak, VALDOXAN tedavisi kesildiğinde, serum
transaminazlarının genellikle normal düzeylere geri döndüğü hepatosellüler tarzdadır.
Özellikle karaciğer hasarı risk faktörleri taşıyan veya karaciğer hasarı riski ile ilşkili
tıbbi ürünleri eş zamanlı kullanan hastalar olmak üzere tüm hastalar, tedaviye
başlanmadan önce uyarılmalı ve tedavi süresince yakından izlenmelidir.
Tedaviye başlanmadan önce:
VALDOXAN tedavisi karaciğer hasarı risk faktörleri olan hastalarda yalnızca dikkatli bir
yarar-risk değerlendirmesinden sonra reçete edilmelidir. Örneğin;
• Obezite/aşırı kilo/alkole bağlı olmayan yağlı karaciğer hastalığı ve/veya diyabeti
olan hastalarda,
3/14• Alkol kullanım bozukluğu ve / veya önemli ölçüde alkol kullanımı gibi karaciğer
hasarı risk faktörleri taşıyan ve karaciğer hasarı riski ile ilişkili tıbbi ürünleri eş
zamanlı kullanan hastalarda.
Tüm hastalarda bazal karaciğer fonksiyon testleri yapılmalı, ALT ve/veya AST bazal
değeri normal üst limitin 3 katından fazla olan hastalarda tedavi başlatılmamalıdır (Bakınız
bölüm 4.3). Tedavi öncesi artmış transaminaz değerleri olan hastalarda, (normal aralığın
üst sınırından yüksek ve normal aralığın üst limitinin 3 katı yada altında), VALDOXAN
dikkatli kullanılmalıdır.
• Karaciğer fonksiyon testlerinin sıklığı
- tedaviye başlamadan önce
- ve sonrasında:
- 3 hafta sonra,
- 6 hafta sonra (akut fazın sonunda),
- 12 ve 24 hafta sonra (idame fazın sonunda) ve
- daha sonra klinik olarak gerekli olduğunda.
- Doz artırırken, tedavi başlangıcında olduğu gibi aynı zaman aralıklarında karaciğer
fonksiyon testleri yapılmalıdır.
Serum transaminazları yükselmiş olan hastalarda, karaciğer fonksiyon testleri 48 saat
içinde tekrarlanmalıdır.
Tedavi süresince eğer;
- Hastada potansiyel karaciğer hasarı semptom ve bulguları gelişirse (koyu idrar, açık
renkli dışkı, sarı cilt/göz, sağ üst karın ağrısı, sürekli yeni başlayan ve açıklanamayan
yorgunluk gibi),
- Serum transaminaz düzeyleri normal üst limitin 3 katını aşarsa,
VALDOXAN tedavisi sonlandırılmalıdır.
VALDOXAN tedavisinin kesilmesini takiben karaciğer fonksiyon testleri, serum
transaminaz düzeyleri normale dönene kadar tekrarlanmalıdır.
Çocuklar ve gençlerde kullanım:
Bu popülasyonlarda agomelatin’in etkinlik ve güvenliliği incelenmediği için, çocuklar ve
gençlerde (18 yaş altı) kullanımı tavsiye edilmez. Klinik çalışmalarda, diğer antidepresan
ilaçlar ile tedavi edilen çocuk ve gençlerde plasebo ile karşılaştırıldığında intihar ile ilişkili
davranışlar (intiharı düşünmek ve intihara teşebbüs etmek) ve saldırganlık (çoğunlukla
agresyon, sinirlenme veya karşı gelme) daha yüksek sıklıkta gözlemlenmiştir (Bakınız
bölüm 4.2).
Yaşlılarda:
İleri yaştaki (≥ 75 yaş) hastalarda agomelatinin etkililiği ve güvenliliği kanıtlanmadığı için
bu yaş grubundaki hastalarda agomelatin kullanılmamalıdır (Bakınız bölüm 4.2 ve 5.1).
Demansı olan yaşlılarda:
Bu hastalarda VALDOXAN’ın etkinliği ve güvenliliği konusunda veri olmadığı için,
demansı olan yaşlı, majör depresif hastaların tedavisinde kullanılmamalıdır.
Bipolar bozukluklar / mani / hipomani:
4/14VALDOXAN bipolar bozukluk, mani veya hipomani hikayesi olan hastalarda dikkatle
kullanılmalı ve eğer hasta manik semptomlar gösterirse tedavi kesilmelidir (Bakınız bölüm
4.8).
CYP1A2 inhibitörleri ile birlikte kullanım (Bakınız bölüm 4.3 ve 4.5):
Propranolol, enoksasin gibi orta derecede etkili CYP1A2 inhibitörleri kanda agomelatin
düzeylerini artırdığı için VALDOXAN’ı reçete ederken dikkatli olunmalıdır.
VALDOXAN; 61,84 mg laktoz monohidrat içermektedir. Nadir kalıtsal galaktoz intolerans
problemleri, Lapp laktoz yetmezliği veya glukoz-galaktoz emilim bozukluğu olan hastalar,
bu ilacı almamalıdır.
4.5 Diğer tıbbi ürünlerle etkileşim ve diğer etkileşim şekilleri
Agomelatin ile potansiyel etkileşimler:
Agomelatin başlıca sitokrom P 450 1A2 (CYP1A2) (%90) ve CYP2C9/19 (%10) ile
metabolize olmaktadır. Bu izoenzimler ile etkileşen tıbbi ilaçlar, agomelatin
biyoyararlanımını artırabilmekte veya azaltabilmektedir.
Güçlü bir CYP1A2 ve orta etkili bir CYP2C9 inhibitörü olan fluvoksamin’in agomelatin
metabolizmasını inhibe ettiği, böylece agomelatine maruziyeti 60 kat (12 - 412 arası)
artırdığı gözlenmiştir. Bu nedenle Agomelatin, güçlü CYP1A2 inhibitörleri (örn.
fluvoksamin ve siprofloksasin) ile birlikte kullanımı kontrendikedir.
Östrojen (orta etkili CYP1A2 inhibitörü) ile birlikte kullanımın agomelatine maruziyeti
birkaç kat artırdığı gözlenmiştir. Östrojen ve agomelatin kombinasyonu ile tedavi edilen
800 hastada güvenliliğin azaldığına dair herhangi bir spesifik bulgu olmamasına rağmen,
propranolol, ve enoksasin gibi orta etkili CYP1A2 inhibitörleri ile de reçete ederken
dikkatli olunmalıdır (Bakınız 4.4).
Rifampisin, agomelatin metabolizasyonunda rol oynayan her üç sitokromu indüklediği için
agomelatin biyoyararlanımını da azaltabilir.
Sigara kullanımı CYP1A2 izoenzimini indüklemektedir ve özellikle ağır içicilerde (>15
sigara/gün) agomealtininin biyoyararlanımını azaltabilmektedir (Bakınız 5.2).
Agomelatin’in diğer ilaçları etkileme potansiyeli:
İn vivo olarak agomelatin CYP450 izoenzimlerini indüklememekte veya inhibe
etmemektedir. Agomelatin, CYP1A2 enzimini in vivo olarak veya diğer CYP450
enzimlerini in vitro olarak inhibe etmemektedir. Dolayısıyla, agomelatin CYP 450
tarafından metabolize olan ilaçların etkinliğini değiştirmemektedir.
Diğer ilaçlar:
Faz I klinik çalışmalarda, VALDOXAN ile birlikte reçetelendirilmesi beklenilen diğer
ilaçlar arasında farmakokinetik veya farmakodinamik herhangi bir etkileşim
gözlemlenmemiştir: benzodiazepinler, lityum, paroksetin, flukonazol, teofilin.
Alkol:
VALDOXAN ile alkol kombinasyonu önerilmemektedir.
5/14Elektrokonvülsif tedavi (EKT):
Agomelatin’in EKT ile birlikte kullanımı konusunda deneyim yoktur. Deney
hayvanlarında agomelatinin prokonvülsif özelliklerden yoksun olduğu gözlenmiştir
(Baknınz bölüm 5.3). Dolayısıyla, EKT tedavisinin VALDOXAN ile birlikte
uygulanmasının klinik sonuçlar doğurması olası değildir.
Pediyatrik popülasyon:
Etkileşim çalışmaları sadece yetişkinler için yapılmıştır.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar / doğum kontrolü (Kontrasepsiyon):
Çocuk doğurma potansiyeli bulunan kadınlar üzerinde yeterli bilgi olmadığı için
VALDOXAN ile tedavi sürdürülürken uygun kontraseptif kullanımı önerilmektedir.
VALDOXAN’ın konraseptif yöntemlerin etkinliği üzerindeki etkisine dair çalışma
yapılmamıştır.
Gebelik dönemi:
Gebe kadınlarda agomelatin kullanımı ile ilgili sınırlı veri bulunmaktadır (300 gebelikden
az). Hayvanlar üzerinde yapılan çalışmalar, gebelik, embriyonal/fetal gelişim, doğum ya
da doğum sonrası gelişim ile ilgili doğrudan ya da dolaylı zararlı etkiler olduğunu
göstermemektedir (Bakınız bölüm 5.3). Tedbir olarak gebelik sırasında VALDOXAN
kullanımından kaçınılmalıdır.
Laktasyon dönemi:
Agomelatinin veya metabolitlerinin insan sütüne geçip geçmediği bilinmemektedir.
Mevcut farmakodinamik ve toksikolojik hayvan çalışmalarında sütte agomelatin veya
metabolitleri saptanmıştır (Ayrıntılar için bakınız bölüm 5.3). Yeni doğanlar veya
bebeklerdeki risk göz ardı edilemez. Emzirmenin bırakılmasına veya VALDOXAN
tedavisinin sonlanmasına veya ara verilmesine, emzirmenin bebeğe faydası veya tedavinin
anneye faydası dikkate alınarak karar verilmelidir.
Üreme yeteneği / Fertilite:
Sıçan ve tavşanlar üzerinde yapılan çalışmalarda agomelatin fertiliteyi etkilememiştir.
(Bakınız 5.3).
4.7 Araç ve makine kullanımı üzerindeki etkiler
Baş dönmesi ve ani uyku bastırması (somnolans) yaygın bir advers etki olduğundan araç
ve makine kullanırken daha dikkatli olunması yönünde hastalar uyarılmalıdırlar.
4.8 İstenmeyen etkiler
Güvenlilik profili özeti:
Advers olaylar genellikle hafif veya ortadır ve tedavinin ilk iki haftasında ortaya çıkmıştır.
En sık rastlanılan advers olaylar, başağrısı, bulantı ve baş dönmesidir.
Bu advers olaylar genellikle geçicidir ve tedavinin kesilmesine neden olmamaktadır.
6/14Advers reaksiyonların listesi:
Plasebo kontrollü ve aktif kontrollü klinik çalışmalarda gözlemlenen advers reaksiyonlar
aşağıda verilmiştir.
Advers reaksiyonlar belirtilen skala doğrultusunda sıralanmıştır: Çok yaygın (≥1/10);
Yaygın (≥1/100, <1/10); Yaygın olmayan (≥1/1000, <1/100); Seyrek (≥1/10.000,
<1/1.000); Çok seyrek (<1/10.000), Bilinmiyor (mevcut verilerden hareketle tahmin
edilemiyor). Görülme sıklıkları plasebo için düzeltilmemiştir.
Psikiyatrik hastalıklar
Yaygın: Anksiyete, anormal rüyalar*
Yaygın olmayan: İntihar düşünceleri veya girişimi (bakınız bölüm 4.4), ajitasyon ve ilgili
semptomlar* (mesela iritabilite ve huzursuzluk), agresyon*, kabuslar*, mani/hipomani*
(bu belirtiler altta yatan hastalıktan kaynaklanıyor olabilir - bakınız bölüm 4.4),
konfüzyonel durum*
Seyrek: Halüsinasyonlar*
Sinir sistemi hastalıkları
Çok yaygın: Başağrısı
Yaygın: Baş dönmesi, somnolans, insomnia,
Yaygın olmayan: Migren, paraestezi, huzursuz bacak sendromu*
Seyrek: Akatizi*
Göz hastalıkları
Yaygın olmayan: Görme bulanıklığı
Kulak ve iç kulak hastalıkları
Yaygın olmayan: Tinnitus*
Gastrointestinal hastalıklar
Yaygın: Bulantı, ishal, kabızlık, abdominal ağrı, kusma*
Hepato-bilier hastalıklar
Yaygın: Artmış ALAT ve/veya ASAT (klinik çalışmalarda, artışlar ALAT ve/veya ASAT
normal aralığının üst limitinin >3 misli kadardır ve bu durum günlük 25 mg agomelatin
hastalarının %1.4’ünde, günlük 50 mg agomelatin hastalarının %2.5’inde ve plasebo
hastalarının %0.6’sında görülmüştür).
Yaygın olmayan: Artmış gamma-glutamiltransferaz* (GGT) ( normal aralığın üst limitinin
3 katından daha fazla).
7/14Seyrek: Hepatit, artmış alkalin fosfataz* (normal aralığın üst limitinin 3 katından daha
fazla), karaciğer yetmezliği*1, sarılık*
Deri ve deri altı doku hastalıkları
Yaygın olmayan: Hiperhidroz, egzama, pruritus*, ürtiker*
Seyrek: Eritemli döküntü, yüzde ödem ve anjiyoödem*
Kas - iskelet bozuklukları ve bağ doku ve kemik hastalıkları
Yaygın: Sırt ağrısı
Yaygın olmayan: Miyalji*
Böbrek ve idrar yolu hastalıkları
Seyrek: Üriner retansiyon
Genel bozukluklar ve uygulama bölgesine ilişkin hastalıklar
Yaygın: Yorgunluk
Araştırmalar
Yaygın: Kilo artışı*
Yaygın olmayan: Kilo azalması*
*Görülme sıklığı, klinik çalışmalarda bildirilen spontan raporlarda saptanan advers
olaylardan tahmin edilmiştir.
1. Karaciğer risk faktörleri bulunan hastalarda ölümcül sonucu olan veya karaciğer nakli
gereken birkaç istisnai vaka bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
Semptomlar:
Agomelatin doz aşımı ile kısıtlı deneyim bulunmaktadır. Bildirilen birkaç agomelatin doz
aşımı vakasında, epigastralji, uyuklama, bitkinlik, ajitasyon, anksiyete, gerginlik, baş
dönmesi, siyanoz (morarma) ve kırıklık görülmüştür. 2450 mg agomelatin alan bir hasta
herhangi bir kardiyovasküler veya biyolojik zarar görmeden kendiliğinden iyileşmiştir.
Tedavi:
8/14Agomelatin için bilinen spesifik bir antidot yoktur. Doz aşımı vakalarında, klinik
semptomların tedavisi ve rutin izleme yapılmalıdır. Bu alanda uzmanlaşmış bir klinikte
tıbbi takip de önerilmektedir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Psikoanaleptikler ( Diğer Antidepresanlar)
ATC kodu: N06AX22.
Etki mekanizması:
Agomelatin bir melatonerjik reseptör agonisti (MT ve MT reseptörleri) ve 5-HT
1 2 2C
antagonistidir.
Bağlanma çalışmaları agomelatin’in monoamin geri alımı üzerine etkisi olmadığını ve α,
β adrenerjik, histaminerjik, kolinerjik, dopaminerjik ve benzodiazepin reseptörlerine
afinitesi olmadığını göstermektedir. Hayvan modellerindeki sirkadiyen ritim
bozukluklarında, agomelatin, sirkadiyen ritimleri tekrar senkronize eder. Agomelatin,
özellikle de frontal kortekste, dopamin ve noradrenalin salımını artırır ancak hücre dışı
serotonin seviyeleri üzerinde etkisi bulunmamaktadır.
Farmakodinamik etkiler:
Hayvan depresyon modelleri (öğrenilmiş çaresizlik testi, umutsuzluk testi, kronik hafif
stres) ile birlikte, sirkadyen ritim desenkronizasyon modelleri, stres ve kaygı ile ilişkili
modellerde agomelatin, antidepresan benzeri etki göstermiştir.
İnsanlarda, VALDOXAN uyku fazlarına olumlu etkileri bulunmaktadır: Uykunun daha
ileri fazına geçişi, vücut ısısının azalmasını ve melatoninin etkisinin başlamasını indükler.
Klinik etkililik ve güvenlilik:
VALDOXAN’ın majör depresif hastalıkta etkinlik ve güvenliliği 7,900 hastayı içeren bir
klinik geliştirme programında araştırılmıştır. Valdoxan’ın majör depresif bozukluktaki kısa
süreli etkinliğini incelemek üzere erişkinlerde, sabit dozla ve/veya doz artışı yapılarak 10
plasebo kontrollü çalışma yapılmıştır. Tedavi sonunda, (6 veya 8 hafta) on kısa dönem çift-
kör plasebo kontrollü çalışmanın altısında agomelatin 25/50 mg anlamlı derecede etkinlik
göstermiştir. HAMD-17 skorunda primer sonlanım noktası, başlangıca göre değişmiştir.
Aktif kontrol maddesi olan paroksetin veya fluoksetinin test duyarlılığı gösterdiği iki
çalışmada, agomelatin ile plasebo arasında fark gözlemlenmemiştir. Paroksetin ve
fluoksetin çalışmaların test duyarlılığını sağlamak üzere eklendiğinden,agomelatin bu
ajanlarla doğrudan karşılaştırılmamıştır. Diğer iki çalışmada, aktif kontrol maddeleri
paroksetin ve fluoksetin, plaseboya karşı farklılık göstermediği için herhangi bir sonuç elde
edilememiştir. Bununla birlikte bu çalışmalarda, yanıtın yetersiz olması halinde bile ne
agomelatinin, ne de paroksetin veya fluoksetinin başlangıç dozunun arttırılmasına izin
verilmemiştir.
Ayrıca, şiddetli depresyonu olan hastalar (bazal değer HAM-D ≥ 25) ile yapılan tüm pozitif
plasebo kontrollü çalışmalarda agomelatinin etkinliği gösterilmiştir.
VALDOXAN, plasebo ile karşılaştırıldığında, istatistiksel olarak anlamlı ve daha yüksek
bir cevap oranı oluşturmuştur.
Depresif erişkin hastalardan oluşan heterojen popülasyonlarda yapılmış yedi etkinlik
çalışmasının altısında, SSRI/SNRI’ya (sertralin, essitalopram, fluoksetin, venlafaksin veya
9/14duloksetin) karşı üstünlük (2 çalışma) veya eşit etkinlik (4 çalışma) gösterilmiştir. Anti-
depresif etki, primer veya sekonder sonlanım noktası olarak HAMD-17 skoruyla
değerlendirilmiştir.
Antidepresan etkinliğin devamlılığı rölaps önleme çalışmaları ile kanıtlanmıştır. 8/10 hafta
süreyle günde bir kez açık etiket VALDOXAN 25-20 mg kullanılması ile akut tedaviye
cevap veren hastalar, randomize olarak ikiye ayrılmış ve 6 ay süreyle VALDOXAN 25-
50mg veya plasebo kullanımına devam etmiştir. Rölaps görülmesine kadar geçen süre ile
ölçülen, primer sonuç olan depresif rölaps üzerinde, günde bir kez alınan VALDOXAN
25-50 mg plaseboya göre istatistiksel olarak anlamlı üstünlük göstermiştir (P=0.0001).
Takip eden 6 aylık dönemde çift kör rölaps insidansı VALDOXAN için %22, plasebo için
ise %47 idi.
VALDOXAN, sağlıklı gönüllülerde gün içinde uyanıklığı veya hafızayı etkilememektedir.
VALDOXAN 25 mg ile tedavi edilen depresyonlu hastalarda REM uyku süresi, REM
latensisi veya REM (Hızlı göz hareketleri) etkilenmeden yavaş dalga uykusu artmıştır.
VALDOXAN 25 mg uyku başlangıç zamanında ve kalp atım hızında minimum bir artışa
neden olmuştur. Tedavinin birinci haftasından itibaren VALDOXAN ile, uyku başlangıcı
ve uyku kalitesinde gündüz sersemliği olmaksızın anlamlı bir iyileşme gösterilmiştir.
Hafif depresyonlu hastalar üzerinde yapılmış spesifik cinsel işlev bozukluğu karşılaştırma
çalışmasında, VALDOXAN venlafaksinden daha az cinsel işlev bozukluğuna neden
olmuştur.
Özel bir cinsel deneyim skalasının kullanıldığı plasebo kontrollü çalışmaların toplam
analizinde, VALDOXAN’ın cinsel işlev bozukluğu ile ilişkilendirilmediği teyit edilmiştir.
Sağlıklı gönüllülerde paroksetin ile karşılaştırıldığında VALDOXAN cinsel fonksiyonu
korumuştur.
Klinik çalışmalarda, VALDOXAN’ın kalp hızı ve kan basıncı üzerinde etkisi nötrdür.
Hafif depresyonlu hastalarda yapılmış, ilacı kesme belirti ve bulgu kontrol listesi (DESS)
kullanılarak ilacı kesme belirtilerinin değerlendirildiği bir çalışmada, VALDOXAN ile
tedaviyi aniden kesmek herhangi bir bırakma sendromuna neden olmamıştır.
Sağlıklı gönüllülerde yapılan çalışmalarda VALDOXAN’ın herhangi bir kötüye kullanım
potansiyelinin bulunmadığı gösterilmiştir.
Majör depresif bozukluğu olan ve venlafaksin (SNRI) veya paroksetin (SSRI) ile yeterli
iyileşme sağlanamayan hastalarda, 3 haftalık spesifik kontrollü çalışma yapılmıştır. Bu
antidepresanlardan VALDOXAN tedavisine geçildiğinde, önceki SSRI veya SNRI
tedavisinin ani ya da kademeli olarak bırakılmasına bağlı oluşan kesilme semptomları
ortaya çıkmıştır. Bu kesilme semptomları, agomelatinin erken dönemde faydalarının
yetersizliği şüphesini uyandırabilir. SSRI/SNRI tedavisi bırakıldıktan bir hafta sonra en az
bir kesilme semptomu yaşayan hastaların yüzdesi, tedavisi uzun dönemde (iki hafta
içerisinde) kademeli olarak kesilen hasta grubunda, tedavisi kısa dönemde (bir hafta
içerisinde) kademeli olarak kesilen ve ani olarak tedavisi değiştirilen (ani kesilen) gruptan
daha düşük olmuştur: sırasıyla %56.1, %62.6, ve %79.8
Geriyatrik popülasyon:
10/14İleri yaştaki depresyon hastalarında (≥ 65 yaş, N=222 hasta, bunlardan 151 tanesi
agomelatin tedavisinde) yapılan plasebo kontrollü 8 haftalık agomelatin 25-50 mg/gün
çalışmasında toplam HAM-D skorunda istatistiksel olarak anlamlı 2.67 puanlık fark,
primer sonuç olarak gösterilmiştir. Yanıt veren oranı analizi agomelatin lehinedir.
Çok yaşlı hastalarda (≥75yaş, N= 69 hasta, 48 tanesi agomelatin tedavisinde) hiçbir
iyileşme gözlemlenmemiştir. Yaşlı hastalarda agomelatin tolerabilitesi genç yetişkinlere
benzer görülmüştür.
Pediyatrik popülasyon
Avrupa İlaç Ajansı, majör depresif epizotların tedavisinde pediatrik popülasyona ait bir
veya daha fazla alt grupta VALDOXAN ile yapılan çalışmaların bulgularını gönderme
zorunluluğunu ertelemiştir (pediatrik kullanım konusunda bilgiler için bkz. bölüm 4.2).
5.2 Farmakokinetik özellikler
Emilim:
Oral kullanım sonrasında agomelatin’in gastrointestinal emilimi yüksek ve hızlıdır (≥
%80). Mutlak biyoyararlanım düşüktür (terapötik oral dozda yaklaşık ≤ %5) ve bireyler
arası farklılık anlamlı düzeydedir. Kadınlarda biyoyararlanım erkeklerle kıyaslandığında
artmıştır. Oral konstraseptif kullanımı biyoyararlanımı artırmakta, sigara kullanımı ise
düşürmektedir. Doruk plazma konsantrasyonuna agomelatin kullanımını takiben 1-2 saat
içinde ulaşılır.
Dağılım:
Kararlı durum dağılım hacmi yaklaşık 35 litredir.
Plazma proteinlerine bağlanma, konsantrasyondan bağımsız olarak %95’tir ve yaşa veya
hastaların böbrek yetmezliğine bağlı olarak değişmez, ancak, karaciğer bozukluğu olan
hastalarda serbest agomelatin düzeyi ikiye katlanmaktadır.
Biyotransformasyon:
Oral kullanımı takiben, agomelatin hızla başlıca hepatik CYP1A2 ile metabolize olur;
CYP2C9 ve CYP2C19 izoenzimleri de daha az oranda işe karışır. Başlıca metabolitler,
hidroksillenmiş ve demetillenmiş agomelatindir ve bunlar aktif olmayıp hızla konjuge
olarak, idrar yoluyla atılır.
Eliminasyon:
Atılım hızlıdır. Ortalama plazma yarı ömrü 1 ile 2 saat arasındadır. İlacın klirensi yüksektir
(yaklaşık 1100 mL/dak) ve esas olarak metaboliktir. Metabolize edilen ilacın atılımı esasen
(%80) idrar yoluyladır ve metabolit formdadır. Değişmemiş ilacın idrar yoluyla atılımı
önemsiz miktardadır. Kinetikler tekrarlanan kullanımdan etkilenmez.
Doğrusallık/doğrusal olmayan durum:
Terapötik doz aralıklarında agomelatin sistemik kullanımı, doz ile orantılı olarak
artmaktadır. Daha yüksek dozlarda ilk geçiş doygunluk etkisi oluşmaktadır. Gıda alımı
(standart veya çok yağlı yemek) biyoyararlanımı veya emilim hızını değiştirmez. Çok yağlı
gıdalar değişkenliği artırmaktadır.
11/14Hastalardaki karakteristik özellikler
Böbrek yetmezliği:
Ciddi böbrek yetmezliği olan hastalarda (n=8, 25 mg tekli doz), farmakokinetik
parametrelerde anlamlı değişim gözlemlenmemiştir, ancak, bu hasta grubuna ait sınırlı veri
olduğundan ciddi veya orta derecede böbrek yetmezliği olan hastalarda dikkatli olunmalıdır
(bakınız bölüm 4.2).
Karaciğer yetmezliği:
Kronik hafif (Child-Pugh tip A) veya orta (Child-Pugh tip B) düzeyde karaciğer yetmezliği
olan sirozlu hastaları içeren spesifik bir çalışmada, agomelatin 25 mg’a maruz kalma,
karaciğer yetmezliği olmayan benzer özelliklerdeki (yaş, kilo, sigara kullanımı)
gönüllülere göre yükselmiştir (sırasıyla 70 kat ve 140 kat) (bakınız böküm 4.2, 4.3 ve 4.4).
Geriyatrik popülasyon:
Yaşlı hastalarda (≥ 65 yaş) yapılan farmakokinetik bir çalışmada, ≥ 75 yaş grubunda 25 mg
doz için ortalama AUC ve ortalama Cmax < 75 yaş grubuna kıyasla 4 misli ve 13 mislidir.
50 mg alan toplam hasta sayısı herhangi bir sonuç çıkarmak için çok azdır. Yaşlı hastalarda
doz ayarlamasına gerek yoktur.
Irk:
Irk üzerinde agomelatinin farmakokinetik etkisi ile ilgili herhangi bir veri
bulunmamaktadır.
5.3 Klinik öncesi güvenlilik verileri
Yüksek dozlarda, tek seferde veya tekrarlayan aralıklarda verilen agomelatin, fare, sıçan
ve maymunlar üzerinde sedatif etki göstermiştir.
Yüksek dozlarda, kemirgenlerde (125 mg/kg/gün) CYP2B’de belirgin indüksiyon ve
CYP1A ve CYP3A’da orta indüksiyon vardır, ancak maymunlarda (375 mg/kg/gün)
CYP2B ve CYP3A’da indüksiyon zayıftır. Tekrarlanan doz toksisite çalışmalarında,
kemirgenlerde ve maymunlarda hepatotoksisite gözlemlenmemiştir.
Agomelatin, gebe sıçanlarda plasentaya ve fetüse geçmektedir.
Sıçan ve tavşanlardaki üreme çalışmalarında , agomelatin’in fertilite, embriyofetal
gelişim ile pre ve post natal gelişim üzerine etkisi görülmemiştir.
Yapılan bir seri in vitro ve in vivo standart genotoksisite çalışmaları, agomelatin’in
mutajenik veya klastojenik potansiyelinin olmadığını göstermiştir.
Karsinojenisite çalışmalarında agomelatin, sıçan ve farelerde terapötik dozun en az 110 kat
üzerindeki dozlarda, karaciğer tümörleri vakalarında artışa yol açmıştır. Bu etki
kemirgenlere has genotoksik olmayan mekanizmalar (enzimatik indüksiyon) ile ilgilidir ve
insanlar için geçerli değildir.
Güvenlilik farmakoloji çalışmaları agomelatin’in, hERG akımı (human Ether a-go-go
Related Gene) (insan Ether-a-go-go-ilişkili gen) veya köpek Purkinje hücreleri aksiyon
potansiyeli üzerinde etkisi olmadığını göstermiştir. Agomelatin sıçan ve farelerde
128mg/kg dozlarına kadar konvülziyon oluşturucu bir etki göstermemiştir.
12/14Agomelatin, genç hayvanların davranışlarında, görme ve üreme fonksiyonları üzerinde
herhangi bir etki oluşturmamıştır. Üreme performansında herhangi bir azalma olmamakla
birlikte, farmakolojik açıdan vücut ağırlığında doza bağlı olmayan hafif azalmalar ve erkek
üreme sisteminde üreme performansını etkilemeyen bazı minör etkiler görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Magnezyum stearat
Mısır nişastası
Povidon K30
Silika, kolloidal anhidre
Sodyum nişasta glikolat tip A
Stearik asit
Gliserol
Hipromelloz
Demir oksit (E 172), sarı
Makrogol 6000
Titanyum dioksit (E171)
Mavi baskı mürekkebi, propilen glikol ve indigotin (E132) aluminyum lak içermektedir.
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel uyarılar
25°C’nin altında oda sıcaklığında ve nemden korunarak saklayınız. Bu ilaç, özel saklama
koşulları gerektirmemektedir.
6.5. Ambalajın niteliği ve içeriği
Karton kutular içinde alüminyum / PVC blister
Takvimli kutular 28 film kaplı tablet içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliğine”’ne uygun olarak imha
edilmelidir.
7. RUHSAT SAHİBİ
LES LABORATOIRES SERVIER – FRANSA lisansı ile
Servier İlaç ve Araştırma A.Ş.
Meydan Sokak, No:1, Beybi Giz Kule K: 22-23, Maslak İstanbul
Tel: (212) 329 14 00, Faks: (212) 290 20 30
8. RUHSAT NUMARASI
131/26
13/149. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 18.04.2011
Son yenileme tarihi: 08.08.2016
10. KÜB’ün YENİLENME TARİHİ
14/14