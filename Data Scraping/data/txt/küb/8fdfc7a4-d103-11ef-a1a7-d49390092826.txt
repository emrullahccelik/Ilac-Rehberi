KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENOSTER–COMBİ 12 mcg/200 mcg İnhalasyon İçin Kapsül
2. KALİTATİF VE KANTİTATİF BİLEŞİM
FORALES 12 mikrogram inhaler kapsül
Etkin madde:
Formoterol fumarat dihidrat 12,536 mcg
(12 mcg Formoterol fumarat’a eşdeğer)
Yardımcı madde:
Laktoz monohidrat (inek sütü kaynaklı) 24,987464 mg
BUDOLER 200 mcg inhalasyon için kapsül
Etkin madde:
Budesonid 200 mcg
Yardımcı madde:
Laktoz monohidrat (inek sütü kaynaklı) 19,8 mg
Yardımcı maddeler için 6.1’e bakınız.
3. FARMASÖTİK FORM
Sert kapsülde inhalasyon tozu
FORALES
Beyaz veya beyazımsı toz içeren şeffaf kapsüller.
BUDOLER
Beyaz veya beyazımsı toz içeren 3 no’lu açık pembe renkli kapak ve şeffaf gövdeli kapsüller.
4. KLİNİK ÖZELLİKLER
4.1. Terapötik endikasyonlar
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren verilir.
Orta ve ağır KOAH olgularında semptomları ve atak sıklığını azaltır.
1 / 254.2. Pozoloji ve uygulama şekli
Pozoloji/uygulama sıklığı ve süresi:
Astım:
FENOSTER–COMBİ, astım ataklarının akut semptomlarını hafifletmek için
kullanılmamalıdır. Akut atak durumunda, kısa etkili bir beta2-agonist kullanılmalıdır (bkz.
bölüm 4.4.).
Yetişkinler:
FORALES
FORALES dozu, hastanın kişisel ihtiyacına göre ayarlanmalı ve terapötik amaca ulaşılmasını
sağlayan en düşük dozda uygulanmalıdır. Doz, önerilen maksimum dozu aşacak şekilde
artırılmamalıdır (bkz. bölüm 4.2.).
Düzenli idame tedavisi için, günde iki defa 1 inhaler kapsül (12 mikrogram formoterole
eşdeğer) kullanılması önerilir. Önerilen en yüksek idame dozu günde 48 mikrogramdır. Daha
ciddi vakalarda günde 2 kez 2 inhaler kapsül verilir.
Gerekirse belirtilerin hafifletilmesi için, önerilen en yüksek günlük doz olan 48 mikrogramı
aşmamak kaydıyla her gün 1–2 ilave kapsül kullanılabilir. Ancak haftada iki günden fazla
ilave dozlara ihtiyaç olduğu takdirde doktora danışılmalı ve tedavi yeniden değerlendirilmelidir,
çünkü bu durum hastalığın ağırlaştığının belirtisi olabilir.
BUDOLER
Tek bir kapsül içindeki en düşük doz 200 mikrogramdır. Eğer 200 mikrogramdan düşük tek
bir doz gerekliyse bu ürün kullanılamaz.
Hafif şiddette astımı olan yetişkinlerin tedavisine, günde bir kere 200 mikrogram olarak
belirlenmiş minimum etkili dozla başlanabilir. Normal idame dozu günde iki defa 1–2 (200–
400 mikrogram) inhalasyon kapsülüdür (günde 400–800 mikrograma eşdeğer).
Şiddetli astım atakları sırasında, hasta oral kortikosteroid tedavisinden budesonid inhalasyon
tedavisine geçirilirken veya oral kortikosteroid tedavi dozu azaltıldığında günlük doz (2–4’e
bölünerek) 1600 mikrograma kadar yükseltilebilir.
İdame tedavisinin sağlanabilmesi için gereken en düşük düzey elde edilecek şekilde doz
kişiye göre ayarlanmalıdır. BUDOLER düzenli olarak her gün alınmalıdır. Doz, bireysel
olarak tekrar ayarlanmalıdır. Hastanın bir inhalasyon cihazından diğerine geçirilmesi sırasında
doz, kişiye göre tekrar ayarlanmalıdır.
2 / 25Çocuklar (6 yaş ve üzeri):
FORALES
Düzenli idame tedavisi için, günde iki defa 1 inhaler kapsül (12 mikrogram) kullanılması
önerilir. Önerilen en yüksek doz günde 24 mikrogramdır. FORALES sadece bir inhale
kortikosteroide (örneğin, BUDOLER) ilave olarak reçete edilmeli ve kullanılmalıdır.
BUDOLER
6 yaşın altındaki çocuklarda klinik deneyim olmadığından, budesonid bu yaş grubundaki
hastalarda kullanılmamalıdır.
Hafif şiddette astımı olan çocuklarda tedavi günde bir kere 200 mikrogram ile başlatılabilir.
Normal idame dozu günde iki defa 200 mikrogramdır (günde 400 mikrograma eşdeğer).
Azami günlük doz 800 mikrogramdır. BUDOLER erişkinlerin denetimi altında kullanılmalıdır.
Medikal cihazın kullanımı, çocuğun inhaleri doğru bir şekilde kullanabilmesine bağlıdır.
Kronik obstrüktif akciğer hastalığı (KOAH):
Yetişkinler:
FORALES
Düzenli idame tedavisi için, günde iki defa 1 inhaler kapsül (12 mikrogram). Azami günlük
doz 48 mikrogramdır.
BUDOLER
Normal idame dozu günde iki defa 200–400 mikrogramdır (günde 400–800 mikrograma
eşdeğer).
Gerekli olduğunda, hasta oral kortikosteroid tedavisinden BUDOLER inhalasyon tedavisine
geçirilirken veya oral kortikosteroid tedavi dozu azaltıldığında günlük doz (2–4’e bölünerek)
1600 mikrograma kadar yükseltilebilir.
İdame tedavisinin sağlanabilmesi için gereken en düşük düzey elde edilecek şekilde doz
kişiye göre ayarlanmalıdır. BUDOLER düzenli olarak her gün alınmalıdır. Doz, bireysel
olarak tekrar ayarlanmalıdır. Hastanın bir inhalasyon cihazından diğerine geçirilmesi sırasında
doz, kişiye göre tekrar ayarlanmalıdır.
Uygulama şekli:
FORALES ve BUDOLER kapsüller yalnızca medikal cihaz ile tatbik edilmelidir ve sadece oral
inhalasyon içindir.
3 / 25Olası bir kandida enfeksiyonu riskini azaltmak için her BUDOLER uygulamasından sonra
ağzın su ile iyice çalkalanması ve tükürülmesi önerilmektedir (bkz. bölüm 4.4. ve bölüm 4.8.).
Ayrıca ağzın su ile çalkalanması boğaz irritasyonunu engellemeye ve sistemik etki riskinin
azaltılmasına muhtemelen yardımcı olabilir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya bir başka sağlık personeli:
• kullanım talimatına uygun olarak medikal cihazın nasıl kullanılacağını hastalara öğretmeli
ve göstermeli;
• kapsüllerin sadece medikal cihaz aracılığıyla inhalasyon yolu ile uygulanması gerektiği
ve yutulmaması konusunda hastayı uyarmalıdır. (bkz. Bölüm 4.4)
Kullanıma ilişkin detaylı bilgi kullanma talimatında mevcuttur.
Hastaların jelatin kapsülün parçalanabileceğini ve küçük jelatin parçalarının
inhalasyondan sonra ağız veya boğaz bölgesine ulaşabileceğini bilmesi önemlidir. Hastaya
jelatinin zararsız olduğu, ağızda yumuşayacağı ve yutulabildiği söylenmelidir. Kapsülü
bir defadan fazla delmemek suretiyle parçalanma olasılığı asgari düzeye indirilebilir.
Kapsül yenilebilen jelatinden yapılmış olduğundan sindirilmesi zararlı değildir.
Kapsüller blister ambalajından kullanımdan hemen önce çıkarılmalıdır.
Medikal cihaz aşağıdaki bölümlerden oluşmaktadır:
1.Ağızlığı koruyan bir kapak.
2. İlacın kapsülden düzgün olarak salınmasını sağlayan bir
taban.
Taban kısmı aşağıdaki kısımlardan oluşur:
3.Ağızlık.
4. Kapsül bölmesi.
5. Kapsül bölmesinin iki yanında, basıldığında çıkan iğneler
aracılığıyla kapsülleri delmeye yarayan düğmeler
(“kulakçıkları”).
6. Hava geçiş kanalı.
4 / 25Doğru kullanım talimatları
1. Kapağı çekip çıkarınız.
2. Kapsül bölmesini açınız.
İnhalerin tabanını sıkıca tutup, açmak için
ağızlığı üzerinde yer alan ok işareti yönünde
döndürünüz.
3. Parmaklarınızın tamamen kuru
olduğundan emin olunuz. Blisterden bir
kapsül çıkarınız ve bu kapsülü cihazın
tabanındaki kapsül bölmesine yatık olarak
yerleştiriniz. Kapsülleri, kullanımdan hemen
önce blisterden çıkarmanız önemlidir.
ÖNEMLİ: Kapsülü ağızlığın içerisine
yerleştirmeyiniz!
4. Ağızlığı “klik” sesi duyana kadar geri
çevirerek kapalı duruma getiriniz.
5 / 255. Tozu kapsülden serbestlemek için:
•
- Cihazı ağızlık yukarı doğru bakacak
şekilde dik olarak tutunuz.
- Kenarlardaki iki kulakçığa (düğmelere)
aynı anda ve sadece bir kez sıkıca
basarak kapsülü deliniz.
Not: Kapsül bu aşamada parçalanabilir ve
küçük jelatin parçacıkları ağzınıza ya da
boğazınıza gelebilir. Fakat jelatin
yenilebilir nitelikte olduğu için zararlı
değildir.
6. Nefesinizi olabildiğince dışarıya veriniz.
7. İlacı derin bir şekilde hava yollarınıza
çekmek için:
• Ağızlığı ağzınıza yerleştiriniz ve başınızı
hafifçe geriye doğru eğiniz.
• Dudaklarınızla ağızlığın etrafını sıkıca
sarınız.
• Hızlı, duraksamadan ve alabildiğiniz
kadar derin bir nefes alınız.
Not: Kapsülün, kapsül bölmesinin üzerindeki
alanda dönmesine bağlı olarak bir vızıldama
sesi duymalısınız. Eğer bu vızıldama sesini
duymazsanız, kapsül bölmesini açınız ve
kapsülün, kapsül bölmesinde sıkışıp
sıkışmadığını kontrol ediniz. Daha sonra 7.
Basamağı tekrarlayınız. Kapsülü sıkıştığı
yerden kurtarmak için düğmelere tekrar tekrar
BASMAYINIZ.
6 / 258. Cihazın içerisinden nefes aldıktan sonra,
nefesinizi olabildiğince tutunuz ve cihazı
ağzınızdan çıkarınız. Sonra burnunuzdan nefes
veriniz. Kapsül bölmesini açınız ve kapsülde toz
kalıp kalmadığını kontrol ediniz. Eğer kalmış ise
6–8. basamakları tekrarlayınız.
9. Tüm tozu kullandıktan sonra kapsül
bölmesini açınız (bkz. basamak 2). Boş kapsülü
çıkarınız. Doktorunuzun önerisi doğrultusunda
aynı işlemleri diğer kapsül için de tekrarlayınız.
10. İçeride kalan tozları temizlemek için
kuru bir kağıt mendil ya da yumuşak bir fırça
kullanınız.
Not: Medikal cihazı temizlemek için SU
KULLANMAYINIZ.
Önce ağızlığı, ardından kapağı kapatınız.
Olası bir kandida enfeksiyonu riskini azaltmak için her BUDOLER uygulamasından sonra
ağzın su ile iyice çalkalanması ve tükürülmesi önerilmektedir (bkz. bölüm 4.4. ve bölüm 4.8.).
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlamasına işaret eden veriler mevcut değildir. Oral
budesonid ile elde edilen farmakokinetik verilere dayalı olarak, bu tip hastalarda ilacın
sistemik maruziyetinin klinik açıdan anlamlı düzeylerde değişmesi olası değildir.
Karaciğer yetmezliği olan hastalarda doz ayarlamasına işaret eden veriler mevcut değildir.
Diğer yandan budesonid büyük oranda karaciğer metabolizması ile elimine edilmektedir.
Dolayısıyla şiddetli karaciğer yetmezliği olan hastalarda BUDOLER kullanılırken dikkatli
olunmalıdır. Oral budesonid ile elde edilen farmakokinetik verilere dayalı olarak hafif ila orta
şiddette karaciğer yetmezliği olan hastalarda ilaç maruziyetinde klinik açıdan anlamlı bir
değişiklik olması olası değildir.
Formoterolün karaciğer veya böbrek yetmezliği olan hastalardaki kullanımına ilişkin klinik
çalışma yapılmamıştır. Ancak, FORALES’in böbrek ve karaciğer yetmezliği olan hastalarda
7 / 25kullanımında doz ayarlaması gerektiği konusunda teorik bir sebep bulunmamaktadır.
Pediatrik popülasyon:
FORALES’in 6 yaş ve altındaki çocuklarda kullanılması tavsiye edilmez.
6 yaşın altındaki çocuklarda klinik deneyim olmadığından, BUDOLER bu yaş grubundaki
hastalarda kullanılmamalıdır.
Geriyatrik popülasyon: 65 yaş üzerindeki hastaların, genç erişkin hastalarda kullanılandan
farklı bir doza gereksinim duyduğuna işaret eden herhangi bir kanıt bulunmamaktadır.
4.3. Kontrendikasyonlar
• Formoterole, budesonide ya da içeriğindeki yardımcı maddelerden herhangi birine karşı
bilinen aşırı duyarlılıkta,
4.4. Özel kullanım uyarıları ve önlemleri
Tedavi sonlandırılacağı zaman, dozun azaltılarak bırakılması ve aniden kesilmemesi önerilir.
Hastalar tedaviyi etkisiz bulduğunda ya da FENOSTER–COMBİ önerilen en yüksek dozu
aşıldığında tıbbi yardım alınmalıdır (Bkz. 4.2 Pozoloji ve uygulama şekli). Hızlı etki eden
bronkodilatörlerin kullanımının artması, altta yatan hastalığın kötüleştiğini gösterir ve astım
tedavisinin yeniden değerlendirilmesini gerektirir. Astım ve KOAH’ın ani ve giderek
kötüleşmesi, hayatı tehdit eden bir durumdur ve hasta acil olarak medikal değerlendirmeden
geçirilmelidir. Bu durumda kortikosteroid tedavisinin arttırılma ihtiyacı, örneğin oral yoldan
bir kortikosteroid verilmesi ya da bir enfeksiyon varsa antibiyotik verilmesi, göz önünde
bulundurulmalıdır.
Hastalara kurtarıcı inhaler ilaçlarını her zaman yanlarında bulundurmaları öğütlenmelidir.
Hastalar, asemptomatik olsa bile FENOSTER–COMBİ idame dozunu doktorun önerdiği
şekilde hergün kullanmaları gerektiği konusunda bilgilendirilmelidir.
Tedavi kesileceği zaman dozun giderek azaltılması önerilmektedir. Tedavi, birden
kesilmemelidir. Astım semptomları kontrol altına alındıktan sonra, FENOSTER–COMBİ
dozunun yavaş yavaş azaltılması düşünülebilir. Tedavi dozu azaltılırken hastaların düzenli
olarak kontrol edilmesi önemlidir. (Bkz. 4.2 Pozoloji ve uygulama şekli).
FENOSTER–COMBİ tedavisine alevlenme sırasında veya eğer astımda belirgin kötüleşme
yada akut olarak kötüleşen astım var ise başlanmamalıdır.
FENOSTER–COMBİ ile tedavi sırasında, astımla ilişkili advers etkiler ve alevlenmeler
8 / 25görülebilir. Hastalardan FENOSTER–COMBİ ile tedaviye devam etmeleri, fakat FENOSTER–
COMBİ başlandıktan sonra astım semptomları kontrol altına alınamazsa veya kötüleşirse tıbbi
destek almaları istenmelidir.
Bronkodilatör öncesinde FEV1 değeri öngörülen normale göre >%50 olan ve bir bronkodilatör
sonrasında FEV1 değeri öngörülen normale göre <%70 olan KOAH’lı hastalarda FENOSTER–
COMBİ ile ilgili klinik çalışma verisi yoktur (Bkz. Bölüm 5.1).
İnhalasyon yoluyla uygulanan diğer tedavilerde olduğu gibi, ilaç alındıktan sonra hırıltılı soluk
alıp vermede ani bir artış ile birlikte paradoksikal bronkospazm görülebilir. Eğer hasta
paradoksikal bronkospazm geçirirse, derhal FENOSTER–COMBİ ile tedavi kesilmeli, tedavi
tekrar değerlendirilmeli ve gerekirse başka bir tedaviye geçilmelidir. Paradoksal bronkospazm
hızlı-etkili bir inhale bronkodilatöre yanıt verir ve derhal tedavi edilmelidir (Bkz. Bölüm 4.8).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri özellikler, adrenal baskılama, çocuklarda ve yetişkinlerde büyüme geriliği,
kemik mineral yoğunluğunda azalma, katarakt, glokom ve daha nadir olarak çeşitli psikolojik
veya psikomotor hiperaktivite, uyku bozuklukları, anksiyete, depresyon veya agresyonu
kapsayan davranışsal etkilerdir (özellikle çocuklarda) (Bkz. Bölüm.4.8.).
Kemik yoğunluğu üzerine potansiyel etkiler, özellikle uzun süre yüksek dozda kortikosteroid
kullanan ve birlikte osteoporoz risk faktörleri taşıyan hastalarda göz önünde tutulmalıdır.
İnhalasyon yoluyla kullanılan budesonid ile yapılan uzun süreli çalışmalar, çocuklarda günlük
ortalama 400 mikrogram (ölçülü doz) veya yetişkinlerde günlük 800 mikrogram (ölçülü doz)
dozun kemik mineral yoğunluğu üzerinde belirgin bir etkisinin olmadığını göstermiştir.
FENOSTER–COMBİ daha yüksek dozları ile görülen etkilerine ilişkin bilgi yoktur.
Daha önceki sistemik steroid tedavisi nedeniyle adrenal yetmezliğinin belirtileri varsa, böyle
hastalar FENOSTER–COMBİ tedavisine alınırken dikkatli olunmalıdır.
İnhalasyonla alınan budesonid tedavisinin yararı, oral steroide duyulan gereksinimi en aza
indirmesidir, ancak oral steroid tedavisinden inhalasyon tedavisine geçen hastalar uzun zaman
adrenal yetmezlik riski ile karşı karşıya olabilirler. Oral steroid tedavisi kesildikten sonra
iyileşme uzun sürebilir, bu nedenle inhalasyon yoluyla alınan budenosid tedavisine transfer
edilen oral steroide bağımlı hastalar uzun zaman adrenal yetmezlik riski ile karşı karşıya
olabilirler. Bu gibi durumlarda HPA axis fonksiyonu düzenli olarak kontrol edilmelidir.
Yüksek dozlarda inhale kortikosteroidler ile uzun süreli, özellikle önerilenden daha yüksek
9 / 25dozlarla tedavi, klinik açıdan önemli adrenal baskılanmaya neden olabilir. Bu nedenle ağır
enfeksiyonlar gibi stres durumlarında veya elektif operasyon uygulanan dönemlerde ilave
sistemik kortikosteroid tedavisi düşünülmelidir. Steroid dozlarında hızlı azalma, akut adrenal
krizleri tetikleyebilir. Akut adrenal kriz sırasında görülebilecek belirti ve işaretler kısmen
belirsiz olabilir, ancak anoreksi, abdominal ağrı, kilo kaybı, yorgunluk, baş ağrısı, bulantı,
kusma, bilinç seviyesinde azalma, nöbet, hipotansiyon ve hipoglisemiyi kapsayabilir.
İnhale budesonid ve destek olarak kullanılan sistemik steroid tedavisi aniden kesilmemelidir.
Oral tedaviden FENOSTER–COMBİ geçilirken, alerjik veya artiritik belirtiler görünümünde
rinit, egzema ve kas eklem ağrısı gibi genel olarak daha düşük bir sistemik steroid etki
görülecektir. Bu durumlar için özel tedavi başlatılmalıdır. Nadir olarak, yorgunluk, baş ağrısı,
bulantı ve kusma oluşması halinde, genel yetersiz bir glukokortikosteroid etkiden şüphelenmek
gerekir. Böyle durumlarda oral glukokortikosteroid dozlarının geçici olarak arttırılması bazen
gereklidir.
Hastalara, ağız ve boğaz bölgesinde pamukçuk oluşma riskini azaltması için idame dozun her
inhalasyonundan sonra ağızlarını suyla çalkalamaları öğütlenmelidir.
FENOSTER–COMBİ ile itrakonazol ve ritonavir veya diğer güçlü CYP3A4 (örneğin;
ketokonazol, nelfinavir, amiodaron, klaritromisin) inhibitörleri birlikte kullanılmamalıdır (Bkz.
Bölüm 4.5). Bunun mümkün olmadığı durumlarda, etkileşen ilaçların uygulanmaları arasındaki
süre mümkün olduğu kadar uzun olmalıdır.
FENOSTER–COMBİ tirotoksikoz, feokromasitoma, diabetes mellitus, tedavi edilmemiş
hipokalemi, hipertrofik obstrüktif kardiyomiyopati, idiyopatik subvalvular aort stenozu,
şiddetli hipertansiyon, anevrizma veya iskemik kalp hastalığı, taşiaritmi ya da kalp yetmezliği
gibi ağır kardiyovasküler hastalığı olanlarda dikkatli kullanılmalıdır.
QTc-aralığı uzamış hastalarda FENOSTER–COMBİ kullanırken dikkatli olunmalıdır.
Formoterol QTc-aralığının uzamasına neden olabilir.
Aktif ya da pasif akciğer tüberkülozu, solunum yollarında fungal ve viral enfeksiyonu olan
hastalarda, inhalasyonla kullanılan kortikosteroidlere gerek olup olmadığı ve dozu yeniden
değerlendirilmelidir.
Yüksek dozda β2-agonist tedavisi, ciddi hipokalemi ile sonuçlanabilir. β2-agonistlerin
hipokalemiye neden olan veya ksantin türevleri, steroidler ve diüretikler gibi hipokalemik etkiyi
artıran diğer ilaçlarla birlikte kullanılması, β2-agonistlerin olası hipokalemik etkisini artırabilir.
Hipokalemi yan etki olasılığının arttığı; değişken sıklıkta hızlı etkili bronkodilatatörlerin
kullanıldığı stabil olmayan astım, hipoksi nedeniyle hipokalemi riskinin artabileceği akut ağır
astım ve bu riskin artabileceği diğer durumlarda özel dikkat gösterilmesi önerilmektedir. Bu tür
10 / 25durumlarda serum potasyum düzeylerinin dikkatle izlenmesi önerilmektedir. Bütün β2-
agonistlerde olduğu gibi, diyabetik hastalarda kan glukoz düzeyleri daha sık izlenmelidir.
Sistemik ve topikal kortikosteroid kullanımı ile görme bozukluğu görülebilir. Hasta, bulanık
görme veya diğer görme bozuklukları gibi semptomlarla karşılaşırsa, sistemik ve
topikalkortikosteroidlerin kullanımından sonra rapor edilen katarakt, glokom gibi olası
hastalıkların veya merkezi seröz korioretinopati (CSCR) gibi nadir görülen hastalıkların
değerlendirilmesi için bir göz doktoruna sevk edilmeleri düşünülmelidir.
Budesonid, formoterol veya içerisindeki diğer madde olan laktoza (düşük miktarlarda süt
proteinleri içerir) karşı alerjiniz (aşırı duyarlılığınız) varsa kullanmayınız.
Pediyatrik popülasyonlar
İnhale kortikosteroidler ile uzun süreli tedavi gören çocukların boylarının düzenli olarak
görüntülenmesi önerilir. Eğer büyümede yavaşlama olursa, mümkün ise inhale kortikosteroid
dozunu etkili astım kontrolünü devam ettiren en düşük doza düşürmek amacıyla tedavi yeniden
değerlendirilmelidir. Ayrıca, hastaya pediyatrik göğüs hastalıkları uzmanına görünmesi
önerilebilir.
Uzun vadeli çalışmalardan elde edilen sınırlı veriler, inhale budesonid ile tedavi edilen çocuk
ve adolesanların çoğunun sonuçta erişkin hedef boylarına ulaştıklarını düşündürmektedir.
Bununla birlikte başlangıçta küçük ancak geçici bir azalma olabilir.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhalasyon preparatlarının pnömoni riskinin büyüklüğü konusunda sınıf
içi farklılıkları için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özelllikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risik faktörleri arasında; sigara içimi, ileri yaş, düşük vücut kitle
indeksi ve şiddetli KOAH bulunmaktadır.
• Uzun etkili beta agonist preparatlarına bağlı olarak nadiren, ciddi ve bazen ölümcül
olabilen astım ile ilgili solunum problemleri meydana gelebilir.
11 / 25• FENOSTER–COMBİ astım hastalığının başlangıç tedavisi için önerilmez.
• Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları
durdurulmalıdır. Sonrasında hastaların kontrol edici bir tedaviyle idamesi
sağlanmalıdır.
• İnhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altına almak için, hem inhale kortikosteroid hem
de uzun etkili beta agonist içeren bir kombinasyon preparatı kullanılması önerilir.
• Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
CYP P4503A4 ile metabolize olan maddeler (örn. ketokonazol, itrakonazol, vorikonazol,
posakonazol, klaritromisin, telitromisin, nefazodon ve HIV proteaz inhibitörleri (ritonavir))
budesonidin plazma düzeylerini artırabileceklerinden bu ilaçlarla birlikte kullanımından
kaçınılmalıdır. Bunun mümkün olmadığı durumlarda inhibitör ile budesonidin kullanımı
arasındaki zaman aralığı mümkün olduğunca uzun olmalıdır. Güçlü CYP3A4 inhibitörlerini
kullanan hastalarda, FENOSTER–COMBİ idame ve semptom giderici tedavi
önerilmemektedir.
Günde bir kez 200 mg şeklinde uygulanan güçlü CYP3A4 inhibitörü ketokonazol, eşzamanlı
olarak oral yoldan uygulanan budesonidin (3 mg’lık tek doz) plazma düzeylerini ortalama altı
kat arttırmıştır. Ketokonazol, budesonid uygulamasından 12 saat sonra verildiğinde
konsantrasyon ortalama sadece üç kat artmıştır ve bu durum uygulama zamanlarının birbirinden
ayrılmasının plazma düzeylerindeki artışı azaltabileceğini göstermektedir. Yüksek doz inhale
budesonid ile ilgili bu etkileşim hakkındaki sınırlı veriler, günde bir kez 200 mg itrakonazol,
inhale budesonid (1000 μg’lık tek doz) ile eşzamanlı uygulandığında plazma düzeylerinde
belirgin artışlar olabileceğini (ortalama dört kat) ortaya koymaktadır.
Farmakodinamik etkileşimler:
Β-adrenerjik blokör ilaçlar, formoterolün etkisini zayıflatabilir ya da tamamen inhibe
edebilirler. Bu nedenle zorunlu olmadıkça, FENOSTER–COMBİ β-adrenerjik blokör ilaçlarla
(göz damlaları dahil) birlikte kullanılmamalıdır.
12 / 25Kinidin, disopiramid, prokainamid, fenotiyazinler, antihistaminikler (terfenadin) ve trisiklik
antidepresanlarla birlikte kullanıldığında QTc- aralığı uzayabilir ve ventriküler aritmi riski
artar.
Ayrıca L-dopa, L-tiroksin, oksitosin ve alkol, β2-sempatomimetiklere karşı kardiyak toleransı
azaltabilir.
Monoamino oksidaz inhibitörleri ve furazolidon ve prokarbazin gibi benzer özellikteki ilaçlarla
birlikte kullanıldığında hipertansif reaksiyonlar artabilir.
Halojenli hidrokarbon yapısındaki anestezik ilaçlarla birlikte kullanıldığında aritmi riski artar.
Diğer β-adrenerjik ilaçlarla veya antikolinerjik ilaçlarla birlikte kullanıldığında aditif bronşları
genişleten etki görülebilir.
Dijital glikozitleri ile tedavi edilen hastalarda hipokalemi, aritmiye eğilimi artırabilir.
Budesonidin ve formoterolün astım tedavisinde kullanılan diğer ilaçlarla etkileşimi
gözlenmemiştir.
Özel popülasyonlara ilişkin ek bilgiler
Özel popülasyonlara özgü etkileşim çalışması yürütülmemiştir.
Pediatrik popülasyon:
Etkileşim çalışmaları sadece erişkinlerde yapılmıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip astımlı kadınlar ve gebe olan astımlı kadınları da içeren
astımlı hastalarda genel olarak yetersiz astım kontrolü riski bulunması nedeniyle, çocuk
doğurma potansiyeline sahip astımlı kadınları da içeren bu hastaların ideal bir anti-astmatik
tedavi almaları son derece önemlidir.
• FENOSTER–COMBİ (budesonid, formoterol) ile tedavi, gebe kadın ya da fetüsü için
herhangi bir ilave anlamlı klinik risk oluşturmaz ve bu nedenle herhangi bir aktif
kontrasepsiyon kullanılması gerekli değildir.
• FENOSTER–COMBİ bugün bilinen kontrasepsiyon yöntemleri üzerinde herhangi bir etkisi
yoktur.
13 / 25Gebelik dönemi
FENOSTER–COMBİ gebe kadınlarda kullanımına ilişkin yeterli veri mevcut
değildir.Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz.kısım 5.3). İnsanlara yönelik potansiyel risk bilinmemektedir
FENOSTER–COMBİ gebelikte ancak sağlanan fayda ortaya çıkabilecek risklerden fazla
olduğunda kullanılabilir. Budesonidin, yeterli astım kontrolünü idame ettirecek etkili en düşük
dozu kullanılmalıdır.
Gebelikte, FENOSTER–COMBİ tedavisine veya formoterol ve budesonidin birlikte
kullanılmasına yönelik herhangi bir klinik veri mevcut değildir. Sıçanlardaki bir embriyo-fetal
gelişim çalışmasının verileri kombinasyondan kaynaklanan herhangi bir artmış etkiyi işaret
etmemiştir.
Formoterolün hamile kadınlarda kullanımına yönelik yeterli veri mevcut değildir. Hayvan
çalışmalarında, çok yüksek sistemik dozların kullanıldığı üreme çalışmalarında formoterol
advers etkilere neden olmuştur (Bkz. 5.3 Klinik öncesi güvenlilik verileri).
Yaklaşık 2000 gebeden elde edilen veriler, inhale budesonidin kullanılması ile ilişkili olarak
teratojenik riskin artmadığını göstermektedir. Hayvan çalışmalarında glukokortikosteroidlerin
malformasyonlara neden olduğu gösterilmiştir (Bkz. 5.3 Klinik öncesi güvenlilik verileri). Bu
durum, önerilen dozların verildiği insanlarda aynı değildir.
Hayvan çalışmalarında, glukokortikoidlerin doğumdan önce aşırı miktarda alınmasının
intrauterin gelişmede gecikme, yetişkin kardiyovasküler hastalık ve glukokortikoid reseptör
yoğunluğunda, teratojenik doz aralığının altında görülen nörotransmitter döngüsü ve etkilerinde
kalıcı değişikliklere yönelik bir ilişki saptanmıştır.
Laktasyon dönemi
Budesonid anne sütüne geçer. Ancak tedavi dozlarında kullanıldığında bebeğe zararlı etkisi
olması beklenmez. Formoterolün insanlarda anne sütüne geçip geçmediği bilinmemektedir.
Sıçanlarda, az miktarda formoterolün anne sütüne geçtiği belirlenmiştir. FENOSTER–COMBİ
emziren annelere, ancak anneye sağlanan faydanın, çocukta görülebilecek riskten daha fazla
olması halinde verilebilir.
Üreme yeteneği/Fertilite
Hayvanlarda, formoterol ile yapılan üreme çalışmalarında, sistemik yararlanımın yüksek
olduğu erkek sıçanlarda fertilitede azalma ve sistemik yararlanımın klinikteki kullanımdan
önemli ölçüde yüksek olduğu durumlarda, implantasyon kayıpları ile birlikte postnatal yaşam
14 / 25süresinde ve doğum kilosunda azalma gözlenmiştir. Ancak bu hayvan deneylerinin sonuçları
insanlar için geçerli değildir (Bkz. Bölüm 5.3).
4.7. Araç ve makine kullanımı üzerindeki etkiler
Baş dönmesi veya buna benzer yan etkiler gelişen hastalara, araç veya makine kullanmaktan
kaçınmaları önerilmelidir.
4.8. İstenmeyen etkiler
FORALES
Advers ilaç reaksiyonları MedDRA'daki sistem organ sınıflarına göre listelenmektedir. Her bir
sistem organ sınıfı içinde, advers ilaç reaksiyonları en sık reaksiyon ilk sırada yer alacak şekilde
sıklığa göre sıralanır. Her bir sistem organ sınıfı içinde advers ilaç reaksiyonları azalan ciddiyet
sırasına göre sunulmaktadır. Ayrıca, her bir advers ilaç reaksiyonu için ilgili sıklık
kategorisinde aşağıdaki dönüşüm (CIOMS III) temel alınır: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor).
Enfeksiyonlar ve Yaygın Orofarinksde Candida enfeksiyonları,
enfestasyonlar pnömoni (KOAH’lı hastalarda)
Bağışıklık sistemi Seyrek Ani veya gecikmiş aşırı duyarlılık
hastalıkları reaksiyonları, örn. ekzantem, ürtiker,
kaşıntı, dermatit, anjiyoödem ve anafilaktik
Endokrin hastalıkları Çok seyrek Cushing’s sendromu, Sistemik
kortikosteroid etkilerinin bulgu veya
belirtileri örn. adrenal supresyon, büyüme
gerilemesi, kemik mineral yoğunluğunda
azalma
Metabolizma ve beslenme Seyrek Hipokalemi,
hastalıkları Çok seyrek Hiperglisemi
Psikiyatrik hastalıklar Yaygın olmayan Ajitasyon, psikomotor hiperaktivite, uyku
bozuklukları, anksiyete
Çok seyrek Depresyon, davranış bozuklukları (esas
olarak çocuklarda)
Sinir sistemi hastalıkları Yaygın Başağrısı, tremor
Yaygın olmayan Sersemlik
Çok seyrek Tat alma bozuklukları
Göz hastalıkları Çok seyrek Katarakt ve glokom
Yaygın olmayan Bulanık görme
15 / 25Kardiyak hastalıklar Yaygın Palpitasyonlar
Yaygın olmayan Taşikardi
Seyrek Kardiyak aritmiler örn. atriyal
fibrilasyon, supraventriküler taşikardi,
ekstrasistoller
Çok seyrek Angina pectoris. QTc aralığının uzaması
Vasküler hastalıklar Çok seyrek Kan basıncında değişkenlik
Solunum, göğüs Yaygın Boğazda hafif bir irritasyon, öksürme,
bozuklukları ve ses kalınlaşması
mediastinal hastalıklar Seyrek Bronkospazm
Gastrointestinal Yaygın olmayan Bulantı
hastalıklar
Deri ve deri altı doku Yaygın olmayan Morarma
hastalıkları
Kas-iskelet bozukluklar, Yaygın olmayan Adale krampları
bağ doku ve kemik
hastalıkları
Orofarinksteki Candida enfeksiyonu ilaç birikmesinden kaynaklanmaktadır. Hastalara her
idame dozundan sonra ağızlarının su ile çalkalanmasının önerilmesi, riski en aza indirir.
Orofarinksteki Candida enfeksiyonu genelde inhale kortikosteroid tedavisini kesmeye gerek
kalmadan topikal antifungal tedaviye cevap verir. Eğer orofarinkste pamukçuk oluşursa da,
hastalar gerekli inhalasyonlardan sonra da ağızlarını su ile çalkalamalıdır. Diğer inhalasyon
tedavilerinde olduğu gibi çok nadiren paradoksal bronkospazm ortaya çıkabilir. Bu durum
10.000’de 1 kişiden azını etkilemekte, doz uygulamasının ardından hırıltı ve nefes darlığında
hızlı bir artış meydana gelmektedir. Paradoksal bronkospazm hızlı etkili bir inhale
bronkodilatöre yanıt verir ve derhal tedavi edilmelidir. FENOSTER COMBİ derhal bırakılmalı,
hasta değerlendirilmeli ve gerekiyorsa bir alternatif tedavi başlanmalıdır (Bkz. Bölüm 4.4).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’ s sendromu,
Cushing benzeri belirtiler, adrenal yetmezlik, çocuklar ve adolesanlarda büyüme geriliği, kemik
mineral yoğunluğunda azalma, katarakt ve glokomdur. Enfeksiyonlara karşı artmış hassasiyet
ve stres koşullarına adapte olmakta azalma da meydana gelebilir. Etkiler muhtemelen doza,
uygulama süresine, birlikte kullanılan veya daha önceki steroid maruziyetine ve bireysel
hassasiyete bağlıdır.
16 / 25Β2-agonistlerle tedavi, insülin, serbest yağ asitleri, gliserol ve keton cisimlerinin kan düzeyinin
yükselmesine neden olabilir.
Pediyatrik popülasyonlar
Uzun süreli inhale kortikosteroid tedavisi gören çocukların boylarının düzenli olarak
görüntülenmesi önerilir (Bkz. Bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Formoterol’ün aşırı dozuna bağlı olarak beta2-adrenerjik uyarıcıların tipik etkilerinin
görülmesi beklenir: bulantı, kusma, baş ağrısı, tremor, sedasyon, palpitasyonlar, taşikardi,
ventriküler aritmiler, metabolik asidoz, hipokalemi, hiperglisemi, hipertansiyon.
Budesonid’in akut toksisitesi düşük düzeydedir. Kısa bir süre içerisinde yüksek miktarlarda
ilacın inhalasyonunu takiben oluşan en büyük zararlı etki hipotalamik-pitüiter- adrenal (HPA)
fonksiyonlarının baskılanmasıdır.
Tedavi:
FORALES:
Destekleyici ve semptomatik tedavi uygulanır. Ciddi vakalarda hastalar hastaneye
yatırılmalıdır. Kardiyoselektif beta-blokerlerin kullanılması düşünülebilir, ancak
bronkospazma neden olabileceğinden bu tedavi yalnızca doktor gözetimi altında ve dikkatle
uygulanmalıdır.
BUDOLER:
Özel acil durum önlemlerine gerek yoktur. Astımı kontrol etmek için önerilen dozda
BUDOLER tedavisine devam edilmelidir.
17 / 255. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjikler ve obstrüktif solunum yolu hastalıklarında kullanılan
diğer ilaçlar
ATC kodu: R03AK07
Formoterol, güçlü, seçici bir beta2-adrenerjik uyarıcıdır. Geri dönüşlü hava yolu tıkanmaları
olan hastalarda bronkodilatör bir etki gösterir. Etkisi çabuk (1–3 dakika içinde) başlar ve
inhalasyondan 12 saat sonra hala belirgindir. Terapötik dozlarda kardiyovasküler etkileri
önemsizdir ve ara sıra görülür.
Formoterol, pasif olarak duyarlı hale getirilen insan akciğerlerinden lökotrienlerin ve
histaminin salıverilmesini inhibe eder. Hayvanlarda yapılan deneylerde; ödemin ve iltihap
hücrelerinin toplanmasının inhibisyonu gibi bazı antiinflamatuvar özellikler gözlenmiştir.
Kobay trakeasındaki in vitro çalışmalar; rasemik formoterolün ve bunun (R,R)- ve (S,S)-
enantiomerlerinin, ileri derecede selektif beta-2-adrenoseptör agonistleri olduklarını
göstermiştir. (R,R)-enantiomerden 800–1000 kat daha az potent olan (S,S)-enantiomeri, (R-
R)-enantiomerin trakea düz kası üzerindeki aktivitesini etkilemez. Enantiomerlerden herhangi
birinin rasemik karışıma tercih edilmesini gerektirecek herhangi bir farmakolojik neden yoktur.
İnsanda inhale edilen alerjenlerin, egzersizin, soğuk hava, histamin veya metakolinin neden
olduğu bronkospazmı önlemede Formoterolün etkili olduğu gösterilmiştir.
Medikal cihaz ile günde iki defa 12 mikrogram ve günde iki defa 24 mikrogram dozlarda
inhale edilen formoterolün, stabil kronik obstrüktif akciğer hastalığı (KOAH) olan hastalarda
hızlı etki ile bronkodilatasyon sağladığı, etkisinin en az 12 saat sürdüğü ve “Saint George
Solunum Yolları Anketi” sonucuna göre yaşam kalitesi açısından kişisel faydayı beraberinde
getirdiği gösterilmiştir.
Budesonid
Budesonid, insanlarda belirgin topikal etki göstermekle birlikte önemli bir sistemik etkisi
olmayan bir kortikosteroiddir. Diğer inhale glukokortikoidlerde olduğu gibi budesonid de
farmakolojik etkilerini, hücre içi glukokortikoid reseptörleri ile etkileşerek gösterir. Birçok
farklı sitokin, kemokin, enzim ve hücre adezyon molekülünün üretimi inhibe edilir.
Kortikosteroid tedavisinden fayda gören hastalarda inhalasyon tozu olarak kullanıldığında,
genellikle tedaviye başlandıktan sonra 10 gün içerisinde astımı kontrol altına alabilmektedir.
Budesonid düzenli kullanıldığında astımlı akciğerlerdeki kronik enflamasyonu azaltmaktadır.
Budesonid, ayrıca akciğer fonksiyonlarını artırmakta ve astım semptomlarının ve bronş aşırı
cevaplılığının azalmasını sağlamakta, astım ataklarını önlemektedir.
18 / 255.2. Farmakokinetik özellikler
Genel özellikler
FORALES’in terapötik doz aralığı günde iki kez 12–24 mikrogramdır. Formoterolün plazma
farmakokinetiği verileri sağlıklı gönüllülerde önerilen doz aralığından daha yüksek dozlar ve
KOAH hastalarında terapötik dozların inhale edilmesi ile derlenmiştir. İdrarda saptanan ve
sistemik maruziyetin dolaylı bir göstergesi olarak kullanılan değişime uğramamış formoterol
düzeyleriyle, plazmadaki ilaç farmakokinetiği verileri arasında korelasyon vardır. İdrar ve
plazma için hesaplanan eliminasyon yarı ömürleri birbirine yakındır.
Emilim – Formoterol:
Sağlıklı gönüllülerde formoterol fumaratın 120 mikrogramlık tek bir doz inhalasyonunu
takiben, formoterol hızla plazmaya geçerek inhalasyonu izleyen 5 dakika içerisinde,
maksimum konsantrasyon olan 266 pmol/l’ye ulaşmıştır. 12 hafta boyunca günde iki defa 12
veya 24 mikrogram formoterol fumarat ile tedavi edilen KOAH hastalarında inhalasyondan
10 dakika, 2 saat ve 6 saat sonraki ortalama plazma formoterol konsantrasyonları; sırasıyla
11.5–25.7 ve 23.3–50.3 pmol/l arasında değişmiştir.
Formoterolün ve/veya (R,R) ve (S,S) enantiomerlerinin kümülatif üriner itrahını araştıran
çalışmalar, dolaşımdaki formoterol miktarının inhale edilen doz ile orantılı olarak arttığını
göstermiştir (12–96 mikrogram).
12 hafta süreyle günde 2 defa 12 mikrogram veya 24 mikrogram inhalasyonundan sonra
idrarla atılan, değişikliğe uğramamış formoterol düzeyleri, astım hastalarında %63 ve %73
(ilk dozla son doz karşılaştırıldığında), KOAH hastalarında %19 ve %38 arasında değişen
oranlarda yükselmiştir. Bu veriler, tekrarlanan dozlarda kullanılan formoterolün plazmada
sınırlı olarak biriktiği izlenimini vermektedir. Tekrarlayan dozlardan sonra enantiomerlerden
birinin, diğerinden daha fazla biriktiğine tanık olunmamıştır.
İnhale edilen diğer ilaçlar için bildirildiği üzere inhaler aracılığıyla kullanılan formoterol
dozunun çok büyük bölümü yutulmakta ve daha sonra gastrointestinal kanaldan emilmektedir.
3H ile işaretlenmiş 80 mikrogram formoterol fumaratın iki gönüllüye oral olarak verilmesinin
ardından dozun en az %65’i emilmiştir.
Emilim – Budesonid:
Akciğerlere ulaşan budesonid miktarı hızlı bir şekilde ve tamamen emilmektedir. Uygulamadan
hemen sonra plazmada en yüksek konsantrasyona ulaşılmaktadır. Orofarenkste kalan doz için
19 / 25gerekli düzeltme yapıldıktan sonra mutlak biyoyararlanım %73 oranındadır. Karaciğerdeki
belirgin presistemik metabolizma nedeniyle inhale edilen bir dozun yutulan fraksiyonunun
sadece %10 ila 13’ü biyoyararlanıma sahiptir.
Dağılım – Formoterol:
Formoterolün plazma proteinlerine bağlanma oranı %61–64’tür. Bunun önemli bir kısmı (%34)
insan serum albüminine bağlanır. Terapötik dozlar ile erişilen konsantrasyon aralığında
bağlanma yerlerinde doyma olmaz.
Dağılım – Budesonid:
Budesonidin plazma proteinine bağlanması 1 ila 100 nmol’lük bir konsantrasyon aralığında
%85–90’dır. Budesonid dokulara yaygın olarak dağılır, kararlı durumda budesonidin dağılım
hacmi yaklaşık 183 ila 301 lt’dir. Yapılan hayvan deneylerinde dalak ve lenf bezlerinde,
timusta, adrenal kortekste, üreme organlarında ve bronşlarda yüksek konsantrasyonlar
gözlenmiştir. Budesonid, farelerde plasenta bariyerini aşmaktadır. Budesonid, yaklaşık 0.46
süt-plazma konsantrasyon oranı ile anne sütüne geçer. Bebeğin maruz kalacağı tahmini günlük
doz, günlük maternal dozun yaklaşık %0.3’üdür ve bebeklerde ortalama plazma
konsantrasyonun, bebekte oral biyoyararlanımın tam olacağı varsayıldığında dahi, maternal
plazmada gözlenen konsantrasyonların yaklaşık 1/600’ü olacağı tahmin edilmektedir.
Biyotransformasyon – Formoterol:
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. Glukuronidasyonun izlediği O-demetilasyon, diğer bir
biyotransformasyon yoludur. Formoterolün sülfat konjügasyonu ve ardından yine sülfat
konjügasyonunun gerçekleştiği deformilasyon, minör metabolik yollarıdır. Formoterolün
glukuronidasyonunda (UGT1A1, 1A3, 1A6, 1A7, 1A8, 1A9, 1A10, 2B7 ve 2B15) ve O-
demetilasyonunda (CYP2D6, 2C19, 2C9 ve 2A6) çok sayıda izoenzimin katalizör rolünü
oynuyor olması; formoterol metabolizmasındaki spesifik bir izoenzimin inhibisyonu üzerinden
ilaç-ilaç etkileşim potansiyelinin düşük olduğu izlenimini vermektedir. Terapötik dozlarla elde
edilen konsantrasyonlardaki formoterol, sitokrom P450 izoenzimlerini inhibe etmemiştir veya
indüklememiştir.
Biyotransformasyon – Budesonid:
Budesonid akciğerlerde metabolize olmaz. Emilimini takiben budesonid karaciğerde yıkıma
20 / 25uğrar ve 6 beta-hidroksibudesonid ve 16 alfa-hidroksiprednizolon dahil olmak üzere bir dizi
inaktif metabolit elde edilir.
Budesonidin ana metabolizma yolu CYP3A4 aracılığıyladır ve budesonid metabolizması bu
enzimin bilinen inhibitörleri ya da indükleyicileri tarafından etkilenebilir (bkz. bölüm 4.5.).
Eliminasyon – Formoterol:
12 hafta boyunca günde 2 defa 12 veya 24 mikrogram formoterol fumaratla tedavi edilen
astım ve KOAH hastalarında, verilen dozun sırasıyla yaklaşık %10’u ve %7’si değişikliğe
uğramamış olarak idrarda saptanmıştır. İdrardaki, değişikliğe uğramamış formoterolün; 12–
120 mikrogram arasında değişen tek dozların verildiği sağlıklı gönüllülerde ve tek ve
tekrarlanan dozlar kullanan astım hastalarındaki %40’ının (R-R), %60’ının (S,S)-enantiomeri
olduğu görülmüştür.
İlaç ve metabolitleri vücuttan tamamen atılırlar; bir oral dozun yaklaşık 2/3’si idrarla ve 1/3’i
feçesle atılır. Kandaki formoterolün renal klerensi 150 ml/dakikadır.
Sağlıklı gönüllülerde 120 mikrogram tek doz formoterol fumarat inhalasyonundan sonra,
idrarla atılma oranlarından hesaplanan, plazmadaki eliminasyon yarı-ömrü, 10 saat; (R,R) ve
(S,S)- enantiomerlerinde ise sırasıyla 13.9 ve 12.3 saat olarak ölçülmüştür.
Eliminasyon – Budesonid:
Radyoişaretli budesonid soluyan insan gönüllülerde (ölçülü doz inhaler ile) uygulanan dozun
yaklaşık %32’si idrarda geri kazanılır ve dozun %15’i feçeste geri kazanılır. İnhalasyonu
takiben budesonid idrarda tespit edilmezken, 16-alfa-hidroksiprednizolon tespit edilmiştir.
Budesonid intravenöz doz uygulamasını takiben yüksek plazma klirensi (84 lt/s) gösterir.
Budesonidin eliminasyon yarılanma ömrü yaklaşık 2.8 ila 5 saattir.
Doğrusallık/Doğrusal olmayan durum:
Formoterol ve budesonidin doğrusallık/doğrusal olmayan durumu konusunda yeterli çalışma
bulunmamaktadır.
Hastalardaki karakteristik özellikler
Böbrek/Karaciğer yetmezliği:
Formoterolün ve budesonidin karaciğer veya böbrek yetmezliği bulunan hastalardaki
farmakokinetiği incelenmemiştir.
Ancak, siroz hastalarındaki oral uygulamanın ardından budesonidin sistemik yararlanımının
21 / 25sağlıklı kontrollere göre 2.5 kat daha yüksek olduğu bildirilmiştir. Hafif karaciğer yetmezliğinin
sistemik maruziyet üzerinde az etkisi olduğu bildirilmiştir.
Böbrek yetmezliğinin, oral budesonidin farmakokinetiği üzerinde herhangi bir etkisinin
olmasının beklenmediği bildirilmiş olmakla birlikte, budesonid metabolitleri idrar yoluyla
atılmaktadır ve dolayısıyla, şiddetli böbrek yetmezliğinde metabolitlerin birikmesine bağlı
olarak advers olayların görülmesindeki artmış risk olasılığı göz ardı edilememektedir.
Pediatrik popülasyon:
5–12 yaş grubundaki astımlı çocuklara 12 hafta boyunca inhalasyon yoluyla günde iki defa 12
veya 24 mikrogram formoterol fumarat verilerek yapılan bir çalışmada; değişime uğramaksızın
idrarla atılan formoterol miktarı, ilk dozdan sonrakine kıyasla %18 ile %84 arasında değişen
oranda artmıştır. Çocuklardaki birikim, erişkin hastalardakinden fazla olmamış ve %63 ile
%73 arasında değişen bir oranda artmıştır (bkz. Emilim). İncelenen çocuklarda verilen
formoterol dozunun yaklaşık %6’sı, değişmemiş formoterol olarak idrarda bulunmuştur.
Budesonidin farmakokinetiği pediatrik popülasyonda çalışılmamıştır. Ancak, diğer inhale
budesonid ürünlerine dair veriler, 3 yaşın üzerindeki çocuklarda beden ağırlığına normalize
edilen klirensin, yetişkinlere kıyasla yaklaşık %50 daha yüksek olduğunu göstermektedir.
Geriyatrik popülasyon:
Formoterolün ve budesonidin yaşlı hastalardaki farmakokinetiği incelenmemiştir.
Cinsiyet:
Formoterolün farmakokinetiği, hastaların kilosuna göre düzeltildikten sonra erkeklerle
kadınlar arasında istatistiksel anlamlılığa sahip bir fark göstermemiştir.
5.3. Klinik öncesi güvenlilik verileri
Mutajenisite:
Formoterol
Deneysel bitiş noktaları geniş bir alanı kapsayan mutajenik etki testleri formoterol ile yapılmış;
hiç bir in vitro veya in vivo testte genotoksik etki bulunmamıştır.
Budesonid
Bir dizi in vitro ve in vivo mutajenisite testinde budesonidin mutajenik potansiyele sahip
olmadığı gösterilmiştir.
22 / 25Karsinojenisite:
Formoterol
Sıçanlarda ve farelerde yapılan iki yıllık çalışmalarda, herhangi bir karsinojenik potansiyel
görülmemiştir.
Çok yüksek dozlarla muamele edilmiş erkek farelerde selim adrenal subkapsüler hücre
tümörleri görülme sıklığı hafifçe yüksek bulunmuştur. Ancak bu bulgu, yüksek dozlarda dişi
genital organındaki selim düz kas tümörlerinin ve her iki cinsiyette görülen karaciğer
tümörlerinin görülme sıklığında artış şeklinde patolojik değişikliklerin olduğu ikinci bir fare
çalışmasında görülmemiştir. Düz kas tümörleri, beta-agonistlerin sıçanlarda yüksek dozlarda
bilinen bir etkisidir.
Çeşitli doz aralıklarında sıçanlarda yapılan iki çalışmada, mezovariyal leyomiyomlarda artış
görülmüştür. Bu selim neoplazmalar sıçanların beta-2-adrenerjik ilaçların yüksek dozları ile
uzun süreli tedavisinde genellikle görülürler. Over kistleri ve selim granulosa/tekal hücreli
tümörlerde de artış görülmüştür; beta-agonistlerin sıçanlarda overlere, çok muhtemelen
kemiricilere has olan, etkileri olduğu bilinmektedir.
Daha yüksek dozların kullanıldığı birinci çalışmada bildirilen diğer birkaç tip tümör, kontrol
grubundakilere benzer sıklıkta görülmüş ve daha düşük doz kullanılan çalışmalarda
görülmemiştir.
Tümör sıklıklarının hiçbiri ikinci çalışmada kullanılan en düşük doz (insanlarda formoterolün
tavsiye edilen maksimum dozundan beklenenden 10 kat daha yüksek sistemik düzeye yol
açan bir doz) da istatistiksel olarak anlamlı bir dereceye yükselmemiştir.
Bu bulgulara ve mutajenik potansiyelinin olmamasına dayanarak, formoterolün terapötik
dozlarda kullanımının karsinojenik bir riski olmadığı hükmüne varılmıştır.
Budesonid
Oral yolla uygulanan budesonidin, günde 25 mikrogram/kg/gün doz düzeylerinden itibaren
erkek sıçanlarda karaciğer tümörleri insidansını arttırdığı gözlenmiştir. Bu etkiler ayrıca başka
steroidleri (prednizolon ve triamsinolon asetonid) içeren bir takip çalışmasında da gözlenmiştir
ve kortikosteroidlerin uygulaması ile ilişkili bir sınıf etkisi olduğu kabul edilmiştir.
Üreme toksisitesi:
Formoterol
Hayvan deneylerinde formoterolün herhangi bir teratojenik etkisi görülmemiştir. Formoterol,
23 / 25cinsel açıdan olgun erkek ve dişi sıçanlarda fertilite ve genel üreme performansı üzerindeki
etkileri açısından değerlendirilmiştir. Sıçanlara oral yoldan 60 mg/kg/gün'e kadar uygulanan
dozlarda fertilite bozulması veya erken embriyonik gelişim üzerinde etki gözlenmemiştir
(insanlarda mg/m2 bazında maksimum önerilen günlük inhalasyon tozu dozunun yaklaşık
12.000 katı) Oral uygulamayı takiben, formoterol emziren sıçanların sütüne geçmiştir.
Budesonid
İnhale budesonidin sıçan yavrularının beden ağırlığında düşüşe yol açtığı gösterilmiş ancak
bildirilen herhangi bir teratojenik etki olmamıştır. Subkutan uygulanan budesonidin sıçan
yavrularının yaşama yeteneği üzerindeki azaltıcı etkileri ve budesonidin sıçanlardaki anneye
özgü toksisitesi, tavşanlardaki teratojenik potansiyeli ve büyüme geriliği üzerindeki etkileri ve
fetal ölüm, glukokortikoidlerin hayvanlardaki bilinen teratojenik potansiyeli ile uyumludur.
Budesonidin insanlarda herhangi bir teratojenite ya da üreme toksisitesi gösterdiğine ilişkin
bir kanıt yoktur (bkz. bölüm 4.6.). Sıçanlarda subkutan yolla uygulanan budesonidin fertilite
üzerinde advers bir etkisi olmamıştır.
6. FARMASÖTİK ÖZELLİKLER
6.1. Yardımcı maddelerin listesi
FORALES
Laktoz monohidrat (inek sütü kaynaklı)
Kapsül içeriği
Hipromelloz (E464)
BUDOLER
Mikronize laktoz monohidrat (inek sütü kaynaklı)
Semi-mikronize laktoz monohidrat (inek sütü kaynaklı)
Kapsül içeriği
Kırmızı demir oksit (E172ii)
Titanyum dioksit (E171)
Jelatin (sığır kaynaklı)
6.2. Geçimsizlikler
Bilinen geçimsizliği yoktur.
24 / 256.3. Raf ömrü
24 ay.
6.4. Saklamaya yönelik özel tedbirler
25ºC altındaki oda sıcaklığında saklayınız. Nemden koruyunuz.
6.5. Ambalajın niteliği ve içeriği
Alu/Alu-PVC blisterde 60 adet FORALES 12 mcg inhaler kapsül, PVC/PVDC/Alu blisterde
60 adet BUDOLER 200 mcg inhalasyon için kapsül ve 1 medikal cihaz.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A.Ş.
Bağcılar / İstanbul
8. RUHSAT NUMARASI
2018/225
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.04.2018
Ruhsat yenileme tarihi:
10. KÜB’ÜN YENİLENME TARİHİ
25 / 25