1   
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü 
sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Başkalarının belirtileri sizinkiler ile aynı olsa bile ilaç o kişilere zarar  verebilir.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız. KULLANMA TALİMATI  
 
TRAVOCORT® 10 mg/g + 1 mg/g Krem  
Haricen uygulanır.  
 
Etkin maddeler: 1 g TRAVOCORT, 10 mg (% 1) izokonazol nitrat ve 1 mg (% 0,1) diflukortolon valerat 
içerir.  
Yardımcı maddeler: Polietilenglikol- Sorbitan stearat, sorbitan stearat, setostearil alkol, beyaz vazelin,  
kalın parafin, disodyum edetat, demineralize su  
 
Bu Kullanma Talimatında:  
 
1. TRAVOCORT nedir ve ne için  kullanılır?  
2. TRAVOCORT’u kullanmadan önce dikkat edilmesi  gerekenler  
3. TRAVOCORT nasıl  kullanılır?  
4. Olası yan etkiler  nelerdir?  
5. TRAVOCORT’un  saklanması  
 
 
Başlıkları yer almaktadır. 
 
1. TRAVOCORT nedir ve ne için  kullanılır?  
 
TRAVOCORT, ağır iltihabi veya ekzemalarla birlikte seyreden (örneğin ellerde, parmak araları, kasık 
ve genital bölgelerde) derinin yüzeysel mantar enfeksiyonlarının başlangıç veya ara tedavisi için 
kullanılır.  
 
TRAVOCORT’ un ambalaj büyüklüğü 15g ’dır ve 1g TRAVOCORT 10 mg (% 1) izokonazol nitrat  
ve 1 mg (% 0,1) diflukortolon valerat etkin maddelerini içeri r. 
 
Bu ilaç iki aktif madde içerir, izokonazol nitrat ve diflukortolon valerat. İzokonazol nitrat; derinin 
fungal  hastalıkları tedavi eder ve diflukortolon valerat derinin enflamasyonunu baskılar ve kaşıntı, 
yanma ve ağrı gibi şikayetleri yatıştırır. 2   
2. TRAVOCORT’u kullanmadan önce dikkat edilmesi  gerekenler  
 
TRAVOCORT’u aşağıdak i durumlarda KULLANMAYINIZ  
 
Eğer;  
● Etkin maddeler izokonazol nitrat, diflukortolon valerat veya TRAVOCORT’un içeriğinde bulunan 
herhangi bir maddeye karşı bir hassasiyetiniz (alerjiniz)  varsa,  
 
● Tedavi alanında tüberküloz (verem) veya frengi (sifiliz) enfeksiyonuyla ilgili deri lezyonlarınız  
varsa,  
● Viral enfeksiyonunuz varsa örn. Herpes, zona veya su çiçeği (Varicella, Herpes  zoster)  
● Yüzde kronik cilt inflamasyonu varsa (rozacea), ağız çevresinde cilt inflamasyonu varsa (perioral 
dermatit) veya tedavi edilecek bölgede bir aşı sonrası bir deri reaksiyonu varsa.  
 
TRAVOCORT’u aşağıdaki durumlarda DİKKATLİ KULLANINIZ  
TRAVOCORT kullanmadan önce doktorunuza veya eczacınıza danışınız. TRAVOCORT kullanırken 
aşağıdakilerin bilinmesi önemlidir:  
 
• Cildinizde aynı zamanda bakteriyel bir enfeksiyon varsa doktorunuz bu enfeksiyonu tedavi etmek 
için TRAVOCORT’a ilave olarak bir ilaç reçete edecektir.  
• TRAVOCORT’u yüzünüze uygularken gözlerinizle temas etmesine izin vermeyin.  
• Glukokortikoid içeren topikal ilaçların vücudun geniş alanlarına, özellikle sargıyla örtülü alanlarda 
(bebek bezi, sargı bezi) yoğun ve uzun süreli uygulanması sistemik yan etki (tüm vücudu etkileyen) riskini artırır.  
• TRAVOCORT’u sargı bezi ile kapalı olar ak, fazla miktarlarda, uzun süreli olarak uygularsanız 
veya gözlerin etrafına uygularsanız bir göz hastalığı olan glokom oluşması riski vardır. Daha önce göz içi 
basıncında artma (glokom) şikayetiniz olduysa doktorunuzu bilgilendiriniz.  
• Eğer TRAVOCORT geni tal bölgelere uygulanırsa, bileşenlerinden bir kısmı prezervatifler veya 
diyaframlar gibi lateks ürünlerde hasar oluşturabilir. Bu nedenle, bunlar doğum kontrolü veya HIV 
enfeksiyonu gibi cinsel yolla bulaşan hastalıklara karşı koruyucu etkilerini yitirmiş  olabilirler. Daha fazla 
bilgi için doktorunuza veya eczacınıza danışın.  
• TRAVOCORT  ile tedavinin  başarılı olabilmesi  için düzenli  hijyen önlemleri esastır.  Tekrarlayan  
enfeksiyonları önlemek için şunları yapmalısınız:  
- Çamaşırlarınızı günlük olarak değiştirmelisiniz (el ve yüz bezleriniz, havlularınız, iç çamaşırlarınız 
tercihen pamuklu kumaştan olmalıdır) ve çok sıcak hatta kaynar sui le  yıkamalısınız.  
- Ayak parmak araları yıkandıktan sonra iyice  kurulanmalıdır.  
- Çoraplar her gün değiştirilmelidir.  
• Mikonazol,  ekonazol  ve tiokonazol  içeren  mantar  ilaçları  kullanıyorsanız  doktorunuzu  
bilgilendiriniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza  
danışınız. 
 
TRAVOCORT ’un yiyecek ve içecek ile kullanılması  
TRAVOCORT’u yiyecek ve içecek aldığınız esnada kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  3  Hamileyseniz veya emziriyorsanız, gebelik olasılığınız varsa veya bebek sahibi olmayı planlıyors anız, 
bu ilacı almadan önce doktorunuza veya eczacınıza danışınız. Doktorunuz TRAVOCORT 
kullanımının faydalarını riskler kaşısında  değerlendirecektir.  
 
Glukokortikoidler anne karnındaki bebeğin gelişiminde risk oluşmasını önlemek için gebeliğin ilk üç ayında kullanılmamalıdır.  
 
Hamileyseniz, TRAVOCORT’u özellikle bir sargıyla kapalı olarak kullanımdan, vücudun geniş 
alanlarına uygulamaktan veya uzun süreli kullanımdan kaçınınız.  
Emzirme  
İlacı kullanmadan önce doktorunuza veya eczacınıza danışınız.  
TRAVOCORT’un anne sütüne geçip geçmediği bilinmemektedir. Emzirilen çocuklara yönelik risk göz ardı  edilemez.  
 
Emziriyorsanız,  
 
- TRAVOCORT’u göğüs bölgesine  uygulamayınız. 
- TRAVOCORT’u özellikle bir sargıyla kapalı olarak veya vücudun geniş alanlarına uygulamaktan kaçınmalısınız.  
- TRAVOCORT’u uzun süreli olarak kullanmaktan kaçınmalısınız.  
- TRAVOCORT kullanımı ile doğurganlığın etkilendiğini gösteren bir veri  yoktur. 
 
Araç ve makine kullanımı  
TRAVOCORT ile tedavi olan hastalarda, araç ve makine kullanımı üzerine herhangi bir etki 
gözlemlenmemiştir.  
 
TRAVOCORT’ un içeriğinde bulunan bazı yardımcı maddeler hakkında önemli bilgiler 
TRAVOCORT içeriğindeki setostearil alkol lokal deri reaksiyonlarına (örneğin kontak dermatite) 
sebebiyet verebilir . 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
TRAVOCORT ile diğer ilaçların etkileşimi bilinme mektedir.  
 
3. TRAVOCORT nasıl  kullanılır?  
 
• Uygun kullanım ve doz/uygulama sıklığı için  talimatlar:  
TRAVOCORT’u her zaman doktorunuzun veya eczacınızın anlattığı gibi kullanmalısınız. Eğer emin 
değilseniz doktorunuza veya eczacınıza tekrar danışınız. 
 
TRAVOCORT, cildin hastalıklı bölgelerine günde 2 defa uygulanır.Ciltte iyileşme görüldüğünde TRAVOCORT kullanmayı bırakın. Genel olarak, tedavi süresi 2 haftayı aşmamalıdır. Gerekli ise, doktorunuz glukortikoid içermeyen bir antifungal preparat ile takip t edavisi yazabilir. Bu özellikle 
TRAVOCORT’un kasık veya genital bölgeye uygulandığında geçerlidir. 
 
TRAVOCORT ile tedavinin başarılı olabilimesi için düzenli hijyen önlemleri esastır. (Bkz. Bölüm 2 TRAVOCORT’u kullanmadan önce dikkat edilmesi gerekenler).  4  • Uygulama yolu ve  metodu:  
Hastalıklı deri bölgesine haricen sürerek uygulayınız. 
 
• Değişik yaş  grupları:  
Çocuklarda kullanımı:  
TRAVOCORT 2 yaşında veya daha büyük çocuklara ve adolesanlara uygulandığında doz 
ayarlamaları gerekli  değildir. 
 
TRAVOCORT’un 2 yaşından küçük çocuklarda güvenliği ileilgili sadece kısıtlı veri mevcuttur. 
 
Sistemik absorpsiyonunun (emiliminin) ve yan etkilerinin artma riski nedeniyle çocuklarda dikkatli kullanılmalıdır.  
 
• Özel kullanım durumları:  
Böbrek/Karaciğer yetmezliği:  
 
Topikal kortikosteroidlerin yüksek güç, uzun süre, geniş yüzey alanlarında, kapalı pansuman altında 
kullanımı veya eşlik eden karaciğer yetmezliği olan hastalarda kullanılması ile sistemik absorbsiyonu (emilimini) takiben geriye dönüşüm lü hipotalamik pituiter adrenal (HPA) eksen baskılanması (steroid 
salgılanma döngüsünün baskılanması) meydana gelir. 
 
Eğer TRAVOCORT’ un etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız konuşunuz. 
 
Kullanma nız gerekenden daha fazla TRAVOCORT kullandıysanız:  
TRAVOCORT ’tan kullanmanız gerekenden fazlasını kullanmışsanız endişelenmeyiniz, bir doktor veya eczacı ile konuşunuz.  
 
TRAVOCORT’u bir kez çok fazla miktarda uyguladıysanız veya tesadüfen yuttuysanız tehlikeli  
olması beklenmemektedir. Endişe ediyorsanız doktorunuza veya eczacınıza  danışınız.  
TRAVOCORT ’u kullanmayı unutursanız  
 
Unutulan dozları dengelemek için çift doz kullanmayınız. 
 
Hatırladığınızda, bir sonraki dozu zamanı geldiğinde kullanın ve reçete edildiği şekilde tedaviyi  
sürdürün.  
 
4. Olası yan etkiler  nelerdir?  
Tüm ilaçlar gibi, TRAVOCORT da kullanan herkeste görülmeyen yan etkilere neden olabilir. 
Aşağıdaki yan etkiler klinik çalışmalarda ortaya çıkmış, sıklık derecelerine göre listelenmiştir: Yaygın:  
Uygulama bölgesinde ciltte tahriş veya yanma hissi  
 
Yaygın ol mayan:  
 
Uygulama bölgesinde kızarıklık (eritem) veya kuruluk 
Stria (deri içi şerit oluşumu)  5  Bilinmiyor:  
Uygulama bölgesinde kaşıntı (pruritus) veya kabarcıklar (vezikül)  
 
TRAVOCORT gibi cilde uygulanan diğer glukokortikoidlerde, aşağıdaki lokal yan etkiler oluşabilir 
(sıklık mevcut verilerden hesaplanamamaktadır):  
 
Deride incelme (cilt atrofisi), kıl köklerinin iltihaplanması (folikülit), vücut kıllanmasında artış 
(hipertrikoz), kılcal damarların genişlemesi ( telanjiyektazi), ağız çevresinde deride iltihaplanma 
(perioral dermatit), deride renk değişikliği, akne ve/veya TRAVOCORT’un bileşenlerinden herhangi birine karşı alerjik cilt reaksiyonları. TRAVOCORT bileşenleri vücut tarafından deri yoluyla emildiğinden (absorbe edildiğinden), vücudun diğer bölümlerinde 
de başka yan etkiler (sistemik etkiler) 
oluşabilir.  
 
Anneleri gebelik sırasında yoğun veya uzun süreli olarak tedavi edilmiş olan yeni doğanlarda yan 
etkiler hariç tutulamaz. Örneğin, bebeğin böbrek üstü bezlerinin aktivitesi düşmüş olabilir (düşük 
adrenal korteks fonksiyonu) ve bebeğin hastalığa karşı direnci azalmış  olabilir.  
 
Yan etki yaşamanız durumunda, doktorunuzla veya eczacınızla konuşun.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, bir doktor 
veya bir eczacıya  danışınız. 
 
 
5. TRAVOCORT’un saklanması  
 
TRAVOCORT’ u çocukların göremeyeceği, erişemeyeceği yerlerde ve ambalajında saklayınız.  
 
TRAVOCORT’ u 25ºC altındaki oda sıcaklıklarında ışıktan ve nemden koruyarak saklayınız.  
 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra TRAVOCORT’ u kullanmayınız. 
 
 
Ruhsat Sahibi:  
LEO Pharma A/S, Danimarka lisansı ile Abdi İbrahim İlaç San. ve Tic. A.Ş. 
Reşitpaşa Mah. Eski Büyükdere Cad. No:4  
34467 Maslak/Sarıyer/İstanbul  
Tel: 0 212 366 84 00 Faks: 0 212 276 20 20  
 
Üretim yeri:  
Sanofi İlaç San. ve Tic. A.Ş. Küçükkarıştıran Mah. Merkez Sok. No:223/A Büyükkarıştıran/Lüleburgaz/Kırklareli  
 
 
Bu kullanma talimatı 26/03/2020 tarihinde onaylanmıştır.  