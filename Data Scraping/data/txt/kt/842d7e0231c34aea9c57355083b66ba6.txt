1 / 8 
 KULLANMA TALİMATI  
 
DUPATİN  % 0,1 göz damlası,  çözelti  
Göze damlatılarak uygulanır.  
Steril  
 
Etkin madde: Her 1 mL’sinde 1  mg olopatadine eşdeğer olopatadin hidroklorür içerir.  
Yardımcı madde(ler):  Benzalkonyum klorür, sodyum klorür, dibazik sodyum fosfat 
dodekahidrat, hidroklorik asit, sodyum hidroksit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya  ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktoru nuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. DUPATİN  nedir ve ne için kullanılır?  
2. DUPATİN ’i kullanmadan önce dikkat edilmesi gerekenler  
3. DUPATİN  nasıl kullanılır?  
4. Olası yan etkiler nelerdir?  
5. DUPATİN ’in saklanması  
Başlıkları yer almaktadır.  
 
1. DUPATİN  nedir ve ne için kullanılır?  
DUPATİN  5 mL’lik kendinden damlalıklı çevirmeli kapaklı şişede sunulan bir göz damlasıdır. 
Partikül içermeyen berrak ve  renksiz bir çözeltidir.  
 
DUPATİN  etkin madde olarak olopatadin içerir.  
 
DUPATİN  mevsimsel alerjik konjunktivitin oküler belirtilerinin ve bulgularının  tedavisinde 
kullanılır.  
 
Alerjik konjunktivit: Polenler, ev tozu veya hayvan kürkü gibi bazı maddeler (alerjenler) göz 
yüzeyinde şişmenin yanısıra kızarıklık, şiddetli kaşıntıya neden olabilir.  
 
DUPATİN  gözün alerjik rahatsızlıklarının tedavisinde kullanılan bir ilaçtır. Alerjik 
reaksiyonların şiddetini azaltarak etki eder.  
 2 / 8 
 2. DUPATİN ’i kullanmadan önce dikkat edilmesi gerekenler  
 
DUPATİN ’i aşağıdaki durumlarda KULLANMAYINIZ  
 Eğer olopatadine veya DUPATİN ’in içerdiği diğer yardımcı maddelere karşı hassasiyetiniz 
(alerjiniz) var ise kullanmayınız. Öncelikle doktorunuza sorunuz.  
 
DUPATİN ’i aşağıdaki durumlarda DİKKATLİ KULLANINIZ  
 DUPATİN ’i 3 yaşın altındaki çocuklarda kullanmayınız.  
 DUPATİN’i  kullanmadan önce lenslerinizi çıkartınız.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
DUPATİN ’in yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamile kalma ihtimaliniz varsa ilacı kullanmadan önce doktorunuza 
danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirm e 
İlacı kullanmadan önce doktorunuza veya eczacınıza danışınız . 
Emziriyorsanız DUPATİN ’i kullanmayınız, sütünüze geçebilir.  
 
Araç ve makine kullanımı  
DUPATİN  kullandıktan sonra görüşünüzde bir süreliğine bulanıklaşma olabilir. Bulanıklık 
geçinceye kadar araç ya da makine kullanmayınız.  
 
DUPATİN ’in içeriğinde bulunan bazı yardımcı maddeler hakkında önemli bilgiler  
DUPATİN  içerisinde bulunan bir koruyucu madde ( benzalkonyum klorür), göz irritasyonuna 
neden olabilir.  Yumu şak kontak t lenslerle temasından kaçınınız.  Uygulamadan  önce kontak 
lensi çıkartınız ve lensi takmak için en az 15 dakika  bekleyiniz.  Yumuşak kontakt lenslerin 
renklerinin bozulmasına neden  olduğu  bilinmektedir.  
 
Bu ilaç, 0.2 mg/ml’ye eşdeğer olmak üzere, her 5 ml’sinde 1 mg benzalkonyum klorür 
içermektedir  
 
Diğer ilaçlar ile birlikte kullanımı  
Başka bir göz damlası ile eşzamanlı olarak kullanılacaksa, iki uygulama arasında en az 5 dakika 
beklenmel idir. Göz merhemleri en son kullanılmalıdır.  
 3 / 8 
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu konu hakkında bilgi veriniz.  
 
3. DUPATİN  nasıl kullanılır?  
DUPATİN ’i kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 
Uygun kullanım ve doz/uygulama sıklığı için talimatlar:  
 Günde iki kez, sabah ve akşam hasta göze veya gözlere bir damla damlat ılır.  
 Doktor tarafından başka bir şekilde tavsiye edilmediği takdirde belirtilen dozlarda 
kullanınız.  
 DUPATİN ’i iki gözünüze birden sadece doktorunuz söylerse kullanınız.  
 DUPATİN ’i doktorunuzun size söylediği süre boyunca kullanınız.  
 
Uygulama yolu ve metodu:  
DUPATİN ’i sadece göz damlası olarak kullanınız.  
Uygulamadan önce ellerinizi yıkayınız.  
 
 Şişenin kapağını açınız.  
 Kapağın altında bulunan halkayı çıkarınız (bkz. Resim 3 ve Resim 4).  
 Kapağı halka olmadan tekrar kapatınız. Kapak içerisindeki plastik pin şişenin ucunu 
delecektir (bkz. Resim 5)  
 
 
 
 
 
 
 
 
 
 
 
 
 
 
 
4 / 8 
 Aşağıda belirtildiği şekilde gözünüze uygulayınız:  
 
1. Başınızı arkaya doğru eğiniz; bir elinizle alt göz 
kapağınızı yavaşça aşağı çekerek gözünüz ile göz 
kapağınız arasında bir çukur oluşturunuz.  
 
 
 
2. Diğer elinizle şişeyi baş aşağı, gözünüzün üstünde 
dik olarak tutunuz. Yavaşça sıkarak bir damla 
damlatınız. Damlalığın ucunu eliniz veya gözünüze 
değdirmemeye dikkat ediniz.  
 
 
3. Damlattıktan sonra gözünüzün iç ucuna parmak 
ucunuz ile 1 -2 dakika bastırınız. Bu, ilacın gözyaşı 
kanallarından buruna akmasını önler.  
 
Değişik yaş grupları:  
Çocuklarda kullanımı:   
3 yaşının altında olan çocuklarda DUPATİN  kullanılmamalıdır.  
 
Yaşlılarda kullanımı:   
Yaşlılarda kullanımı yetişkinlerdeki kullanımı ile aynıdır.  
 
Özel kullanım durumları:  
Özel kullanımı yoktur.  
 
Kullanmanız gerekenden daha fazla DUPATİN  kullandıysanız  
Ilık su ile gözünüzü yıkayınız. Bir sonraki damla zamanına dek baş ka damla damlatmayınız.  
 
DUPATİN ’den kullanmanız gerekenden fazlasını kullanmışsanız bir doktor veya eczacı ila 
konuşunuz.  
 
DUPATİN ’i kullanmayı unutursanız  
Hatırladığınız anda tek bir doz damlatınız  ve düzenli doz programınıza devam ediniz. Bir 
sonraki  dozun zamanı yakınsa unutulan dozu almayıp düzenli doz programınıza devam ediniz.  
 
Unutulan dozları dengelemek için çift doz damlatmayınız.  
Eğer başka göz ilaçları kullanıyorsanız, birbirini takip eden uygulamalar arasında beş ila on 
dakika bırakınız.  
 
 
  
 
 
 
 
5 / 8 
 DUPATİN  ile tedavi sonlandırıldığında oluşabilecek etkiler  
Herhangi bir etki bulunmamaktadır.  Doktorunuzla konuşmadan bu ilacı kullanmayı 
bırakmayınız . 
 
4. Olası yan etkileri nelerdir?  
Tüm ilaçlar gibi DUPATİN ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, DUPATİN ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
• Alerjik reaksiyonlar lokal  kaşıntı ya da deri kızarıklığından şiddetli alerjik reaksiyonlara 
(anaflaktik reaksiyonlar -tüm vücutta oluşabilecek şişlik, kaşıntı, kızarıklık, boğazda tıkanma, 
nefes alamama, öksürük, baş dönmesi, bayılma, nöbet geçirme, bilinç kaybı, zayıf nabız, 
çarpı ntı, kalp atımında düzensizlikler ve düşük tansiyon) ya da ciddi deri reaksiyonlarına kadar 
değişkenlik gösterebilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin DUPATİN ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1000 hastanın birinden fazla görülebilir.  
Seyrek  : 1000 hastanın birinden az görülebilir.  
Çok seyrek  : 10000 hastanın birinden az görülebilir.  
Bilinmiyor         : Eldeki verilerden hareketle sık lığı tahmin edilemiyor.  
 
Aşağıdakilerden herhangi birini fark ederseniz, doktorunuza söyleyiniz:  
Yaygın yan etkiler:  
 baş ağrısı  
 tat alma bozukluğu  
 gözde ağrı  
 gözde tahriş  
 göz kuruluğu  
 gözde anormal hassasiyet  
 burun kuruluğu  
 yorgunluk  
 
Yaygın olmayan yan etkiler:  
 baş ağrısı  
 burun içinde iltihaplanma (rinit)  
 baş dönmesi  
 duyarlılık azalması  
 korneada aşınma  6 / 8 
  korneada epitel kusur  
 korneada epitel bozukluk  
 noktasal keratit (gözdeki saydam tabakanın noktasal iltihaplanması)  
 keratit  (gözdeki saydam tabakanın iltihaplanması)  
 kornea lekesi  
 göz akıntısı  
 ışığa karşı hassasiyet  
 bulanık görme  
 görüş netliğinde azalma  
 göz kapağı spazmı  
 gözde rahatsızlık  
 gözde kaşınma  
 konjunktival kesecikler  
 konjunktival bozukluk  
 gözde yabancı cisim hissi  
 gözyaşı artışı  
 göz kapağında kaşıntı  
 göz kapağında ödem  
 göz kapağı bozukluğu  
 göz kapağında kızarıklık  
 gözde kanlanma  
 kontakt dermatit (temasla ortaya çıkan iltihaplı bir deri hastalığı)  
 deride sıcaklık duygusu  
 deride kuruluk  
 
Bilinmiyor  
 aşırı hassasiyet  
 yüzde şişme  
 uyuklama hali  
 korneal ödem  
 gözde ödem  
 gözde şişme  
 konjunktivit  
 göz bebeği büyümesi  
 görme bozuklukları  
 göz kapağı kenarında çapaklanma  
 nefes darlığı  
 sinüs (burun ve göz çevresindeki kemiklerin içindeki boşluklar) enfeksiyonu  
 bulantı  
 kusma  
 dermati t (iltihaplı bir deri hastalığı)  
 deride kızarıklık  7 / 8 
  halsizlik  
 keyifsizlik  
 
Bunlar DUPATİN ’in hafif yan etkileridir.  
 
Genellikle bu belirtiler ciddi olmadığı sürece ilacınızı kullanmaya devam edebilirsiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ya da eczacınızı bilgilendiriniz.  
 
Belirgin kornea (gözün saydam cismi) hasarı olan hastaların bazılarında fosfat içeren göz 
damlalarının kullanımına bağlı olarak, çok seyrek sıklıkta korneal kalsifikas yon (gözün saydam 
cisminde kireçleşme) vakaları bildirilmiştir.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Ya n Etki Bildirimi” 
ikonuna tıklayarak doğrudan Türkiye Farm akovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. DUPATİN ’in saklanması  
DUPATİN ’i çocukların g öremeyeceği, erişemeyeceği yerlerde ve ambalajında saklayınız.  
 
25°C  altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  Ambalajdaki son kullanma tarihinden 
sonra DUPATİN ’i kullanmayınız.   
 
Kullanmadığınız zaman şişenin  kapağını sıkıca kapatı nız. 
 
Şişe ilk kez açıldıktan sonra 28 gün içinde kullanılmalıdır.  
 
İlacınızı evdeki çöpünüze veya sulandırarak atmayınız. İhtiyacınız olmayan ilacın atılma 
koşullarını eczacınıza danışınız. Bu durum, çevreyi korumaya yardım edecekti r. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 8 / 8 
 Ruhsat sahibi:  
DEVA  Holding A.Ş.  
Küçükçekmece/ İstanbul  
Tel:    0212 692 92 92  
Faks: 0212 697 00 24  
E-mail:deva@devaholding.com.tr  
 
Üretim  yeri: 
DEVA  Holding A.Ş  
Kartepe/ KOCAELİ  
 
Bu kullanma talimatı …/…/...  tarihinde onaylanmıştır.  