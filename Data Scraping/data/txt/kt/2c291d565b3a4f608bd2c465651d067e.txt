1 / 14 KULLANMA TALİMATI 
 
FENOBİS  500 mg dağılabilir  tablet  
Ağız yolu ile (su içinde çözündürülerek) alınır.  
• Etkin madde: Her bir tablet 500 mg deferasiroks içerir.  
• Yardımcı maddeler: Laktoz monohidrat  (inek sütü kaynaklı) , krospovidon, 
mikrokristalin selüloz , povidon K -30, sodyum lauril sülfat, kolloidal  silikon dioksit, 
magnezyum stearat.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı ol abilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
 
 
  
 
 
 
 
 
 
Bu kullanma talimatında:  
1. FENOBİS  nedir ve ne için kullanılır?  
2. FENOBİS ’i kullanmadan önce dikkat edilmesi gerekenler  
3. FENOBİS  nasıl kull anılır?  
4. Olası yan etkiler nelerdir?  
5. FENOBİS ’in saklanması  
 Başlıkları yer almaktadır.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar ok umaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2 / 14 1. FENOBİS  nedir ve ne için kullanılır?  
FENOBİS , beyaz ya da beyazımsı renkte, yuvarlak, bir yüzeyinde "D500" baskılı tabletlerdir . 
Her bir suda dağılan table t 500 mg deferasiroks içerir.   
 
FENOBİS  tabletler 28 tablet içeren blister ambalajlarda sunulmaktadır.  
 Kan nakline bağlı aşırı demir yüklemesi (düzenli kan nakli alan hastalar):  
FENOBİS  kan naklinin sebep olduğu aşırı demir yüklemesinin tedavisinde kulla nılır. 
Yetişkinlerin, gençlerin ve 2 yaş ve üzerindeki çocukların tedavisinde kullanılabilir. 
 
FENOBİS , vücuttaki demir fazlasını (aşırı demir yükü diye de adlandırılır) gideren demir 
bağlayıcı bir ilaçtır (demir şelatörü). FENOBİS  demiri bağlar ve büyük oranda dışkı yoluyla 
vücuttan atılmasını sağlar.  
 Talasemi, orak hücre anemisi ve myelodisplastik sendrom gibi bazı anemi (kansızlık) tipleri 
bulunan hastalarda tekrar tekrar kan nakli gerekebilir. Bununla birlikte, kan naklinin 
tekrarlanması aşırı demir bi rikimine sebep olabilmektedir. Bunun sebebi kanda demir 
bulunması ve vücudumuzun kan nakliyle alınan aşırı demiri vücuttan atmak için doğal bir yola sahip olmamasıdır.  
 
Kan nakline bağlı olmayan talasemi sendromları (düzenli kan nakli almayan talasemi 
hastaları):  
FENOBİS , talasemi sendromlarıyla ilişkili demir yüklenmesi olan ancak kan nakli almayan 
hastaların tedavisi için kullanılır. Bu durumdaki yetişkinlerde, adölesanlarda ve 10 yaş ve 
üzeri çocuklarda kullanılabilir. Kan nakline bağlı olmayan talasemi sendromları olan 
hastalarda başlıca, düşük kan hücresi sayısına yanıt olarak besinle alınan demirin emilimindeki artış nedeniyle zaman içinde aşırı demir yüklenmesi gelişebilir. Düzenli kan 
nakli almayan talasemik hastalarda yüksek demir düzeyleri genellik le yalnızca 10 yaş ve üzeri 
hastalarda gözlenmektedir.  
 
Zaman içerisinde, demir fazlası karaciğer ve kalp gibi önemli organlara zarar verebilir. 
 3 / 14 Demir fazlasını atmak ve organların zarar görme riskini azaltmak için demir şelatörü olarak 
adlandırılan ilaçlar kullanılır.  
 FENOBİS ’in nasıl etki gösterdiği veya bu ilacın size neden reçete edildiği konusunda 
sorularınız varsa doktorunuza danışınız.  
 
2. FENOBİS ’i kullanmadan önce dikkat edilmesi gerekenler  
FENOBİS ’i aşağıdaki durumlarda KULLANMAYINIZ  
Eğer:  
• Deferasiroksa veya FENOBİS ’in içeriğinde bulunan diğer yardımcı maddelerden 
herhangi birine karşı aşırı duyarlılığınız (alerjiniz) varsa.  
• Orta derecede veya şiddetli böbrek problemleriniz varsa.  
• Myelodisplastik sendromunuz (MDS) (kemik iliğinden hatalı kan hücrelerinin 
üretilmesi ile karakterize olan bir kan hastalığı) ilerlemiş evredeyse veya ilerlemiş kanser hastalığınız varsa.  
• Şu anda başka bir demir şelatörü ilaç kullanıyorsanız.  
 
Eğer alerjiniz olabileceğini düşünüyorsanız doktorunuza danışınız.  
 
FENOBİS ’i aşağıdaki durumlarda DİKKATLİ KULLANINIZ  
Eğer:  
• Herhangi bir karaciğer veya böbrek sorununuz varsa,  
• Aşırı demir birikimine bağlı kalp sorununuz varsa,  
• İdrar miktarında önemli derecede azalma görürseniz (böbrek hastalığı belirtisi), 
• Şiddetli döküntü veya solunum güçlüğü ve baş dönmesi veya genellikle yüz ve 
boğazda olmak üzere şişme fark ederseniz (şiddetli alerjik reaksiyon belirtileri),  
• Şu semptomların herhangi bir kombinasyonunu yaşarsanız: Döküntü, kırmızı deri, 
dudaklar, gözler veya ağızda kabarma, de rinin soyulması, yüksek ateş, grip benzeri 
semptomlar, büyümüş lenf nodları (şiddetli deri reaksiyonu belirtileri)  
• Sersemlik, karnın sağ üst bölümünde ağrı, deride ve gözlerde sarılık veya sarılıkta artış 
ve idrar renginin koyulaşması belirtilerinden bazıl arını bir arada görürseniz (karaciğer 
hastalığı belirtileri),  4 / 14 • Düşünme, bilgileri hatırlama veya sorun çözmede güçlük yaşarsanız, daha az tetikte 
veya uyanık ya da düşük enerji ile çok uykulu hissederseniz (kanınızda karaciğer veya böbrek problemleri ile il işkili olabilecek yüksek amonyak düzeylerinin belirtileri, 
ayrıca bkz. Bölüm 4 “Olası yan etkiler”).  
• Kan kusuyorsanız ve/veya dışkınız siyahsa,  
• Özellikle yemek yedikten veya FENOBİS ’i kullandıktan sonra sık sık karın ağrısı 
yaşıyorsanız,  
• Sıklıkla midede ya nma/ekşime yaşıyorsanız,  
• Kan testinizde düşük trombosit veya akyuvar sayımına sahipseniz, 
• Bulanık görme şikayetiniz varsa, 
• Kusma veya ishal yaşıyorsanız. 
• Deferasiroks ile tedavi sırasında meydana gelen metabolik asidoza ilişkin pazarlama 
sonrası raporlar a lınmıştır. Bu hastaların büyük çoğunluğunda böbreklerde bozukluk, 
böbrek kanallarında bozukluk (Fanconi sendromu) veya diyare (ishal) ya da asit -baz 
dengesi bozukluğunun bilinen bir sonuç olduğu rahatsızlıklar mevcuttur. 
Vücudunuzdaki asit -baz dengesi klinik açıdan uygun şekilde izlenmelidir. 
Vücudunuzda böbrek kaynaklı asidoz gelişmesi durumunda FENOBİS  tedavisinde 
kesinti düşünülmelidir.  
• Özellikle 65 yaş ve üstündeki myelodisplastik sendromlu (MDS) hastalarda böbrek, 
karaciğer, mide barsak sorunlarına bağ lı istenmeyen etkiler yaygın yaşanan 
sorunlardandır.  
 
Bu belirtilerden herhangi birini görürseniz derhal doktorunuzu bilgilendiriniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 FENOBİS ’in yiyecek ve içecek ile kullanılması  
FENOBİS , aç karnına, yemekten en az 30 dakika önce, tercihen hergün aynı saatte 
alınmalıdır.  
Alındıktan sonra yemek yemeden en az 30 dakika beklenmelidir. 5 / 14 Suda dağılabilen tablet bir bardak su, elma veya portakal suyu içer isinde tamamen dağıldıktan 
sonra bardağın içindeki sıvının tamamı içilir. Ardından bardağın içerisinde kalan tortunun 
üzerine biraz su veya meyve suyu eklenip içilir.  
 Ürünün karbonatlı içeceklerde eritilmesi köpüklenmeye neden olacağından ve sütte eritilm esi 
dağılmayı yavaşlatacağından önerilmemektedir. FENOBİS  dağılabilir  tabletleri alüminyum 
içeren antiasid ürünleriyle birlikte almayınız.  
 Hamilelik  
İlacı kullanmadan önce doktorunuza veya eczacınıza danışınız .  
Açıkça gerekli olmadıkça, FENOBİS ’in gebel ikte kullanımı önerilmemektedir. Eğer gebe 
iseniz veya gebe olabileceğinizi düşünüyor iseniz doktorunuzu bilgilendiriniz. Doktorunuz sizi gebelik süresince FENOBİS  kullanıp kullanamayacağınız konusunda yönlendirecektir.  
FENOBİS ’in insanlarda doğurganlık üz erine etkileri bilinmemektedir.  
 
FENOBİS  hormonal doğum kontrol ilaçlarının etkisini azaltabilir. İlave önlemlerin alınması 
gerekir.  
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
FENOBİS  tedavisi sürerken bebeğinizi emzirmeniz önerilmemektedir. Eğer emziriyorsanız 
doktorunuzu bilgilendiriniz.  
 Araç ve makine kullanımı  
Eğer FENOBİS  kullandıktan sonra baş dönmesi yaşıyorsanız, kendini zi tekrar normal 
hissedene kadar araç veya herhangi bir makine kullanmayınız. 
 
FENOBİS ’in içeriğinde bulunan bazı yardımcı maddeler hakkında önemli bilgiler  
FENOBİS , laktoz (süt şekeri) içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  6 / 14 Diğer ilaçlar ile birlikte kullanımı  
Mide ekşimesinin tedavisinde kullanılan ilaçlar (alüminyum içeren antiasitler) FENOBİS  ile 
günün aynı zamanında kullanılmamalı dır. 
 
FENOBİS ’in diğer demir şelatörü ilaçlarla birlikte kullanmayınız.  
 Aşağıdaki ilaçlardan birini kullanıyorsanız, bunu doktorunuza ve eczacınıza bildiriniz:  
• Siklosporin (organ nakillerinde nakledilen dokunun (greft) reddini ve romatizmal 
eklem iltihabı (romatoid artrit) veya alerjik bir deri hastalığı olan atopik dermatit gibi 
diğer durumları önlemek için kullanılır)  
• Simvastatin (kolesterolü düşürmek için kullanılır)  
• Bazı ağrı kesiciler ve iltihap giderici (antiinflamatuar) ilaçlar (ör. aspirin, ibuprof en, 
kortikosteroidler)  
• Ağızdan alınan (oral) bisfosfonatlar (osteoporoz (kemik erimesi) tedavisinde kullanılır)  
• Kan pıhtılaşmasını önleyen veya tedavi eden (antikoagülan) ilaçlar  
• Doğum kontrol ilaçları (hormonal kontraseptif ajanlar)  
• Bepridil (kardiyak ned enli göğüs ağrısı tedavisinde kullanılır), ergotamine (migren tipi 
başağrısı tedavisinde kul lanılır)  
• Repaglinid (diyabet (şeker hastalığı) tedavisinde kullanılır)  
• Rifampisin (verem (tüberküloz) tedavisinde kullanılır)  
• Fenitoin, fenobarbital, karbamazepin ( sara (epilepsi) tedavisinde kullanılır)  
• Ritonavir (HIV enfeksiyonu (AIDS hastalığı) tedavisinde kullanılır)  
• Paklitaksel (kanser tedavisinde kullanılır)  
• Teofilin (astım gibi solunum hastalıklarının tedavisinde kullanılır)  
• Klozapin (şizofreni gibi psikiyatri k bozuklukların tedavisinde kullanılır)  
• Tizonidin (kas gevşetici olarak kullanılır)  
• Kolestiramin (Kanda kolesterol düzeyini düşürmek amacıyla kullanılır.)  
• Busulfan (nakilden önce kan yapan kemik iliği hücrelerini parçalamak üzere kemik iliği nakli öncesinde tedavi amacıyla kullanılır).  
 
Doktorunuzun, bu ilaçların bazılarının kanınızdaki düzeyini test etmesi gerekebilir. 
Doktorunuz, bu ilaçların size en uygun dozunu belirlerken bu testleri göz önüne alacaktır.  7 / 14 Eğer reçeteli ya da reçetesiz herhangi bir ilacı  şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FENOBİS  nasıl kullanılır?  
 Uygun kullanım ve doz/uygulama sıklığı için talimatlar:  
FENOBİS ’i her zaman tam olarak doktorunuzun söylediği şekilde kullanınız. Emin 
olmadığınız bir konu olursa doktorunuza veya eczacınıza danışınız.  
• FENOBİS  dozu hastanın vücut ağırlığına bağlı olarak hesaplanır. Doktorunuz 
ihtiyacınız olan dozu hesaplayacak ve size günde kaç tablet almanız gerekti ğini 
söyleyecektir.  
• Tedavinin başlangıcında günlük doz düzenli kan nakli alan hastalar için genellikle 
vücut ağırlığının her kilogramı için 20 mg, düzenli kan nakli almayan hastalar içinse 
genellikle vücut ağırlığının her kilogramı için 10 mg’dır.  
• Bireysel  tedavi ihtiyacına bağlı olarak doktorunuz size daha düşük veya daha yüksek 
bir başlangıç dozu önerebilir. 
• Tedaviye verdiğiniz yanıta bağlı olarak doktorunuz tedavi dozunuzu sonradan 
yükseltebilir veya azaltabilir.  
• Önerilen maksimum günlük doz (bir günde a lınabilecek en yüksek doz), düzenli kan 
nakli alan hastalar için vücut  ağırlığının her kilogramı için 40 mg, düzenli kan nakli 
almayan yetişkin hastalar için vücut ağırlığının her kilogramı için 20 mg, pediyatrik hastalar içinse vücut ağırlığının her kilogramı için 10 mg’dır.  
• FENOBİS ’i her gün, günde bir defa, günün aynı saa tinde kullanınız ( FENOBİS ’i hep 
aynı saatte almanız, tabletleri ne zaman almanız gerektiğini hatırlamanızı 
kolaylaştıracaktır).  
• Tabletleri aç karnına alınız.  
• Aldıktan sonra en az 30 dakika geçmeden bir şey yemeyiniz.  
Doktorunuz söylediği sürece FENOBİS ’i her gün almaya devam ediniz. Bu, uzun süreli bir 
tedavidir, muhtemelen aylar veya yıllar boyunca devam edecektir. Doktorunuz, tedavinin 
istenen etkiyi sağlayıp sağlamadığını görmek için sizi düzenli olarak kontrol edecektir.  
 FENOBİS ’i ne kadar süre kullanm anız gerektiğine ilişkin sorularınız varsa doktorunuza 
danışınız.  8 / 14 Uygulama yolu ve metodu:  
• Tableti/tabletleri bir bardak su, elma veya portakal suyu içerisine atınız. ( 100-200 ml)  
 
• Tableti/tabletleri tamamen çözünene kadar karıştırınız. Bardak içerisind eki sıvı bulanık 
bir görünüme sahip olacaktır.  
 
• Bardağın içindeki sıvının tamamını içiniz. Ardından bardağın içerisinde kalan tortunun 
üzerine biraz su veya meyve suyu ekleyip onu da içiniz. Tabletleri gazlı içecekler veya süt içerisinde çözdürmeyiniz.  
              
 
• Tabletleri çiğnemeyiniz, kırmayınız ve ezmeyiniz.  
• Tabletleri bütün olarak yutmayınız.  
 FENOBİS  tedavinizin takibi:  
Tedaviden önce ve tedavi süresince düzenli olarak tahliller (kan, idrar ve Manyetik Rezonans 
Görüntüleme) yapılacaktır. FENOBİS ’in ne derecede iyi etki gösterdiğini saptamak için bu 
testlerle vücudunuzdaki demir miktarı (ferritin düzeyi, karaciğer ve/veya kalpteki demir düzeyi) izlenir.  9 / 14 Testlerle ayrıca böbrek fonksiyonlarınız (kandaki kreatinin düzeyi, idrarda protein varlı ğı) ve 
karaciğer fonksiyonlarınız da (kandaki transaminaz, bilirubin ve alkalen fosfataz düzeyleri) 
izlenir. Doktorunuz sizin için en uygun FENOBİS  dozunu belirlerken ve FENOBİS  
tedavinizin ne zaman kesilmesi gerektiğine karar verirken bu testleri dikkate alacaktır.  
 
Tedavi süresince önlem olarak yılda bir kez görme ve işitme testleriniz yapılacaktır.  
 Değişik yaş grupları:  
Çocuklarda kullanımı:  
FENOBİS , düzenli kan transfüzyonları alan 2 yaş ve üzeri çocuklarda ve ergenlerde ve 
düzenli kan transfüzyonlar ı almayan 10 yaş ve üzeri çocuklarda ve ergenlerde kullanılabilir. 
Hasta büyüdükçe doktor dozda ayarlama yapacaktır.  
Yaşlılarda kullanımı:  
FENOBİS  yaşlılarda yetişkinler için belirlenmiş olanla aynı dozda kullanılır. Fakat, 65 ve 
üzeri yaştaki kişilerde gençlerden daha fazla yan etki (özellikle diyare) görülebilir. Bu hastalar 
doktorları tarafından bir doz ayarlaması gerektirebilecek yan etkiler açısından yakından izlenmelidir.  
  Özel kullanım durumları:  
Böbrek yetmezliği:  
FENOBİS  tedavisi, serum kreati nin düzeyleri, yaşına göre normalin üst sınırından daha 
yüksek olan hastalarda dikkatli kullanılmalıdır. Bu hastalarda kreatinin ve/veya kreatinin klerensinin izlenmesi ilk ayda haftada bir, bundan sonra ayda bir olacak şekilde yapılmalıdır. 
FENOBİS  böbrek yetmezliği olan hastalarda araştırılmamıştır ve kreatinin klerensi <60 ml/ 
dakika’nın altında olan hastalarda kontrendikedir. Serum kreatinin düzeyleri, bütün hastalarda her ay izlenmelidir; gerekirse günlük dozlar, 10 mg/kg azaltılabilir. 
 
Karaciğer yetm ezliği:  
Orta şiddette hepatik bozukluğu olan hastalarda başlangıç dozu yaklaşık %50 oranında azaltılmalı, şiddetli hepatik bozukluğu olanlarda kullanılmamalıdır.  
Karaciğer fonksiyonu, bütün hastalarda tedavi başlatılmadan önce, tedavinin ilk ayında 2 
haftada bir ve bundan sonra ayda bir izlenmelidir.  10 / 14  
Eğer FENOBİS ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla FENOBİS  kullandıysanız:  
Eğer kullanmanız ger ekenden daha fazla FENOBİS  kullandıysanız veya başkası yanlışlıkla 
tabletlerinizi kullandıysa derhal doktorunuza veya hastaneye başvurunuz. Doktora tablet 
paketini gösteriniz. Acil tıbbi tedavi gerekli olabilir. Karın ağrısı, ishal, mide bulantısı ve 
kusma  gibi etkiler ve ciddi olabilen böbrek ya da karaciğer problemleri yaşayabilirsiniz.  
FENOBİS ’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
FENOBİS ’i kullanmayı unutursanız:  
İlacınızı almayı unutursanız, unuttu ğunuzu fark eder etmez bu dozu aynı gün içerisinde alınız. 
Bir sonraki dozu her zamanki saatte alınız.  
 
Unutulan dozları dengelemek için çift doz almayınız. 
 
FENOBİS  ile tedavi sonlandırıldığındaki oluşabilecek etkiler:  
FENOBİS  tedavisini sonlandırmak ha stalığınızın daha kötüye gitmesine neden olabilir. Eğer 
kullanmaya son verirseniz, demir fazlası vücudunuzdan atılamayacaktır. Doktorunuz 
tarafından belirtilmedikçe FENOBİS  kullanmayı bırakmayınız.  
 FENOBİS ’in kullanımı ile ilgili herhangi bir sorunuz var sa doktorunuz veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi FENOBİS ’in içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok ya ygın  : 10 hastanın en az 1’inde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  11 / 14 Yaygın olmayan  : 100 hastanın birinden az, fakat 1.000 hastanın birinden fazla 
görülebilir.  
Seyrek  : 1.000 hastanın birinden az , fakat 10.000 hastanın birinden fazla 
görülebilir.  
Çok seyrek   : 10.000 hastanın birinden az görülebilir.  
Sıklığı bilinmeyen  : Eldeki veriler ile belirlenemeyecek kadar az hastada görülebilir.  
 Yan etkilerin çoğu hafif ile orta şiddettedir ve genellikle tedaviden birkaç gün ila birkaç hafta 
sonra kaybolmaktadır.  
Aşağıdaki yan etki listesi sizi telaşlandırmasın. Bunların hiçbirini yaşamayabilirsiniz.  
 
Aşağıdakilerden biri olursa, FENOBİS ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kan kusuyorsanız ve/veya dışkınız siyahsa,  
• Özellikle yemek yedikten veya ilacı kullandıktan sonra sık sık karın ağrısı yaşıyorsanız,  
• Sıklıkla midede yanma/ekşime şikayeti yaşıyorsanız,  
• Şiddetli üst karın ağrısı ş ikayetiniz varsa (pankreatit), 
• Şiddetli döküntü veya solunum güçlüğü ve baş dönmesi veya genellikle yüz ve boğazda olmak üzere şişme şikayetiniz varsa (şiddetli alerjik reaksiyon belirtileri), 
• Şu semptomların herhangi bir kombinasyonunu yaşarsanız: Döküntü, kırmızı deri, 
dudaklar, gözler veya ağızda kabarma, derinin soyulması, yüksek ateş, grip benzeri 
semptomlar, büyümüş lenf nodları (şiddetli deri reaksiyonu belirtileri),  
• İdrar miktarınızda önemli derecede azalma varsa (böbrek hastalığı belirtisi), 
• Baş dö nmesi, karnın sağ üst bölümünde ağrı, deride ve gözlerde sarılık veya deride ve 
gözlerde sarılık artışı ve idrar renginin koyulaşması belirtilerinden bazılarını bir arada 
yaşıyorsanız (karaciğer hastalığı belirtileri),  
• Kısmi görme kaybınız varsa.  
• Düşünme, bilgileri hatırlama veya sorun çözmede güçlük yaşarsanız, daha az tetikte 
veya uyanık ya da düşük enerji ile çok uykulu hissederseniz (kanınızda karaciğer veya böbrek problemleri ile ilişkili olabilecek ve beyin fonksiyonunuzda değişikliğe yol 
açabilecek y üksek amonyak düzeylerinin belirtileri), 12 / 14 Bunların hepsi çok ciddi yan etkilerdir. Eğer bunlardan biri si zde mevcut ise acil tıbbi 
müdaha leye veya hastaneye yatırılmanıza gerek olabilir.  
 
Aşağıdakilerden birini fark ederseniz, hemen doktorunuza bildiriniz v eya size en yakın 
hastanenin acil bölümüne başvurunuz:  
• Bulanık veya puslu görme  
• İşitmede azalma  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler yaygın olmayan (100 hastanın birinden az, fakat 1000 hastanın birinden 
fazla) sıklıkta görülür.  
 Aşağıdakilerden herhangi birini fark ederseniz, doktorunuza söyleyiniz:  
Çok yaygın (Bu yan etkiler 10 kişide 1 kişiden fazlasını etkileyebilir):  
• Böbrek fonksiyon testlerinde bozukluk. 
 
Yaygın (10 hastanın birinden az, fakat 100 hastanın birinden fazla görülebilir):  
• Bulantı, kusma, ishal, karın ağrısı, şişkinlik, kabızlık, hazımsızlık gibi gastrointestinal 
bozukluklar, 
• Döküntü, 
• Baş ağrısı  
• Karaciğer fonksiyon testlerinde bozukluk. 
• Kaşıntı.  
• İdrar testinde bozukluk (idrarda protein).  
 Yaygın olmayan (100 hastanın birinden az, fakat 1.000 hastanın birinden fazla görülebilir):  
• Baş dönmesi  
• Ateş 
• Boğaz ağrısı  
• Kol ve bacaklarda şişme  
• Deri renginde değişme  
• Kaygı, endişe (anksiyete)  
• Uyku bozukluğu  
• Yorgunluk  13 / 14 Sıklığı bilinmeyen  
• Kan pıhtılaşmasına katılan hücrelerin sayısında (trombositopeni), kırmızı kan 
hücrelerinin sayısında (şiddetli anemi), beyaz kan hücrelerinin sayısında (nötropeni) 
veya tüm tiplerden kan hücrelerinin sayısında (pansitopeni) azalma  
• Saç dökülmesi  
• Böbrek taşları  
• İdrar atılımında azalma  
• Mide ya da bağırsak duvarında, ağrılı olabilen ve bulantıya yol açabilen yırtılma  
• Şiddetli üst karın ağrısı (pankreatit)  
• Sindirim sisteminde delinme  
• Kandaki asit düzeyinde anormal düzeyde artış  
 
Eğer bu kullanma talimatında bahsi geç meyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhan gi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki B ildirimi” ikonuna tıklayarak ya da 
0 800 314 00 08 numaralı yan etki bildirim hattını a rayarak Türkiye Farmakovijilans Merkezi 
(TÜFAM)’ne bildiriniz. Meydana ge len yan etkileri bildirerek kullanmakta olduğunuz ilacın 
güvenliliği hakkında daha fazla bi lgi edinilmesine katkı sağlamış olacaksınız.   
 
5. FENOBİS ’in saklanması  
FENOBİS ’i çocukların göremeyeceği, erişemeyeceği yerlerde ve ambalajında saklayınız.  
 
25°C’ nin altındaki oda sıcaklığında saklayınız.  
 Nemden korumak için FENOBİS ’i orijinal ambalajında saklayınız.  
 
Son kullanma tarihiyle uyumlu olarak kullanınız.  
 14 / 14 Blister veya ambalajın üzerinde belirtilen son kullanma tarihinden sonra FENOBİS ’i 
kullanmayını z.  
 
Eğer üründe ve/veya ambalajında bozukluklar fark ederseniz FENOBİS ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: 
Nobis Scientific İlaç San. ve Tic. A.Ş  
Deri OSB Mah. Kadife Sokak R -6/7 
Özel Parsel No:5 Tuzla/İstanbul  
 
Üretim yeri:  
World Medicine İlaç San. ve Tic. A.Ş.  
15 Temmuz Mahallesi Cami Yolu Caddesi  
No:50 Güneşli  Bağcılar/İstanbu l 
 
Bu kullanma talim atı 29.07.2024 tarihinde onaylanmıştır . 