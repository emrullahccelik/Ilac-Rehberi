KISA ÜRÜN BİLGİSİ
1. BEŞERİ TIBBİ ÜRÜNÜN ADI
KREON® 25000 pharm. eur. ünite sert jelatin kapsül
2. KALİTATİF VE KANTİTATİF BİLEŞİM
Etkin madde(ler):
Her bir enterik kaplı Kreon MinimicrospheresTM granüllerini içeren sert jelatin kapsül 300 mg
domuz kaynaklı pankreatine eşdeğer:
Lipaz …………………..25000 Pharm. Eur. Ünite
Amilaz …………………18000 Pharm. Eur. Ünite
Proteaz ……………….....1000 Pharm. Eur. Ünite
içermektedir.
Yardımcı madde(ler):
Sodyum lauril sülfat........0.19 mg
Yardımcı maddeler için 6.1’e bakınız
3. FARMASÖTİK FORM
Sert jelatin kapsül
KREON® 25000, mide asidine dayanıklı açık kahverengi granüller içeren, gövdesi renksiz,
kapsül kapağı opak turuncu olan sert jelatin kapsüldür.
4. KLİNİK ÖZELLİKLER
4.1 Terapötik endikasyonlar
Pankreatik ekzokrin yetmezliği tedavisinde endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Yetişkinler (yaşlılar dahil)
Başlangıç dozu, her yemek sırasında veya hemen sonrasında bir veya iki kapsüldür.
Doz artışı gerekiyorsa, klinik yanıt ve belirtiler dikkatle izlenerek yavaş yavaş yapılmalıdır.
Uygulama şekli:
Kapsüller bütün olarak yutulmalıdır, ya da uygulama kolaylığı için kapsüller açılabilir ve
granüller asidik bir sıvı veya yumuşak bir yiyecek ile, fakat çiğnenmeden alınabilir.
Bu, elma püresi, yoğurt veya pH’ı 5.5’ten düşük herhangi bir meyve suyu (elma, portakal
veya ananas) olabilir. Eğer granüller sıvı veya yiyecek ile karıştırılırsa, karışımın hemen
tüketilmesi ve saklanmaması gerekmektedir, aksi takdirde, enterik kaplama çözünebilir.
Enterik kaplamayı korumak için granüllerin ezilmemesi veya çiğnenmemesi gerekmektedir.
Granüllerin ezilmesi, çiğnenmesi veya pH’ı 5.5’ten daha yüksek bir yiyecek veya sıvı ile
1karıştırılması, koruyucu enterik kaplamayı bozabilir. Bu, enzimlerin ağız boşluğunda erken
salıverilmesiyle sonuçlanabilir; bu durum etkinin azalmasına ve mukoz membranlarda
irritasyona yol açabilir. Ürünün ağızda kalmamasına dikkat edilmelidir. Her KREON®
dozunda yeteri miktarda su alınması gereklidir.
10000 ünite lipaz/kg/gün’den daha yüksek doz alan kistik fibrozlu hastalarda fibrozan
kolonopati bildirilmiştir (bkz. bölüm 4.4)
Özel popülasyonlara ilişkin ek bilgiler
Böbrek/Karaciğer yetmezliği:
KREON®’un bu hasta grubunda kullanımına ilişkin özel bir veri bulunmamaktadır.
Pediyatrik popülasyon:
Bebekler (12 aya kadar)
Bebeklere 120 mL formül mama başına veya emzirme başına 2000-4000 ünite lipaz
verilebilir.
Uygulamadan önce KREON® kapsül içeriği doğrudan formül mamaya veya anne sütüne
karıştırılmamalıdır.
12 Aydan Büyük ve 4 Yaşından Küçük Çocuklar
Enzim dozlaması, 4 yaşından küçük çocuklar için öğün başına 1000 ünite lipaz/kg vücut
ağırlığı ile başlamalı ve öğün başına maksimum 2500 ünite lipaz/kg vücut ağırlığı (veya
günde 10000 ünite lipaz/kg vücut ağırlığına eşit veya daha az) veya günde 4000 ünite lipaz/g
tüketilen yağdan daha az olmalıdır.
4 Yaş ve Üzeri Çocuklar
Enzim dozlaması, 4 yaşından büyükler için öğün başına 500 ünite lipaz /kg vücut ağırlığı ile
başlamalı ve öğün başına maksimum 2500 ünite lipaz /kg vücut ağırlığı (veya günde 10000
ünite lipaz /kg vücut ağırlığına eşit veya daha az) veya günde 4000 ünite lipaz /g tüketilen
yağdan daha az olmalıdır.
Öğün başına vücut ağırlığının kg'ı başına 6000 ünite lipazdan daha yüksek dozlar, 12
yaşından küçük çocuklarda fibrozan kolonopatinin göstergesi olan bağırsak striktürü ile
ilişkilendirilmiştir. Halihazırda öğün başına vücut ağırlığının kg'ı başına 6000 ünite lipazdan
daha yüksek dozlar alan hastalar muayene edilmeli ve dozaj ya hemen azaltılmalı ya da daha
düşük bir aralığa titre edilmelidir.
Geriyatrik popülasyon:
Doz yetişkinlerde olduğu gibidir.
4.3 Kontrendikasyonlar
Domuz pankreatini veya yardımcı maddelerden (bkz bölüm 6.1) herhangi birine karşı aşırı
duyarlılığı olanlarda kontrendikedir.
24.4 Özel kullanım uyarıları ve önlemleri
Yüksek dozda pankreatin preparatları alan kistik fibrozlu hastalarda ileo-çekum ve kalın
bağırsak stiriktürleri (fibrozan kolonopati) bildirilmiştir. Bir önlem olarak, özellikle 10000
ünite/kg/gün’den yüksek dozda lipaz alan hastalarda fibrozan kolonopati ihtimalini dışlamak
için, olağan dışı abdominal semptomlar veya abdominal semptomlardaki değişiklikler tıbbi
açıdan değerlendirilmelidir.
Bu tıbbi ürün her kapsülde 1 mmol (23 mg)’dan daha az sodyum ihtiva eder; yani ihmal
edilebilir miktarda sodyum içerir.
Hayvansal (domuz) kaynaklı protein alerjisi olan kişilerde dikkatli kullanılmalıdır.
Takip edilebilirlik:
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Herhangi bir veri bulunmamaktadır.
Gebelik dönemi:
Pankreatinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3).
İnsanlara yönelik potansiyel risk bilinmemektedir.
KREON® gerekli olmadıkça gebelik döneminde kullanılmamalıdır.
Laktasyon dönemi:
Hayvanlar üzerinde yapılan çalışmalar, emziren annelerin, sistemik olarak pankreatik enzimlere
maruz kalmadığını gösterdiğinden, anne sütü alan çocuklarda herhangi bir etki
beklenmemektedir.
Pankreatik enzimler laktasyon sırasında kullanılabilir.
3Hamilelik veya emzirme sırasında kullanımı gerekli ise, KREON® yeterli nutrisyonel statüyü
sağlayacak dozlarda kullanılmalıdır.
Üreme yeteneği/Fertilite:
Herhangi bir veri bulunmamaktadır.
4.7 Araç ve makine kullanımı üzerindeki etkiler
KREON®’un, araç ve makina kullanımı üzerinde etkisi yoktur veya ihmal edilebilir
düzeydedir.
4.8 İstenmeyen etkiler
Advers olayların sıklığı aşağıdaki sıralamaya göre belirtilmiştir: Çok yaygın (>1/10), yaygın
(>1/100 ila <1/10), yaygın olmayan (>1/1,000 ila <1/100), seyrek (>1/10,000 ila <1/1,000),
çok seyrek (<1/10,000), bilinmiyor (eldeki verilerden hareketle tahmin edilemiyor).
Klinik çalışmalarda, 900’den fazla hastaya KREON® verilmiştir.
En yaygın rapor edilen yan etkiler gastrointestinal bozukluklar olup esas olarak hafif veya orta
şiddettedir.
Klinik çalışmalar esnasında aşağıdaki advers reaksiyonlar belirtilen sıklıklarla gözlenmiştir:
Organ sistemi Çok yaygın Yaygın Yaygın olmayan Sıklığı
≥ 1/10 ≥ 1/100 ila ≥1/1000 ila bilinmiyor
< 1/10 <1/100
Bağışıklık Hipersensitivite
sistemi (anafilaktik
hastalıkları reaksiyonlar)
Gastrointestinal Karın ağrısı* Bulantı, kusma, İleo-çekum ve
hastalıklar konstipasyon, kalın bağırsakta
karın şişkinliği, striktür
diyare* (fibrozan
kolonopati)
Deri ve deri altı Döküntü Kaşıntı, ürtiker
dokusu
hastalıkları
* Gastrointestinal bozukluklar esas olarak altta yatan hastalık ile ilişkilidir. Diyare ve karın ağrısı
için plasebo ile benzer veya daha düşük insidanslar bildirilmiştir.
Yüksek doz pankreatin preparatı alan kistik fibrozlu hastalarda ileo-çekum ve kalın bağırsakta
striktür (fibrozan kolonopati) bildirilmiştir (Bkz. Bölüm 4.4 Özel Kullanım Uyarıları ve
Önlemleri).
Onay sonrası kullanım sırasında esas olarak ciltle ilgili olan ancak sadece bununla sınırlı olmayan
alerjik reaksiyonlar gözlenmiştir ve bunlar advers reaksiyon olarak tanımlanmıştır.
4Bu reaksiyonların sıklıklarınının güvenilir bir şekilde tahmin edilmesi, büyüklüğü belli olmayan bir
popülasyonda spontan olarak bildirilmeleri nedeniyle mümkün değildir.
Pediyatrik popülasyon:
Pediyatrik popülasyonda spesifik advers reaksiyonlar tespit edilmemiştir. Kistik fibrozlu
çocuklarda yan etkilerin sıklığı, çeşidi ve şiddeti yetişkinlerle benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99).
4.9 Doz aşımı ve tedavisi
Pankreatinin çok yüksek dozlarının hiperürikozüri ve hiperürisemi ile ilişkili olduğu
bildirilmiştir.
Enzim tedavisinin durdurulması ve yeterli rehidrasyonun sağlanmasını içeren destekleyici
önlemler tavsiye edilmektedir.
5 FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grubu: Multienzimler (amilaz, lipaz, proteaz)
ATC Kodu: A09AA02
KREON®, jelatin kapsüller içinde enterik kaplı (aside dayanıklı) granüller halinde domuz
pankreası içerir. Kapsüllerin midede hızla çözülmesi ile çok sayıda çoklu doz ilkesi ile
formüle edilmiş granül salıverilir. Çoklu doz ilkesinin amacı, granüllerin, kimus (mide içeriği)
ile iyi karışmasını, kimus ile beraber mideden uzaklaşmasını ve salımdan sonra enzimlerin
kimus içerisine iyi dağılmalarını sağlamaktır.
Granüller ince bağırsağa ulaştığında kaplama hızla çözülerek (pH > 5.5’te) yağ, nişasta ve
proteinlerin sindirimini sağlamak için lipolitik, amilolitik ve proteolitik aktivitesi olan enzimler
salınır. Takiben, pankreatik sindirim ürünleri doğrudan absorbe edilir veya bağırsak enzimleri
tarafından ileri hidrolize uğrar.
Klinik etkililik:
Pankreatik ekzokrin yetersizliği olan hastalarda KREON®’un etkililiğini araştıran toplam 30
çalışma yürütülmüştür. Bunlardan 10 tanesi kistik fibroza, kronik pankreatite ya da cerrahi
sonrası durumlara sahip hastalarda gerçekleştirilen plasebo kontrollü çalışmalardır.
Bütün randomize, plasebo kontrollü etkililik çalışmalarında önceden tanımlanan birincil amaç
KREON®’un primer etkililik parametresi olan yağ emilim katsayısı (CFA) üzerindeki
plaseboya üstünlüğünü göstermektir.
Yağ emilim katsayısı, yağ alımı ve feçesle yağ atılımı dikkate alınarak, vücüda alınan yağ
yüzdesini belirler. Plasebo kontrollü “Pankreatik Ekzokrin Yetmezlik (PEY)” çalışmalarında
ortalama CFA (%, ortalama ± SS), plaseboyla (% 62.6 ± 21.8) karşılaştırıldığında, KREON®
tedavisiyle daha yüksek bulunmuştur (% 83.0 ± 12.6). Her iki tedavide de medyan tedavi
5süresi 7 gün olmuştur. Bütün çalışmalarda, dizayndan bağımsız olarak, KREON® ile yapılan
tedavi periyodu sonundaki ortalama CFA (%), plasebo kontrollü çalışmalardaki KREON®
için olan ortalama CFA değerlerine benzer bulunmuştur.
KREON® ile tedavi, altta yatan hastalıktan bağımsız olarak, dışkı kıvamı, abdominal ağrı, gaz
ve dışkı sıklığı da dahil olmak üzere pankreas ekzokrin yetmezliği semptomlarını belirgin
şekilde iyileştirir.
Semptomların günlüklerde toplandığı plasebo kontrollü çalışmalarda, en sık rapor edilen oran
olarak "abdominal ağrısı olmayan" deneklerin yüzdesi, KREON® tedavisi sırasında plasebo
tedavisine göre (%52) daha yüksek olmuştur (%73). En sık rapor edilen dışkı kıvamı,
KREON® tedavisi sırasında deneklerin %63'ünde ve plasebo tedavisi sırasında deneklerin
%17'sinde "oluşmuş/normal" olmuştur. KREON® tedavisi sırasında, en sık rapor edilen oran
olarak "gazı olmayan" deneklerin yüzdesi, plasebo tedavisine göre (%19) daha yüksek
olmuştur (%30).
KREON® tedavisi sırasında ortalama günlük dışkı sayısı, plasebo tedavisine göre daha düşük
olmuştur (ortalama±SS: 1,89±0,87'ye karşı 3,16±1,51).
Bu çalışmalarda kistik fibroza bağlı PEY'li deneklerde, en sık rapor edilen oran olarak
"abdominal ağrısı olmayan" deneklerin yüzdesi, KREON® tedavisi sırasında %94 ve plasebo
tedavisi sırasında %60 olmuştur. En sık rapor edilen dışkı kıvamı, KREON® tedavisi sırasında
deneklerin %73'ünde ve plasebo tedavisi sırasında deneklerin %18'inde "oluşmuş/normal"
olmuştur. En sık rapor edilen oran olarak "gazı olmayan" deneklerin yüzdesi, KREON®
tedavisi sırasında %37 ve plasebo tedavisi sırasında %26 olmuştur. Ortalama günlük dışkı
sayısı (ortalama±SS), KREON® tedavisi sırasında 1,78±0,78 ve plasebo tedavisi sırasında
3,24±1,49 olmuştur.
Bu çalışmalarda kronik pankreatite bağlı PEY'li deneklerde, en sık rapor edilen oran olarak
"abdominal ağrısı olmayan" deneklerin yüzdesi, KREON® tedavisi sırasında %55 ve plasebo
tedavisi sırasında %46 olmuştur. En sık bildirilen dışkı kıvamı, KREON® tedavisi sırasında
deneklerin %45'inde ve plasebo tedavisi sırasında deneklerin %18'inde "oluşmuş/normal"
olmuştur. En sık bildirilen oran olarak "gazı olmayan" deneklerin yüzdesi, KREON® tedavisi
sırasında %26 ve plasebo tedavisi sırasında %13 olmuştur. Ortalama günlük dışkı sayısı
(ortalama±SS), KREON® tedavisi sırasında 2,07±1,08 ve plasebo tedavisi sırasında 2,89±1,55
olmuştur.
Pediyatrik popülasyon:
Kistik fibrozda KREON®’un etkililiği, yeni doğandan ergenliğe kadar olan yaş aralığını
kapsayan 288 pediyatrik hastada gösterilmiştir. Bütün çalışmalarda, KREON® ile tedavi sonu
ortalama CFA değerleri, tüm pediyatrik yaş gruplarında % 80’i geçmiştir.
5.2 Farmakokinetik özellikler
Emilim:
Yapılan hayvan çalısmaları bozulmamış enzimlerin absorbsiyonunu göstermemiştir, bu
nedenle farmakokinetik çalışmalar yapılmamıştır. Pankreatik enzim suplemanlarının etkilerini
göstermeleri için absorbsiyonları gerekmez.
Dağılım:
Tüm terapötik etkilerini gastrointestinal bölgenin lümeni içerisinde gösterirler.
6Biyotransformasyon
Pankreatik enzim suplemanları protein olmalarından dolayı peptid ve aminoasit olarak
absorbe olmadan önce gastrointestinal kanaldan geçerek proteolitik sindirime uğrarlar.
Eliminasyon:
Pankreatin sindirim yolunda enzimler tarafından sindirilir ve emilime uğrar, bu nedenle
elimine edilmez.
5.3 Klinik öncesi güvenlilik verileri
Mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Granüller:
Makrogol 4000
Hipromelloz ftalat
Setil alkol
Trietil sitrat
Dimetikon
Kapsül kabuğu:
Sığır kaynaklı jelatin
Susuz demir (III) oksit, E 172
Hidratlaştırılmış demir (III) oksit, E 172
Titanyum dioksit (E 171)
Sodyum lauril sülfat
6.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, orijinal ambalajı içerisinde saklanmalıdır. Açtıktan sonra
25°C altındaki oda sıcaklığında saklanması koşuluyla 6 ay içinde kullanılmalıdır. Nemden
korumak için kabı sıkıca kapalı tutulmalıdır.
6.5. Ambalajın niteliği ve içeriği
Karton kutuda, 100 kapsül içeren HDPE şişelerde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
77. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI
126/86
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.02.2009
Ruhsat yenileme tarihi :….
10. KÜB’ÜN YENİLENME TARİHİ
8