1 / 8 
 KULLANMA TALİMATI  
 
FANHDI  1500  IU/15 ml IV  enjeksiyonluk çözelti hazırlamak  için liyofilize toz ve çözücü  
Damar içine uygulanır.  
Steril  
 
Etkin madde :  Her flakon 1500  I.U. insan koagülasyon faktörü VIII  içerir.  Flakonun her 1 ml’si 
100 IU insan koagülasyon faktörü VIII içerir.  
 
Yardımcı madde ler:   Histidin, insan albümini, arjinin, enjeksiyonluk su  
 
        Bu ilaç ek izlemeye tabidir. Bu üçgen yeni güven lilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin  için reçetelendirilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
            
 
Bu Kullanma Talimatında:  
 
1. FANHDI  nedir ve ne için kullanılır?  
2. FANHDI  kullanmadan önce dikkat edilmesi gerekenler  
3. FANHDI  nasıl kullanılır?  
4. Olası yan etkiler nelerdir?  
5. FANHDI ’nin saklanması  
     
Başlıkları yer almaktadır.  
     
1. FANHDI  nedir ve ne için kullanılır?  
 
FANHDI, her flakonda; 1500  I.U. insan koagülasyon f aktörü VIII içeren, enjeksiyon için 
liyofilize toz şeklinde sunulmaktadır (I.U. ’nin açılımı uluslararası ünite olup, standart etkinlik 
ölçüsüdür.).  
 
Ürün, uygun miktarda çözücü ile  (enjeksiyonluk su) çözül dükten sonra, her bir flakon 100 
I.U./m L insan koagülasyon faktörü VIII içerir.  
 
FANHDI, pıhtılaştırma faktörleri olarak isimlendirilen ilaç grubu içerisindedir.  
FANHDI , hemofili A’lı  (kanda bulunan ve normal pıhtılaşma için gerekli bir proteinin (faktör 
FVIII) doğuştan gelen eksikliği ) hastalar daki kanamanın önlenmesi ve tedavisi için kullanılır.  2 / 8 
  
2. FANHDI  kullanmadan önce dikkat edilmesi gerekenler  
 
FANHDI ’yi aşağıdaki durumlarda KULLANMAYINIZ:  
 
Eğer , 
 
İnsan pıhtılaşma faktörü VIII'e veya bu ilacın içerdiği diğer maddelerden herhangi birine karşı 
alerjiniz varsa, FANHDI'yi kullanmayınız.  
 
FANHDI ’yi aşağıdaki durumlarda DİKKATLİ KULLANINIZ:   
 
Fanhdi'yi kullanmadan önce doktorunuza, eczacınıza veya hemşirenize danışın.  
 
FAHNDI insan kanının sıvı olan kısmından (plazmasından) elde edilir. Bu nedenle pek 
çok insanın kanı toplanmakta ve bu kanların plazmasından yararlanılmaktadır. İnsan 
kanı ve plazmadan hazırlanan ilaçlarda, hastalara geçebilecek hastalıklardan korumak 
için birtakım önlemler alınır.  Bu  önlemler  arasında; hastalık taşıma riski olan kan 
vericilerini saptamak ve bunların dışlandığından emin olmak için, kan ve plazma 
vericilerinin dikkatli bir şekilde seçimi ile kan bağışı yapanlar ve plazma havuzlarının 
virüs/hastalık belirtileri açısından test edil meleri bulunmaktadır. Bu ürünlerin üreticileri 
ayrıca, kanın ve plazmanın işlenmesi sürecine virüslerin etkisizleştirilmesi ve/veya 
ortadan kaldırılması basamaklarını n dahil edilmesi yer almaktadır . Bu önlemlere 
rağmen, insan kanından ya da plazmasından elde edilen tıbbi ürünler uygulandığında, 
hastalık bulaşma olasılığı tümüyle ortadan kaldırılamamaktadır. Bu ndurum, yapısı 
bilinmeyen veya sonradan ortaya çıkan virüsler ve Creutzfeldt -Jakob hastalık (CJD) 
ajanı gibi diğer hastalık tipleri için de geçerlidir. Bu nedenle ileride oluşabilecek bir 
hastalıkla kullanılmış ürün arasındaki bağlantıyı kurabilmek için, ku llandığınız ürünün 
adı ve s eri numarasını kaydederek bu kayıtları saklayınız.  
 
Alınan önlemlerin insan immün yetmezliği virüsü (HIV), Hepatit B virüsü ve Hepatit C 
virüsü gibi zarflı virüsler ve Hepatit A gibi zarflı olmayan virüsler için etkili olduğu kabul 
edilmektedir. Parvovirus B19 gibi zarfsız virüslere karşı ise bu önlemlerin etkisi sınırlıdır. 
Parvovirus B19 enfeksiyonu;  gebe kadınlar (fetal enfeksiyon) ve bağışıklık sistemi 
bastırılmış veya bazı kansızlık (anemi)  tiplerine sahip olan hastalar (örneğin, orak hücreli 
kansızlık, hemolitik -organizmada kırmızı kan hücrelerinin anormal yıkımı ile meydana 
gelen kansızlık) için ciddi olabilir.   
 
Şayet insan plazmasından elde edilen ürünleri düzenli olarak kullanıyorsanız, doktorunuz 
hepatit A ve B’ye karşı aşılanmanızı önerebilir.  
 
Faktör VIII’e karşı nötralize edici antikor (inhibitör) oluşumu; hemofili A hastalarının 
tedavisinde bilinen bir istemeyen durumdur (komplikasyon).  Bu inhibitörler, özellikle yüksek 
düzeylerde, tedavinin düzgün bir şekilde çalışmasını durdurur. Siz veya çocuğunuz bu 
inhibitörlerin gelişimi açısından dikkatli bir şekilde takip edileceksiniz. Sizin veya 
çocuğunuzun kanaması FANHDI ile kontrol altına al ınamıyorsa, derhal doktorunuza bilgi 
veriniz.  
 
Daha önce faktör VIII inhibitörleri geliştirdiyseniz ve bir faktör VIII ürününden diğerine 
geçtiyseniz, tekrar inhibitör geliştirebilirsiniz.  3 / 8 
  
Eğer  seyrek olarak da olsa; kurdeşen, nefes darlığı, baş dönmesi , vertigo veya bulantı ya da 
ayaktayken baş dönmesi hissi gibi anaflaktik reaksiyon (aniden gelişen ciddi alerjik reaksiyon) 
gibi belirtilerin ortaya çıkması durumunda , ilacın uygulanmasını durdurun uz ve hemen 
doktorunuzla temasa geçin iz. 
 
Doktorunuz,  aldığınız FANHDI dozunun yeterli faktör VIII düzeylerini sağladığın dan ve 
böylece herhangi bir kanamayı durdurduğundan emin olmak amacıyla bazı testleri 
uygulamalıdır.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir.  
 
Çocuklar ve Ergenler  
 
Belirtilen uyarılar ve önlemler hem yetişkinler hem de çocuklar için geçerlidir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FANHDI ’nin yiyecek ve içecek ile kullanılması  
 
FANHDI ’nin kullanımı üzerinde yiyecek ve içeceğin etkisi yoktur. Aç ya da tok karnına 
uygulanabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz doktorunuza bildiriniz. FANHDI’nin hamileyken   kullanılıp 
kullanılamayacağına doktorunuz karar verecektir.  
 
Hamilelik döneminde faktör VIII kullanımı ile ilgili hiçbir klinik çalışma yapılmamıştır. Bu 
nedenle, faktör VIII hamilelik döneminde sadece açıkça ihtiyaç duyulduğu  takdirde  
kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce dokturunuza veya eczacınıza danışınız.  
 
Emzi rme döneminde faktör VIII kullanımı ile ilgili hiçbir klinik çalışma yapılma mıştır. Bu 
nedenle, faktör VIII emzirme döneminde sadece açıkça ihtiyaç duyulduğu  taktirde 
kullanılmalıdır.  
 
Araç ve makine kullanımı  
 
FANHDI ’nin araç ve makine kullanımı üzerinde herhangi bir etkisi yoktur.   4 / 8 
  
FANHDI ’nin içeriğinde bulunan bazı maddeler hakkında önemli bilgi ler 
 
Sodyum içeriği:  
Bu tıbbi ürün her “doz”unda 34,5 mg'dan daha az sodyum ihtiva eder . Ancak pozolojiye ve 
hastanın vücut ağırlığına bağlı olarak, hasta birden fazla şişe alabilir. Bu durum, kontrollü 
sodyum diyetinde olan hastalar için göz önünde bulundurulmalıdır.  
 
Fanhdi’nin diğer ilaçlar ile birlikte kullanımı   
 
FANHDI’nin diğer ilaçlardan etkilenip etkilenmediği bilinmemektedir. Diğer ilaçlarla 
karıştırılarak kullanılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız  ya da kullanama ihtimaliniz varsa , lütfen doktorunuza veya eczacınıza bunlar 
hakkında bilgi veriniz.  
 
3. FANHDI  nasıl kullanılır?  
 
Uygun kullanım ve doz/uygulama sıklığı için talimatlar:  
 
FANHDI’nin u ygulanacak miktarı; ağırlığınız , klinik durumunuz , kanamanın tipi ve şiddeti 
gibi çeşitli faktörlere bağlıdır. Doktorunuz, kanınızdaki faktör VIII gerekli düzeylerinin 
sağlanması için FANHDI’nin dozunu, uygulama sıklığını ve aralıklarını hesaplayacaktır.  
 
Doktorunuz FANHDI ile tedavinin süresini belirleyecektir.  
 
Doktorunuz ya da hemofili hemşiresi tarafından kendi kendinize enjeksiyon hakkın da yeterli 
eğitim almadıysanız, FANHDI kullanmadan önce size tam bir eğitim verilecektir. Lütfen, tüm 
eğitim materyalleriniz için başvurunuz  ya da daha fazla bilgi için yerel hemofili merkezinizle 
temasa geçiniz.  
 
Uygulama yolu ve metodu : 
 
Ürünü, kullanma talimatının sonunda belirtildiği gibi çözünüz (lütfen, kullanma talimatının 
arkasındaki resimli açıklamalara bakınız). Ürünü damar içi enjeksiyon şeklinde kullanınız. 
Uygulama hızı dakikada 3 mL uygulanacak şekilde  olmalı ve istenmeyen yan etkilerde n 
sakınmak için kesinlikle dakikada 10 mL’yi geçecek şekilde uygulanmamalıdır.  
 
Değişik yaş grupları : 
 
Çocuklarda kullanım ı:  
Klinik çalışmaların yetersizliği nedeniyle, 6 yaşından küçük çocuklarda FANHDI  kullanımı 
önerilmemektedir.  
 
Yaşlılarda kullanımı:  
Yaşlılarda kullanım için hiçbir veri mevcut değildir. FANHDI, eğer sadece tıbbi karara göre 
açıkça belirtildiyse yaşlı hastalara uygulanmalıdır .  
 5 / 8 
 Eğer FANHDI ’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Özel kullanım durumları:  
 
Böbrek/karaciğer yetmezliği:   
Böbrek/karaciğer yetmezliği olan insanlar için hiçbir veri mevcut değildir. FANHDI, eğer 
sadece tıbbi karara göre açıkça belirtildiyse hastalara uygulanmalıdır.  
 
Kullanmanız gerekenden daha fazla FANHDI  kullan dıysanız  
 
FANHDI’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FANHDI ’yi kullanmayı unutursanız  
 
Hemen takip eden dozu alınız ve doktorunuz tarafından tanımlanan uygun aralıklarla devam 
ediniz . 
Unutulan dozları dengelemek için çift doz almayınız.  
 
FANHDI  ile tedavi sonlandı rıldığında oluşabilecek etkiler  
Doktorunuz tarafindan karar verilinceye kadar FANHDI  ile tedaviye son vermeyiniz.  
 
4. Olası Yan Etkiler Nelerdir?  
 
Tüm ilaçlar gibi bu ilaç da  herkeste  olmasa bile yan  etkilere neden olabilir.  
 
Yan etkiler şu şekilde sınıflandırılabilir:  
Çok yaygın   :10 hastanın en az birinde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az, fakat 10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor              :Eldeki veriler ile belirlenemeyecek kadar az hastada görülebilir.   
 
Aşağıdakilerden biri olursa FANHDI’yi kullanmayı durdurunuz ve DERHAL 
doktorunuza bildirin veya size en yakın hastanenin acil bölümüne başvurunuz : 
 
Bilinmiyor:  
-Kaşıntı, enjeksiyon yerinde lokal reaksiyonlar ( yanma  veya karıncalanma ve  geçici kızarıklık)  
-Alerjik reaksiyonlar (göğüs darlığı, iyi hissetmeme, baş dönmesi,  nefes darlığı,  mide bulantısı 
ve kan basıncının hafif düşmesi sonucu ayaktayken baş dönmesi)  
-Ağızda tuhaf bir tat  
-Kalbin hızlı atması (taşikardi)  
-Kontrol kaybı  
-Mide bulantısı  
-Ateş 
- Huzursuzluk  6 / 8 
 - Baş ağrısı  
- Uykululuk  
- Kusma  
- Üşüme  
 
Eğer bunlardan biri sizde mevcut ise, sizin bu ilaca karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
İnhibitör antikorları, önceden Faktör VIII ilaçları ile tedavi edilmemiş çocuklarda, (bkz. bölüm 
FANHDI’yi aşağıdaki durumlarda DİKKATLİ KULLANINIZ) çok yaygın bir şekilde 
oluşabilir (1/10 hastanın üzerinde); bununla birlikte, Faktör VIII ile önceden tedavi edilmiş (150 
günden fazla süren tedavi) hastalarda ise risk yaygın değildir (1/100 hastanın altında). Bu 
durumda, s izin veya çocuğunuzun ilacı istenilen etkiyi oluşturmayabilir ve siz veya 
çocuğunuzda geçmeyen kanama meydana gelebilir. Bu durumda, derhal doktorunuzla iletişime 
geçmelisiniz.  
 
Diğer yan etkiler:  
Çok yaygın:  
• Faktör VIII inhibisyonu (HTGH) * (vücudun Faktör VIII’e karşı antikor (inhibitör) üretmesi)  
 
Yaygın olmayan:  
• Faktör VIII inhibisyonu (TGH) * (vücudun Faktör VIII’e karşı antikor (inhibitör) üretmesi)  
 
* HTGH (Daha önce hiç tedavi görmemiş hastalar) klinik çalışmalarında rapor edilmiştir.  
* TGH’de (Daha önce tedavi görmüş hastalar) rapor edilmiştir.  
 
Seyrek:  
• Ateş 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
   5. FANHDI ’nin saklanması   
 
Bu ilacı  çocukların göremeyeceği, erişemeyeceği yerlerde ve ambalajında saklayınız.  
 
30°C  altındaki sıcaklıklarda saklayınız .  
 
Ürünü dondurmayınız.  Donmuş ürünü çözüp kullanmayınız.  
 
FANHDI'yi  toz ve çözücü  karıştırıldıktan  hemen  sonra  kullanmalısınız.  Hemen  kullanılmadığı 7 / 8 
 takdirde, saklama süreleri ve koşulları kullanıcının sorumluluğunda olup, saklama süresi 
25°C’de 12 saat veya 2°C - 8°C'de 24 saatten  uzun olmamalıdır. Kullanım koşullarından emin 
değilseniz, doktorunuza danışmalısınız.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra bu ürünü kullanmayınız .   
 
Bulanık veya çökelti içeren çözeltiler kullanılmamalıdır. Genellikle çözelti berrak ya da hafif 
opelesandır. Çözeltinin rengi gitmişse ya da bulanmışsa atınız.  
 
Eğer üründe ve/veya ambalajında bozukluklar fark ederseniz FANHDI’yi  kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:    
 
Dem İlaç San. ve Tic. A.Ş.  
Dem Plaza İnönü Mah. Kayışdağı Cad. No:172  
34755 Ataşehir / İSTANBUL  
Tel: 0 216 4284029   
Fax:  0 216 42840 86 
 
Üretim yeri : 
 
Instituto Grifols, S.A.  
Can Guasch, 2 -Parets del Valles  
08150 Barselona -İspanya  
  
Bu kullanma talimatı …….  tarihinde onaylanmıştır.  
 
  
Aşağıdaki bilgiler bu ürünü uygulayacak sağlık personeli içindir.  
 
Kullanım/işlem talimatları  
Doktorunuz tarafından başka türlü belirtilmediği taktirde aşağıdaki talimatları izleyiniz.  
 
Kullanımdan sonra arta kalan ürünü kesinlikle kullanmayınız, buzdolabında saklamayınız.  
 
Çözeltinin hazırlanması : 
 
1- Flakon ve enjektörü 30°C üzerine çıkmayacak şekilde ısıtınız.  
2- Çözücüyü içeren enjektöre piston yerleştiriniz.  
3- Filtreyi ambalajdan çıkarınız. Enjektör başlığını çıkarınız ve enjektörü filtreye tutturunuz.  
4- Flakon adaptörünü ambalajından çıkarınız, enjektör ve filtreye tutturunuz.  
5- Flakonun plastik başlığını çıkarınız ve kauçuk tıpanın yüzeyini bir antiseptik ile siliniz.  
6- Adaptör iğnesi ile tıpayı deliniz.  
7- Tüm çözücüyü enjektörden flakona aktarınız.  8 / 8 
 8- Toz tümüyle çözününceye kadar flakonu hafifçe çalkalayınız. Bütün parenteral çözeltilerde 
olduğu gibi, çözünme tümüyle olmazsa ya da parçacıklar kalırsa kullanmayınız.  
9- Enjektör/filtreyi, flakon/adaptörden,  vakum serbest bırakarak ayırınız.  
10- Flakonu ters çeviriniz ve çözeltinin enjektöre geçmesini sağlayınız.  
11- Hastanın enjeksiyon yapılacak bölgesini hazırlayınız, enjektörü flakondan ayırınız ve steril 
bir iğne ya da kelebek seti kullanarak ürünü enjekte ediniz.  
12- Enjeksiyonu damara 3 mL/dk hızda yapınız. Vazomotor reaksiyonları önlemek amacıyla 
uygulama hızı 10 mL/dk’yı geçmemelidir.  
 
Uygulama seti tekrar kullanılmaz.  
 
İlaçla birlikte verilen enjeksiyon ekipmanının kullanılması tavsiye edilir. Tıbbi infüzyon 
ekipmanı kullanılması durumunda, sistemin önceden doldurulmuş şırınga ile 
uyumluluğunu kontrol edin. Uygun ürün yönetimini sağlamak için bir adaptör gerekebilir.  
 
 
 
