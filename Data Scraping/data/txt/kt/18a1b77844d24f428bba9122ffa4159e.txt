 
Sayfa 1  
 KULLANMA TALİMATI  
 
SPAZMOTEK PLUS  500 mg/10 mg  film kaplı tablet  
Ağızdan yutarak alınır.  
 
• Etkin madde:  
Her film kaplı tablet 500 mg parasetamol ve 10 mg hiyosin -N-butilbromür içerir.  
 
• Yardımcı maddeler:   
Mısır ni şastası, laktoz monohidrat  (inek sütü kaynaklı) , polivinil pirolidon, mikrokri stalin 
selüloz, talk, titanyum dioksit, p olietilen glikol  400, hidroksipropilmetil selüloz . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. SPAZMOTEK  PLUS  nedir ve ne için kullanılır?  
2. SPAZMOTEK  PLUS ’ı kullanmadan önce dikkat edilmesi gerekenler  
3. SPAZMOTEK  PLUS nasıl kullanılır?  
4. Olası yan et kiler  nelerdir?  
5. SPAZMOTEK  PLUS ’ ın saklanması  
 
Başlıkları yer almaktadır.  
 
1. SPAZMOTEK  PLUS  nedir ve n e için kullanılır?  
 
SPAZMOTEK  PLUS  spazm giderici  ve ağrı kesici kombinasyonu olan  ilaçlar grubuna dahildir. 
Bir film  kaplı  tablet içinde etkin madde olarak 10 mg  hiyosin -N-butilbromür  ve 500 mg 
parasetamol bulunur.  
 
20 film kaplı  tablet  içeren blister ambalajd a sunulmaktadır. Film kaplı tabletler  beyaz, hafif 
bombelidir.  
 
SPAZMOTEK  PLUS  aşağıdaki organların kaslarında meydana gelen ani, şiddetli nöbetler 
şeklindeki kasılmaların (spazm) geçirilmesi ve hissedilen ağrının giderilmesi için kullanılır:  
 
 
Sayfa 2  
 • Mide  
• Bağırsaklar  
• İdrar kesesi ve idrar yolları  
• Safra kanalları  
 
SPAZMOTEK PLUS kadınlarda üreme sistemi organlarının işlevsel bozukluklarına bağlı 
ağrıların (örneğin ağrılı adet görme) giderilmesinde kullanılır.  
 
Kendinizi 3 -4 gün sonra daha iyi hissetmez ve hatta daha kötü hissederseniz, doktorunuza 
başvurunuz.    
 
2. SPAZMOTEK  PLUS ’ı kullanmadan önce dikkat edilmesi gerekenler  
 
SPAZMOTEK  PLUS’ı  aşağıdaki durumlarda KULLANMAYINIZ  
Eğer;  
• Etkin madde olan hiyosin -N-butilbromür e, parasetamole veya SPAZMOTEK PLUS’ın 
içerdiği diğer maddelerden herhangi birine karşı alerjiniz (aşırı duyarlılığınız) varsa,  
• Mide -bağırsak sisteminde mekanik daralma (stenoz) veya tıkanma olması durumunda (ör. 
bir tümör ya da kıvrılmaya bağlı bağırsak tıkanması dolayısıyla) veya böyle bir durumunuz 
olmasından şüphelenildiğinde,  
• Eğer bağırsağınız tıkanmış ve düzgün bir şekilde çalışmıyorsa (paralitik veya obstrüktif 
ileus); bulguları, bağırsak hareketlerinde azalmaya bağlı oluşan ağrı ve/veya bulantı/kusmadır.  
• Megakolon adı verilen kalın ba ğırsakların bir bölümünün aşırı genişlemesine yol açan, inatçı 
kabızlık ve karın büyümesi ile kendini gösteren bir hastalığınız varsa,  
• İdrarınızın idrar kesesi içinde birikmesine ve atılmasının güçleşmesine yol açan bir 
rahatsızlığınız varsa (ör. erkeklerde prostat bezinde büyüme)  
• Kapalı açılı glokomunuz varsa (göz içi basıncın aşırı artmasına yol açan bir hastalık),  
• Kalp atım sayınızda aşırı artışa , çarpıntıya ya da düzensiz kalp atışlarına  yol açan bir 
rahatsızlığınız varsa  
• Myasteni a gravis adı verilen kasların aşırı güçsüzleşmesine yol açan nadir görülen bir 
hastalığınız varsa,  
• Ciddi karaciğer fonksiyon bozukluğunuz varsa,  
• 12 yaşından küçükseniz . 
 
SPAZMOTEK  PLUS’ı  aşağıdaki durumlarda DİKKATLİ KULLANINIZ  
 
SPAZMOTEK PLUS kullanmaya başlamadan önce lütfen doktorunuz ya da eczacınız ile 
görüşünüz. Şiddetli karın ağrılarının devam etmesi veya artması ya da ateş, mide bulantısı, 
kusma, bağırsak hareketlerinde değişiklik, karında (baskıya karşı) duyarlılık, kan b asıncında 
düşüş, bayılma veya dışkıda kan gibi belirtiler ile birlikte ortaya çıkması durumunda derhal bir 
doktora başvurulmalıdır.  
 
SPAZMOTEK PLUS'ı sadece doktorunuza danıştıktan sonra kullanınız:   
 
 
Sayfa 3  
 Eğer , 
• Karaciğer işlevlerinizde bozukluk varsa (ör. sürekli olarak aşırı miktarda alkol 
kullanıyorsanız (yakın zamanda bırakmış olmanız da dahil) veya karaciğer iltihabınız varsa),  
• Gilbert sendromu adı verilen ( halsizlik, bulantı, karın üst kısmında ağrılar ve sarılık ile 
seyreden doğumsal ve ailevi bir hastalık) bir hastalığınız varsa,  
• Daha önceden var olan böbrek hasarınız  varsa,  
• Glukoz -6-Fosfat Dehidrogenaz eksikliğiniz (kalıtsal bir enzim eksikliği) varsa,  
• Karaciğer metabolizmasında yer alan bir protein olan glutatyon proteini eksikliğiniz varsa 
(örneğin kan zehirlenmesi, yetersiz beslenme veya kronik alkolizm sebebiyle),  
 
Bu durumlarda SPAZMOTEK PLUS’ı  yalnızca tıbbi gözetim altında kullanmalısınız, ayrıca 
dozunuzun azaltılması veya dozlarınızın alımları arasındaki sürenin uzatılması gerekebilir.   
 
SPAZMOTEK PLUS'ın doktor tavsiyesi olmaksızın 3 -4 günden daha uzun süre alınmaması 
gerekir. Ağrılar devam eder veya kötüleşir ya da yeni semptomlar ortaya çıkarsa doktorunuza 
başvurmalısınız.  
  
Ciddi, aniden ortaya çıkan aşırı duyarlılık reaksiyonları (ör. anafilaktik şok) çok ender 
gözlenmiştir. Kızarıklıkların veya yüz ve boğazda şişmelerin (aşırı duyarlılık reaksiyonu 
belirtileri) ortaya çıkması durumunda tedaviyi derhal kesiniz ve bir doktora  danışınız.  
  
SPAZMOTEK PLUS doz aşımı durumunda, parasetamol içeriği dolayısıyla ciddi karaciğer ve 
böbrek hasarı riski söz konusudur. Doz aşımı riskini azaltmak için, eş zamanlı olarak 
kullanılacak ilaçların parasetamol içermediğinden emin olmak gerekir.  
  
Parasetamol ile normal tedavi dozlarında bile kısa süreli tedavi sonrasında ve daha öncesinde 
karaciğer hastalığı öyküsü bulunmayan hastalarda karaciğerde zehirlenme oluşabilir.   
 
Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu 
olan hastalarda doktor kontrolü altında dikkatli kullanılmalıdır.  
 
Birden (akut) yüksek doz verildiğinde ciddi karaciğer toksisitesine neden olur.  
 
Erişkinlerde uzun süreli (kronik) günlük dozlarda karaciğer hasarına neden olabilir.  
 
Alkolik karaciğer hastalarında dikkatli kullanılmalıdır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Parasetamolü ilk defa kullananlarda veya daha önce kullanmış olanlarda, alınan ilk dozda veya 
sonraki dozlarda, deride kızarıklık, döküntü veya başka bir deri reaksiyonu oluşabilmektedir. 
Bu durumda doktor ile irtibata geçilerek ilacın bırakılması ve alter natif bir tedaviye geçilmesi 
gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol 
içeren başka bir ilacı kullanmamalıdır. Bu durum, ciddi ve ölümle sonuçlanabilen Stevens -
 
Sayfa 4  
 Johnson sendromu (SJS)  (ciltte ve göz çevresinde kan oturması, şişlik ve kızarıklıkla seyreden 
iltihap) , toksik epidermal nekroliz (TEN)  (deride içi sıvı dolu kabarcıklarla seyreden ciddi bir 
hastalık)  ve akut jeneralize ekzantematöz püstülozis (AGEP) (yüksek ateşin eşlik ettiği akut 
yaygın döküntülü içi cerahat dolu küçük kabarcıklar) dahil, cilt reaksiyonlarına neden 
olabilmektedir. Bu hastalıklara ilişkin açıklamalar için, “4. Olası yan etkiler nelerdir?” 
bölümüne bakınız.  
 
Ağrı kesicilerin, yüksek dozda ve uygun olmayan şekilde uzun süreli kullanımı durumunda, 
ilacın dozajının artırılması yoluyla tedavi edilemeyen baş ağrıları ortaya çıkabilir. Ağrı 
kesicilerin, yüksek dozda ve uygun olmayan şekilde uzun süreli kullanımının birden kesilmesi 
durumunda, baş ağrısı, yorgunluk, kas ağrıları, asabiyet ve istemsiz gelişen belirtiler görülebilir. 
İlaç yoksunluk semptomları birkaç gün içinde azalır. O zamana kadar ağrı kesici alınmamalı ve 
doktor tavsiyesi olmaksızın kullanıma yenide n başlanmamalıdır.  
 
Uzun süreli kullanım durumunda kan sayımı, karaciğer ve böbrek fonksiyonlarının kontrol 
edilmesi gerekir.  
  
Asetilsalisilik asit (birçok ilaçta bulunan ağrı kesici ve ateş düşürücü etkisi yanında kan 
pıhtılaşmasını önleyen bir madde) ve/veya ağrı kesici ve kortizon içermeyen iltihap giderici 
ilaçlara (non -steroidal anti -inflamatuvar ilaçlar (NSAİİ)) karşı alerji niz varsa dikkatli 
olmalısınız.   
 
Bu uyarılar geçmi şteki herhangi bir dönemde dahi  olsa sizin için geçerliyse lütfen doktorunuza 
danışın ız. 
 
SPAZMOTEK  PLUS’ı n yiyecek ve içecek ile kullanılması  
SPAZMOTEK PLUS’ın yiyecek veya içecekle etkileşime girdiğine ilişkin herhangi bir bulgu 
mevcut değildir. SPAZMOTEK PLUS  aç karnına veya besinlerle birlikte alınabilir.   
 
SPAZMOTEK PLUS ile tedavi sırasında alkol tüketmemeniz gerekir.  
 
Hamilelik  
İlacı kullanmadan önce doktorunuza veya eczacınıza danışınız . 
 
Eğer hamile olduğunuzu (veya olabileceğinizi) düşünüyorsanız ya da gebe kalmayı 
planlıyorsanız, ilacı kullanmadan önce doktorunuza ya da eczacınıza danışınız. SPAZMOTEK 
PLUS'ın gebe kadınlarda kullanımına ilişkin yeterli deneyim mevcut değildir. Her ne kadar 
bugüne kadar -ayrıca SPAZMOTEK PLUS'ın tek tek etkin maddel eri ile uzun yıllara dayanan 
deneyimlere göre -herhangi bir teratojenik etki (bebekte yapısal hasarlara yol açan etki) 
görülmemiş olsa da, SPAZMOTEK PLUS'ın hamilelik sırasında kullanı mı önerilmez . 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 
 
Sayfa 5  
 Emzirme  
İlacı kullanmadan önce doktorunuza veya eczacınıza danışınız . 
 
Emzirme döneminde SPAZMOTEK PLUS sadece fayda risk oranı dikkatli bir şekilde 
değerlendirildikten sonra kullanılmalıdır . 
 
Araç ve makine kullanımı  
SPAZMOTEK PLUS’ın  araç ve makine kullanımı üzerindeki etkilere ilişkin herhangi bir 
deneyim mevcut değildir.  
 
Bazı kişilerde SPAZMOTEK PLUS kullanımı sırasında gözlerin yakını ve uzağı görmeye 
uyum sağlamasında bir bozukluk gelişebilir. Görmenizle ilgili bir sıkıntı ya şarsanız belirtiler 
geçene kadar araç veya makine kullanmayınız.  
 
SPAZMOTEK  PLUS ’ın içeriğinde bulunan bazı yardımcı ma ddeler hakkında önemli 
bilgiler  
SPAZMOTEK PLUS ’ta laktoz monohidrat vardır. Eğer daha önceden doktorunuz tarafından 
bazı şekerlere karşı intoleransınız olduğu söylenmişse bu tıbbi ürünü almadan önce  
doktorunuzla temasa geçiniz .  
 
Diğer ilaçlar ile birlikte kullanımı  
Eğer aşağıdaki ilaçlar da dahil başka bir ilaç kullanıyorsanız, yakın bir zamanda kullandıysanız 
veya kullanma ihtimaliniz varsa , doktorunuzu veya eczacınızı bilgilendiriniz:  
 
Hiyosin -N-butilbromür etkin maddesi nedeniyle gelişebilecek etkileşimler:  
• SPAZMOTEK  PLUS , aşağıdaki ilaçlarla birlikte kullanıldığında ağız kuruluğu, kabızlık, 
görme bulanıklığı, terleme, idrarın idrar kesesinde birikmesi, kalp atımının hızlanması gibi 
antikolinerjik etkiler artabilir:  
- Astım gibi nefes darlığına yol açan hastalıklarda kullanılan diğer antikolinerjik ilaçlar (ör. 
tiotropium, ipratropium, atropin türevleri)  
- Parkinson hastalığında kullanılan bir ilaç olan amantadin  
- Ruhsal çöküntü (depresyon) tedavisinde kullanılan trisiklik ve tetrasiklik antidepresan grubu 
ilaçlar  
- Düşünce ve duyu bozukluklarının (ör. şizofreni) tedavisinde kullanılan antipsikotik ilaçlar  
- Kalp atım sayısının kontrol altına alınması için kullanılan kinidin, dizopramid  
- Alerji kaynaklı (aşırı duyarlılık) hastalıklara karşı etkili olan antihistaminik ilaçlar  
 
• Dopamin antagonistleri (ör. m etoklopramid: Kusmayı önlemek için kullanılan bir dopamin 
antagonisti ). SPAZMOTEK PLUS ile birlikte kullanıldığında mide ba ğırsak kanalı  kasları 
üzerindeki etkilerinin karşılıklı olarak azalmasına sebep olabilir.  
• Beta-adrenerjik ilaçlar: Tansiyon yükselmesi, göğüs ağrısının (anjina) önlenmesi, kalpte 
ritim bozukluklarının ve kalp krizinin tedavisinde kullanılan beta -adrenerjik ilaçların 
SPAZMOTEK PLUS ile birlikte kullanılması kalp atım sayısının yükselmesi etkisini 
arttırabilir.  
 
 
Sayfa 6  
 Parasetamol etkin maddesi nedeniyle gelişebilecek etkileşimler:  
• Varfarin ve diğer K vitamini antogonistleri gibi kan sulandırıcı ilaçlar kullanan hastalarda 
parasetamol kanama riskini arttırabilir.   
• Flukloksasilin adlı antibiyotiğin parasetamol ile eş zamanlı uygulanması, günlük maksimum 
parasetamol dozu kullanan ve özellikle ciddi böbrek fonksiyon bozukluğu, sepsis  (bakteriler ve 
bunların toksinlerinin kanda dolaşması ve organ yetmezliğine sebebiyet vermesi) , yetersiz 
beslenme veya kronik alkolizm gibi risk faktörleri taşıyan hastalarda, kanda ve vücutta, sıvı 
bozuklukları riskinde artış nedeniyle, metabolizma ile ilişkili yüksek asitliğin oluşmasına 
(yüksek anyon açıklı metabolik asidoz) neden olabil ir.   
• Probenesid gibi gut tedavisinde kullanılan ilaçlar Probenesidin eş zamanlı olarak 
kullanılması durumunda, vücudunuzda parasetamolün yıkımı yavaşlayabileceğinden, 
SPAZMOTEK PLUS dozajının azaltılması gerekir.  
• Karaciğerde ilaçların parçalanmasını hızlandıran (enzim indüksiyonu yapan) ilaçlar, ör. bazı 
uyku ilaçları ve antiepileptikler (diğerlerinin yanı sıra, glutetimid, fenobarbital, fenitoin, 
karbamazepin gibi sara tedavisine kullanılan ilaçlar) ile rifampisin  (verem tedavisinde 
kullanılan bir antibiyotik), ile eş zamanlı alınması halinde, parasetamolün normal kullanımda 
zararsız olan dozlarıyla bile karaciğer hasarına sebep olabilirler. Aynı durum aşırı alkol alımı 
için de geçerlidir.  
• Yüksek kan yağı değerlerinin düşürülmesine yönelik ilaçlar (kolestiramin): Bunlar 
SPAZMOTEK  PLUS'ın vücut tarafından emilmesini azaltmak suretiyle etkinliğini azaltabilir.  
• Propantelin: İ rritabl (hassas) ba ğırsak sendromunun ve farklı idrarını tutamama biçimlerinin  
tedavisinde kullanılan bir spazm önleyici ilaç olan propantelin  gibi ilaçlarla mide boşalmasının  
yavaşlatıldığı  durumlarda parasetamolün  emilim hızının azalması sonucu SPAZMOTEK 
PLUS ’ın etkisinin başlaması  gecikir.  
• AZT (zidovudin): AIDS hastalığının ilerlemesini yavaş latmak için kullanılan bir  ilaçtır. 
Parasetamol ile etkileş erek kandaki akyuvar sayısında azalma (nötropeni) yönündeki eğilimi 
artırır. Bu nedenle, SPAZMOTEK PLUS ve AZT, doktor tavsiyesi olmadan, birlikte  
kullanılmamalıdır.  
• Kloramfenikol:  Ciddi enfeksiyonların tedavisinde kullanılan bir antibiyotiktir.  
Parasetamolle birlikte kullanıldığında, kloramfenikolün vücuttan atılması belirgin şekilde 
yavaşlayabilir ve zehirli olma (toksik) durumunun görülme riski artar.  
• Mide bulantısı ilaçları (metoklopramid ve domperidon) Bunlar SPAZMOTEK  PLUS'ın 
vücut tarafından alınmasında ve etkisini göstermesinde bir hızlanma yaratabilir.  
• Midenin boşalmasını yavaşlatabilecek maddelerin eş zamanlı olarak kullanılması  
durumunda parasetamolün vücut tarafından alınması ve etkisini göstermesi gecikebilir.  
 
SPAZMOTEK PLUS kullanımının laboratu var tetkikleri üzerindeki etkileri:  
Ürik asit tayini ve kan şekeri tayini etkilenebilir. Karaciğer enzimlerinden ALT değişebilir.  
 
Eğer reçeteli ya da reçetesiz herhangi bir ilacı şu anda kullanıyorsan ız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz . 
 
 
 
 
Sayfa 7  
 3. SPAZMOTEK PLUS  nasıl kullanılır?  
 
Uygun kullanım ve doz/u ygulama sıklığı için talimatlar : 
SPAZMOTEK PLUS’ı daima doktorunuzun tavsiye ettiği şekilde kullanınız.  Emin olmadığınız 
durumlarda doktorunuza veya eczacınıza başvurunuz.  
 
SPAZMOTEK  PLUS erişkinlerde g ünde 3 kez 1 -2 tablet  uygulanır.  
 
SPAZMOTEK PLUS gerektiğinde 1 2 yaşın üzerindeki çocuklarda günde 3 kez 1 -2 tablet 
kullanılabilir.  
 
Günlük  (24 saat)  toplam doz 6 tableti geçmemelidir.  
 
Günlük azami doz (24 saat) hiçbir şekilde aşılmamalıdır ve bir sonraki tablet (gerekmesi 
halinde) en erken 8 saat sonra alınmalıdır.  
 
SPAZMOTEK PLUS’ı doktorunuzun onayı olmadan 3-4 günden daha uzun süre 
kullanmayınız.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Uygulama yolu ve metodu:  
SPAZMOTEK PLUS  yalnızca ağız yoluyla kullanılır.  
Tabletleri  çiğnemeden, bütün olarak yeterli miktarda sıvı ile alınız (örneğin bir bardak su ile) . 
 
Değişik yaş grupları:  
Çocuklarda kullanım ı: 
12 yaşın altındaki çocuklarda  SPAZMOTEK PLUS  kullanılma malıdır.  Bu yaş grubu için 
bugüne dek elde edilmiş yeterli deneyim yoktur.  
 
Yaşlılarda kullanım ı:  
Yaşlı hastalarda herhangi bir doz ayarlaması gerekli değildir.  
 
Özel kullanım durumları : 
Karaciğer/ Böbrek yetmezliği :  
Etkin madde olarak parasetamol içerdiği için, ciddi böbrek veya karaciğer işlev bozuklukları 
olan hastalarda doktorun yakından takibi gerekir.  
 
 
Eğer SPAZMOTEK PLUS’ın  etkisinin çok güçlü veya zayıf olduğuna dair bir izle niminiz  var 
ise doktorunuz veya eczacınız ile konuşunuz.  
 
 
 
 
Sayfa 8  
 Kullanmanız gerekenden daha fazla SPAZMOTEK  PLUS kullandıysanız  
SPAZMOTEK  PLUS’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
SPAZMOTEK PLUS ile doz aşımı durumunda ilk olarak (1. gün) mide bulantısı, kusma, 
terleme, uyku hali ve genel hastalık hissinin yanı sıra görme bozuklukları, kalp atış hızında 
artış, ağız kuruluğu ve ciltte kızarıklık ortaya çıkabilir. Genel bulgularda iyi leşme hissetseniz 
bile 2. gün, ilerleyen karaciğer hasarı söz konusu olabilir ve 3. gün potansiyel olarak karaciğer 
komasına neden olabilir.  
 
SPAZMOTEK PLUS ile doz aşımı şüphesi durumunda derhal - şikayetler geçici olarak azalsa 
dahi - doktoru nuzu bilgilendiriniz.  
 
SPAZMOTEK  PLUS’ı  kullanmayı unutursanız  
İlaç dozunuzu doktorunuzun size tarif ettiği gibi almanız önemlidir. Eğer ilacınızı almayı 
unutursanız, bu dozu hatırlar hatırlamaz almalısınız.  Eğer bir sonraki dozun saati gelmişse, 
almadığınız dozu atlayınız, normal dozunuzu alarak tedaviye devam ediniz.  
 
Unutulan dozları dengelemek için çift doz almayınız.  
 
SPAZMOTEK  PLUS  ile tedavi sonlandı rıldığında oluşabilecek etkiler  
Bulunmamaktadır.  
 
4. Olası yan etkiler nelerdir?  
 
Herkeste görülmese de tüm ilaçlar gibi, SPAZMOTEK  PLUS  yan etkiler e sebep  olabilir.  
 
Bilinen istenmeyen etkilerin çoğu SPAZMOTEK PLUS'ın antikolinerjik özelliklerinden 
kaynaklanır. Bu antikolinerjik etkiler genelde hafif ve geçicidir.  
 
Bildirilen yan etkiler in sıklık dereceleri sınıflaması  aşağıdaki gibidir:  
 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın olmayan:  
• Deri reaksiyonları,  örneğin anormal terleme, kaşıntı, ciltte kuruluk (ter salgısının 
baskılanması)  
• Baş dönmesi  
• Yorgunluk  
• Ağız kuruluğu  
 
Sayfa 9  
 • İshal  
• Mide bulantısı  
• Kusma  
• Mide şikayetleri  
 
Seyrek :  
• Kan basıncında düşme  
• Ciltte kızarma  
• Kalp atışlarının hızlanması (taşikardi)  
• İdrar yaptıktan sonra damlama, idrar akışında azalma gibi idrar çıkarma bozuklukları.  
• Deri döküntüsü, kaşıntı, kurdeşen, alerjik ödem (dokularda sıvı toplanması sonucunda şişlik) 
ve anjiyoödem (yüz ve boğazda sıvı toplanması sonucunda şişlik), eritema  multiforme  
 
Çok seyrek:  
• Parasetamol tedavisi sırasında akut jeneralize ekzantematöz püstülozis, Stevens -Johnson 
sendromu ve toksik epidermal nekroliz (ölümcül sonuçlananlar dahil) gibi ciddi deri 
reaksiyonları bildirilmiştir.  
• Gözlerde farklı görüş mesafelerine uyum veya odaklanma bozuklukları; bulanık görme ve 
şiddetli baş ağrısı eşliğinde göz iç basıncında şiddetli artış (akut açı kapanması glokomu).  
 
Akut jeneralize ekzantematöz püstülozis:  Vücudun büyük bölümünde, aniden deri kızarıklığı 
ve üzerinde toplu iğne başı büyüklüğünde, içi irin dolu kabarcıklar oluşur. Genellikle ateş eşlik 
eder.  
 
Eritema multiforme:  Genellikle kol ve bacaklarda, simetrik, kızarık ve kabartılı döküntüler 
oluşur. Döküntüler yamayı andırır ve bir merkezleri vardır.  
 
Stevens -Johnson sendromu:  Genellikle ateş, boğaz ağrısı ve bitkinlik ile başlar. Daha sonra 
deride kızarık, ağrılı döküntüler ve içi sıvı dolu kabarcıklar oluşur. Ağız içinde ve cinsel 
organlarda ağrılı yaralar vardır.  
 
Toksik epidermal nekroliz:  Stevens -Johnson sendromunun daha ağır seyreden bir formudur. 
Bütün vücutta, cildin üst tabakası, alt tabakasından ayrılır.  
Bunların hepsi, ender rastlanan, büyük çoğunlukla ilaçların neden olduğu, ciddi deri 
hastalıklarıdır.  
 
Bilinmiyor:  
• Anafilaktik şoka varan (ölümle sonuçlanabilen) ciddi aşırı duyarlılık (alerjik) reaksiyonları, 
ciltte ve mukozada (ör. dil, dudaklar, yüz) büyük şişlikler, nefes darlığı, ürtiker, cilt döküntüsü 
(ekzantem);   
• Deride kızarıklık ,   
• Diğer aşırı duyarlılık reaksiyonları ,   
• Karaciğer enzim değerlerinde artış (karaciğer transaminaz) ,   
 
Sayfa 10  
 • Akut karaciğer yetmezliğine neden olabilecek sitolitik hepatit adı verilen bir karaciğer 
iltihabı , 
• Kan pulcuklarının (trombosit) sayısında azalma (trombositopeni),   
• Beyaz kan hücrelerinde ciddi azalma (agranülositoz, nötropeni, lökopeni, pansitopeni, 
özellikle önceden mevcut olan glukoz -6-fosfat dehidrogenaz eksikliği olan hastalarda hemolitik 
anemi) ,   
• Özellikle alerjik astımı olan hastalarda solunum yollarında spazm (bronkospazm) ,   
• Dolaşım kollapsı (yeterli kan akımının olmaması) , 
• İdrarın idrar kesesinde birikmesi ve idrar yapmada güçlük , 
• Fiks ilaç erüpsiyonuna (ilacın tekrarlayan kullanımı ile genellikle vücudun aynı bölgesinde 
tekrarlayan, kızarıklık, ödem ve bazen içi su dolu deri kabarcığı gelişiminin olduğu plaklar ile 
karakterize bir durum) bağlı deri döküntüsü , 
• Düşük glutatyon seviyeleri nedeniyle piroglutamik asit birikmesinin neden olduğu kandaki 
aşırı asit.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. SPAZMOTEK  PLUS ’ın saklanması  
 
SPAZMOTEK  PLUS ’ı çocukların göremeyeceği , erişemeyeceği yerlerde ve ambalajında 
saklayınız.  
30°C’nin altındaki oda sıcaklığında ve ışıktan koruyarak saklanmalıdır.  
 
Son kullanma tari hiyle uyumlu olarak kullanınız . 
 
Ambalajdaki /blisterdeki  son kullanma tarihinden sonra SPAZMOTEK  PLUS ’ı kullanmayınız.  
İlacı atık suya veya ev çöpüne atarak imha etmeyiniz. Artık gerekli olmayan ilaçları nasıl elden 
çıkaracağınızı eczacınıza sorunuz. Bu şekilde çevrenin korunmasına katkıda bulunursunuz.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
 
 
 
 
 
Sayfa 11  
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri : 
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı  ……….. tarihinde onaylanmıştır . 
 
