  1 KULLANMA TALİMATI  
 
TENVİA  80/25  mg tablet  
Ağız yolu ile  alınır.  
 
 Etkin madde:   
Her bir tablet, 80 mg telmisartan ve 25 mg hidroklorotiyazid içerir . 
 Yardımcı maddeler:   
Amonyak, PVP K 25, trometamol, mannitol  (E421) , aerosil 200, starch RX 1500, kırmızı 
demir oksit (E172) ve magnezyum stearat içerir . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirs iniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. TENVİA  nedir ve ne için kullanılır?  
2. TENVİA ’yı kullanmadan önce dikkat edilmesi ger ekenler  
3. TENVİA  nasıl kullanıl ır? 
4. Olası yan etkiler nelerdir?  
5. TENVİA ’nın saklanması  
Başlıkları yer almaktadır.    2 1. TENVİA  nedir ve ne için kullanılır?  
TENVİA , anjiyotensin II reseptör blokörü olan telmisartan ve bir idrar söktürücü (diüretik) 
olan hidrokloroti yazid kombinasyonudur. Her bir tablet, 80 mg telmisartan ve 25 mg  
hidroklorotiyazid içerir.  
TENVİA  28, 84 ve 98 adet tablet içeren Alü/Alü blister ambalajlarda piyasaya sunulmaktadır.  
TENVİA , pembe renkli, boyu eninden fazla (oblong) tabletler şeklindedir.  
TENVİA , tek başına telmisartan veya hidroklorotiyazid ile kan basıncı yeterince kontrol  
alınamayan hastalarda sebebi bilinmeyen yüksek kan basıncının (esansiyel hipertansiyon)  
düşürülmesinde kullanılır.  
TENVİA , hipertansiyonun başlangıç tedavisinde kullan ılmamaktadır.  
 
2. TENVİA ’yı kullanmadan önce dikkat edilmesi gerekenler  
 
TENVİA ’yı aşağıdaki durumlarda KULLANMAYINIZ  
Eğer;  
 Telmisartana, hidroklorotiyazide, TENVİA  içindeki yardımcı maddelerden herhangi 
birine veya sulfonamid türevi ilaçlara karşı alerjik (a şırı duyarlı) iseniz , 
 Hamile iseniz,  
 Bebeğinizi emziriyorsanız,  
 Safra yollarınızda tıkanıklık varsa (safra kesesinden safranın rahat akmasını engelleyen 
bir problem),  
 Şiddetli karaciğer hastalığınız varsa,  
 Şiddetli böbrek yetmezliğiniz varsa,  
 Kanınızdaki p otasyum seviyesinin sürekli olarak düşük olmasına (örn.,hipokalemi) veya 
kalsiyum seviyesinin sürekli olarak yüksek olmasına neden olan hastalıklarınız (örn., 
hiperkalsemi) varsa.  
 
TENVİA ’yı aşağıdaki durumlarda DİKKATLİ KULLANINIZ  
Eğer;  
 Böbrek hastalığı nız varsa, size böbrek nakli yapıl dıysa , kan diyalizi yapılıyorsa veya 
böbrek damarlarınızda daralma mevcut ise ; 
 Kan basıncınız düşük ise (hipotansiyon);  
 Karaciğer hastalığınız varsa;    3  Aşırı miktarlarda kusuyorsanız veya ishal iseniz;  
 Kalbinizde sorunlar vars a; 
 Şeker hastası (diyabetik) iseniz;  
 Kanınızdaki aldosteron miktarı yüksek ise (bir hormon)  ve idrar söktürücü tedaviden 
dolayı tuz eksikliği veya vücudun aşırı su kaybı mevcut ise ; 
 Kalp kapakçıklarınızda daralma varsa veya kardiyomiyopati denilen kalp kas ı hastalığınız 
varsa;  
 Damla (gut) hastalığı  varsa;  
 Potasyum destekleyici ilaçlar veya tuz yerine kullanılan potasyum içerikli ürünler 
kullanıyorsanız;  
 Doktorunuz sizde iskemik kalp hastalığı olduğunu söylediyse;  
 Alerji veya astımınız varsa;  
 Ciltte pullanma yla kendini gösteren bir hastalık (lupus eritematozus/SLE) varsa;  
 
Eğer az tuzlu bir diyet takip ediyorsanız, doktorunuza söylemelisiniz.  
 
Aşırı susama, ağız kuruluğu, olağan dışı halsizlik, uykululuk hali, kaslarda ağrı ya da 
kramplar, bulantı ve kusma ve ya kalbin anormal derecede hızlı atması gibi belirtiler, bazen 
TENVİA  içindeki hidroklorotiyazidin aşırı etki yapmasının bir göstergesi olabilir. Bu türlü 
belirtilerin ortaya çıkması durumunda doktorunuza bildiriniz.  
 
Paratiroid bezleriyle ilgili kan testl eri yapılacaksa, önceden hidroklorotiyazid alımı 
durdurulmalıdır; TENVİA  almakta olduğunuzu doktorunuza söyleyiniz.  
 
Eğer bir ameliyata girecekseniz veya başka bir nedenle vücudunuz uyuşturulacaksa (anestezi), 
TENVİA  almakta olduğunuzu doktorunuza söyleyin iz. 
 
Bu uyarılar , geçmişteki herhangi bir dönemde dahi olsa sizin için geçerliyse lütfen 
doktorunuza danışın.  
 
TENVİA ’nın yiyecek ve içecek ile kullanılması  
TENVİA  aç karına ya da yiyeceklerle  birlikte alınabilir.    4 Hamilelik  
İlacı kullanmadan önce doktorun uza veya eczacınıza danışınız.  
Gebe veya gebe kalmayı planlayan kadınlarda TENVİA  kullanılmamalıdır . Benzer ilaçların 
kullanılması henüz doğmamış çocuğa ciddi hasar verebilir. Bu nedenle, gebe olma olasılığınız 
varsa ya da gebe kalmayı planlıyorsanız hemen  doktorunuzu bilgilendirmeniz önemlidir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
TENVİA  emzirme döneminde kullanılmamalıdır.  
 
Araç ve makine kullanımı  
TENVİA ’nın araç sürme ve makine kullanma yetilerinizi  etkileyip etkilemediği ile ilgili veri 
yoktur . Ancak y üksek kan basıncı tedavisi sırasında bazı  kişilerde zaman zaman baş dönmesi 
ve yorgunluk ortaya çıkabileceğinden araç ve m akine kullanmayınız  
 
TENVİA ’nın içeriğinde bulunan bazı yardımcı maddeler hakkında önemli bilgiler  
Mannitol uyarısı:  
Bu tıbbi ürün 517,9 mg mannitol içermektedir. Dozu nedeniyle herhangi bir uyarı 
gerektirmemektedir.  
 
Diğer ilaçlar ile birlikte kullanımı  
Eğer:  
 Şizofreni, depresyon gibi hastalıkların tedavisinde kullanılan bir ilaç olan Lityum 
(doktorunuz düzenli takip etmelidir),  
 Potasyum ilaveleri,  
 Potasyum içeren tuz preparatları veya potasyum tutucu diüretikler ve diğer diüretikler 
(idrar söktürücü ila çlar),  
 Kan potasyum seviyesini artıran ADE inhibitörleri,  
 Bazı laksatifler (hint yağı),  
 Kortikosteroidler (kortizon),  
 ACTH (hormon),    5  Mantar enfeksiyon tedavisinde kullanılan ilaçlar (amfoterisin),  
 Ağız ülser ilaçları (karbenoksolon),  
 Antibiyotikler ( Penisilin G sodyum), salisilik asit türevleri (aspirin),  
 Kalp ilaçları (digoksin), kalp ritim bozukluklarında kullanılan ilaçlar   
 Kan şekerini düşüren ilaçlar (oral antidiyabetik ilaçları ve insülin) (kan seviyeleri takip 
edilmelidir),  
 Akıl sağlığı için k ullanılan ilaçlar (tioridazin, klorpromazin, levomepromazin),  
 Kan basıncını düşüren diğer ilaçlar,  
 Steroidler,  
 Ağrı kesiciler,  
 Kanser tedavisinde kullanılan ilaçlar,  
 Damla (gut) hastalığı ilaçları,  
 Artrit (eklem iltihabı) ilaçları,  
 D vitamini destekl eri  
kullanıyorsanız doktorunuzu mutlaka bilgilendiriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. TENVİA  nasıl kullan ılır? 
Uygun kullanım ve doz/uygulama sıklığı için talimatlar:  
Erişkinler  
TENVİA ’yı her zaman için tam olarak  doktorunuzun söylediği  şekilde alınız . Eğer emin 
değilseniz, doktorunuza ya da  eczacınıza sormalısınız . 
 
TENVİA  size, önceki tedavinizin kan basıncı nı yeterince düşüremediği için reçete edilmiştir. 
Böyle bir durumda,  doktorunuz size önceki tedavinizden nasıl bir geçiş yapılacağını 
anlatacaktır.  
 
Kan basıncınızı kontrol altında tutmak için, doktorunuz reçete ettiği sürece, her gün TENVİA  
almayı sürdür melisiniz.  
   6 TENVİA ’nın olağan dozu günde bir tablettir. Eğer kan basıncınız çok yüksek olmayı 
sürdürürse, doktorunuz ilacınızı değiştirme ihtiyacı duyabilir.  
Uygulama yolu ve metodu:  
Tabletler bir miktar sıvı ile birlikte yutulmalıdır. Aç veya tok karnına alınabilir. İlacınızı her 
gün, günün aynı saatinde almaya özen gösteriniz.  
 
Değişik yaş grupları:  
Çocuklarda kullanımı:  
TENVİA ’nın çocuklarda ve 18 yaşına kadar ergenlerde güvenlilik ve etkinliği 
belirlenmemiştir. Bu nedenle bu yaş grubunda kullanılması kullanılmamalıdır.  
Yaşlılarda kullanımı:  
TENVİA  yaşlı kişilerde doz ayarlaması yapmadan kullanılabilir . 
 
Özel kullanım durumları:  
Böbrek  yetmezliği:  
Hafif ya da orta dereceli böbrek yetmezliği olan hastalarda doz ayarlamasına gerek 
görülmemektedir. Ancak şiddetli böbrek yetmezliğinde TENVİA  kullanılmamalıdır.  
Karaciğer yetmezliği:  
Hafif veya orta derecede karaciğer yetmezliği olan hastalarda günlük doz , günde bir kez 
telmisartan/hctz 40/12,5  mg’ı  geçmemelidir.  TENVİA  şiddetli karaciğer yetmezliği olan 
hastalarda kullanılmamalıdır.  
 
Eğer TENVİA ‘nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunu z. 
 
Kullanmanız gerekenden daha fazla TENVİA  kullandıysanız  
Doktorunuzun reçete ettiği dozun takip edilmesi önem taşımaktadır. Eğer kazaen daha fazla 
tablet alırsanız, gecikmeden doktorunuza ne yapacağınızı sorunuz veya en yakın hastanenin 
acil servisine m üracaat ediniz.   
 
TENVİA’da n kullanmanız gerekenden fazlasını kullanmışsanız bir doktor veya eczacı ile 
konuşunuz.    7 TENVİA ’yı kullanmayı unutursanız  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız. Eğer 
tabletinizi  aynı gün almaz iseniz, bir sonraki gün normal dozunuzu alınız. Aynı gün içerisinde 
iki doz almayınız.  
Unutulan dozları dengelemek için çift doz almayınız.  
Hipertansiyon uzun süren (kronik) bir hastalıktır. . Doktorunuz başka türlü bir tedavi 
önerinceye ka dar her gün TENVİA  kullanmaya devam etmelisiniz.  
 
TENVİA  ile tedavi  sonlandırıldığında ki oluşabilecek etkiler  
 
TENVİA  kullanmayı bıraktığınızda kan basıncınız, ani yükselmeler olmaksızın, birkaç gün 
içerisinde basamaklı olarak tedavi öncesi düzeylerine dön ecektir.  
Bu ilacın  kullanımıyla ilgili başka sorularınız olursa  doktorunuza sorunuz.  
 
4. Olası yan etkiler nelerdir?  
Tüm ilaçlar gibi TENVİA ’nın içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde göst erildiği şekilde sıralanmıştır:  
Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir.  
 
Enfeksiyonlar ve infestasyonlar  
Seyrek: Bronş iltihabı  
Bilinmiyor: Faranjit (yutak iltihabı), sinüzit (yüz kemiklerinin içindeki hava boşluklarının 
iltihabı)    8 Metabolizma ve beslenme bozuklukları  
Yaygın olmayan: Kan potasyum düzeyinin normalin altına düşmesi  
Seyrek: Kanda ürik asit miktarının yükselmesi, kanda sodyum düzeyinin normalin altına 
düşmesi  
 
Psikiyatrik bozukluklar  
Yaygın olmayan: Kaygı  
Seyrek: Depres yon 
 
Sinir sistemi bozuklukları  
Yaygın: Baş dönmesi  
Yaygın olmayan: Bayılma, uyuşma  
Seyrek: Uykusuzluk, uyku bozuklukları  
 
Göz bozuklukları  
Seyrek: Görme bozuklukları, bulanık görme  
 
Kulak ve iç kulak bozuklukları  
Yaygın olmayan: Vertigo (denge bozukluğund an kaynaklanan baş dönmesi)  
 
Kardiyak bozukluklar  
Yaygın olmayan: Kalp atımının hızlanması, kalp atım düzensizliği  
 
Vasküler bozukluklar  
Yaygın olmayan: Düşük tansiyon, hasta ayağa kalktığı zaman ortaya çıkan düşük tansiyon  
 
Solunum sistemi bozuklukları  
Yaygın olmayan: Nefes darlığı  
Seyrek: Solunum sıkıntısı (akciğer iltihabı ve akciğer ödemi)  
 
Gastro -intestinal bozukluklar  
Yaygın olmayan: İshal, ağız kuruluğu, gaza bağlı mide -bağırsakta şişkinlik  
Seyrek: Karın ağrısı, kabızlık, hazımsızlık, kusma  
Bilinmiy or: Mide mukozası iltihabı    9 Hepato -bilier bozukluklar  
Seyrek: Anormal karaciğer fonksiyonu/karaciğer rahatsızlıkları  
 
Deri ve deri altı dokusu bozuklukları  
Seyrek: Alerji sonucu yüz ve boğazda şişme, deri üzerinde oluşan kızarıklık, kaşıntı, cilt 
döküntüsü,  aşırı terleme, kurdeşen  
 
İskelet -kas ve bağ dokusu bozuklukları  
Yaygın olmayan: Sırt ağrısı, kas ağrısı  
Seyrek: Eklem ağrısı, kas kasılmaları, kol ve bacaklarda ağrı  
 
Üreme sistemi bozuklukları  
Yaygın olmayan: Sertleşme (ereksiyon) güçlüğü  
 
Genel ve uygul ama bölgesine ilişkin bozukluklar  
Yaygın olmayan: Göğüs ağrısı  
Seyrek: Grip benzeri semptomlar, ağrı  
 
Laboratuvar bulguları  
Yaygın olmayan: Kan ürik asit seviyesinde artış  
Seyrek: Kan kreatininde, keratin fosfokinazda ve karaciğer enzimlerinde artış  
 
Her b ir bileşene ilişkin ek bilgiler  
Telmisartan  
Telmisartan ile elde edilen istenmeyen etkiler aşağıda listelenmiştir:  
 
Enfeksiyonlar ve enfestasyonlar  
Bilinmiyor: Sistit gibi idrar yolu enfeksiyonları, üst solunum yolu enfeksiyonu, ölümle 
sonuçlanabilen sepsi s (bakterilerin kana geçmesi sonucu ateş ve titremeye neden olan 
hastalık)  
 
Kan ve lenf sistemi bozuklukları  
Bilinmiyor: Kanda eozinofili (bir tür alerji hücresi) sayısında artış, kansızlık, trombosit -kan 
pulcuğu sayısında azalma    10 Bağışıklık sistemi bozukl ukları  
Bilinmiyor: Aşırı duyarlılık  
Metabolizma ve beslenme bozuklukları  
Bilinmiyor: Kan potasyum düzeyinin normalin üstüne yükselmesi  
 
Kardiyak bozukluklar  
Bilinmiyor: Kalp atımının yavaşlaması  
 
Gastro -intestinal bozukluklar  
Bilinmiyor: Midede huzursuzlu k hissi  
 
Deri ve deri altı dokusu bozuklukları  
Bilinmiyor: Egzema  (derinin kurumasına, kızarmasına ve pul pul dökülmesine neden olan bir 
cilt hastalığı), ilaç döküntüsü, toksik deri döküntüsü  
 
İskelet -kas ve bağ dokusu bozuklukları  
Bilinmiyor: Eklem hastal ığı, tendon ağrısı  
 
Böbrek ve idrar yolu bozuklukları  
Bilinmiyor: Akut böbrek yetmezliğinin dahil olduğu böbrek bozuklukları  
 
Genel ve uygulama bölgesine ilişkin bozukluklar  
Bilinmiyor: Güçten düşme, ilaç etkisizliği  
 
Laboratuar bulguları  
Bilinmiyor: Hemog lobin (kan hücresi) azalması  
 
Hidroklorotiyazid  
Tek başına hidroklorotiyazid kullanımıyla raporlanan bilinmeyen sıklıktaki istenmeyen 
etkiler:  
 
Enfeksiyonlar ve enfestasyonlar  
Bilinmiyor: Tükrük bezi iltihabı    11 Kan ve lenf sistemi bozuklukları  
Bilinmiyor: K ansızlık, kemik iliği depresyonu, akyuvar sayısında azalma, kandaki parçalı 
hücre sayısında azalma, beyaz kan hücreleri sayısında azalma, trombosit -kan pulcuğu 
sayısında azalma  
 
Bağışıklık sistemi bozuklukları  
Bilinmiyor: Aşırı duyarlılık  
 
Endokrin bozuklu kları  
Bilinmiyor: Kontrol edilemeyen şeker hastalığı  
 
Metabolizma ve beslenme bozuklukları  
Bilinmiyor: İştahsızlık, elektrolit dengesizliği, kolesterol yüksekliği, kan şeker düzeylerinde 
artış, vücutta aşırı sıvı kaybı  
 
Psikiyatrik bozukluklar  
Bilinmiyor:  Huzursuzluk  
 
Sinir sistemi bozuklukları  
Bilinmiyor: Bayılma hissi  
 
Göz bozuklukları  
Bilinmiyor: Sarı görme  
 
Vasküler bozukluklar  
Bilinmiyor: Kan damarları iltihabı  
 
Gastro -intestinal bozukluklar  
Bilinmiyor: Pankreas iltihabı, midede huzursuzluk hissi  
 
Hepato-biliyer bozukluklar  
Bilinmiyor: Sarılık    12 Deri ve deri altı dokusu bozuklukları  
Bilinmiyor: Lupus benzeri sendrom (ciltte pullanmayla kendini gösteren hastalık), cildi 
etkileyen kan damarlarının iltihabı, ışığa duyarlı olma hali, ciddi deri hassasiyeti  
 
İskelet -kas ve bağ dokusu bozuklukları  
Bilinmiyor: Güçsüzlük  
 
Böbrek ve idrar yolu bozuklukları  
Bilinmiyor: İştahsızlık, aşırı susama, kusma ile seyreden böbrek iltihabı, böbrek fonksiyon 
bozukluğu, idrarda şeker tespit edilmesi  
 
Genel ve uygulama bölgesi ne ilişkin bozukluklar  
Bilinmiyor: Ateş 
 
Laboratuvar bulguları  
Bilinmiyor: Trigliseritlerde artış  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. TENVİA ’nın saklanması  
TENVİA’yı çocukların göremeyeceği, erişemeyeceği yerlerde ve ambalajında saklayınız.  
25 ºC’nin altında ki oda sıcaklığında  ve kuru yerde saklayınız . 
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra TENVİA ’yı kullan mayınız . 
 
Eğer üründe ve/veya ambalajında bozukluklar fark ederseniz TENVİA ’yı kullanmayınız.     13 Ruhsat Sahibi:  Vitalis İlaç San. Tic. A.Ş.  
General Ali Rıza Gürcan Cad. Merter İş Merkezi  
Bağımsız Bölüm No:2/2 Tozkoparan  
Güngören/İSTANBUL  
Tel: 0 212 481 20 95  
Fax: 0 212 481 20 95  
 
Üretici Firma:  Neutec İlaç San. Tic. A.Ş.  
1.OSB. 1.Yol No:3 Adapazarı / SAKARYA  
Bu kullanma talimatı  11.06.2010  tarihinde onaylanmıştır.  