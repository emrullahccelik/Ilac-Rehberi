1 / 8  KISA ÜRÜN BİLGİSİ  
1. BEŞERİ TIBBİ ÜRÜNÜN ADI 
PURDOX® %5 Krem  
2. KALİTATİF VE KANTİTATİF BİLEŞİM  
Etkin  madde:  
Her 1 g krem içerisinde;  
Doksepin hidroklorür  50 mg 
 
Yardımcı maddeler: 
Her 1 g krem içerisinde;  
Setil alkol  30 mg 
Stearil  alkol           70 mg  
Yardımcı maddeler için 6.1’e  bakınız.  
3. FARMASÖTİK FORM  
Krem.  
Beyazımsı, kokusuz, homojen görünümlü krem. 
4. KLİNİK ÖZELLİKLER  
4.1. Terapötik  endikasyonlar  
PURDOX®, atopik dermatit veya liken simpleks kronikusu olan yetişkinlerde görülen orta  
şiddetteki  pruritusun kısa süreli (8 güne kadar) tedavisinde endikedir.  
 
4.2. Pozoloji / uygulama sıklığı ve süresi  
Doktor tarafından başka şekilde önerilmediyse; PURDOX®, uygulama aralarında en az 3 -4 saat  
olacak şekilde, ince bir tabaka halinde günde 4 kez uygulanmalıdır. 
PURDOX®’un 8 günden fazla süre ile kullanımının, etkili ve güvenli olduğu ile ilgili bir bilgi  
bulunmamaktadır. Sekiz günden fazla kronik kullanımı, yüksek sistemik ilaç düzeylerine neden 
olabilir ve bu durum önlenmelidir. PURDOX®’un 8 günden fazla süre kullanımı, kontakt 
sensitizasyon olasılığını artırabilir.  
 
Uygulama şekli:  
Sadece topikal olarak uygulanır. 
PURDOX®’un geniş  vücut  yüzeylerine  uygulanması  ile sedasyon riski artabilir.  Klinik  deneyimler, 
doksepin hidroklorür kremi vücut yüzey alanının %10’undan fazlasına uygulayan hastalarda 
uyuşukluğun daha sık olduğunu göstermektedir. Dolayısıyla vücut yüzey alanının %10’undan 
fazlasının etkilendiği hastalar, olası uyuşukluk ve diğer sistemik yan etkiler konusunda 
uyarılmalıdırlar. Eğer  aşırı uyuşukluk oluşursa; tedavi edilen vücut yüzey alanı,1 gün içerisindeki 
uygulama sayısı, uygulanan krem miktarı azaltılabilir veya ilacın kullanımı  durdurulabilir. 
Kapalı bandaj uygulaması, birçok topikal ilacın emilimini artırdığından PURDOX® ile kapalı 
bandaj uygulaması yapılmamalıdır. 2 / 8  Özel popülasyonlara ilişkin ek  bilgiler  
Böbrek/Karaciğer yetmezliği:  
Böbrek/Karaciğer yetmezliği olan hastalarda PURDOX®’un kullanımı araştırılmamıştır.  
 
Pediyatrik popülasyon:  
PURDOX®’un çocuklarda kullanımı önerilmemektedir. 
 
Geriyatrik popülasyon:  
Genel olarak; yaşlı hastalar için doz seçimi, azalmış hepatik, renal veya kardiyak fonksiyonlar, 
eşlik eden hastalıklar ve beraberindeki diğer ilaç tedavileri göz önünde bulundurularak dozlama 
aralığının alt sınırından başlayacak şekilde yapılmalıdır. 
Sedasyon yapan ilaçlar, yaşlılarda konfüzyona ve aşırı sedasyona neden olabilir. Bu nedenle, 
PURDOX® ile tedaviye başladıktan sonra yaşlı hastalar konfüzyon ve aşırı sedasyon açısından 
yakından gözlemlenmelidir. 
 
4.3. Kontrendikasyonlar  
Doksepin hidroklorür, diğer dibenzoksepinler veya PURDOX®’un herhangi bir bileşenine alerjisi 
veya aşırı duyarlılığı olan hastalarda kontrendikedir. Ayrıca;  
• Glokom ve tedavi edilmemiş dar açılı  glokomda, 
• Üriner retansiyon eğilimi  olanlarda,  
• Ciddi üriner retansiyon olgularında, 
• Monoamin oksidaz (MAO) inhibitörü ilaçlar ile birlikte veya bu ilaçlarla tedavinin  
sonlanmasını takip eden 2 hafta içerisinde PURDOX® kullanımı kontrendikedir. 
 
4.4. Özel kullanım uyarıları ve önlemleri  
• PURDOX® haricen  kullanılır.  
• Alkol  ile birlikte  kullanımından kaçınılmalıdır.  
• MAO inhibitörü ilaçlar ile birlikte veya bu ilaçlarla tedavinin sonlanmasını takip eden 14 gün 
içerisinde PURDOX® kullanılmamalıdır.  
• Sistemik absorbsiyonu artırabileceğinden, kapalı bandaj uygulamasından kaçınılmalıdır.  
• Ciddi uyku apnesinde kullanımı tavsiye  edilmez.  
• Komorbid fiziksel veya psikiyatrik bozuklukların altında yatan, 7- 10 gün içerisinde geçen 
uykusuzluktaki  azalma veya yeni davranışsal/idrak  etme  anormalliklerinin  ortaya  çıkışı primer 
bir medikal ve/veya psikiyatrik hastalığın varlığını  gösterebilir.  
• PURDOX®’un beraberinde alkol  ve/veya  diğer  merkezi  sinir sistemi depresanlarının kullanımı 
ile artan  risk ile birlikte,  uyku halindeyken ve daha  sonrasında  hiçbir  şey hatırlamayacak  şekilde 
uykulu araba kullanmak, telefon görüşmesi yapmak, yemek hazırlamak ve yemek yemek gibi 
aktiviteler yapan hastalar dahil uyku ile ilişkili kompleks davranışlar  görülebilir.  
• PURDOX® kullanımı ile uyuşukluk oluşabileceğinden, hastalar sedasyon olasılığına karşı 
uyarılmalı ve PURDOX® ile tedavi  edilirken  motorlu  araç ve makine  kullanımına  karşı  dikkatli 
olmalıdır.  
• Uzun QT sendromu/Torsades de Pointes’e neden olabilen ilaçlar ile birlikte kullanıldığında, 
uzun QT sendromu veya Torsades  de Pointes  oluşma  riskini  artırabilir.  Bu nedenle  bu tür ilaçlar  
ile birlikte  kullanılmamalıdır.  3 / 8  • Gözlerden uzak  tutunuz.  
• PURDOX® kullanımı ile doksepine karşı Tip IV hipersensitivite reaksiyonları (kontakt 
sensitizasyon)  gelişebilir.  
• PURDOX®’un içeriğinde  bulunan;  
- Setil alkol ve stearil alkol lokal deri reaksiyonlarına (örneğin kontakt dermatit), sebebiyet 
verebilir.  
- Benzil alkol için ise topikal kullanım yolu nedeni ile herhangi bir uyarı  gerekmemektedir.  
 
4.5. Diğer tıbbi ürünler ile etkileşimler ve diğer etkileşim şekilleri  
Doksepin hidroklorür krem ile ilaç etkileşimlerini inceleyen bir çalışma yapılmamıştır. Ancak; 
topikal doksepin hidroklorür krem uygulaması ile oral doksepin hidroklorür tedavisi alındığında 
gözlenen plazma düzeylerine erişilebildiğinden, aşağıda belirtilen ilaç etkileşimleri topikal 
PURDOX® uygulaması ile de görülebilir:  
P450 2D6 ile metabolize olan ilaçlar:  
İlaç metabolize edici sitokrom P450 2D6 izoziminin (debrizokin hidroksilaz) biyokimyasal 
aktivitesi, beyaz ırkta azalmıştır (Beyaz ırkın % 7 -10’u “zayıf metabolizör” olarak anılır).  Asyalı, 
Afrikalı ve diğer popülasyonlarda azalmış P450 2D6 izozim  aktivitesi görülme sıklığı ile ilgili 
güvenilir  bir tahmin  henüz  mevcut  değildir. Metabolize etme  gücü  daha  zayıf  olan  kişiler,  trisiklik 
antidepresanları  (TSA,  örn. doksepin)  olağan  dozda  aldıklarında, beklenenden  daha  yüksek plazma 
derişimleri göstermiş lerdir. İlacın P450 2D6 ile metabolize olan kısmına bağlı olarak, plazma 
konsantrasyonundaki artış, düşük veya oldukça yüksek (TSA EAA’nında 8 kat artış)  olabilir.  
Ek olarak; bazı ilaçlar bu izozim aktivitesini inhibe ederek, normal metabolize edicilerin zayıf 
metabolize edicilere benzemelerine yol açar. Bir TSA kullanırken kararlılık gösteren bir birey, 
tedavisine ek olarak bu inhibe edici ilaçlardan birinin eklenmesiyle aniden toksisite gösterebilir. 
Sitokrom P450 2D6 inhibe eden ilaçların baz ıları (kinidin, simetidin) bu enzim tarafından 
metabolize edilmemektedir ancak birçoğu (diğer birçok antidepresan, fenotiyazinler, Tip 1C 
antiaritmikler olan propafenon ve flekainid) bu enzimin substratı konumundadır. Tüm selektif 
serotonin gerialım inhibi törleri (SSRI’lar, örn. fluoksetin, paroksetin, sertralin) bu enzimi inhibe 
etmekle  birlikte,  inhibisyon dereceleri  farklılık  gösterebilir.  SSRI  ile TSA  etkileşimi sonucu klinik 
problem oluşma olasılığı, dahil olan SSRI ilacın farmakokinetiğine ve inhibisyonun derecesine 
bağlıdır. Yine  de, SSRI  ilaçlar  ile TSA’ların  birlikte  kullanımında  uyarı  yapılmalıdır.  TSA  tedavisi 
başlatılacak ise, fluoksetin kullanımı sonlandırıldıktan sonra ana ve aktif metabolitinin yarılanma 
ömrünün uzun olması nedeniyle yeterli s üre (en az 5 hafta) beklemek  gerekir.  
TSA’lar ile sitokrom P450 2D6’yı inhibe eden ilaçların birlikte kullanımında, normalde reçete 
edilenden  daha düşük dozların kullanımı her iki grup için de gerekli  olabilir.  P450 2D6 inhibisyonu 
yapıp yapmadığı bilinmeyen bir ilaç ile bir TSA birlikte kullanılacak ise, TSA’nın plazma 
seviyelerinin izlenmesi istenir.  
 
 Monoamin oksidaz (MAO) inhibitörleri:  
PURDOX® ile tedavi başlatılmadan en az iki hafta önce, MAO inhibitörü ilaç kullanımına son 
verilmelidir. Bu s üre; kullanılan MAO inhibitörü ilaca, kullanım süresine ve dozuna bağlı olarak 
değişir. 4 / 8  Simetidin:  
Simetidin tedavisi başlatıldığında, serum TSA düzeylerindeki artış ile ciddi antikolinerjik 
semptomlar (ciddi ağız kuruluğu, üriner retansiyon, bulanık görme) ilişkilendirilmiştir. Ek olarak; 
zaten Simetidin tedavisi almakta olan hastalarda, beklenenden daha yüksek TSA seviyeleri 
gözlenmiştir.  
 
Alkol:  
Alkol alımı ile PURDOX®’un potansiyel sedatif etkisi şid detlenebilir. Bu durum, özellikle aşırı 
alkol kullanan hastalarda önemlidir. 
 
Tolazamit: 
Tolazamit (1 g/gün) kullanan Tip II diyabet hastasında, tedaviye 75 mg/gün dozda oral doksepin 
eklendikten 11 gün sonra, ciddi hipoglisemi vakası bildirilmiştir.  
 
Özel  popülasyonlara ilişkin ek bilgiler  
Bu konuda yapılmış bir çalışma bulunmamaktadır. 
 
Pediyatrik popülasyon:  
Bu konuda yapılmış bir çalışma bulunmamaktadır. 
 
4.6. Gebelik ve laktasyon  
Genel tavsiye  
Gebelik Kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Topikal olarak kullanılan PURDOX®’un, çocuk doğurma potansiyeli bulunan kadınlar ve doğum 
kontrolü üzerindeki etkisi ile ilgili bir veri bulunmamaktadır.  
 
Gebelik dönemi  
Doksepin hidroklorürün gebe kadınlarda kull anımına ilişkin yeterli veri mevcut değildir. 
Hayvanlar üzerinde yapılan çalışmalar, gebelik /ve- veya/ embriyonal/fetal gelişim /ve -veya/ 
doğum /ve -veya/ doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bil inmemektedir.  
PURDOX®, gerekli olmadıkça gebelik döneminde kullanılmamalıdır. 
 
Laktasyon dönemi  
Doksepin hidroklorür; PURDOX®’un terapötik dozları emziren kadınlara uygulandığı takdirde, 
anne sütünden memedeki çocuk üzerinde etkiye neden olabilecek düzeyde  atılmaktadır. 
Emzirmenin durdurulup durdurulmayacağına ya da PURDOX® tedavisinin durdurulup 
durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin 
çocuk açısından faydası ve PURDOX® tedavisinin emziren anne açısından faydası dikkate 
alınmalıdır.  
 
Üreme yeteneği / fertilite 
Üreme yeteneği üzerine bilinen bir etkisi yoktur. 5 / 8  4.7. Araç ve makine kullanımı üzerindeki  etkiler  
PURDOX® ile tedavi edilen hastalar, sedasyon oluşması ihtimaline karşı uyarılmalı ve motorlu 
araç ve makine kullanımına karşı dikkatli olmalıdırlar.  
 
4.8. İstenmeyen etkiler  
Aşağıdaki sıklık grupları kullanılmıştır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000;  çok seyrek (<1/10.000); bilinmiyor (eldeki verilerden hareketle tahmin 
edilemiyor).  
 
Kan ve lenf sistemi hastalıkları  
Bilinmiyor: Agranülositoz, anemi, lökopeni, trombositopeni  
 
Bağışıklık sistemi hastalıkları  
Bilinmiyor: Ciddi alerjik reaksiyonlar (döküntü, ürtiker, kaşıntı, nefes almada zorluk, göğüste 
sıkışma, ağız, yüz, dudaklar ve dilde şişme)  
 
Psikiyatrik hastalıklar  
Bilinmiyor: İntihar, intihar düşüncesi, ruhsal -duygusal değişimler  
 
Sinir sistemi hastalıkları 
Yaygın: Baş dönmesi, dalgınlık (uyuklama hali), uyuşukluk, yorgunluk, halsizlik, baş ağrısı  
 
Göz hastalıkları  
Bilinmiyor: Bulanık görme  
 
Kardiyak hastalıklar  
Bilinmiyor: Hipotansiyon, ani kardiyak ölüm, ventriküler aritmi, hızlı veya darbe şeklinde kalp 
atışı.  
 
Gastrointestinal hastalık lar 
Yaygın: Mide bulantısı, ağız, dudak ve boğazda kuruluk, susama hissi, tat bozukluğu (acı tat 
alma, ağızda metalik tat)  
 
Deri ve deri altı doku hastalıkları  
Yaygın: Uygulama bölgesinde yanma ve batma, kaşıntı, kaşıntıda artış, egzamanın şiddetlenmesi, 
irritasyon, ödem, kuru ve gergin deri  
 
Böbrek ve idrar yolu hastalıkları 
Yaygın: Üriner retansiyon 
Bilinmiyor: Nefrotoksisite  
 
 Şüpheli advers reaksiyonların raporlanması  
Ruhsatlandırma   sonrası  şüpheli   ilaç   advers  reaksiyonlarının   raporlanması   büyük önem  6 / 8  taşımaktadır. Raporlama yapılması, ilacın yarar/risk dengesinin sürekli olarak izlenmesine  olanak  
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFA M)’ne bildirmeleri gerekmektedir ( www.titck.gov.tr ; e-posta:  
tufam@titck.gov.tr ; tel: 0 800 314 00 08;  faks:  0 312 218 35 99). 
 
4.9. Doz aşımı ve tedavisi  
Bu ilaç sınıfının doz aşımında ölümler ortaya çıkabilir. Vaka yönetimi karmaşık ve değişken 
olduğu için, doktorun tedavi hakkında güncel bilgi elde et mek amacıyla bir zehir bilgi merkezi ile 
iletişime geçmesi tavsiye edilmektedir. TSA ile doz aşımını takiben zehirlenme semptom ve 
işaretleri hızla belirir, bu nedenle mümkün olan en kısa zamanda hastanede izlemeye gereksinim 
vardır.  
 
Belirtileri  
Doksepin hidroklorür kremin topikal uygulamasıyla doz aşımı gerçekleşirse ortaya çıkabilecek 
belirti ve semptomlar kardiyak disritmiler, ciddi hipotansiyon, konvülsiyonlar, merkezi sinir 
sistemi depresyonları ve komayı kapsayabilir. Elektrokardiyogramdaki (EKG) değişiklikler, 
özellikle QRS ekseninde ve genişliğindeki değişiklikler, TSA toksisitesinin klinik olarak önemli 
göstergeleridir.  
Doz aşımının  diğer  belirtileri şunları  içerebilir; konfüzyon, konsantrasyon bozukluğu, geçici  görsel 
halüsinasyonlar, pupil  dilasyonu, ajitasyon, hiperaktif  refleksler,  kendinden geçme,  uyuşukluk, kas 
katılığı, kusma, hipotermi, hiperpreksi veya “İstenmeyen Etkiler” başlığı altında belirtilen 
semptomlardan herhangi  biri. 
 
Genel Öneriler  
Genel  
EKG alınmalı ve kardiyak monitörizasyonu derhal başlatılmalıdır. Hastanın solunum yolu açık 
tutulmalı, intravenöz yol açılmalı ve gastrik dekontaminasyon başlatılmalıdır. En az 6 saat 
boyunca; kardiyak monitörizasyonlu gözlem ile merkezi sinir sistemi ve respiratuvar  depresyon 
belirtileri,  hipotansiyon,  kardiyak disritmi ve/veya  iletim  blokları, nöbet  gözlemi  tavsiye  edilir.  Bu 
sürede toksisite belirtileri ortaya çıkarsa, uzatılmış monitörizasyon tavsiye edilir. Aşırı dozdan 
sonra  ölümcül  disritmilere  karşı  koyamamış  vaka  raporları  bulunmaktadır  ve bu hastaların  ölmeden 
önce ciddi zehirlenme yaşadıkları ve çoğunun yetersiz gastrointestinal dekontaminasyon aldığı 
belirlenmiştir. Plazma ilaç düzeylerinin gözlenmesi, hasta yönetimine kılavuzluk yapmamalıdır.  
 
Kardiyovasküler  
EKG’de görülen maksimum uzuv ucu (limb- lead) QRS zamanının 0,1 saniye ve üstünde olması 
aşırı doz ciddiyetinin en iyi göstergesi olabilir. Serum pH aralığını 7,45 ile 7,55 arasında tutmak 
için intravenöz sodyum bikarbonat kullanılmalıdır. pH yanıtı yetersiz ise, hiperventilasyon da 
kullanılabilir. Hiperventilasyon ve sodyum bikarbonat birlikte kullanılırken çok dikkatli olunmalı 
ve pH sıklıkla izlenmelidir. 7,6 üzeri bir pH veya 20 mm Hg altında bir karbondioksit basıncı 
istenmez. Sodyum bikarbonat tedavisi/hiperventilasyona yanıt vermeyen disritmiler, lidokain, 
bretilyum veya fenitoine yanıt verebilir. Tip 1A ve 1C antiaritmikler genel olarak kontrendikedir 
(örn. kinidin, dizopramid, prokainamid).  
Seyrek durumlarda, akut toksisite gösteren hastalardaki akut refraktör kardiyovasküler instabilite 
durumlarında  hemoperfüzyon yararlı  olabilir.  Ancak;  hemodiyaliz, peritoneal  diyaliz,  kan değişimi 
ve zorlu diürezin trisiklik antidepresanlarla olan zehirlenmelerde etkisiz olduğu rapor  edilmiştir.   7 / 8  Merkezi Sinir Sistemi (MSS)  
MSS depresyonu olan hastalarda, ani kötüleşme potansiyeli nedeniyle erken entübasyon önerilir. 
Nöbetler benzodiazepinlerle, eğer etkisiz iseler diğer antikonvülzanlarla (fenobar bital, fenitoin 
gibi) kontrol altına alınmalıdır. Fizostigminin, hayatı tehdit eden semptomlarda (eğer diğer 
tedavilere yanıt alınamıyorsa) bir zehir kontrol merkezi konsültasyonu altında kullanımı dışında 
verilmesi önerilmez.  
 
Pediyatrik Yönetim  
Çocuk ve yetişkin aşırı doz tedavi prensipleri benzerdir. Doktorun yerel zehir kontrol merkezi ile 
özel pediyatrik tedavi için iletişime geçmesi önerilir.  
5. FARMAKOLOJİK ÖZELLİKLER  
5.1. Farmakodinamik  özellikleri 
Farmakoterapötik grup: Diğer  
antipruritikler ATC K odu: D04AX01  
 
Doksepin hidroklorür;  H1 ve H2 histamin  reseptör  blokörü etkiye  sahiptir  ancak  antipruritik  
etkisini nasıl gösterdiği ile ilgili kesin mekanizma bilinmemektedir. PURDOX®, uyuşukluk 
yaparak farkındalığı azaltabilir ve pruritik semptomların fark edilebilmesi de böylece  
azalabilmektedir.  
 
5.2. Farmakokinetik özellikler  
Emilim:  
Topikal doksepin hidroklorür krem ile tedavi edilen 10 pruritik egzama hastasında, perkütan 
absorbsiyon sonucu plazma doksepin konsantrasyonları “ölçülemez seviy e” ile 47 ng/ml arasında 
belirlenmiştir.  
 
 Dağılım: 
Deriden emilen doksepin hidroklorür vücut dokularında geniş dağılım gösterir (akciğer, kalp, 
beyin, karaciğer).  
 
Biyotransformasyon:  
Sistemik dolaşıma geçtikten sonra, doksepin molekülü hepatik metabolizmaya girer ve 
farmakolojik olarak aktif olan desmetildoksepine dönüştürülür. 
Desmetildoksepinin yarı ömrü 28- 52 saat arasındadır ve çoklu dozlamadan etkilenmez.  
 
Eliminasyon:  
İleri glukuronidasyon sonucu ana ilaç ve metabolitleri idrarla atılır. B öbrek hastalığı, genetik 
etmenler, yaş ve diğer tedavilerin varlığı doksepin metabolizmasını ve eliminasyonunu etkiler. 
 
 Doğrusallık/doğrusal olmayan durum:  
Bu konuda yapılmış bir çalışma bulunmamaktadır. 
 
5.3. Klinik öncesi güvenlilik verileri  
Günde  16 g PURDOX® kullanımı (günde  4 kez, 4 g) sonucu tahmin  edilen  doksepin maruziyetinin 
0,6 ve 1,2 katlarına kadar dozlarda doksepin, sıçan ve tavşanlara oral olarak verilerek üreme 8 / 8  çalışmaları   gerçekleştirilmiştir.   Sonuçta, sıçan   ve tavşan   fetüsünde   do ksepine bağlı  hasar  
oluştuğuna dair bir kanıt bulunamamıştır. Ancak yine de, hamile kadınlarda yeterli ve kontrollü 
çalışma bulunmamaktadır. Hayvanlarda yapılan üreme çalışmalarının sonuçları, insanlarda 
görülebilecek olan cevabı her zaman yansıtmadığından, PURDOX® hamilelik boyunca sadece 
doktor tarafından gerekli görüldüğünde kullanılmalıdır. 
6. FARMASÖTİK ÖZELLİKLERİ  
6.1. Yardımcı maddelerin  listesi  
Makrogol (6) setostearil eter 
Makrogol (25) setostearil  eter 
Setil alkol  
Stearil alkol  
Likit parafin  
Gliserol 
İzopropil  miristat  
Benzil alkol  
Saf su  
 
6.2. Geçimsizlikler  
Bilinen bir geçimsizliği yoktur. 
 
6.3. Raf ömrü  
24 ay 
 
6.4. Saklamaya yönelik özel uyarılar  
Özel muhafaza şartları mevcut değildir. 25°C’nin altındaki oda sıcaklığında saklanmalıdır.  
 
6.5. Ambalajın niteliği ve içeriği 
Ağzı plastik kapakla kapatılmış, Kullanma Talimatı ile birlikte, alüminyum tüpte 30 g krem. 
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış  ürünler  ya da atık materyaller  “Tıbbi  Atıkların Kontrolü  Yönetmeliği”  ve “Ambalaj 
ve Ambalaj Atıklarının Kontrolü Yönetmeliği”ne uygun olarak imha  edilmelidir.  
7. RUHSAT SAHİBİ  
ASSOS İlaç Kimya Gıda Ürünleri Üretim ve Tic. A.Ş. 
Aşağı Dudullu Mah. Tosya Cad. No:5 34773 Ümraniye, İstanbul 
Tel: (0 216) 612 91 91  
Faks: (0 216) 612 91 92  
8. RUHSAT NUMARASI  
2017/243 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 10.04.2017 
10. KÜB’ÜN YENİLENME TARİ Hİ 