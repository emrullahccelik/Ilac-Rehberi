KISA ÜRÜN BİLGİSİ
1.BEŞERİ TIBBİ ÜRÜNÜN ADI
DİPROPİX % 0.05 merhem
2.KALİTATİF VE KANTİTATİF BİLEŞİM
Her 1 gr merhemde;
Etkin madde:
Betametazon (dipropiyonat formunda) 0,5 mg
Yardımcı maddeler:
Sıvı parafin
Vazelin
Yardımcı maddeler için 6.1’e bakınız.
3.FARMASÖTİK FORM
Merhem.
Rengi beyazdan hafif sarıya kadar değişen homojen merhem.
Ağzı plastik kapakla kapatılmış, 30 g merhem içeren alüminyum tüpte kullanıma
sunulmaktadır.
4. KLİNİK ÖZELLİKLER
4.1. Terapötik endikasyonlar
Kortikosteroidlerle tedaviye cevap veren bütün dermatozlarda (atopik dermatit, kontakt
dermatit, nümüler dermatit, x-ray dermatiti, psoriasis vulgaris, dishidrosiz ve böcek
ısırmalarına bağlı reaksiyonlar vb.) inflamasyon ve kaşıntı semptomlarının giderilmesinde
kullanılır.
4.2.Pozoloji ve uygulama şekli
Pozoloji/Uygulama sıklığı ve süresi:
DİPROPİX günde iki kez uygulanır. Tedavi süresi 3 haftayı geçmemelidir.
12 yaşın altındaki çocuklarda kullanımı kontrendikedir. Çocuklar kortikosteroidlerin lokal ve
sistemik yan etkilerine daha duyarlı olduklarından 12 yaşından büyük çocuklarda 5 günden
uzun süreli kullanılmamalı ve geniş alanlarda, fazla miktarda, uzun süreli uygulamalardan
kaçınılmalıdır.
1/9Uygulama şekli:
Sadece topikal olarak uygulanır. Doktor tarafından başka şekilde tavsiye edilmediği takdirde
gereken kadar DİPROPİX günde iki kez (sabah ve akşam) ince bir tabaka halinde dikkatli bir
şekilde enfekte cilt bölgesine sürülür.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlaması gerekmez.
Karaciğer yetmezliği olan hastalarda hipotalamik-hipofizer-adrenal (HPA) aks fonksiyonları
düzenli olarak takip edilmelidir (idrar testi ve plazma serbest kortizol ve ACTH stimülasyon
testi). Dozun azaltılması veya DİPROPİX tedavisinin kesilmesi gerekebilir.
12 yaşın altındaki çocuklarda kullanımı kontrendikedir. 12 yaşından büyük çocuklarda 5
günden uzun süreli kullanılmamalı ve uygulama sonrası cilt kapatılmamalıdır. Çocuklarda
fazla miktarda, uzun süreli uygulamalardan kaçınılmalıdır.
Pediyatrik popülasyon:
Pediyatrik hastalar, deri yüzeylerinin vücut kütlesine olan oranı daha büyük olduğundan,
eşdeğer dozlarda sistemik toksisiteye daha duyarlı olabilirler.
DİPROPİX pediyatrik hastalarda kullanılırken HPA aks fonksiyonları düzenli olarak takip
edilmeli (idrar testi ve plazma serbest kortizol ve ACTH stimülasyon testi) ve uzun süreli
kullanımından kaçınılmalıdır. Dozun azaltılması veya DİPROPİX tedavisinin kesilmesi
gerekebilir.
12 yaşın altındaki çocuklarda kullanımı kontrendikedir. 12 yaşından büyük çocuklarda uzun
süreli kullanılmamalı ve uygulama sonrası cilt kapatılmamalıdır. Çocuklarda fazla miktarda,
uzun süreli uygulamalardan kaçınılmalıdır.
Geriyatrik popülasyon:
DİPROPİX’in yaşlı hastalardaki güvenilirlik ve etkinliği incelenmemiştir.
4.3. Kontrendikasyonlar
DİPROPİX, betametazon dipropiyonat ile içeriğindeki diğer maddelere karşı aşırı duyarlılığı
olan hastalarda kontrendikedir.
Ayrıca bu ürün deri tüberkülozu, vaksinia, varisella ve diğer viral deri enfeksiyonları ile
perioral dermatit ve akne rozacea rahatsızlıklarında kullanılmamalıdır.
2/912 yaşın altındaki çocuklarda kullanımı kontrendikedir.
4.4. Özel kullanım uyarıları ve önlemleri
DİPROPİX ilk uygulanması sırasında deri yüzeyinde aşırı duyarlılık oluşursa (ör: kaşınma,
yanma ve kızarıklık ) tedavi hemen kesilmelidir.
Gerekmedikçe DİPROPİX cilt yüzeyinde kapalı pansuman malzemeleri altında
kullanılmamalıdır.
Akne rozacea, perioral dermatit ve akne benzeri cilt rahatsızlıkların oluşma ihtimali nedeniyle
DİPROPİX’in yüz üzerine uzun süreli kullanımı tavsiye edilmemektedir.
DİPROPİX katarak, glokom, gözün fungal enfeksiyonu ve ateşli uçuk oluşma ihtimali
nedeniyle göz ve periorbital bölgede kullanılmamalıdır.
DİPROPİX alt bacaklardaki açık yaralarda varikoz ülseri (ulcus cruris) tedavisinde
kullanılmaz.
Çocuklarda deri yüzeyinin toplam vücut ağırlığına oranının yüksek olması ve cildin koruyucu
tabakasının az gelişmiş olması nedeniyle çocuklarda topikal kullanım betametazonun
emilimini yükseltir.
Bu, sistemik toksisite oluşmasına neden olur. Çocuklarda bezler (özellikle plastikten
yapılanlar) kapalı pansuman görevi görerek merhemin absorbsiyonunu arttırdığından,
DİPROPİX’in bezin altındaki alanlarda kullanılması uygun değildir. Bununla birlikte, bu ürün
çocuklarda kullanılırken dikkatli olunmalı ve mümkün olduğunca kısa süreyle
uygulanmalıdır.
Çocuklarda, karaciğer yetmezliği olan hastalarda ve uzun süreli DİPROPİX tedavisi gören
hastalarda, özellikle emilmeyi kolaylaştırıcı kapalı pansumanın gerekli olduğu durumlarda,
betametazonun emiliminin yükselmesi nedeniyle dikkatli bir şekilde gözlemlenerek
kullanılmalıdır, sistemik etki oluşabilir. (bkz; bölüm 4.9 Doz aşımı ve tedavisi)
Bu hastalar düzenli olarak Hypotalamik Hipofizer Adrenal Süpresyon Testi (HPA)
yaptırılmalıdır (üre, serbest plazma kortizol ve ACTH uyarı testi).HPA testinde süpresyon
tespit edilirse tedavi kesilebilir, doz düşürülebilir veya daha az etkili kortikosteroid
kullanılabilir. Sistemik kortikosteroidlerin tedavisinde nadiren de olsa yoksunluk belirtileri
(ateş, eklem ağrısı, kas ağrısı) oluşabilir.
Vücudun kasıklar, koltuk altı çukuru ve perianal bölgeler gibi doğal olarak havasız ve üstü
kapalı kalan bölgelerinde DİPROPİX ile tedavi sırasında ciltte incelme oluşma riski daha
fazladır.
Cilt lezyonlarının fungal süper enfeksiyonlarında DİPROPİX’e ek olarak topikal antimikotik
uygulanmasına ihtiyaç duyulmaktadır.
3/94.5.Diğer tıbbi ürünler ile etkileşimler ve diğer etkileşim şekilleri
DİPROPİX’in diğer ilaçlarla etkileşimi bilinmemektedir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik Popülasyon:
Pediyatrik popülasyona ilişkin etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar /Doğum kontrolü (Kontrasepsiyon)
DİPROPİX’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3 Klinik öncesi güvenlilik verileri). İnsanlara yönelik potansiyel risk
bilinmemektedir.
Gebelik dönemi
Lokal olarak uygulanan kortikosteroidlerin hamile kadınlarda kullanımı sonucunda teratojen
etki ile ilgili kontrollü ve yeterli çalışma bulunmamaktadır.
DİPROPİX gerekli olmadıkça gebelik döneminde kullanılmamalıdır. Ancak lokal olarak
uygulanması sadece doktor kontrolünde ve annenin alacağı faydanın fetüse verilecek zarardan
daha fazla olması halinde kullanılabilir.
Laktasyon dönemi
Betametazon’un insan sütüyle atılıp atılmadığı bilinmemektedir. Ancak sistemik olarak
uygulanan kortikosteroidlerin bebeğe zarar vermeyecek miktarda anne sütüne dağıldığı
bildirilmiştir. Emzirmenin durdurulup durdurulmayacağına ya da DİPROPİX tedavisinin
durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve DİPROPİX tedavisinin emziren anne
açısından faydası dikkate alınmalıdır.
DİPROPİX emzirmeden önce meme üzerine uygulanmamalıdır.
Üreme yeteneği / Fertilite
Üreme yeteneği üzerinde etkisi bulunmamaktadır.
4/94.7. Araç ve makine kullanımı üzerindeki etkiler
DİPROPİX’in araç ve makine kullanma yeteneği üzerinde tespit edilen bir etkisi
bulunmamaktadır.
4.8.İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥ 1/10); Yaygın (≥ 1/100 ila <1/10); Yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); Çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kontrollü klinik çalışmalar sırasında betametazon ile bildirilen lokal yan etkiler aşağıda
verilmiştir.
Endokrin bozukluklar
Yaygın olmayan: Topikal kortikosteroidlerin sistemik absorbsiyonu bazı hastalarda geri
dönüşlü HPA aks süpresyonu, Cushing sendromu belirtileri, hiperglisemi ve glukozüriye
neden olmuştur.
Deri ve deri altı doku bozuklukları
Yaygın: Topikal kortikosteroidlerin kullanımı ile oluşabilecek lokal yan etkiler, yanma,
kaşıntı, kuruluk, folikülit, hipertrikoz, akneye benzer döküntüler, hipopigmentasyon, perioral
dermatit, alerjik kontakt dermatit, sekonder enfeksiyon, vezikülasyon, fronküloz, cilt atrofisi,
deri çatlakları, isilik (miliaria) olarak bildirilmiştir. Bu yan etkilerin sıklığı oklüzif giysiler ve
güçlü kortikosteroidlerin kullanımı ile artar.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks : 0 312 218 35 99)
4.9.Doz aşımı ve tedavisi
Betametazon, karaciğer yetmezliği olan hastalara veya zarar görmüş ve dolayısıyla
geçirgenliği artmış geniş cilt yüzeylerine veya çocuklara uzun süreyle (>3 hafta)
5/9uygulandığında ya da kapalı pansuman yapıldığında sistemik dolaşıma geçen miktarında artış
ve dolayısıyla sistemik etkiler oluşabilir. Bu etkiler büyüme geriliği ile HPA aks süpresyonu,
kafaiçi hipertansiyon (yalnız çocuklarda), Cushing sendromu, hiperglisemi ve glukozüridir.
Çocuklarda HPA aksın baskılanmasının göstergesi büyümede yavaşlama, kilo kaybı, plazma
ve üre kortizol konsantrasyonunda azalma ve ACTH uyarı testine duyarsızlıktır. Kafiçi
hipotansiyon, bıngıldak çıkması, baş ağrısı ve papilleada çift taraflı ödem oluşması ile kendini
gösterir.
Tedavi:
Semptomatik tedavi uygulanır. Tedavi hemen kesilmelidir. Tedavinin kesilmesiyle çok
nadiren ateş, kas ağrısı, eklem ağrısı, zayıflama gibi cilt yoksunluk semptomları oluşabilir.
Eğer bu semptomlar oluşursa sistemik kortikosteroid kullanımına geçilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Güçlü etkili kortikosteroidler.
ATC kodu: D07AC01
DİPROPİX etkin madde olarak dipropiyonat formunda betametazon içermektedir.
Betametazon, dermatolojide topikal kullanım için sentetik olarak florlanmış bir
adrenokortikosteroiddir. Kuvvetli iltihap giderici, bağışıklık baskılayıcı ve antiproliferatif
etkiye sahiptir. İhmal edilebilir mineralokortikoid etki ile yüksek derecede kortikosteroid etki
gösteren sentetik bir prednisolon analogudur. Topikal kortikosteroid etkisinin mekanizması
tam olarak bilinmemektedir ancak, iltihap giderici, bağışıklık baskılayıcı ve antiproliferatif
etkilerinin bir karışımı olduğu düşünülmektedir. Bu etkilerden en önemlisi spesifik olmayan
iltihap giderici etkisidir.
Kortikosteroidler, iltihabın kimyasal mediyatörlerinin (kinin, histaminler, lizozomal enzimler
ve prostaglandinler) oluşumunu, salınımını ve etkisini azaltır. Yukarıda adı geçen
mediyatörler tarafından oluşturulan bir iltihabı cevabın başlangıcında lökosit ve makrofajların
varlığı da gerekli olduğundan kortikosteroidler aynı zamanda yaralı bölgeye hücre taşınmasını
inhibe etmekte ve vazodilatasyonu ve bölgedeki kan damarlarının artmış bulunan
geçirgenliğini azaltmaktadır. Bu damar daraltıcı etki, serumun damar dışına çıkmasını ve
ödem oluşumunu azaltmaktadır.
6/9Kortikosteroidler aynı zamanda kan damarlarının iç cidarlarında birikerek alerjik deri
vasküliti meydana getiren antijen-antikor komplekslerinin toksik etkilerini inhibe ederek tip
III ve IV aşırı duyarlılık reaksiyonlarının üstünde bağışıklık baskılayıcı etki göstermektedir.
Kortikosteroidler ayrıca hep birlikte alerjik reaksiyona neden olan (örn. alerjik kontakt
dermatit) lenfokin, hedef hücre ve makrofajların etkilerini inhibe etmektedir. Ayrıca,
kortikosteroidler hassaslaşmış T lenfositlerinin ve makrofajların hedef hücrelere girişini
engellemektedir.
Flor, betametazonun iltihap giderici etkisini kuvvetlendirmekte ve güçlü topikal
kortikosteroidler arasında yer almasını sağlamaktadır.
5.2.Farmakokinetik özellikler
Genel özellikler
Emilim:
Lokal olarak uygulanan betametazonun subkütan emilimi taşıyıcı, epidermis durumu ve
yaranın üzerinin kapatılması gibi birçok faktör tarafından etkilenmektedir. Topikal olarak
uygulanan kortikosteroidler daha az derecede olmak üzere normal, bütünlüğü bozulmamış
deriden de emilmektedir. Ancak deride oluşan enflamasyon varlığı ve yaranın kapatılması
durumunda emilim artmaktadır. Topikal olarak uygulanan kortikosteroidler deriden
emildikten sonra sistemik olarak uygulananlarla benzer farmakokinetik özellikler
sergilemektedir. Lokal uygulamayı takiben sistemik emilim yaklaşık %12–14 civarıdır.
Dağılım:
Betametazonun yaklaşık %64’ü geri dönüşümlü olarak plazma proteinlerine bağlanır; dağılım
hacmi 1.4 l/kg’dır.
Biyotransformasyon:
Betametazon dipropiyonat sistemik olarak absorbe edildikten sonra büyük oranda karaciğerde
metabolize olur.
Eliminasyon:
Betametazon ve metabolitleri safra yolu ile küçük miktarda da (yaklaşık %5) böbrekler
yoluyla atılır. Yarılanma ömrü 5,6 saattir.
Doğrusallık/ Doğrusal olmayan durum:
Bilgi bulunmamaktadır.
7/9Hastalardaki karakteristik özellikler
Pediyatrik hastalar:
Betametazon, çocuklara uzun süreyle (> 3 hafta) uygulandığında ya da kapalı pansuman
yapıldığında sistemik dolaşıma geçen miktarında artış olur ve dolayısıyla sistemik etkiler
oluşabilir.
Böbrek/Karaciğer yetmezliği:
Betametazon, karaciğer yetmezliği olan hastalara, cilt yüzeyi hasar görmüş ve dolayısıyla
geçirgenliği artmış geniş cilt yüzeylerine uygulandığında dolaşıma geçen miktarında artış olur
ve sistemik etkiler oluşabilir.
5.3.Klinik öncesi güvenlilik verileri
Fareler ve sıçanlar üzerinde betametazonun oral uygulanması sonucunda akut toksisite
oluşumunun gözlenmesi amacıyla çalışmalar yapılmıştır. Bulunan ortalama öldürücü doz
(LD ) farelerde ≥ 5 g/kg sıçanlarda ≥ 4 g/kg olarak bildirilmiştir.
50
Betametazonun tedavi için gerekenden daha fazla miktarda ve birden fazla, perkütan olarak
uygulanması sonucunda kronik toksisite gözlenmemiştir.
Laboratuar hayvanlarında kortikosteroidlerin sistemik uygulanması ile teratojenik etkinin
düşük dozlarda dahi görüldüğü kanıtlanmıştır. Daha güçlü kortikosteoridlerin ise laboratuar
hayvanlarında kullanılmasıyla, perkütan uygulama ile bile teratojenik etki gözlenmiştir.
Ancak, güçlü kortikosteroidlerden olan betametazonun teratojenitesi, bu yolla test
edilmemiştir.
Tavşanlarla yapılan denemelerde 0.05mg/kg betametazon dipropiyonat intramüsküler olarak
verilerek betametazon dipropiyonatın potansiyel teratojen etkisi olduğu kanıtlanmıştır.
Bu doz insanlarda betametazon dipropiyonatın topikal olarak uygulanan dozundan 26 kez
daha fazladır.
Görülebilecek fetal anormallikler tavşan dudağı, sefalosel ve umbilikal fıtıktır.
Betametazonun mutajenik ve karsinojenik etkisi olduğuna dair bir kanıt yoktur.
Hayvanlarda yapılan toksikolojik çalışmaların sonucunda betametazon iyi bir lokal tolerans
göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Sıvı parafin
8/9Vazelin
6.2. Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü
24 ay
6.4.Saklamaya yönelik özel uyarılar
25ºC altındaki oda sıcaklığında, nemden koruyarak, orijinal ambalajında saklayınız.
6.5.Ambalajın niteliği ve içeriği
Polietilen kapaklı, iç tarafı lakla kaplanmış alüminyum tüp içinde 30g merhem.
6.6. Beşeri Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri” ne uygun olarak imha
edilmelidir.
7. RUHSAT SAHİBİ
REMARTE İlaç Pazarlama İthalat İhracat A.Ş.
Barbaros Mah. Kardelen Sokak Palladium Tower No: 2 Iç Kapı No: 10
Ataşehir / İSTANBUL
8. RUHSAT NUMARASI
2021/92
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.03.2021
10. KÜB’ÜN REVİZYON TARİHİ
-
9/9