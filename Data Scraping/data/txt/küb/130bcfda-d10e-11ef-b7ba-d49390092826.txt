KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİKLOPLEJİN %1 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde: 1 mL’si 0,01 g Siklopentolat Hidroklorür içerir.
Yardımcı madde(ler): 1 mL’de 0,0001 g Benzalkonyum klorür
“Yardımcı maddeler için 6.1’e bakınız”.
3. FARMASÖTİK FORM
Göz damlası, çözelti
Berrak, renksiz, temiz sıvı
4. KLİNİK ÖZELLİKLER
4.1. Terapötik endikasyonlar
SİKLOPLEJİN,
Fundoskopi ve sikloplejik refraksiyonda teşhis amaçlı ve
İris ve uveanın inflamatuvar durumlarında pupilla dilatasyonu için kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Refraksiyon / Fundoskopi
Erişkinler (ve yaşlılar):
Muayeneden yaklaşık 40 dakika önce %0,5’lik solüsyondan 1 damla göze damlatılır ve
gerekli ise 15 dakika sonra tekrarlanır.
Koyu renk gözler için %1’lik solüsyon gerekebilir.
Maksimum etkiye 30-60 dakika sonra ulaşılır.
6-16 yaş arası çocuklar:
Muayeneden yaklaşık 40 dakika önce %1’lik solüsyondan 1 damla göze damlatılır ve gerekli
ise 15 dakika sonra tekrarlanır.
6 yaşın altındaki çocuklar:
Muayeneden yaklaşık 40 dakika önce %1’lik solüsyondan 1 veya 2 damla göze damlatılır ve
gerekli ise 15 dakika sonra tekrarlanır.
Üveit, irit ve iridosiklit:
Erişkinler (ve yaşlılar):
%0,5’lik solüsyondan 1 veya 2 damla günde 4 kez veya gerekli görüldüğü şekilde göze
damlatılır.
Koyu renk gözler için %1’lik solüsyon gerekebilir.
1Çocuklar:
Klinisyenin uygun gördüğü şekilde kullanılır.
Siklopleji ile ambliyopi gelişimi arasındaki olası ilişki ve yenidoğanlarda artan sistemik
toksisite riskleri nedeniyle yaşamın ilk üç ayında kullanılmamalıdır.
Uygulamanın ardından siklopleji hızlı başlar ve kısa sürer. Maksimum sikloplejiye 15-45
dakika içinde ulaşılır ve yaklaşık 20 dakika sürer. Düzelme 4 saat içinde ortaya çıkar bazı
etkiler 24 saat sürebilir.
Midriyazis çok hızlı gelişir ve %0,5’lik solüsyonun damlatılmasının ardından 15-30 dakika
içinde 7 mm’lik pupil çapına ulaşılır. Midriyatik etkinin tam olarak düzelmesi genellikle 20
saatten uzun sürmez.
Uygulama şekli:
Göz kapağı çekilerek konjuktivaya damlatılır.
Özel popülasyonlara ilişkin ek bilgiler:
Geriyatrik popülasyon:
Yaşlılarda kullanımıyla ilgili özel bir bilgi bulunmamaktadır. Yapılan klinik çalışmalarda bu
yaş grubuna özel bir yan etki bildirilmemiştir.
Pediyatrik popülasyon:
Çocuklarda kullanım hekimin takdirine bağlıdır.
Siklopleji ve ambliyopi gelişim riski arasında bir ilişki olma olasılığı ve yeni doğanlarda
sistemik toksisite riski nedeniyle ilk 3 aya kadar bebeklerde kullanılmamalıdır.
Böbrek/Karaciğer yetmezliği:
Herhangi bir bilgi bulunmamaktadır.
4.3. Kontrendikasyonlar
- Siklopentolat hidroklorür, benzalkonyum klorür veya ilacın bileşimindekilerden
herhangi birine karşı aşırı duyarlılığı olanlarda,
- Dar açılı glokomu olanlarda veya glokom eğilimi olanlarda, örneğin dar bir ön
kamaraya sahip olanlarda,
- Benzalkonyum klorür içerir ve yumuşak kontakt lensler takılı iken kullanılmamalıdır.
- Paralitik ileusu olanlarda, kullanılmamalıdır.
- Özellikle epileptik nöbetleri tetikleyen konjenital ve nörogelişimsel anomalileri içeren
ve organik beyin sendromu olan çocuklarda kullanılmamalıdır.
4.4. Özel kullanım uyarıları ve önlemleri
Yaşlılarda ve göz içi basıncı yükselmeye meyilli olanlarda dar açılı glokom hızlandırma riski
nedeniyle, özellikle yoğun ve uzun süreli tedavi yapılacaksa ön kamara derinliği ölçülmelidir.
Prostat hipertrofisi, koroner ya da kalp yetmezliği veya ataksisi olan hastalarda dikkatle
kullanılmalıdır. Atropine benzer etkiler yan etki olarak bildirilmiştir.
2Sistemik toksisite riski yüksek olduğundan, belladona alkoloidlerine duyarlı olan kişilerde ve
çocuklarda kullanılırken son derece dikkatli olunmalıdır.
Hastalar bu preparatın oral toksisitesi yönünden uyarılmalıdır ve kullandıktan sonra ellerini
yıkamaları söylenmelidir. Kazara ağızdan alınması durumunda, hastalar doktora başvurmaları
konusunda uyarılmalıdır.
İnflamasyon olan göze dikkatle uygulanmalıdır çünkü hiperemi konjunktivadan sistemik
emilimi arttırabilir.
Sistemik absorpsiyonu azaltmak için lakrimal kese, damlaların damlatılmasından sonra en az
iki dakika boyunca dijital basınçla medial kantusta sıkıştırılmalıdır.
SİKLOPLEJİN, şişesi açılıp kullanılmaya başlandığı zaman damlalığın temiz tutulmasına
özen gösterilmelidir.
Pediyatrik popülasyon:
Midriyatik ajanların kullanımı, gıda intoleransı, abdominal distansiyon, artmış gastrik aspirat
ve nadir nekrotizan enterokolit vakaları olan prematüre bebeklerde ilişkilendirilmiştir.
Siklopentolat kullanımına bağlı olarak çocuklarda konvülsiyonlar da bildirilmiştir (bkz.
bölüm 4.8).
SİKLOPLEJİN benzalkonyum klorür içerdiğinden gözde irritasyona sebebiyet verebilir.
Yumuşak kontakt lenslerle temasından kaçınınız. Uygulamadan önce kontakt lensi çıkartınız
ve lensi takmak için en azından 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Anti-muskarinik ajanların etkileri, anti-muskarinik özellikleri olan diğer ilaçlar ile birlikte
uygulandığında artabilir. Bu ilaçlara örnekler şunlardır: antihistaminikler, butirofenonlar,
fenotiazinler, trisiklik antidepresanlar ve amantadin.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik Popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmaması ile ilgili veri yoktur.
Gebelik dönemi
Hamilelik döneminde ilaç güvenliği konusunda yeterli kanıt yoktur. Bu ürün, bir doktor
tarafından gerekli görülmediği sürece hamilelik sırasında kullanılmamalıdır.
3Laktasyon dönemi
Emzirme döneminde ilaç güvenliği konusunda yeterli kanıt yoktur.
Bu ürün, bir doktor tarafından gerekli görülmediği sürece emzirme sırasında
kullanılmamalıdır.
Üreme Yeteneği/Fertilite
Veri mevcut değildir.
4.7. Araç ve makine kullanımı üzerindeki etkiler
Bulanık görmeye, odaklanma güçlüğüne ve ışığa karşı hassasiyete neden olabilir. Görmeleri
netleşene kadar hastalar araç kullanmamaları veya diğer riskli aktiviteleri yapmamaları
(tırmanmak, merdiven çıkmak gibi) konusunda uyarılmalıdırlar. SİKLOPLEJİN’in etkilerinin
tamamen sona ermesi için 24 saat geçmesi gerekebilir.
4.8.İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); Çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar:
Bilinmiyor: Anormal davranışlara, psikotik bozukluklara.
Sinir sistemi hastalıkları:
Bilinmiyor: Baş dönmesi, konvülsiyonb, kısmi nöbetlerb.
Göz hastalıkları:
Bilinmiyor: Göz ağrısı, göz içi basıncında artış, göz tahrişi (batma)1, oküler hiperemi1, ışığa
karşı hassasiyet2, göz ödemi1 ve konjunktivit1.
Kardiyak hastalıklar:
Bilinmiyor: Çarpıntı, aritmi, taşikardi, bradikardi, kardiyopulmoner yetmezlika.
Vasküler hastalıklar:
Bilinmiyor: Sıcak basması
Gastrointestinal hastalıkları:
Bilinmiyor: Ağız kuruluğu, gastrointestinal hipomotilite ve kabızlık, kusma, karında
gerginlikc, nekrotizan enterokolitd.
Deri ve deri altı doku hastalıkları:
Bilinmiyor: Deride kuruluk, deri döküntüsüa.
Böbrek ve idrar yolu hastalıkları:
Bilinmiyor: İdrar kaçırma, idrar yapma zorluğu ve idrar retansiyonu.
Genel bozukluklar ve uygulama bölgesine ilişkin hastalıklar:
Bilinmiyor: Yürüyüş bozukluğu
4Notlar
Genel
1 Uzun süreli uygulamayı takiben
2 İkincil pupilla genişlemesi
Pediyatrik popülasyon
a Pediyatrik popülasyonda anormal davranış, psikotik bozukluklar, kardiyopulmoner
yetmezlik ve deri döküntüleri bildirilmiştir.
b Çocuklarda konvülsiyonlar ve kısmi nöbetler bildirilmiştir, ancak bugüne kadar bildirilen
vakaların sayısı az veya tektir.
c Bebeklerde abdominal distansiyon vakaları bildirilmiştir.
d Erken doğmuş bebeklerde nekrotizan enterokolit bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Özellikle çocuklarda topikal uygulamayı takiben sistemik toksisite gelişebilir. Yüzde aşırı
kızarma, derinin kuruması (çocuklarda döküntü oluşabilir), bulanık görme, hızlı ve düzensiz
nabız, ateş, bebeklerde karında gerginlik, konvülsiyonlar, halüsinasyonlar ve nöromusküler
koordinasyonun kaybı ile meydana gelebilir.
Destekleyici tedavi uygulanır (fizostigminin destekleyici tedaviye üstünlüğü saptanmamıştır).
Bebek ve çocuklarda vücut yüzeyi nemli tutulmalıdır. Yanlışlıkla yutulursa kusturma ve
gastrik lavaj yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antikolinerjikler
ATC Kodu: S01FA04
SİKLOPLEJİN midriyatik ve sikloplejik etkiye sahip lokal olarak kullanılan bir
antimuskarinik ajandır. SİKLOPLEJİN’in etkileri atropininkine benzer, ancak daha hızlı
başlangıç ve daha kısa etki süresine sahiptir.
5.2. Farmakokinetik özellikler
Genel özellikler
Göze damlatıldığında kornea üzerinde ince bir tabaka halinde yayılır, pupilla sfinkterini felce
uğratır midriyazis oluşur. Midriyatik etki 10. dakikada başlar, 30. dakikada en yüksek düzeye
ulaşır. Bu etki 24 saat sonra tamamen kaybolur ve gözün uyumu normalleşir. Sikloplejik etki
ise 45-60 dakikada tam olarak oluşur ve 24 saat içinde giderek kaybolur.
Emilim:
Bilgi bulunmamaktadır.
5Dağılım:
Bilgi bulunmamaktadır.
Biyotransformasyon:
Bilgi bulunmamaktadır.
Eliminasyon:
Bilgi bulunmamaktadır.
Doğrusallık/doğrusal olmayan durum:
Bilgi bulunmamaktadır.
5.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum Klorür
Sodyum Klorür
Disodyum EDTA
Saf su
6.2. Geçimsizlikler
Bildirilmemiştir.
6.3. Raf ömrü
36 ay.
Şişe açıldıktan sonra 15 gün içerisinde kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Kutuda kendinden damlalıklı, 5 mL’lik yarı opak polietilen şişelerde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eskibüyükdere Cad. No: 4 34467
Maslak/Sarıyer/İstanbul
Tel: 0212 366 84 00
Faks: 0212 276 20 20
68. RUHSAT NUMARASI
140/40
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 03.11.1986
Ruhsat yenileme tarihi:
10. KÜB’ÜN YENİLENME TARİHİ
7