1 
KULLANMA TALİMATI  
QUOFENİX 450 mg t ablet  
Ağızdan alınır. 
 
     Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Karşılaştığınız yan etkileri bildirerek yardımcı olabilirsiniz. Yan etkilerin nasıl bildirileceğini öğrenmek için Bölüm 4’ün sonuna bakabilirsiniz.  
 
• Etkin madde:  450 mg delafloksasine eşdeğer 649.35 mg del afloksasin  meglumin  
• Yardımcı maddeler:  Mikrokristalin selüloz, povidon, krospovidon, sodyum hidrojen 
karbonat, sodyum dihidrojen fosfat monohidrat, sitrik asit, magnezyum stearat  
 
Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınız ı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük  doz kullanmayınız. 
 
  
Bu Kullanma Talimatında : 
 1. QUOFENİX nedir ve ne için kullanılır?  
2. QUOFENİX’i kullanmadan önce dikkat edilmesi gerekenler 
3. QUOFENİX nasıl kullanılır?  
4. Olası yan etkiler nelerdir?  
5. QUOFENİX’in saklanması  
 Başlıkları yer almaktadır.  
 
1. QUOFENİX nedir ve ne için kullanılır?  
 
QUOFENİX , etkin madde olarak delafloksasin içeren bir antibiyotiktir. Florokinolonlar a dı 
verilen ilaç grubunun üyesidir.  Belirli bakterilerden kaynaklanan ciddi kısa dönem enfeksiyonları olan yetişkinlerde olağan antibiyotikler kullanılamadığında veya işe yaramadığında kullanılır:  
• Deri ve deri altı doku enfeksiyonları  
• “Zatürre” adı verilen  akciğer enfeksiyonu. 
 Bu ürün, bakteri DNA’larının kopyalanması ve onarılması için gereken bakteri enzimlerini engelleyerek etki gösterir. QUOFENİX bu enzimleri engelleyerek enfeksiyona neden olan 
bakterileri öldürür.  
 QUOFENİX  bej ile lekeli bej arası, oblong şeklinde bikonveks tablettir.  
 Her kutuda 10tablet içeren ambalaj boyutunda, 5 tabletten oluşan blister ambalajda bulunur . 
2  
2. QUOFENİX’i kullanmadan önce dikkat edilmesi gerekenler  
 
 
UYARI: TENDİNİT VE TENDON YIRTILMASI, PERİFERAL NÖROPATİ, 
SANTRAL SİNİR SİSTEMİ ETKİLERİ VE MYASTENİA GRAVİS’İN 
ŞİDDETLENMESİNİ DE İÇEREN CİDDİ YAN ETKİLER  
• QUOFENİX de dahil olmak üzere florokinolonlar aşağıdaki gibi sakatlığa yol açan ve 
geri dönüşümsüz yan etkilere neden olabilir.  
• Tendinit (tendon iltihabı) ve tendon (kasları kemiklere bağlayan bağlar) yırtılması  
• Periferal nöropati (sinirlerin zarar görmesi) 
• Merkezi sinir sistemi etkileri (halüsinasyon (olmayan şeyler görme, duyma veya hissetme), 
anksiyet e (kaygı hali), depresyon, intihar eğilimi, insomnia (uyku bozuklukları), şiddetli 
baş ağrısı ve konfüzyon (ani zihin karışıklığı)  
 
Bu reaksiyonlardan herhangi birini n gözlendiği hastalarda QUOFENİX kullanımı derhal 
bırakılmalı ve florokinolon kullanımından kaçınılmalıdır.  
 
QUOFENİX de dahil olmak üzere florokinolonlar, myastenia gravisli(kas güçsüzlüğüne yol 
açan bir hastalık) hastalarda kas güçsüzlüğünü şiddetlendirebilir. Bilinen myastenia gravis 
öyküsü olanlarda QUOFENİX kullanımından kaçınılmalıdır.  
 
 
QUOFENİX  dâhil florokinolonlar, sakatlığa sebep olabilen ve potansiyel olarak geri 
dönüşümsüz ciddi yan etkilerle ilişkilendirilmiştir. Yaygın olarak görülen yan etkiler kas -
iskelet ve periferal sinir sistemi (tendinit (tendon iltihabı) v e tendon (kasları kemiklere bağlayan 
bağlar) yırtılması, tendonlarda şişme veya iltihaplanma, karıncalanma veya uyuşma, kol ve 
bacaklarda uyuşukluk, kas ağrısı, kas güçsüzlüğü, eklem ağrısı, eklemlerde şişme gibi), artralji (eklem ağrısı), myalji (kas ağrısı), periferal nöropati (sinirlerin zarar görmesi), merkezi sinir sistemi etkileridir (halüsinasyon (olmayan şeyler görme, duyma veya hissetme), anksiyete (kaygı hali), depresyon, intihar eğilimi, insomnia (uyku bozuklukları), şiddetli baş ağrısı ve konfüzyon (ani zihin karışıklığı) (“4. Olası yan etkiler nelerdir?” bölümüne bakınız).  
Bu yan etkiler, QUOFENİX başladıktan sonra saatler ya da haftalar içinde görülebilir. Her yaş grubundan veya önceden mevcut risk faktörleri olmayan hastalar, bu yan etkileri yaşamıştır.  
Herhangi bir ciddi yan etkinin ilk bulgularının veya belirtilerinin ortaya çıkması durumunda QUOFENİX  derhal kesilmelidir. Ayrıca, florokinolonlarla bağlantılı olarak bu ciddi advers 
reaksiyonlardan herhangi birini yaşayan hastalarda QUOFENİX  dȃhil florokinolonların 
kullanımından kaçınılmalıdır.  
 
QUOFENİX’i aşağıdaki durumlarda KULLANMAYINIZ  
 Eğer;  
• Delafloksasine veya bu ilacın içerdiği diğer maddelerden herhangi birine (bölüm 6’da listelenmiştir) alerjiniz varsa.  
• Florokinolon veya kinolon grubundan bir başka antibakteriyel ilaca alerjiniz varsa.  
• Daha önce “kinolon grubu antibiyotik” ile tedaviye bağlı olarak tendonit (tendon 
iltihabı) gibi tendon sorunları yaşadıysanız. Tendon, kasları iskelete bağlayan 
kordondur.  
• Hamileyseniz, hamile kalma olasılığınız varsa veya hamile olabileceğinizi 
düşünüyorsanız.  
• Emziriyorsanız.  
3 • Çocuksanız veya büyümekte olan 18 yaş altı ergenseniz.  
 
QUOFENİX’i aşağıdaki durumlarda DİKKATLİ KULLANINIZ 
Eğer g eçmişte kinolon veya florokinolon kullanırken ciddi olumsuz reaksiyon yaşadıysanız 
QUOFENİX  de dahil olmak üzere florokinolon/kinolon grubundan antibakteriyel ilaç 
kullanmamalısınız.   
• Nadiren eklemlerde ağrı ve şişme ile tendonlarda iltihap veya yırtılma görülebilir. 
Yaşlılar (60 yaş üzeri), organ nakli yapılan, böbrekle ilgili sorunları olan veya 
kortikosteroid tedavisi alan kişilerde bu risk artar. Tendonlarda iltihap ve yırtılma, tedavinin ilk 48 saati içinde ve hatta QUOFENİX  tedavisi bırakıldıktan son ra birkaç ay 
içinde meydana gelebilir. Tendonda (örneğin ayak bileği, el bileği, dirsek, omuz veya dizinizde) ağrı veya iltihapla ilgili ilk belirtiyi fark ettiğinizde QUOFENİX kullanmayı 
bırakmalı, doktorunuzla iletişime geçmeli ve ağrıyan bölgeyi dinlendirmelisiniz. Tendon yırtılması riskini artırabileceğinden gereksiz egzersizden kaçınmalısınız.  
 
• Nadiren özellikle ayak ve bacaklarda veya el ve kollarda ağrı, yanma hissi, 
karıncalanma, uyuşma ve/veya güçsüzlük gibi sinir hasarı (nöropati) belirtileriyle 
karşılaşabilirsiniz. Bu durumda, potansiyel olarak geri dönüşümsüz bir durumun gelişmesini önlemek için QUOFENİX kullanmayı bırakmalı ve hemen doktorunuzu 
bilgilendirmelisiniz.  
.  Aşağıdaki durumlarda QUOFENİX kullanmadan önce doktorunuz, eczacınız veya hem şireniz 
ile konuşunuz:  
• Eğer geniş bir kan damarının genişlemesi veya “şişmesi” (aort anevrizması veya geniş  
damar periferik anevrizması) teşhisi konulduysa.  
• Eğer daha önce aort diseksiyonu atağı geçirdiyseniz (aort duvarında yırtık). 
• Kalp kapaklarınızda sı zıntı (kalp kapağı regürjitasyonu) olduğu teşhis edildiyse.  
• Eğer aile öykünüzde aort anevrizması ya da aort diseksiyonu varsa veya diğer risk faktörleri ile zemin hazırlayan durumlara sahipseniz (örneğin Marfan sendromu veya 
Ehlers -Danlos sendromu gibi bağ  doku bozuklukları, Turner sendromu, Sjögren 
sendromu [iltihaplı otoimmün hastalık] veya Takayasu arteriti, dev hücreli arterit gibi vasküler bozukluklar, Behçet hastalığı, yüksek tansiyon veya bilinen ateroskleroz, romatoid artrit [eklem hastalığı] veya e ndokardit [kalp enfeksiyonu]). 
• Daha önce florokinolon veya kinolon grubundan antibiyotikle tedavi sırasında tendonlarla ilgili sorun yaşadıysanız.  
• Merkezi sinir sistemiyle ilgili sorunlarınız (örneğin şiddetli serebral arteriyoskleroz, epilepsi) veya nöbet  riskinizin artmasına yol açabilecek diğer risk faktörleri varsa ya 
da olabileceğini düşünüyorsanız. Bu tür durumlarda, doktorunuz bu tedavinin sizin için en iyi seçenek olup olmadığını değerlendirecektir. 
• Miyasteni gravis (bir tür kas güçsüzlüğü) hastalığ ınız varsa; bu hastalığın belirtileri 
kötüleştirebilir.  
• İshal şikayetiniz varsa veya daha önce antibiyotik kullanırken veya bıraktıktan sonra 2 aya kadar ishal şikayetiniz olduysa. Tedavi sırasında veya sonrasında ishal olursanız hemen doktorunuzla iletişi me geçiniz. Doktorunuza danışmadan ishal için herhangi bir 
ilaç kullanmayınız.  
• Böbrekle ilgili sorunlarınız varsa.  
• Bazen antibiyotiklerle uzun süreli tedavi; antibiyotikle tedavi edilemeyen diğer 
bakterilerin neden olduğu bir başka enfeksiyon gelişmesi (süperenfeksiyon) anlamına 
gelebilir. Bu konuyla ve QUOFENİX kullanımıyla ilgili herhangi bir endişeniz veya 
sorunuz varsa doktorunuzla konuşunuz. 
4 • Su toplaması veya lezyon gibi şiddetli bir deri reaksiyonundan şüpheleniyorsanız.  
• Sizde veya ailenizdeki bir kişide glukoz -6-fosfat dehidrogenaz eksikliği olduğu 
biliniyorsa.  
• Diyabet hastasıysanız,  QUOFENİX de dahil olmak üzere florokinolon grubu 
antibiyotikler kan şekeri düzeyinin çok yüksek veya çok düşük olmasına neden olabilir. 
Diyabet hastasıysanız kan şekeri düzeyinizi dikkatli şekilde takip etmeniz gerekir.  
 Karın bölgesi, göğüs veya sırtınızda aort anevrizması ve diseksiyonunun belirtisi olabilecek ani, şiddetli ağrı hissederseniz hemen acil servise gidiniz. Sistemik kortikosteroid tedavisi alıyorsanız bu ris k artabilir.  
 Özellikle yatağınızda düz bir şekilde yatarken aniden nefes darlığı başlarsa veya ayak bilekleriniz, ayaklarınız veya karnınızda şişme fark ederseniz ya da kalp çarpıntısı başlarsa (hızlı veya düzensiz kalp atışı hissi) hemen doktorunuzu bilg ilendirmelisiniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız  
 
Uzun süreli, engelleyici ve potansiyel olarak geri dönüşümsüz ciddi yan etkiler  
Florokinolon/kinolon grubu antibakteriyel ilaçlar, bazıları uzun süren (aylar veya yıllar boyu 
devam eden), engelliliğe yol açan veya potansiyel olarak geri dönüşümsüz olan çok seyrek 
ancak ciddi yan etkilerle ilişkilendirilmiştir. Bu etkiler arasında üst ve alt uzuvlarda tendon, kas ve eklem ağrısı, yürüme güçlüğü, karıncalanma ve iğnelenme, sızlama, gıdıklanma, uyuşma veya yanma (parestezi) gibi anormal hisler, görme, tat ve koku alma, işitme bozukluğu dahil duyu bozuklukları, depresyon, hafıza bozukluğu, şiddetli yorgunluk ve şiddetli uyku 
bozuklukları yer alır.  
QUOFENİX  kullandıktan sonra bu yan etkilerden herhangi birini fark ederseniz tedaviye 
devam etmeden önce derhal doktorunuzla iletişime geçiniz. Doktorunuz başka bir sınıftan 
antibiyotik kullanımını da değerlendirerek tedaviye devam etme kararını sizinle birlikte 
verecektir.  
 
QUOFENİX’in y iyecek içeçeck ile kullanılması  
QUOFENİX  aç ya da tok karnına kullanılabilir.  
 Hamilelik  
 
İlacı kullanmadan önce doktorunuza veya eczacınıza danışınız.  
 
QUOFENİX  hamilelik veya emzirme döneminde kullanılmamalıdır. QUOFENİX  çocuk 
doğurma potansiyeli olan ve doğum kontrol yöntemi kullanmayan kadınlarda kullanılmamalıdır.  
 Hamileyseniz veya, hamile olabileceğinizi düşünüyorsanız ya da hamile kalmayı planlıyorsanız bu ilacı kullanmadan önce doktorunuza söyleyiniz.  
Hamile kalma olasılığınız varsa QUOFENİX tedavisi sırasında etkili bir doğum kontrol 
yöntemi kullanmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
5 Emziriyorsanız bu ilacı kullanmadan önce doktorunuza söyleyiniz.  
 
Araç ve makine kullanımı  
QUOFENİX  baş dönmesi ve sersemlik hissine neden olabilir. QUOFENİX’in sizi nasıl 
etkilediğini anlayana kadar araç veya makine kullanmayınız veya zihinsel uyanıklık ya da 
koordinasyon gerektiren diğer faaliyetlerden uzak durunuz.  
 
QUOFENİX’in içeriğinden bulunan bazı yardımcı maddeler hakkında önemli bilgiler   
 
Bu ilaç her tablette 39 m g sodyum içerir (yemeklik tuzun ana bileşeni) . Bu durum, kontrollü 
sodyum diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı  
Şu anda kullanmakta olduğunuz, son zamanlarda kullandığınız veya kullanabileceğiniz başka herhangi bir ilaç varsa doktorunuza ya da eczacınıza söyleyiniz.  QUOFENİX  tablet aşağıdaki ürünlerden en az 2 saat önce veya 6 saat sonra alınmalıdır:  
• Antasit, multivitamin veya magnezyum, alüminyum, demir veya çinko içeren diğer ürün  
• Sukralfat  (Mide ve on iki parmak bağırsağı ülserlerinde kullanılır .) 
• Oral süspansiyon için didanozin (HIV enfeksiyonu için)  tamponlu tablet veya oral 
çözelti için pediyatrik toz. 
 Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. QUOFENİX nasıl kullanılır?  
 
Uygun kullanım ve doz/uygulama sıklığı için talimatlar:  
 
QUOFENİX ’i her zaman doktorunuzun söylediği şekilde kullanınız. Emin olmadığınız 
durumlarda doktorunuza danışınız. Önerilen doz, doktorunuzun takdirine bağlı olarak deri 
enfeksiyonları için toplam 5- 14 gün ve zatürre için 5- 10 gün süreyle 12 saatte bir oral yoldan 
450 mg’dır.  
 
Uygulama yolu ve metodu:  
Tabletler yeterli miktarda suyla bütün olarak yutulur ve aç veya tok karnına alınabilir. 
 
Değişik yaş grupları:  
Çocuklarda ve ergenlerde kullanımı: Bu ilaç çocuklar ve ergenlerde yeterince araştırılmadığı 
için bu gruplarda kullanılmamalıdır.  
 
Yaşlılarda kullanımı: Doz ayarlaması gerekli değildir.  
 
Özel kullanım durumları :  
Böbrek/karaciğer yetmezliği:  
Hafif ila şiddetli böbrek yetmezliği ve karaciğer yetmezliği olan hastalarda doz ayarlaması 
gerekli değildir. Son dönem böbrek hastalığı tanılı hastalarda önerilmez.  
 
Eğer QUOFENİX ’in etkisinin çok güçlü veya zayıf olduğuna dair bir izleniminiz var 
ise  doktorunuz veya eczacınız ile konuşunuz.  
Kullanmanız gerekenden daha fazla QUOFENİX kullan dıysanız:  
6 Yanlışlıkla kullanmanız gerekenden fazla tablet alırsanız bir doktorla görüşmeli veya tıbbi 
tavsiye almalısınız. İlacın kutusunu yanınızda götürmelisiniz. 
 
QUOFENİX ’i den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
QUOFENİX’i kullanmayı unutursanız   
Bir dozu almayı unutursanız, unuttuğunuz dozu planlanan bir sonraki dozdan önce 8 saat içinde olmak şartıyla mümkün olan en kısa sürede almalısınız. Bir sonraki doza 8 saatten kısa bir süre kalmışsa planlanan bir sonraki doz zamanını bekleyiniz.  
Unutulan dozu dengelemek için çift doz almayınız. 
 
QUOFENİXile tedavi sonlandırıldığındaki  oluşabilecek etkiler  
Belirtileriniz kötüleşebileceği için doktorunuzun tavsiyesi olmadan QUOFENİX kullanmayı 
bırakmayınız. İlacınız ı kullanmayı bırakmadan önce doktorunuz veya eczacınızla konuşunuz. 
Bu ilacın kullanımıyla ilgili başka sorularınız olursa doktorunuz, eczacınız veya hemşirenize 
danışınız.  
 
4. Olası yan etkiler nelerdir?  
 
Tüm ilaçlar gibi, bu ilaç da yan etkilere neden olabilir ancak bu yan etkiler herkeste görülmez.  
Ciddi yan etkiler  
 
Aşağıdaki belirtilerden herhangi birini fark ederseniz hemen doktorunuzu veya hemşirenizi 
bilgilendiriniz; ilacı bırakmanız ve acil tıbbi yardım almanız gerekebilir:  
 
Sıklık aşağıdaki gibi tanımlanmıştır: çok yaygın (≥1/10); yaygın (≥1/100 ila <1/10); yaygın 
olmayan (≥1/1,000  ila  <1/100);  seyrek  (≥1/10,000  ila  <1/1,000);çok  seyrek  (<1/10,000),    bilinmiyor  (eldeki verilerden hareketle tahmin edilemiyor).  
 - Yutma güçlüğü veya  nefes alma güçlüğü ve öksürük, dudak, yüz, boğaz veya dilde şişme, 
boğaz kuruluğu veya boğazda sıkışma hissi ve şiddetli döküntü. Bu etkiler aşırı duyarlılık 
(alerji) reaksiyonunun belirti ve bulguları olabilir ve ayrıca yaşamı tehdit edebilir. Bu şiddetl i 
reaksiyonlar 100 kişiden en fazla 1’inde görülebilecek, yaygın olmayan yan etkilerdir.  
- Tansiyon düşmesi, bulanık görme, baş dönmesi. Bu şiddetli reaksiyon 100 kişiden en fazla 
1’inde görülebilecek, yaygın olmayan yan etkidir. - Olası şiddetli ishalle b irlikte karın ağrısı, ateş ve bulantı. Bu etkiler, bağırsak hareketini 
durduran ishal ilaçlarıyla tedavi edilmemesi gereken bağırsak enfeksiyonunun belirtileri olabilir. Bağırsak enfeksiyonu ( Clostridioides difficile  enfeksiyonu) 100 kişiden en fazla 1’inde 
görülebilecek yaygın olmayan yan etkidir.  
 
Diğer yan etkiler arasında aşağıdakiler yer alabilir:  
 
Yaygın yan etkiler  
• Mantar enfeksiyonu  
• Baş ağrısı  
• Kusma  
• Kan testlerine göre, karaciğer tarafından üretilen transaminaz adlı enzimlerin miktarında artış  
• Kaşıntı  
 
7 Yaygın olmayan yan etkiler  
• Kandaki akyuvar sayısında azalma (lökopeni)  
• Düşük hemoglobin düzeyi (anemi)  
• Alerjik reaksiyon  
• Yüksek kan şekeri düzeyi  
• İştah kaybı  
• Uykusuzluk 
• Uzuvlarda kas güçsüzlüğü  
• Uyuşma, sızlama, karıncalanma ve iğnelenme gibi his ler 
• Dokunma duyusunda azalma  
• Tat alma duyusunda değişiklik  
• Kalp atışını hissetme (çarpıntı)  
• Yüksek tansiyon 
• Ateş basması (örneğin yüz veya boyunda kızarıklık)  
• Mide astarında iltihap, ağzın iç dokularında iltihap, karın ağrısı, mide 
rahatsızlığı/ağrısı veya hazımsızlık, ağız kuruluğu, gaz  
• Anormal terleme  
• Alerjik deri reaksiyonu  
• Kaşıntı, kırmızı döküntü 
• Eklem ağrısı  
• Tendonlarda ağrı ve şişme  
• Kas ve kas -iskelet ağrısı (örneğin uzuvlarda ağrı, sırt ağrısı, boyun ağrısı), kas 
güçsüzlüğü  
• Kandaki kreatin fosf okinaz düzeyinde artış (kas hasarının göstergesi)  
• Böbrek fonksiyonunda azalma  
• Yorgun hissetme  
• Karaciğer fonksiyonuyla ilgili kan testinde değişiklik (kan alkalen fosfataz düzeyinde 
artış)  
• Vücut sıcaklığında artış (ateş)  
• Alt uzuvlarda şişme  
 
Seyrek yan etkiler  
• İdrar yolu enfeksiyonu 
• Burun mukoza yolunda iltihap  
• Düşük akyuvar sayısı (kan hücrelerinin miktarında azalma)  
• Kan pıhtılaşması için gereken özel kan hücrelerinde azalma  
• Kanın ne kadar iyi pıhtılaştığını ölçen testlerde değişiklik  
• Mevsimsel alerji  
• Düşük kan şekeri düzeyi  
• Yüksek ürik asit düzeyi  
• Yüksek kan potasyum düzeyi  
• Düşük kan potasyum düzeyi  
• Var olmayan sesler duyma (işitsel halüsinasyon)  
• Anksiyete  
• Anormal rüyalar  
• Bilinç bulanıklığı  
• Somnolans (uyku hali)  
• Genellikle tansiyon düş mesine bağlı sersemlik veya bayılma hissi  
• Göz kuruluğu 
• Baş dönmesi veya denge kaybı (vertigo)  
8 • Kulaklarda çınlama veya uğultu (tinnitus)  
• Denge hissinde değişiklik 
• Düzensiz veya hızlı kalp atışı, kalp atış hızında azalma  
• Damarlarda şişme, kızarıklık, tahriş (flebit)  
• Derin damarda trombüs olarak bilinen kan pıhtısı  
• Mide yanması/asit regürjitasyonu (geri akışı)  
• Ağızda his kaybı  
• Ağızda his azalması  
• Ağızda yanma hissi  
• Dışkı renginde değişiklik 
• Karaciğer fonksiyonuyla ilgili kan testinde değişiklik (kan albümin düzeyinde azalma 
ve gama- glutamiltransferaz düzeyinde artış)  
• Soğuk terleme  
• Gece terlemesi  
• Anormal saç/kıl dökülmesi  
• Kas spazmı  
• Kas iltihabı/ağrısı  
• Eklem iltihabı, el veya ayaklarda ağrı, sırt ağrısı  
• İdrarda kan  
• Katı bileşen varlığı nedeniyle bulanık idrar  
• Üşüme  
• Mevcut bir yaranın kötüleşmesi  
• Periferik ödem  
 
Tendon iltihabı, tendon yırtılması, eklem ağrısı, uzuvlarda ağrı, yürüme güçlüğü, karıncalanma ve iğnelenme, sızlama, gıdıklanma, yanma, uyuşma veya ağrı gibi anormal hisler (nöropati/sinir hasarı), depresyon, yorgunluk, uyku bozukluğu ve hafıza bozukluğunun yanı sıra işitme, görme, tat ve koku alma bozukluğu gibi uzun süren (aylar veya yıllar) ya da kalıcı olumsuz ilaç reaksiyonlarıyla ilgili çok seyrek olgular, bazı durumlarda önceden mevcut risk faktör lerinden 
bağımsız olarak kinolon ve florokinolon grubu antibiyotiklerin uygulanmasıyla ilişkilendirilmiştir.  
 Florokinolon kullanan hastalarda aort duvarında genişleme ve zayıflama veya aort duvarında parçalanabilecek ve ölümcül olabilecek yırtılma (anevri zma ve diseksiyon) ile kalp 
kapaklarında sızıntı olguları bildirilmiştir. Ayrıca bkz. bölüm 2.  
 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan ‘İlaç Yan Etki Bildirimi’ ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlam ış olacaksınız.  
 
5. QUOFENİX’in saklanması  
 
Bu ilacı çocukların göremeyeceği ve erişemeyeceği yerlerde saklayınız.  
 Bu ilacı, kutu veya blister üzerinde “SKT” olarak belirtilen son kullanma tarihinden sonra kullanmayınız. Son kullanma tarihi ilgili ayın son günü anlamına gelir.  
9  
25 0C’nin altında oda sıcaklığında saklayınız.  
Işıktan korumak için orijinal ambalajında saklayınız.  
 Herhangi bir ilacı atık su veya evsel çöp yoluyla atmayınız. Artık kullanmadığınız ilaçları  nasıl 
atacağınızı eczacınıza sorunuz. Bu önlemler çevrenin korunmasına yardımcı olacaktır. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat Sahibi :  
Menarini İlaç Sanayi ve Ticaret A.Ş.  
Maslak Mah. Sümer Sok. No: 4 Maslak 
Office Building Kat: 7 -8 34485 Maslak, Sarıyer/İstanbul  
Tel.: 0212 467 11 11 Fax : 0212 467 12 12 
 
Üretic i:  
Abdi İbrahim İlaç San. ve Tic. A.Ş. Esenyurt /İSTANBUL  
  
Bu kullanma talimatı 27/ 08/2024 tarihinde onaylanmıştır.  
