1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
o Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
o Eğer  ilave  sorularınız  olursa,  lütfen  doktorunuza  veya eczacınıza  danışınız.  
o Bu ilaç kişisel  olarak  sizin için reçete  edilmiştir,  başkalarına  vermeyiniz.  
o Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
o Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  KULLANMA TALİMATI  
 
AUGMENTİN 875 mg/125 mg  film kaplı tablet  
Ağızdan alınır.  
Etkin madde : Her tablette; 875 mg amoksisiline eşdeğer 1004,43 mg amoksisilin trihidrat ve 
125 mg klavulanik asi de eşdeğer 148,91 mg potasyum klavulanat (üretiminde inek sütünden 
elde edilen hammadde kullanılmaktadır) içerir.  
Yardımcı maddeler: Susuz kolloidal silika, sodyum nişasta glikolat tip A, magnezyum stearat, 
mikrokristalin selüloz. Film kaplama materyali; titanyum dioksit (E171), hipromelloz (5 cps), 
hipromelloz (15 cps), makrogol 4000, makrogol 6000, dimetikon içerir.  
 
Bu Kullanma Talimatında:  
1. AUGMENTİN nedir ve ne için  kullanılır?  
2. AUGMENTİN’i  kullanmadan  önce  dikkat  edilmesi  gerekenler  
3. AUGMENTİN  nasıl  kullanılır?  
4. Olası yan etkiler  nelerdir?  
5. AUGMENTİN’in  saklanması  
 
Başlıkları yer almaktadır.  
 
1. AUGMENTİN nedir ve ne için  kullanılır?  
AUGMENTİN, geniş spektrumlu (bakteri ve mikropların birçok çeşidine karşı etkili) bir 
antibakteriyel ilaçtır ve enfeksiyonlara neden olan bakterileri öldürerek etkisini gösterir. 
Amoksisilin ve klavulanik asit adı verilen iki farklı etkin madde içermektedir. Amoksisilin, 
bazen etkisiz hale getirilebilen (çalışması durdurulabilen) “penisilinler” adı verilen bir ilaç 
grubundandır ve diğer etkin madde klavulanik asit, amoksisilinin etkisiz hale getirilmesini 
engellemektedir.  2  AUGMENTİN 875 mg/125 mg  film kaplı  tablet, blister ambalajlarda, 10, 14 ve 20 adet, 
beyaz ile beyaza yakın, kapsül biçiminde, bir tarafı çentikli bir tarafı AUGMENTIN BID 
1000 yazılı film kaplı tabletler halindedir.  
 
AUGMENTİN’in içeriğinde bulunan klavulanik asit aktivitesine eşdeğer potasyum klavulanat 
üretiminde inek sütünden elde edilen hammadde kullanılmaktadır.  
 
AUGMENTİN, aşağıdaki durumlarda AUGMENTİN‘e duyarlı bakterilerin neden olduğu 
bakteriyel enfeksiyonların kısa süreli tedavisinde yetişkinlerde ve çocuklarda kullanılır:  
• Bakterilerin neden olduğu sinüs iltihabı (uygun tanı ile teşhis edilen), akut orta kulak 
iltihabı,  tekrarlayan  bademcik  iltihabı  gibi üst solunum  yolu enfeksiyonları  
• Kronik bronşitin akut alevlenmeleri (uygun tanı ile teşhis edilen), toplum kökenli 
pnömoni (kişinin günlük yaşamı sırasında ortaya çıkan akciğer iltihabı) gibi alt solunum 
yolu enfeksiyonları  
• İdrar  kesesi  iltihabı  ve böbreklerin  bakteriyel  iltihabı  gibi idrar  yolları  ile ilgili 
enfeksiyonlar  
• Özellikle selülit (deri altı tabaka ve yağ dokusu iltihabı) ve hayvan ısırmaları gibi deri ve 
yumuşak doku  enfeksiyonları  
• Yaygın selülit (deri altı tabaka ve yağ dokusu iltihabı) ile birlikte şiddetli diş apseleri  gibi 
dental enfeksiyonlar  
• Özellikle  kemik  iltihabı  (osteomiyelit)  olmak üzere  kemik  ve eklem  enfeksiyonları  
 
2. AUGMENTİN’i kullanmadan önce dikkat edilmesi gerekenler 
AUGMENTİN’i aşağıdaki durumlarda  KULLANMAYINIZ  
• Amoksisiline, klavulanik asi de, penisiline veya bu ilacın içindeki maddelerin 
(Kullanma Talimatının başındaki yardımcı maddeler listesine bakınız) herhangi birine 
alerjiniz  varsa  
• Diğer herhangi bir antibiyotiğe karşı ciddi alerjik reaksiyon (aşırı duyarlılık) 
geçirdiyseniz: Bu reaksiyon deri döküntüsünü veya yüz ya da boğazda şişmeyi 
içerebilir.  
• Daha  önce  antibiyotik  kullanımı  sırasında  sarılık  veya  karaciğer  sorunu  geçirdiyseniz.  
 
Yukarıdakilerden herhangi biri sizin için geçerliyse, AUGMENTİN kullanmayınız.  
Emin değilseniz, AUGMENTİN kullanmadan önce doktorunuza veya eczacınıza danışınız.  
 
AUGMENTİN’i aşağıdaki durumlarda DİKKATLİ KULLANINIZ 
Eğer:  
• Karaciğer  ve böbrek  problemleri  nedeniyle  tedavi  görüyorsanız  
• İdrar çıkışınız  düzenli  değilse  3  • Glandüler  ateşiniz  varsa  (bir çeşit viral enfeksiyon)  
• Enfeksiyöz mononükleoza (bir enfeksiyon hastalığı) ilişkin bir şüpheniz varsa, 
(AUGMENTİN kullanımını takiben görülen kızamık benzeri döküntü enfeksiyöz 
mononükleoz ile ilişkili  olabilir.)  
• AUGMENTİN’i doktorunuzun tavsiye ettiği süre boyunca kullanınız. Uzun süreli 
kullanımı zamanla AUGMENTİN’den etkilenmeyen organizmaların aşırı  çoğalmasına 
neden olur (örn;  mantar).  
• AUGMENTİN uygulanan bazı hastalarda kanama ve pıhtılaşma süresinde uzama 
rapor edilmiştir. Eğer kanın pıhtılaşmasını önleyen bir ilaç ile birlikte kullanacaksanız 
uygun şekilde izlenmeniz  gerekir.  
• Çıkan idrar miktarı azalmış hastalarda kristalüri (kum dökmek) görülmüştür. Bu 
durumu  azaltmak  için uygun  miktar  sıvı alınmalıdır.  
• Antibiyotiğe bağlı kalın bağırsak iltihabı (kolit) gözlendiğinde, AUGMENTİN  
tedavisi derhal kesilmeli, çocuğunuzda veya sizde bu durum gözlendiğinde bir doktor 
tarafından değerlendirilmeli ve uygun tedaviye başlanmalıdır. Bu durumda 
bağırsakların hareketlerini önleyen (anti-peristaltik) ilaçlar kullanmayınız veya 
çocuğunuza  vermeyiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Bazı durumlarda doktorunuz, enfeksiyona neden olan bakteri tipini araştırabilir. Sonuçlara 
bağlı olarak AUGMENTİN’in farklı bir dozu veya farklı bir ilaç verilebilir.  
 
Dikkat etmeniz gereken durumlar  
 
Akut jeneralize ekzantematöz püstülozun (AGEP – yaygın kızarık deri üzerinde, içi iltihaplı 
bir sıvı içeren deri kabarcığı (püstül) ile karakterize, yüksek ateşin eşlik ettiği, sıklıkla ilaç 
kullanımı sonrası, hızlı ve kısa sürede gelişen klinik tablo) bir semptomu olabilir. Bu 
reaksiyon AUGMENTİN’in bırakılmasını gerektirir ve daha sonra amoksisilin 
kullanılmamalıdır.  
 
AUGMENTİN önceden var olan bazı durumları kötüleştirebilir veya ciddi yan etkilere sebep 
olabilir. Bunlar arasında alerjik reaksiyonlar, konvülsiyonlar (nöbe tler) ve kalın bağırsak 
iltihabı yer alır. Herhangi bir sorunun ortaya çıkma riskini azaltmak için AUGMENTİN 
alırken belirli semptomlara karşı dikkatli olmalısınız. Bölüm 4 ’te ‘Dikkat etmeniz gereken 
durumlar ’ kısmına bakınız.  
 
Kan ve idrar testleri  
Eğer kan testleri (alyuvar durumu testleri veya karaciğer fonksiyonu testleri) veya idrar testleri 
(glukoz için) oluyorsanız, AUGMENTİN almakta olduğunuzu doktorunuzun bilmesini 
sağlayınız. Bunun nedeni, AUGMENTİN’in bu tip testlerin sonuçlarını etkileyebilmesidir.  4  AUGMENTİN’in yiyecek ve içecek ile birlikte kullanılması  
AUGMENTİN mide ve bağırsak rahatsızlıkları olasılığını en aza indirmek için yemekle 
birlikte alınmalıdır.  
 
Hamilelik  
İlacı kullanmadan önce doktorunuza danışınız.  
Doktorunuz tarafından gerekli görülmediği takdirde, gebelik esnasında özellikle gebeliğin ilk 
üç ayında kullanmayınız.  
AUGMENTİN  ile  doğum  kontrol  haplarının  birlikte  kullanımı,  doğum  kontrol  
haplarının etkililiğini azaltabilir. Bu nedenle, AUGMENTİN kullanırken ilave bir doğum 
kontrol yöntemi kullanmak           gerekebilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza danışınız.  
AUGMENTİN’in iki etkin maddesi de anne sütüne geçer. Dolayısıyla emzirilen bebeklerde 
ishal ve mukoz membranlarda mantar enfeksiyonu görülme olasılığı vardır, bu nedenle 
emzirmeyi kesmeniz gerekebilir. Doktorunuz emzirme döneminde AUGMENTİN’in sizin 
için doğru bir tercih olup olmadığı konusunda karar  verecektir.  
 
Araç ve makine kullanımı  
AUGMENTİN alerjik reaksiyonlar, sersemlik hali, konvülziyonlar (havale veya nöbet; beyin 
hücrelerinin normal dışı bir aktivite göstermesi sonucu ortaya çıkan, uzun süreli veya kesik 
kesik olabilen, anormal kas kasılmaları) gibi istenmeyen etkilere neden olabilir. Kendinizi iyi 
hissetmediğiniz sürece araç veya makine kullanmayınız.  
 
AUGMENTİN’in içeriğinde bulunan bazı yardımcı maddeler hakkında önemli bilgiler 
Bu tıbbi ürünün bir dozunda yer alan sodyum miktarı 1 mmol’den (23 mg) azdır; yani 
esasında sodyum içermediği kabuledilebilir.  
 
Diğer ilaçlar ile birlikte kullanımı  
• AUGMENTİN’le birlikte allopurinol (gut için kullanılır) alıyorsanız; alerjik deri 
reaksiyonu geliştirme olasılığınız  artabilir.  
• Probenesid alıyorsanız (gut için kullanılır); doktorunuz AUGMENTİN dozunu ayarlama 
kararı  verebilir.  
• AUGMENTİN’le birlikte pıhtılaşmayı önlemeye yardım eden ilaçlar (varfarin gibi) 
alıyorsanız,  fazladan  kan testleri  yaptırmanız  gerekebilir.  
• AUGMENTİN, metotreksatın (kanser ya da romatizma hastalıklarının tedavisinde 
kullanılan  bir ilaç) etki gösterme  biçimini  etkileyebilir.  
• AUGMENTİN, mikofenolat mofetilin (organ nakillerinde kullanılan bir ilaç)  etki 
gösterme biçimini etkileyebilir.  5  • AUGMENTİN ile doğum kontrol haplarının birlikte kullanımı, doğum kontrol haplarının 
etkililiğini azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. AUGMENTİN nasıl  kullanılır?  
Uygun kullanım ve doz/uygulama sıklığı için talimatlar:  
AUGMENTİN‘i her zaman tam olarak doktorunuz ya da eczacınızın size söylediği şekilde 
alınız. Eğer emin değilseniz doktorunuza ya da eczacınıza sorunuz.  
 
Yetişkinler ve ≥40 kg çocuklar için:  
• Standart  doz olarak  (tüm  endikasyonlar  için) günde  2 kez 1 tablet,  
• Yüksek doz olarak (özellikle otitis media, alt solunum yolu enfeksiyonları ve üriner 
sistem  enfeksiyonları  için) günde  3 kez 1 tablet  olarak  önerilmektedir.  
 
40 kg’dan az çocuklar için:  
6 yaşından küçük çocuklar tercihen AUGMENTİN’in oral süspansiyon formları ile tedavi 
edilmelidir. 40 kg’dan az çocuklar için AUGMENTİN tablet kullanılmadan önce doktorunuza 
veya eczacınıza danışılmalıdır. Tablet formları 25 kg’nın altındaki çocuklar için uygun 
değildir.  
 
Böbrek veya karaciğer sorunları olan hastalar için:  
• Böbrek  sorunlarınız  varsa,  ilacınızın  dozu  değiştirilebilir.  Doktorunuz  tarafından  farklı  
bir doz veya ilaçverilebilir.  
• Karaciğer sorunlarınız varsa, karaciğerinizin durumunu kontrol ettirmek için daha  sık 
kan testleri yaptırabilirsiniz.  
 
Uygulama yolu ve metodu:  
Yemeklerle birlikte alınız.  
Tabletleri çiğnemeden bütün olarak yutunuz. Eğer gerekirse, yutma kolaylığı sağlaması 
açısından tabletleri ikiye bölebilirsiniz. İki yarıyı peş  peşe, beklemeden ve çiğnemeden 
yutunuz. Dozları gün içerisinde en az 4 saat arayla eşit aralıklarla alınız. 1 saatte 2 doz 
almayınız. AUGMENTİN’i 2 haftadan daha uzun süre kullanmayınız. Hala kendinizi iyi 
hissetmiyorsanız, doktorunuza başvurunuz.  
 
Değişik yaş grupları:  
• Çocuklarda kullanım: Çocuklar AUGMENTİN’in tabletleri veya süspansiyonları ile 
tedavi edilebilir. 25 kg’ın altındaki çocuklar AUGMENTİN tabletleriyle tedavi 
edilmemelidir. 6 yaş ve altı veya 25 kg’dan az çocuklar tercihen AUGMENTİN’in 
süspansiyon  formları  ile tedavi  edilmelidir.  
• Yaşlılarda kullanımı: Doz ayarlaması gerekli  görülmemektedir.  6  Özel kullanım durumları:  
Böbrek ve karaciğer yetmezliği: Böbrek veya karaciğer bozukluğunuz varsa doz 
ayarlamanız dikkatli yapılmalı, gerekirse azaltılmalıdır.  
Kan diyalizi (kanın temizlenmesi işlemi): Kan diyalizi tedavisi alıyorsanız doz ayarlamanız 
dikkatli yapılmalıdır.  
 
Eğer AUGMENTİN ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla AUGMENTİN kullandıysanız:  
Çok fazla AUGMENTİN alırsanız, bulgular şunlar olabilir: mide rahasızlığı (hasta hissetme, 
hasta olma veya ishal) veya konvülziyonlar (nöbetler).  
Eğer kullanmanız gerekenden daha fazla AUGMENTİN kullandıysanız en kısa zamanda 
doktorunuzu bilgilendiriniz. Doktorunuza göstermek için ilacın kutusunu yanınıza 
alabilirsiniz.  
AUGMENTİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
AUGMENTİN’i kullanmayı unutursanız  
Eğer bir dozu almayı unutursanız, almayı hatırladığınız anda alınız. Bir sonraki dozu çok 
yakın zamanda almayınız, bir sonraki dozu almak için yaklaşık dört saat bekleyiniz.  
Unutulan dozları dengelemek için çift doz almayınız.  
 
AUGMENTİN ile tedavi sonlandırıldığındaki oluşabilecek etkiler  
AUGMENTİN’i, doktorunuzun size söylediği zaman müddetince almanız gerekmektedir. 
Kendinizi iyi hissetseniz bile tedaviniz bitinceye kadar AUGMENTİN’i almayı 
bırakmamalısınız. Enfeksiyonla savaşmaya yardımcı olmak için alınan her doza ihtiyaç vardır. 
Eğer bakterilerin bir kısmı yaşarsa, enfeksiyonun tekrar nüksetmesine yol açabilirler.  
 
Eğer bu ilacın kullanımı ile ilgili ek sorularınız varsa, doktorunuza veya eczacınıza danışınız.  
4. Olası yan etkiler  nelerdir?  
Tüm ilaçlar gibi AUGMENTİN’in içeriğinde bulunan maddelere duyarlı olan kişilerde yan 
etkiler olabilir. Bu ilacın kullanımı ile aşağıda belirtilen yan etkiler görülebilir.  
 
Aşağıdakilerden biri olursa, AUGMENTİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
Dikkat etmeniz gereken durumlar  
Alerjik reaksiyonlar:  
• Deri döküntüsü  
• Kan damarlarının iltihaplanması (vaskülit); deri üzerinde kırmızı veya mor  kabarık  
noktalar şeklinde gözle görülebilir fakat vücudun başka kısımlarını da etkileyebilir  
• Ateş,  eklem  ağrısı,  boyun,  koltukaltı  veya  kasık  bezlerinde  şişme,  
• Bazen  yüz veya  boğazda  şişme  (anjiyoödem),  nefes  almada  zorluğa  neden  olur 7  • Kollaps  (çevresel  damarların  genişleyip  burada  kanın  toplanmasıyla  oluşan  ağır bir 
çöküntü tablosu, vücutta bütünkuvvetlerin birdenbire kesilmesi)  
• Alerjinin tetiklediği kalp krizinin bir belirtisi olabilen, alerjik reaksiyonlar ile ilişkili 
göğüs ağrısı  (Kounis sendromu)  
 
Eğer bu belirtilerden herhangi biri sizde olursa derhal bir doktorla iletişime geçiniz, 
AUGMENTİN almayı bırakınız.  
 
Kalın bağırsak iltihabı  
Kalın bağırsakta, genellikle kan ve sümüksü dokunun (mukus) eşlik ettiği sulu ishale, mide  
ağrısına ve/veya ateşe neden olan iltihap.   
 
  İlaç kaynaklı  enterokolit sendromu (DIES)  
DIES özellikle amoksisilin/klavulanik asit alan çocuklarda bildirilmiştir. Başlıca belirtisi 
tekrarlayan kusma (ilaç uygulamasından 1 -4 saat sonra) olan belirli bir tür alerjik reaksiyondur. 
Diğer semptomlar karın ağrısı, uyuşukluk, ishal ve düşük kan basıncını içerebilir.  
 
Akut pankreas iltihabı (akut pankreatit)  
Mide bölgesinde şiddetli ve devam eden bir ağrınız varsa bu akut pankreatit belirtisi 
olabilir.  
Eğer bu belirtiler sizde olursa tavsiyesini almak için mümkün olan en kısa sürede 
doktorunuzla iletişime geçiniz . 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın  :10 hastanın en az 1’inde  görülebilir.  
Yaygın  :10 hastanın  birinden  az, fakat  100 hastanın  birinden  fazla  görülebilir.  
Yaygın olmayan:100 hastanın birinden az, fakat 1 .000 hastanın birinden 
fazla görülebilir.  
Seyrek  :1.000  hastanın  birinden  az, fakat  10.000  hastanın  birinden  fazla  
görülebilir.  
Çok seyrek  :10.000 hastanın birinden az görülebilir. 
Bilinmiyor  :Mevcut verilerden hareketle tahmin  edilemiyor.  
 
Çok yaygın:  
• İshal  (yetişkinlerde)  
 
Yaygın:  
• Mukozaları  ve cildi etkileyen  bir tür mantar  enfeksiyonu  (mukokutanöz  kandidiyazis)  
• Hasta hissetme  (bulantı), ö zellikle yüksek dozlarda  alındığında   
Eğer bu etki varsa AUGMENTİN yemekle birlikte alınmalıdır.  
• Kusma  
• İshal  (çocuklarda)  
 
Yaygın olmayan:  
• Deride  döküntü  8  • Kaşıntı  
• Kurdeşen  
• Baş dönmesi  
• Baş ağrısı  
• Sindirim  güçlüğü  
Kan testlerinizde görülebilecek yaygın olmayan yan etkiler:  
• Karaciğer tarafından üretilen bazı maddelerde (enzimlerde) artış (bu yan etki  kan 
testlerinde görülebilir)  
Seyrek:  
• Deri döküntüsü, kabarık ve küçük nişan şeklinde görülür (merkezi koyu noktaların 
etrafında daha açık renkte bir alan ve sınırda koyu renk bir halka şeklinde gözlenen 
eritema  multiforme)  
Bu belirtilerden herhangi birini fark ederseniz acilen bir doktorla iletişime geçiniz.  
• Geri dönüşümlü lökopeni (nötropeni dahil) ve trombositopeni (bazı kan hücrelerinin 
sayıca  azalması)  
 
Seyrek görülen yan etkiler kan testlerinde de gözlenebilir:  
• Kan pıhtılaşması  için gereken  hücrelerin  sayısında  azalma  
• Beyaz kan hücrelerinin sayısında  azalma  
 
Bilinmiyor:  
• Alerjik reaksiyonlar (yukarıya  bakınız)  
• Kalın bağırsak enflamasyonu (yukarıya  bakınız)  
• Beyin ve omuriliği çevreleyen zarların iltihaplanması  (aseptik  menenjit ) 
• Ciddi deri  reaksiyonları:  
- Özellikle ağız, burun, gözler ve genital bölgelerin çevresinde blisterler ve soyulan deri ile 
birlikte yaygın deri döküntüsü ( Stevens -Johnson syndrome ), ve daha ciddi biçimlerde 
olmak üzere deride yoğun soyulma (vücut yüzeyinin %30’undan fazlasında – toksik 
epidermal  nekroliz ) 
- Küçük iltihap içeren blisterlerle birlikte yaygın kırmızı deri döküntüsü ( büllöz eksfolyatif 
dermatit ) 
- Deri altında  kabarcıklar  ve blisterlerle  birlikte  kırmızı,  pullu  döküntü  (eksantemli  
püstüloz ). 
- Grip benzeri belirtiler gösteren döküntü, ateş, salgı bezlerinde şişme ve anormal kan test 
sonuçları (beyaz kan hücreleri (eozinofıli) ve karaciğer enzimlerinde artış içeren) (Eozinofili 
ve sistemik semptomların e şlik ettiği ilaç reaksiyonu ( DRESS)).  
- Kalçanın her iki tarafında, uylukların üst iç kısımlarında, koltuk altlarında ve boyunda 
yaygın olarak görülen kırmızı bir döküntü ( Simetrik İlaç İlişkili İntertriginöz ve Fleksural 
Ekzantem (SDRIFE ). 
- Duyarlı olmayan mikroorganizmaların  aşırı çoğalması  
 
Bu semptomlardan herhangi birini yaşamanız durumunda derhal bir doktor ile temas 
kurunuz.  
• Merkezi kabuklu veya inci dizisi gibi daire şeklinde dizilmiş kabarcıklar içeren döküntü 
(lineer IgA rahatsızlığı)  9  • Karaciğer enflamasyonu  (hepatit)  
• Deri ve gözlerinizin beyazının sarı görünmesine neden olan kanda bilirubin (karaciğer 
tarafından  üretilen  bir madde)  artışına  bağlı  sarılık  
• Böbrek tüplerinin  enflamasyonu  
• Kan pıhtılaşmasının uzun  sürmesi  
• Hiperaktivite  
• Konvülsiyonlar (yüksek dozda AUGMENTİN alan ya da böbrek problemleri olan 
kişilerde)  
• Dilin renginin siyah renk olması  
Kan ya da idrar testlerinizde görülebilen yan etkiler:  
• Beyaz kan hücresi sayısında ciddi  azalma  
• Düşük  sayıda  kırmızı  kan hücresi  (hemolitik  anemi)  
• İdrarda kristallerin görülmesi  (kristalüri  (akut böbrek hasarına yol açan) ) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne 
bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış  olacaksınız.  
 
5. AUGMENTİN’in  saklanması  
AUGMENTİN’i çocukların göremeyeceği, erişemeyeceği yerlerde ve ambalajında saklayınız.  
25C’nin altındaki oda sıcaklığında ve kuru bir yerde muhafaza ediniz.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra AUGMENTİN’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
  
Ruhsat sahibi:  
GlaxoSmithKline İlaçları San. ve Tic. A.Ş. , 
Şişli/  İstanbul  
 
Üretim yeri:  
Sanofi İlaç San . ve Tic . A.Ş.,  
Lüleburgaz/ Kırklareli  
 
Bu kullanma  talimatı  .................  tarihinde onaylanmıştır.  