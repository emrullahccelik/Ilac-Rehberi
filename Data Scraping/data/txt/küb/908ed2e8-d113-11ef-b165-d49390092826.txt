KISA ÜRÜN BİLGİSİ
1. BEŞERİ TIBBİ ÜRÜNÜN ADI
BENPAİN TRİO %0,15+%0,12+%0,05 gargara
2. KALİTATİF VE KANTİTATİF BİLEŞİM
Her 1 mL’de
Etkin madde:
Benzidamin HCl 1,5 mg
Klorheksidin diglukonat 1,2 mg
Setilpiridinyum klorür 0,5 mg
Yardımcı madde(ler):
Etil alkol (%96) 90 mg
Sorbitol (%70) 130 mg
Azorubin (E122) 0,018 mg
Diğer yardımcı maddeler için bölüm 6.1.’e bakınız.
3. FARMASÖTİK FORM
Gargara
Temiz, berrak, pembe-kırmızı çözelti
4. KLİNİK ÖZELLİKLER
4.1. Terapötik endikasyonlar
• Ağız ve boğaz mukozasında enflamasyon ve ağrıyla seyreden gingivit, stomatit, farenjit,
tonsilit ve aftöz lezyonlarda,
• Ağız ve boğaz antisepsisi, hastanın yutma fonksiyonunun rahatlatılması ve diş eti
rahatsızlıklarında semptom giderici olarak,
• Periodontal girişimlerden önce ve sonra,
• Radyoterapi ve kemoterapi sonrası veya diğer nedenlere bağlı mukozitlerde,
• Dental plakların önlenmesinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
BENPAİN TRİO, günde iki kez (sabah ve akşam) dişleri fırçaladıktan sonra 30 saniye süre ile
10-15 mL (bir ölçü kabı) kadar alınarak ağız çalkalanır ve boğazda gargara yapılır. Tedavi
süresi ortalama 4-5 gündür. Bu süre içinde olumlu sonuç alınmadığı takdirde hekime
danışılmalıdır. Kullandıktan sonra 30 dakika süresince ağız su ile çalkalanmalıdır.
Pediyatrik popülasyon:
12 yaş ve üzeri çocuklarda kullanılabilir.
Uygulama şekli:
Dişleri fırçaladıktan sonra 30 saniye süre ile 10-15 mL (bir ölçü kabı) kadar alınarak ağız
çalkalanır ve boğazda gargara yapılır. Sonra ağız içindeki kalan kısım dışarı atılır, yutulmaz.
Haricen ve sulandırılmadan kullanılır.
1Özel popülasyonlara ilişkin ek bilgiler:
Böbrek/karaciğer yetmezliği:
Benzidamin yüksek oranda karaciğerde metabolize olduğu ve idrar yolu ile atıldığı için
şiddetli karaciğer ve böbrek bozukluğu olan hastalarda sistemik etki olasılığı göz önünde
bulundurulmalıdır.
Pediyatrik popülasyon:
Klinik çalışmaların yeterli sayıda olmaması nedeniyle 12 yaşın altındaki çocuklarda
kullanılması önerilmez.
Sürekli olarak 7 günden fazla kullanılmamalıdır.
Yanma ve batma hissi oluşursa gargara su ile seyreltilmelidir.
Geriyatrik popülasyon:
Yaşlılarda özel kullanımı yoktur. Yetişkinlerdeki kullanılan doz önerilir.
4.3. Kontrendikasyonlar
Bileşimindeki maddelerden herhangi birine karşı önceden oluşmuş aşırı duyarlılık
durumlarında kullanılmamalıdır.
Gebelik ve emzirmede kontrendikedir.
4.4. Özel kullanım uyarıları ve önlemleri
• Haricen kullanılır.
• Sulandırmadan kullanılır.
• Yalnızca ağız içinde kullanılır, gözler ve kulaklar ile temas ettirilmesinden kaçınılmalıdır.
• Ağız içinde, dil ve diş üzerinde geri dönüşümlü renk değişikliği yapabilir.
• Ağız içinde geri dönüşümlü anestezik etki görülebilir.
• Klinik çalışmaların yeterli sayıda olmaması nedeniyle 12 yaşın altındaki çocuklarda
kullanılması önerilmez.
• Benzidamin ve metabolitleri idrarla atıldığı için şiddetli renal bozukluğu olanlarda
sistemik etki olasılığı göz önünde tutulmalıdır.
• Benzidamin yüksek oranda karaciğerde metabolize olduğu için şiddetli karaciğer
bozukluğu olanlarda sistemik etki olasılığı göz önünde tutulmalıdır.
• BENPAİN TRİO, yutulmamalı ve tükürmek suretiyle ağızdan uzaklaştırılmalıdır.
• Boğaz ağrısı bakteriyel infeksiyonla oluşmuş veya infeksiyonla birlikte görülüyorsa
BENPAİN TRİO kullanımına ilave olarak antibakteriyel tedavi düşünülebilir.
• Bu tıbbi ürün her ölçekte (15 mL) 1.35 g etil alkol içermektedir. Yanlışlıkla içildiği
takdirde; alkol bağımlılığı olanlar için zararlı olabilir. Hamile ve emziren kadınlar,
çocuklar ve karaciğer hastalığı ya da epilepsi gibi yüksek risk grubundaki hastalar için
zararlı olabilir.
• Bu tıbbi ürün sorbitol içerir. Nadir kalıtımsal früktoz intolerans problemi olan hastaların
bu ilacı kullanmamaları gerekir.
• Bu tıbbi ürün azorubin (E122) içerdiğinden alerjik reaksiyonlara sebep olabilir.
24.5. Diğer tıbbi ürünlerle etkileşimler ve diğer etkileşim şekilleri
• BENPAİN TRİO’da bulunan klorheksidin tuzlan yüksek konsantrasyonlarda katyonik ve
noniyonik maddelerle kullanıldığında aktivitesi azalabilir.
• Karbonatlarla, bikarbonatlarla, boratlarla, benzoatlarla, fosfatlarla, sülfatlarla ve
nitratlarla bir araya gelen klorheksidin tuzlarının çözeltileri %0,05’ten daha derişikse
çözünürlüğü daha az tuzlar oluşturacağından çökelirler. Setrimid bu tuzların
çözünürlüklerini arttırdığından setrimid ile kombine edildiğinde bu çökmeler olmaz.
• Klorheksidin tuzları sabun ve diğer anyonik bileşiklerle geçimsizdir.
• Setrimid ve lissapol NX gibi surfaktanlarla birleştiğinde çözünürlüğü artar.
• Brillant yeşili, floressein sodyum, gümüş nitrat kloramfenikol, formaldehit, çinko sülfat
ve bakır sülfat gibi maddelerle de geçimsizdir.
• Niasta, kitre zamkı, arap zamkı, sodyum aljinat ve karboksi metilselülozla geçimsizdir.
Aynı zamanda bu maddeler aktiviteyi de azaltır.
• Setrimid ve benzalkonyum klorürle geçimlidir. Bunlar klorheksidinin aktivitesini de
arttırırlar. Setrimid sert sularla klorheksidin çökmesini önler. Klorheksidin diglukonat
hariç klorheksidin ve tuzları alkolde suya göre daha iyi çözünür.
• Benzidamin HCI ve setilpiridinyum klorür ile ilgili etkileşim bildirilmemiştir.
Özel popülasyonlara ilişkin ek bilgiler
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
BENPAİN TRİO’nun kontrasepsiyona herhangi bir etkisi yoktur, ancak BENPAİN TRİO
alkol içerdiğinden çocuk doğurma potansiyeli bulunan kadınlar dikkatli kullanmalıdır.
Gebelik dönemi
BENPAİN TRİO’nun gebelik döneminde kullanımı kontrendikedir.
BENPAİN TRİO için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
Tavşanlar ve fareler üzerinde yapılan çalışmalarda klorheksidin diglukonat’ın teratojen etkisi
ya da fetus üzerinde zararlı bir etkisi saptanmamıştır. Gebe kadınlarda ise yeterli çalışma
yapılmamıştır.
Laktasyon dönemi
Benzidamin HCI ve klorheksidin glukonatın insan ya da hayvan sütüyle atılıp atılmadığına
ilşkin herhangi bir veri mevcut değildir. Setilpridinyum klorür ile yeterli ön çalışma yoktur.
Bu nedenle memedeki çocuk açısından bir risk olduğu göz ardı edilemez. BENPAİN
TRİO’nun emziren annelerde kullanımı kontrendikedir.
3Üreme Yeteneği / Fertilite
Üreme yeteneği üzerine etkisi bilinmemektedir.
Klorheksidin diglukonat, benzidamin HCl ve setilpiridinyum klorürün üreme yeteneği
üzerinde yeterli sayıda çalışma mevcut değildir.
4.7. Araç ve makine kullanımı üzerindeki etkiler
BENPAİN TRİO’nun araç veya makine kullanma üzerine herhangi bir etkisi yoktur.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre sınıflandırılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek : Alerjik reaksiyonlar, hipersensitivite ve anaflaksi
Endokrin sistem hastalıkları
Çok seyrek : Parotis bezinde geçici şişme
Psikiyatrik hastalıklar
Seyrek : Uyku bozukluğu
Sinir sistemi hastalıkları
Çok seyrek : Baş dönmesi, baş ağrısı, uyuşukluk
Solunum, göğüs ve mediastinal hastalıklar
Çok seyrek : Laringospazm, bronkospazm
Gastrointestinal hastalıklar
Yaygın : Oral hissizlik, bulantı, kusma, öğürme, gastrointestinal hastalıklar
Bilinmiyor : Ağız kuruluğu
Deri ve deri altı doku hastalıkları
Çok seyrek : İritasyona bağlı cilt reaksiyonları, döküntü ile birlikte görülen kaşıntı,
ürtiker, fotodermatit, oral deskuamasyon
Genel bozukluklar ve uygulama bölgesine ilişkin hastalıklar
Yaygın : Tat almada değişiklik, dişlerde ve diğer oral yüzeylerde lekelenme, kalkulus
(tatar) formasyonunda artış.
Seyrek : Periodontit maskelenmesi, yanma ve batma hissi
Çok seyrek : Lokal kuruluk, susuzluk, sızlama, ağızda serinlik hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
44.9. Doz aşımı ve tedavisi
10 kg ve daha hafif çocuklar 30 mL veya daha fazla BENPAİN TRİO’yu kazara içerlerse;
konuşma yeteneğinde azalma, sendeleyerek yürüme gibi alkol intoksikasyonu belirtileri
gorülebilir. Semptomatik tedavi yapılmalıdır ve hasta bir süre izlenmelidir. Gerektiğinde
gastrik lavaj uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal uygulama için antiseptik, antiinflamatuar ajan.
ATC kodu: A01AB03 klorheksidin, A01AD02 benzidamin , R02AA06 setilpiridinyum
Benzidamin HCI:
BENPAİN TRİO’da bulunan Benzidamin HCl sistemik ve topikal yolla kullanılabilen
analjezik ve antiinflamatuar bir ajandır. Analjezik ve antiinflamatuar etkilerini hücre
membranını stabilize ederek, damar permeabilitesini azaltarak ve düşük konsantrasyonlarda,
muhtemelen prostaglandin sentezini inhibe etmeden gösterir. Böylece benzidamin; cerrahi,
travmatik v.b. gibi sebeplerle yumuşak doku zedelenmesi sonucu meydana gelen akut
(primer) inflamasyonun lokal mekanizmalarını etkileyerek antiinflamatuar, antitrombotik
etkisine bağlı olarak analjezik etki gösterir.
Klorheksidin diglukonat:
BENPAİN TRİO’nun diğer etken maddesi olan Klorheksidin diglukonat hem gram (+) hem
de gram (-) bakterilere, maya, dermatofit mantarlar ve lipofilik virüslere etki gösteren
katyonik bir ajandır.
En çok nötral veya hafif alkali pH’larda etkili olan klorheksidin; diş, plak ve oral mukozada
bulunan bakteri hücresinin plazma zarını tahrip ederek hücre muhtevasını dağılır ve yok
olmasını sağlar. Klorheksidin diglukonat absorbe olduğu bu yerlerden 24 saat boyunca
kademeli olarak salınır. Bu salınma bakteriostatik etkinin devamını sağlar. Klorheksidin
diglukonat’ın antiplak etkisinden dolayı gerek poşların içindeki plaklara ve gerekse
supragingival plaklara etkisi oldukça fazladır.
Setilpiridinyum klorür:
Setilpiridinyum klorür’ün aktivitesi çeşitli mekanizmalarla meydana gelir. Dehidrogenaz
enzimini, glikoliz ve respirasyonda etkili olan enzimleri inhibe eder. Bunun yanında
depolarizasyon ve çözünmede etkili enzim veya proteinlerin denaturasyonunu sağlar.
Antiseptik etkinin gücü ilacın bakteri ile uzun süre teması sonucu en üst seviyeye ulaşır.
Protenik sentezi durdurması sayesinde ribozomların fiksasyonunu sağlayarak antibakteriyel
etkisini gösterir. Gram-pozitif bakterilere gram-negatiflere oranla daha etkilidir.
Myokobakterilere karşı etkili değildir. Fungistatik ve anti-virütik etkisi azdır. Antibakteriyel
etkisi pH’ı yüksek olması ve ısının 37°C’lere ulaşmasıyla daha da artar. Uygulanan yüzeye
baskı, etki mekanizmasına tesir etmemekle birlikte antibakteriyel ve bakteri arasında daha sıkı
bir temas sağladığından dolayı etkilidir.
5.2. Farmakokinetik özellikler
Genel özellikler
Emilim:
5Benzidamin HCl’in topikal uygulanmasını takiben, benzidamin iltihaplı oral mukoza
tarafından emilir ve uygulama bölgesinde antiinflamatuar ve lokal anestetik etkisini gösterir.
Benzidaminin oral kullanımı sonrasında elde edilen plazma benzidamin seviyesi düşüktür ve
fiilen alınan miktarla doğru orantılıdır.
Klorheksidin diglukonat topikal oral solüsyonun ağız gargarası olarak uygulanmasını takiben
sistemik emilimi olmadığı gorülmektedir. Tarif edildiği gibi kullanıldığında gargara dozunun
%4'ü yutulur ve bir kısmı emilir. Yutulan klorheksidin dozunun %90’ı emilmez ve doğrudan
feçes ile atılır.
Klorheksidin diglukonat %0,12 topikal oral solüsyonu ağız gargarası olarak uygulandığında
ilacın yaklaşık %30’u ağız boşluğunda kalır. Klorheksidin diglukonat 24 saat boyunca
kademeli olarak serbest bırakılır.
Setilpiridinyum klorürün digestif emilimi hızlıdır fakat topikal olarak uygulamada digestif
emilim gerçekleşmez. Mukozadan emilim azdır.
Dağılım:
BENPAİN TRİO lokal etkili bir ilaçtır. Bu nedenle tarife uygun kullanımda yutulmaması
gerekir. Böylece sistemik emilim ve dağılım beklenmez. Ayrıca benzidaminin ve klorheksidin
diglikonatın gastrointestinal mukozadan emilimi düşüktür.
Setilpiridinyum klorür; karaciğer, akciğer ve böbreklerde dağılır.
Biyotransformasyon:
Benzidamin genel olarak oksidasyon ve konjugasyon yolu ile metabolize olur. Klorheksidin
diglukonatın emilimi minimal düzeyde olduğu için plazmada ölçülemez. Setilpiridinyum
klorür böbrek ve karaciğerde elimine olur.
Eliminasyon:
Sistemik dolaşıma katılan benzidamin ve metabolitleri büyük oranda idrarla atılır.
Klorheksidin diglukonat vücutta birikmez ve sadece çok az miktarı metabolize olur. Yutulan
klorheksidin diglukonatın yaklaşık %10’u, emilimi takiben böbrek yoluyla atılır; emilmeyen
%90 ilaç feçes ile atılır.
Doğrusallık/doğrusal olmayan durum:
Benzidamin HCl’in diğer nonsteroid antiinflamatuar ajanlara oranla proteinlere daha az
baglanması (%15-20) hücre seviyesindeki biyoyararlanımı arttırır. Topikal uygulama sonucu
iyi absorbe edilmesi ve oral dozdan ulaşılan doku konsantrasyonunun oral dozla sağlanandan
çok az olması gibi özellikleri lokal antiinflamatuar etkisini arttrır, sistemik etki olasılığını en
aza indirir.
Çalışmalar, ağız içindeki klorheksidin diglukonatın %30’unun oral kavitede kaldığını ve
ağızdaki sıvılar içerisine yavaş yavaş salındığını göstermiştir. Bu çalışmalar topikal uygulama
sonucu ulaşabildiği en yüksek plazma konsantrasyonunun %0.069 olduğunu ve bu
6konsantrasyona ulaşması için geçen zamanın 30 dk. olduğunu ortaya koymuş ve aynı
uygulamadan 12 saat sonra plazmada tespit edilmediğini göstermiştir
Setilpiridinyum klorür için yeterli veri yoktur.
5.3. Klinik öncesi güvenlilik verileri
Klorheksidin’in karsinojenik ve mutajenik etkisi ile ürerne üzerine olan etkisini araştırmak
için bazı hayvan çalışmaları yapılmıştır.
Klorheksidin diglukonatın oral LD ’si erkek ve dişi sıçanlarda 3 mg/kg’dır. İnsanlarda
50
klorheksidin glukonatın oral LD ’si yaklaşık 2 g/kg’dır.
50
Farede Klorheksidin LD 12 - 18 mL/kg’dır.
50
Klorheksidin uzun süreden beri kullanılan bir madde olup çok nadir olarak toksisite belirtisi
bildirilmiştir. Bunların çoğu negatif olup, birkaç patolojik bulguya tanık olunmuştur.
Bu madde cilt penatrasyonuyla pratik olarak nontoksittir.
Klorheksidin’in %5’lik solüsyonları sıçan derisinde herhangi bir irritasyon oluşturmamış,
%10’luk veya daha yüksek dilüsyonları sürekli uzatılan ve tekrar edilen insan derisinde ise
dermatitis ve alerjik deri reaksiyonları görülmüştür. Yine yüksek dilüsyonları tavşanlarda göz
irritasyonlarına sebep olmuştur.
Köpeklerde ve sıçanlarda uzun süreli yapılan besleme çalışmalarında negatif sonuçlar
alınmıştır. Sıçanlarda 1 g/kg’lık dozda renal ve karaciğer harabiyeti oluşabileceği
bildirilmiştir. Köpeklerde yapılan çalışmaların bir kaçında ise salivasyon artışına rastlanmıştır.
Yine sıçanlarda yapılan iki yıllık çalışmalarda karsinogenite insidansı incelenmiş olup hiç
birinde karsinojenik artış görülmemiştir.
Üreme üzerinde sıçanlarda bazı çalışmalar yapılmış olup 100 mg/kg/günden daha yüksek
dozlarda fertilite üzerinde ve yine sıçanlarda 300 mg/kg/gün dozlarında fetüs üzerine zararlı
etkiler gözlenmemiştir. Tavşanlarda ise bu doz 40 mg/kg/gün’dür.
Hamile kadınlarda ise tatmin edici çalışma bulunmadığından fetüse zararlı olabileceği
düşünülmelidir.
İki memelilerde yapılan in vivo çalışmalarında mutagenez gözlenmemiştir.
Yine sıçanlarda 2 yıllık besleme şeklinde yapılan çalışmalarda karsinojenite insidansı
incelenmiş hiçbir grupta karsinojenik cevap ve benign neoplazi artışı görülmemiştir.
Yalnızca bazı yaşlı sıçanlarda klorheksidinin degredasyonu P-kloraniline bağlı olarak
mezenterik lenf düğümleri lezyonları bulunmuştur.
6. FARMASÖTİK ÖZELLİKLER
6.1. Yardımcı maddelerin listesi
Etil alkol (%96)
Gliserin
Sorbitol (%70)
Polisorbat 80
7Nane esansı
Mentol
Azorubin (E122)
Deiyonize su
6.2. Geçimsizlikler
Klorheksidin diglukonat çözeltisi alkol üzerine ilave edildiğinde çökebilir. Arap zamkı,
sodyum alginat, sodyum karboksi metil selüloz gibi anyonik polielektrolitlerle, nişasta ve
kitre zamkı ile geçimsizdir. Klorheksidin tuzları sabun ve diğer anyonik bileşiklerle
geçimsizdir. Brillant yeşili, kloramfenikol, bakır sülfat, sodyum fluoressein, formaldehit,
gümüş nitrat, çinko sülfat gibi maddelerle de geçimsizdir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
200 mL çözelti içeren pet şişede ve kutuda işaretli ölçü kabı ile birlikte piyasaya sunulur.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliklerine”’ne uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224 Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI(LARI)
2022/490
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 12.08.2022
Ruhsat yenileme tarihi :
10. KÜB’ÜN YENİLENME TARİHİ
8