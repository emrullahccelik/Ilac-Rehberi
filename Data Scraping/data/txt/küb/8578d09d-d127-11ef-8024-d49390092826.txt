KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENİSTİL % 0.1 Jel
2. KALİTATİF VE KANTİTATİF BİLEŞİM
Etkin madde: 1 g jel, 1 mg dimetinden maleat içerir.
Yardımcı maddeler: Propilen glikol, benzalkonyum klorür
Yardımcı maddeler için 6.1’e bakınız.
3. FARMASÖTİK FORM
Jel
Renksiz, kokusuz jel
4. KLİNİK ÖZELLİKLER
4.1 Terapötik endikasyonlar
FENİSTİL dermatozlara bağlı kaşıntılar, ürtiker, böcek ısırmaları, güneş yanıkları ve yüzeysel
hafif yanıklarda kullanılır.
4.2 Pozoloji ve uygulama şekli
Pozoloji / Uygulama sıklığı ve süresi:
Doktora danışılmadan kullanılmamalıdır.
Doktor tarafından başka şekilde tavsiye edilmediği takdirde, günde 2–4 defa uygulanır.
7 gün kullanım sonrası herhangi bir iyileşme görülmezse doktorunuza danışın.
Hamileliğin ilk 3 ayı sonrasında incelmiş, gergin ve enflamasyonlu cilt yüzeyine sürülmemesi
– dikkatle kullanılması – gerekir.
Uygulama şekli:
FENİSTİL haricen uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
FENİSTİL’in böbrek ve karaciğer yetmezliği olan kişilerde kullanımı araştırılmamıştır.
1/6Pediyatrik popülasyon:
FENİSTİL, bebeklerin ve küçük çocukların geniş cilt alanlarında, özellikle soyulma ya da
enflamasyon varsa, kullanılmamalıdır.
Geriyatrik popülasyon:
FENİSTİL’in yaşlılarda kullanımı araştırılmamıştır.
4.3 Kontrendikasyonlar
FENİSTİL, dimetinden maleata veya içerdiği yardımcı maddelerden herhangi birine karşı
aşırı duyarlılığı olduğu bilinen kişilerde kontrendikedir.
4.4 Özel kullanım uyarıları ve önlemleri
FENİSTİL’in uygulandığı alanlar uzun süre güneşe maruz bırakılmamalıdır.
FENİSTİL’in, bebeklerin ve küçük çocukların geniş cilt alanlarında, özellikle soyulma ya da
enflamasyon varsa, kullanımından kaçınılmalıdır.
FENİSTİL, propilen glikol içermektedir. Propilen glikol, ciltte iritasyona neden olabilir.
FENİSTİL, benzalkonyum klorür içermektedir. Benzalkonyum klorür, irritan olduğu için, deri
reaksiyonlarına sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen herhangi bir etkileşimi yoktur.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Dimetinden maleat için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Gebelik dönemi:
FENİSTİL, gebe kadınlara verilirken dikkatli olunmalıdır.
2/6FENİSTİL, hamilelik döneminde anneye yararının fetüse olası zararından fazla olduğu
durumlarda sadece hekim kontrolünde kullanılabilir. Bunun haricinde kullanılmamalıdır.
FENİSTİL gebelik döneminde, ciltte geniş alanlarda, özellikle soyulma ya da enflamasyon
varsa kullanılmamalıdır.
Laktasyon dönemi:
Emzirmekte olan kadının dimetinden maleat’a sistemik maruz kalması, ihmal edilebilir
düzeyde olduğu için, emzirilen çocuk üzerinde herhangi bir etki öngörülmemektedir.
FENİSTİL, emzirme döneminde dikkatli kullanılmalıdır.
FENİSTİL, emzirme döneminde, ciltte geniş alanlarda, özellikle soyulma ya da enflamasyon
varsa kullanılmamalıdır.
FENİSTİL emzirme döneminde meme uçlarına uygulanmamalıdır.
Üreme yeteneği/Fertilite:
Klinik öncesi güvenlilik çalışmalarında FENİSTİL’in fertiliteyi etkilemediği görülmüştür
(bkz. bölüm 5.3).
FENİSTİL, çocuk doğurma potansiyeli olan kadınlara verilirken dikkatli olunmalıdır.
4.7 Araç ve makine kullanımı üzerindeki etkiler
FENİSİTİL’in araç ve makine kullanımı üzerinde etkisi yoktur.
4.8 İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve deri altı doku hastalıkları
Bilinmiyor: Ciltte hafif kuruluk, hafif yanma hissi
Bilinmiyor: Alerjik dermatit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
3/6Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
FENİSTİL ile ilgili şimdiye kadar herhangi bir doz aşımı vakası bildirilmemiştir. Bununla
birlikte, FENISTIL, çok geniş yüzeye veya zedelenmiş cilde uygulandığında veya kazara
fazla miktarda ağızdan alındığında, H1 antihistaminiklerin aşırı dozuna özgü bazı
semptomlara neden olabilir: Uyuşukluk ile birlikte santral sinir sistemi (SSS) depresyonu
(özellikle yetişkinlerde); heyecan, ataksi, halüsinasyonlar, tonik-klonik spazmlar, midriyazis,
ağız kuruluğu, yüzde kızarma, idrar retansiyonu ve ateş gibi SSS stimülasyonu ve
antimuskarinik etkiler (özellikle çocuklarda ve yaşlılarda). Ayrıca hipotansiyon görülebilir.
Tedavi: Antihistaminiklerin aşırı dozuna karşı spesifik bir antidot yoktur. Ağızdan yüksek
dozda ilaç alınması durumunda genel acil tedavi uygulanmalıdır: Aktif kömür, tuz laksatifler
ve gerektiğinde genel dolaşım ve solunumu destekleyici önlemler. Stimülanlar
kullanılmamalıdır. Hipotansiyonu tedavi etmek için vazopresörler kullanılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal antihistaminikler
ATC kodu: D04AA13
Etki mekanizması:
Dimetinden maleat H -reseptör bölgelerinde etkili bir alkilamin sınıfı ilk jenerasyon histamin
1
antagonistidir. Bu reseptörlere bağlanmada yüksek afinite gösterir. Ani aşırı duyarlık
reaksiyonları ile ilişkili kapillerlerin hiperpermeabilitesini büyük ölçüde azaltır. Topikal
olarak uygulandığında, dimetinden maleat aynı zamanda lokal anestezik özellikler gösterir.
FENISTIL birçok nedenden kaynaklanan kaşıntıya karşı etkilidir ve kaşıntı ve iritasyonu hızla
ortadan kaldırır. Jel baz etkin maddenin deriden geçişini kolaylaştırır.
5.2 Farmakokinetik özellikler
Genel özellikler
Berrak, kokusuz ve renksiz bir katkı maddesi olan hidrojel, aktif maddenin tüm özelliklerini
ortaya çıkarır ve deriye penetrasyonunu kolaylaştırır.
4/6FENİSTİL deriye hızla penetre olur ve antihistaminik etkisini birkaç dakika içinde gösterir.
Uygulamadan 1–4 saat sonra etki maksimuma ulaşır.
Sağlıklı gönüllülerde topikal uygulamayı takiben dimetinden maleatın sistemik yararlanımı
uygulanan dozun yaklaşık %10’u kadardır.
Emilim:
Sağlıklı gönüllülerde topikal uygulamayı takiben, dimetinden maleat'ın sistemik mevcudiyeti
uygulanan dozun yaklaşık % 10'udur.
Dağılım:
0,09 μg/ml ile 2 μg/ml arasında değişen konsantrasyonlarda, dimetindenin yaklaşık % 90'ı
insan plazma proteinlerine bağlanır.
Metabolizma:
Metabolik reaksiyonlar, bileşiğin hidroksilasyonu ve metoksilasyonunu içerir.
5.3 Klinik öncesi güvenlilik verileri
Sıçanlarda ve tavşanlarda teratojenik etkiye rastlanmamıştır. Dimetinden, sıçanlarda insan
dozunun 250 katı dozlarda fertiliteyi veya yavruların doğum öncesi ve sonrası gelişimini
etkilememiştir. Çeşitli in vitro ve in vivo deneylerde mutajenik etki gözlenmemiştir.
Dimetinden maleat ile ilgili klinik olmayan güvenlilik verileri, önerilen doz ve ürünün
kullanımı ile ilişkili bulgu ortaya çıkarmamıştır.
Karsinojenez ve Mutajenez
Dimetinden maleat ile ilgili karsinojenik veri bulunmamaktadır. Genotoksisite çalışmaları
dimetinden maleatın mutajenik ve klastojenik olmadığını göstermiştir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Sodyum edetat
Karbomer
Propilen glikol
Sodyum hidroksit
Saf su
6.2 Geçimsizlikler
5/6Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Primer ambalaj: Polietilen kapaklı, epoksifenol resin laklı, alüminyum tüplerde
30 g’lık tüplerde kullanıma sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
GlaxoSmithKline Tüketici Sağlığı A.Ş. Levent, Şişli / İstanbul
Tel : 0 212 339 44 00
Faks : 0 212 339 45 00
8. RUHSAT NUMARASI
2016/26
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.01.2016
Ruhsat yenileme tarihi:
10. KÜB’ÜN YENİLENME TARİHİ
Bu kısa ürün bilgisi.................. tarihinde onaylanmıştır.
6/6