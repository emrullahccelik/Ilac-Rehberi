 
1/9 KULLANMA TALİMATI  
 
MEKTOVI 15 mg film kaplı tablet  
Ağızdan alınır.  
• Etkin madde:  15 mg binimetinib 
• Yardımcı maddeler:  Çekirdek tablet; laktoz monohidrat  (sığır sütü kaynaklı), mikrokristalin 
selüloz, kroskarmelloz sodyum, magnezyum stearat, susuz silika kollaidal, tablet kaplama; 
polivinil alkol  (hidrolize kısım) , makrogol / PEG 3350, titanyum dioksit, talk, kırmızı demir oksit 
(E172), siyah demir oksit (E172), saf su.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1.  MEKTOVI nedir ve ne için kullanılır?  
2.  MEKTOVI ’yi kullanmadan önce dikkat  edilmesi gerekenler  
3.  MEKTOVI  nasıl kullanılır?  
4.  Olası yan etkiler nelerdir?  
5.  MEKTOVI ’nin saklanması?  
 
Başlıkla rı yer almaktadır.  
 
1. MEKTOVI  nedir ve ne için kullanılır?  
 
MEKTOVI etkin madde olarak binimetinib içeren antikanser ilacıdır. Daha önce herhangi bir RAF 
yolağı inhibitörü kullanmamış  yetişkinlerde, aşağıdaki durumlarda melanom adı verilen bir tür cilt 
kanserini tedavi etmek için enkorafenib içeren başka bir ilaçla kombinasyon halinde kullanılır;  
- BRAF adlı bir proteinin üretilmesinden sorumlu bir gende belirli bir değişiklik (mutasyon)  
var ise ve  
- vücudun diğer bölgelerine yayılmışsa veya ameliyatla alınamıyorsa.  
 
BRAF genindeki mutasyonlar, melanomun büyümesine neden olan proteinler üretebilir. MEKTOVI , 
kanser hücresi büyümesini uyaran “MEK” adlı başka bir proteini hedefler. MEKTOVI , enkorafenib 
 
2/9 (değişen "BRAF" proteinini hedef alan) ile birlikte kullanıldığında, kanserinizin büyümesini 
yavaşlatır veya durdurur.  
 
2. MEKTOVI ’yi kullanmadan önce dikkat edilmesi  gerekenler  
 Tedaviye başlamadan önce doktorunuz BRAF mutasyonunu kontrol edecektir. 
 MEKTOVI, en korafenib ile birlikte kullanılacağından, bu kullanma talimatının yanı sıra en korafenib 
kullanma talimatını da dikkatlice okuyunuz.  
 
MEKTOVI ’yi aşağıdaki durumlarda KULLANMAYINIZ  
 
• Binimetinib  veya bu kullanma talimatının başında listelenmiş olan yardımcı maddelerden   
herhangi birine karşı alerjiniz varsa . 
 
MEKTOVI’yi aşağıdaki durumlarda DİKKATLİ KULLANINIZ  
 
MEKTOVI'yi almadan önce, özellikle aşağıdaki durumlardan herhangi birine sahipseniz, tüm tıbbi 
durumunuz hakkında doktorunuz  ile konuşun:  
• Kalp sorunları  
• Kanama sorunları ya da kanamaya neden olabilecek ilaçlar alıyorsanız  
• Glokom ve artan göz basıncını içeren göz sorunları  
• Kas sorunları  
• Yüksek kan basıncı  
• Kan pıhtılaşması 
• Akciğer ve solunum sorunları  
• Karaciğer sorunları  
 
Daha önce retinadaki toplardamarınızda tıkanıklık olduysa (retinal ven tıkanıklığı) doktorunuza 
söyleyiniz, çünkü bu gibi durumlarda MEKTOVI  önerilmez.  
 
Binimetinib en korafenib ile birlikte alındığında diğer bazı kanser türlerini kötüleştirebileceğinden, 
melanomdan farklı bir kanser türünüz varsa doktorunuza söyleyiniz.  
 Bu ilacı kullanırken aşağıdakileri fark ederseniz hemen doktorunuza  söyleyiniz:  
 
- Kalp sorunları: MEKTOVI, kalbinizin daha az çalışmasın a neden olabilir  veya mevcut kalp 
problemlerini daha da kötüleştirebilir. Doktorunuz bu ilaçla tedavinizden önce ve tedaviniz sırasında kalbinizin düzgün çalışıp çalışmadığını kontrol edecektir. Kalp sorunları nedeniyl e 
ortaya çıkan b aş dönme niz, yorgunluğunuz , sersemlik hissi niz varsa, nefes darlığınız varsa, 
kalbinizin çarptığını, düzensiz attığını hissediyorsanız veya bacaklarınızda şişlik varsa, derhal doktorunuzla konuşunuz.  
 
- Kanama sorunları: MEKTOVI ciddi kanama sorunlarına neden olabilir. Kan tükürme, kan pıhtılaşması, kan içeren veya "kahve telvesi" gibi görünen kusma, katran gibi kırmızı veya 
 
3/9 siyah dışkı, idrarda n kan gelmesi, mide (karın) ağrısı, olağandışı vajinal kanama gibi kanama 
sorunlarına ilişkin herhangi bir belirtiniz varsa derhal doktorunuzla konuşunuz. Ayrıca baş 
ağrısı, baş dönmesi veya halsizlik varsa doktorunuza söyleyiniz.  
 
- Göz sorunları:  MEKTOVI  ciddi göz sorunlarına  neden olabilir. Bulanık görme, görme kaybı 
veya diğer görme değişiklikleri (görüşünüzdeki renkli noktalar gibi), hale (nesnelerin çevresinde bulanık dış hatlar görme) olursa hemen doktorunuzla konuşun. MEKTOVI 'yi 
alırken doktorunuz görme ile ilgili herhangi bir sorun olup olmadığını kontrol edecektir.  
 
- Kas sorunları: MEKTOVI kas yıkımına (rabdomiyoliz) neden olabilir. Doktorunuz tedavi 
öncesinde ve sırasında kas sorunlarını kontrol etmek için kan testleri yapacaktır. Önlem olarak 
tedavi sırasında bol sıvı tüketin. Kas ağrısı, kramp, sertlik, spazm  hissederseniz ve koyu renkli 
idrar yaparsanız  hemen doktorunuzla konuşun.  
 
- Yüksek kan basıncı: MEKTOVI kan basıncını yükseltebilir. Doktorunuz veya hemşireniz, 
MEKTOVI ile tedaviden önce ve tedavi sırasında kan basıncınızı kontrol edecektir. Şiddetli baş ağrınız olursa, baş dönmesi, sersemlik hissederseniz veya evde tansiyon alet iyle ölçülen 
kan basıncınız normalden çok daha yüksekse hemen doktorunuzla konuşun.  
 
- Kan pıhtılaşması: MEKTOVI k ollarınızda veya bacaklarınızda kan pıhtılaşmasına  neden 
olabilir ve ve bir pıhtının başka organa gitmesi ölüme sebebiyet verebilir. Göğüs ağrısı, ani 
nefes darlığı, nefes almada zorluk, bacaklarınızda şişme  ile birlikte  veya şişmesiz ağrı, kol ve 
bacaklarınızda şişme veya soğuk, solgun bir kol veya bacak gibi durumları  hissederseniz 
hemen doktorunuzla konuşun. Gerekirse doktorunuz tedavinizi kesebilir veya tamamen 
durdurabilir.  
 
- Akciğer ve solunum sorunları: Bu ilaç, akciğer iltihabı (pnömoni veya interstisyel akciğer hastalığı) dahil olmak üzere akciğer veya solunum sorunlarına neden olabilir; belirti ve semptomlar şunları içerebilir: öksürük, nefes darlığı veya yorgunluk. Gerekirse doktorunuz tedavinizi kesebilir veya tamamen durdurabilir.  
- Cilt değişiklikleri: ME KTOVI, en korafenib ile birlikte alındığında kutanöz skuamöz hücreli 
karsinom gibi diğer cilt kanseri türlerine neden olabilir. Doktorunuz tedaviye başlamadan önce, tedavi sırasında her 2 ayda bir ve bu ilaçları almayı bıraktıktan sonraki 6 aya kadar yeni 
bir cilt ka nseri olup olmadığını araştırmak için cildinizi kontrol edecektir. Tedavi sırasında ve 
sonrasında yeni siğil, kanayan veya iyileşmeyen cilt yarası veya kırmızımsı şişlik veya bir 
benin boyutunda veya renginde değişikliği iç eren herhangi bir cilt değişikliği fark ederseniz 
derhal doktorunuza söyleyiniz  Ek olarak, doktorunuzun baş, boyun, ağız ve lenf bezlerinizde 
skuamöz hücreli karsinom kontrolü yapması gerekecek ve düzenli olarak bilgisayarlı 
tomografi taramalarınız olacaktır. Bu, vücudunuzda bir skuamöz hücreli karsinom gelişmesi 
durumu için bir önlemdir. Tedaviye başlamadan önce ve tedavi bitiminde genital muayene 
(kadınlar için) ve anal muayene de önerilir.  
 
- Karaciğer sorunları: MEKTOVI, karaciğerinizde anormal kan testlerine (yükselmiş karaciğer enzimleri seviyeleri) neden olabilir. Doktorunuz tedaviden önce ve tedavi sırasında 
 
4/9 karaciğerinizi kontrol etmek için kan testleri yapacaktır.  
 
Çocuklar ve ergenler  
MEKTOVI, 18 yaşın altındaki çocuklar ve ergenler için önerilmez. Bu ila cın bu yaş grubunda  klinik 
çalışması bulunmamaktadır . 
 MEKTOVI’nin yiyecek ve içecek ile kullanılması  
MEKTOVI yemeklerle birlikte ya da yemek arasında alınabilir.  Hamilelik  
İlacı kullanmadan önce doktorunuza veya eczacınıza danışınız.  
MEKTOVI hamilelik sırasında önerilmez. Doğmamış bir bebekte kalıcı hasara veya doğum 
kusurlarına neden olabilir. Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, bu ilacı almadan önce doktorunuza danışınız.  
Hamile kalma potansiyeli olan kadınlar, MEKTOVI kullanırken güvenilir bir doğum kontrol yöntemi kullanmalı ve son dozu aldıktan en az 1 ay sonra güvenilir doğum kontrol yöntemine devam etmelidir.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız.  
MEKTOVI emzirme döneminde önerilmez. MEKTOVI'nin anne sütüne geçip geçmediği 
bilinmemektedir. Emziriyorsanız veya emzirmeyi planlıyorsanız, bu ilacı almadan önce doktorunuza 
danışınız.  
Araç ve makine kullanımı  
MEKTOVI araç veya makine kullanma yeteneğinizi etkileyebilir. MEKTOVI alırken görme ile ilgili herhangi bir probleminiz varsa veya araç veya makine kullanma yeteneğinizi etkileyebilecek başka 
herhangi bir yan etkiniz varsa (bkz. Bölüm 4) araç ve makine kul lanma ktan kaçınmalısınız . Araba 
kullanabileceğinizden emin değilseniz doktorunuzla konuşun.  
 
MEKTOVI ’nin içeriğinde bulunan bazı yardımcı maddeler hakkında önemli bilgiler  
MEKTOVI laktoz  içermektedir . Eğer daha önceden doktorunuz tarafından bazı şekerlere karşı 
intoleransınız olduğu söylenmişse, bu ilacı almadan önce doktorunuzla konuşunuz.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 Diğer ilaçlar ile birlikte kullanımı  
Başka bir ilaç alıyorsanız, yakın zamanda aldıysanız veya alma ihtimaliniz varsa doktorunuza veya eczacınıza söyleyiniz.  
Bazı ilaçlar MEKTOVI’nin işleyişini etkileyebilir veya yan etkilere daha yatkın hale getirebilir  
Özellikle, aşağıdaki ilaçlardan herhangi birini alıyorsanız, doktorunuza veya eczacınıza söyleyiniz:  
- rifampisin, siprofloksasin gibi bakteriyel enfeksiyonları tedavi etmek için kullanılan ilaçlar  
- fenobarbital, fenitoin, karbamazepin gibi epilepsi tedavisi  için kullanılan ilaçlar  
 
5/9 - indinavir, atazanavir  gibi HIV tedavisi için kullanılan ilaçlar  
- karsinom tedavisi için kullanılan sorafenib  
- depresyon tedavisi için kullanılan bitkisel bir ürün: St John’s wort  
- duloksetin gibi depresyon tedavisinde kullanılan ilaçlar  
- pravastatin gibi yüksek kolesterol tedavisi için kullanılan ilaçlar  
- teofilin gibi solunum sorunlarının tedavisinde kullanılan ilaçlar.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise    lütfen  doktorunuza veya eczacınıza bunlar hakkında bilgi veriniz. 
 
3. MEKTOVI  nasıl  kullanılır?  
 
Uygun kullanım ve doz/uygulama sıklığı için talimatlar  
Bu ilacı her zaman doktorunuzun tam olarak size söylediği şekilde alınız. Emin değilseniz 
doktorunuza veya eczacınıza danışınız.  
 
Önerilen MEKTOVI dozu günde iki kez, yaklaşık 12 saat arayla, 45 mg'dır (15 mg'lık 3 tablet) (günlük 90 mg doza karşılık gelir). Ayrıca başka bir ilaç olan enkorafenib ile tedavi göreceksiniz.  
 Ciddi yan etkiler (kalp, göz veya cilt sorunları  gibi) yaşarsanız, doktorunuz dozu azaltabilir veya 
tedaviyi geçici veya kalıcı olarak durdurabilir.  
Uygulama yolu ve metodu  
Tabletleri bütün olarak su ile  birlikte  yutunuz. MEKTOVI yemekle birlikte veya yemek aralarında 
alınabilir.  
Eğer hastaysanız  MEKTOVI'yi aldıktan sonra herhangi bir zamanda kusarsanız, ek doz almayın. 
Bir sonraki dozu planlandığı gibi alın.  
 
Değişik yaş grupları:  
 Çocuklarda kullanımı:  
MEKTOVI, 18 yaşın altındaki çocuklar ve ergenler için önerilmez. Bu ilacın bu yaş grubunda klinik çalışması bulunmamaktadır.  
 
Yaşlılarda kullanımı:  
MEKTOVI, 65 yaş ve üzeri hastalara herhangi bir doz ayarlaması gerekmeksizin verilebilir.  Özel kullanım durumları:  
Böbrek yetmezliği / Karaciğer yetmezliği:  
MEKTOVI, böbrek yetmezliği ya da karaciğer yetmezliği olan hastalara herhangi bir doz ayarlaması gerekmeksizin verilebilir.  
 Eğer MEKTOVI ’nin etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
6/9 Kullanmanız gerekenden daha fazla MEKTOVI  kullandıysanız  
MEKTOVI’ den kullanmanız gerekenden fazlasını kullanmışsanız bir doktor veya eczacı ile 
konuşunuz.  İlacın kutusunu ve kullanma talimatını yanınıza alınız.  
 
MEKTOVI ’yi kullanmayı unutursanız  
Bir doz Mektovi almayı unutursanız, hatırladığınız anda ilacı alınız. Bununla birlikte, kaçırılan doz 
6 saatten fazla gecikmişse, o dozu atlayın ve bir sonraki dozunuzu normal zamanında alın. Ardından 
tabletlerinizi her zamanki gibi düzenli aralıklarla almaya devam edin.  
Unutulan dozları dengelemek için çift doz almayınız. 
 
MEKTOVI ile tedavi sonlandırıldığındaki oluşabilecek etkiler  
MEKTOVI’yi doktorunuz reçete ettiği sürece almanız önemlidir. Doktorunuzla konuşmadan 
MEKTOVI ’yi kullanmayı bırakmayınız. 
 Bu ilacın kullanımı ile ilgili ilave sorularınız varsa doktorunuz , eczacınıza veya hemşirenize 
danışınız . 
 
4. Olası yan etkiler nelerdir?  
 
Tüm ilaçlar gibi MEKTOVI  içeriğinde bulunan maddelere duyarlı olan kişilerde yan etkiler olabilir. 
 
Ciddi yan etkiler  
Aşağıdakilerden biri olursa, MEKTOVI’yi  kullanmayı  durdurunuz ve  DERHAL  doktorunuza 
bildiriniz veya size en yakın hastanenin acil bölümüne başvurunuz:  
 
Kalp sorunları: MEKTOVI, kalbinizin ne kadar iyi çalıştığını etkileyebilir (sol ventrikül ejeksiyon 
fraksiyonunda azalma); belirti ve semptomlar şunları içerebilir:  
• baş dönmesi, yorgunluk veya sersemlik hissi  
• nefes darlığı  
• kalp çarpıntısı veya düzensiz atı m hissetmek  
• bacaklarda şişme  
 Yüksek kan basıncı: MEKTOVI kan basıncını artırabilir. Şiddetli baş ağrınız olursa, baş dönmesi veya sersemlik hissederseniz veya evde tansiyon aletiyle ölçülen kan basıncınız normalden çok daha yüksekse derhal doktorunuza söyleyiniz.  
 Kan pıhtılaşması: MEKTOVI kan pıhtılarına neden olabilir (pulmoner emboli dahil venöz tromboembolizm); belirti ve semptomlar şunları içerebilir:  
• göğüs ağrısı  
• ani nefes darlığı veya nefes almada zorluk  
• bacaklarınızda şişme ile birlikte olan veya olmayan ağrı  
• kollarınızda ve bacaklarınızda şişme  
• serin, soluk bir kol veya bacak  
 
 
7/9 Göz sorunları:  MEKTOVI sıvının gözdeki retinanın altına sızmasına neden olarak, gözdeki farklı 
katmanların ayrılmasına (retinal pigment epitel dekolmanı) neden olarak  aşağıdakilere yol açabilir:  
• bulanık görme, görme kaybı veya diğer görme değişiklikleri (görüşünüzdeki renkli noktalar 
gibi)  
• hale (nesnelerin etrafındaki bulanık anahat görme)  
• göz ağrısı, şişme veya kızarıklık 
 
Kas sorunları: MEKTOVI böbrek hasarına yol açabilen ve ölümcül olabilen kas yıkımına 
(rabdomiyoliz) neden olabilir ; belirti ve semptomlar şunları içerebilir:  
• kas ağrısı, kramp, sertlik veya  spazm,  
• koyu renkli idrar  
 
Kanama sorunları: MEKTOVI ciddi kanama sorunlarına neden olabilir. Aşağıdakiler dahil herhangi 
bir olağandışı kanamanız veya kanama belirtileriniz varsa hemen doktorunuza söyleyiniz:  
• baş ağrısı, baş dönmesi veya halsizlik  
• kanlı veya kan pıhtısı nı içeren öksürük  
• kan içeren veya "kahve telvesi" gibi görünen kusma  
• katran gibi görünen kırmızı veya siyah dışkı  
• idrarda kan  
• mide (karın) ağrısı  
• olağandışı vajinal kanama  
 
Diğer cilt kanserleri: MEKTOVI en korafenib ile birlikte alındığında, hasta da kutanöz skuamöz 
hücreli karsinom gibi farklı cilt kanseri türleri geliştirebilir. Genellikle bu cilt kanserleri (ayrıca bkz. 
bölüm 2) küçük bir alanla sınırlıdır ve ameliyatla alınabilir ve MEKTOVI (ve en korafenib) ile tedavi 
kesintisiz devam edebilir. 
 
Diğer yan etkiler  
Aşağıdaki yan etkilerden herhangi birini fark ederseniz, doktorunuza veya eczacınıza söyleyiniz : 
 
Yan etkiler şu şekilde sınıflandırılır: 
Çok yaygın:   10 hastanın en az birinde görülebilir. 
Yaygın:   10 hastanın birinden az fakat 100 hastanın birinden fazla görülebilir. 
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek:   1.000 hastanın birinden az fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor. 
 
Çok yaygın:   
- düşük kırmızı kan hücresi sayısı (anemi)  
- ellerde ve ayaklarda ağrı, his kaybı veya karıncalanma ile sonuçlanan sinir sorunları  
- baş ağrısı  
- baş dönmesi  
- vücudun çeşitli yerlerinde kanama  
 
8/9 - görüşle  ilgili sorunlar (görme bozukluğu)  
- karın ağrısı  
- ishal  
- kusma  
- mide bulantısı  
- kabızlık  
- kaşıntı  
- kuru cilt  
- saç dökülmesi veya incelmesi (alopesi)  
- çeşitli tiplerde deri döküntüsü 
- cildin dış katmanlarının kalınlaşması 
- eklem ağrısı (artralji)  
- kas ağrısı, kaslarda zayıflık veya spazm  
- sırt ağrısı 
- el ve ayaklarda  ağrı 
- ateş 
- ellerde veya ayaklarda şişme (periferik ödem), lokalize şişlik 
- yorgunluk 
- karaciğer fonksiyonu için anormal kan testi sonuçları  
- kalp ve kas hasarını gösteren kan kreatin kinaz ile ilgili anormal kan testi sonucu,  
 
Yaygın:   
- cilt papillomu ve bazal hücreli karsinom gibi bazı cilt tümörleri türleri  
- yüzün şişmesi ve nefes almada zorluk gibi alerjik reaksiyon 
- tat değişiklikleri 
- göz iltihabı (üveit)  
- kolon iltihabı (kolit)  
- ciltte kızarıklık, çatlama  
- cilt altındaki yağ tabakasının iltihabı, semptomlar arasında hassas cilt nodülleri bulunur  
- düz renksiz bir bölge veya sivilce gibi kabarık şişlikler ile deri döküntüsü (dermatit akneiform)  
- el ve ayaklarda kızarıklık, deride soyulma veya kabarcıklar (palmar plantar eritrodisestezi 
veya el ve ayak sendromu)  
- böbrek yetmezliği  
- anormal böbrek testi sonuçları (kreatinin yükselmeleri)  
- karaciğer fonksiyonu için anormal kan testi sonuçları (kan alkalin fosfataz)  
- pankreas fonksiyonu için anormal kan testi sonuçları (amilaz, lipaz)  
- güneş ışığına karşı artan cilt hassasiyeti  
 
Yaygın olmayan:   
- yüz kaslarının zayıflığı ve felci  
- şiddetli karın ağrısına neden olan pankreas iltihabı (pankreatit)  
 Eğer bu kullanma talimatında belirtilmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
 
9/9 Yan etkilerin raporlanması:  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşire ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak  ya da 0 800 314 00 08 numaralı yan 
etki bildirim hattını arayarak Türkiye Farmakovijilans Merkezi (TÜFAM) ‘ne bildiriniz. Meydana 
gelen yan etkileri bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
 5. MEKTOVI ’nin saklanması  
 
MEKTOVI’yi çocukların göremeyeceği , erişemeyeceği yerlerde ve ambalajında saklayınız. 
 
30°C altındaki oda sıcaklığında saklayınız. 
 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra MEKTOVI’yi kullanmayınız.  
 Blister  ve karton kutu üzerinde belirtilen son kullanma tarihinden sonra bu ilacı kullanmayınız. Son 
kullanma tarihi, belirtilen ayın son gününü ifade eder.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat sahibi: 
PIERRE FABRE İLAÇ A.Ş  
Anel İş Merkezi Saray Mah.  
Site Yolu Sok. No:5/27  
34768 Ümraniye / İstanbul  
 Üretim yeri:  
Almac Pharma Services Ltd.  
Craigavon / Birlesik Krallık  Bu kullanma talimatı 14/06/2024 tarihinde onaylanmıştır.  
