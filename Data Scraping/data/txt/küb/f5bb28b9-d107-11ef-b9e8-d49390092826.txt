KISA ÜRÜN BİLGİSİ
1. BEŞERİ TIBBİ ÜRÜNÜN ADI
FASLANT 250 mg/5 mL I.M. enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Her bir kullanıma hazır enjektör 5 mL çözeltide etkin madde olarak 250 mg fulvestrant içerir.
Yardımcı maddeler (her 5 mL’de):
Etanol (susuz) 500 mg
Benzil alkol 500 mg
Benzil benzoat 750 mg
Kastor yağı (Hint yağı) k.m. 5 mL
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör
Berrak, renksiz ila sarı renkte, viskoz çözelti
4. KLİNİK ÖZELLİKLER
4.1. Terapötik endikasyonlar
FASLANT;
Hormon-reseptörü pozitif, HER2-negatif olan;
 Daha önce endokrin tedavi almamış, lokal ileri veya metastatik postmenopozal meme
kanserinde,
 Adjuvant veya metastatik hastalık için uygulanan anti-östrojen tedavisi sırasında ya da
sonrasında hastalığı nükseden postmenopozal meme kanserinin tedavisinde,
 Daha önce endokrin tedavi almamış lokal ileri veya metastatik postmenopozal meme
kanseri tedavisinde, bir CDK 4/6 inhibitörü ile kombine olarak kullanımında,
 Daha önce endokrin tedavi görmüş lokal ileri veya metastatik postmenopozal meme kanseri
tedavisinde, bir CDK 4/6 inhibitörü ile kombine olarak kullanımda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkin yaştaki kadınlar (yaşlılar dahil): Önerilen doz ayda bir kez iki 5 mL’lik enjeksiyon
olarak, her iki kalçaya intramüsküler enjeksiyonla uygulanan toplam 500 mg ve bir defaya
mahsus olarak ilk dozdan iki hafta sonra verilen ilave bir 500 mg dozdur.
FASLANT bir CDK 4/6 inhibitörü ile kombinasyon halinde kullanılacak olduğunda lütfen ilgili
CDK 4/6 inhibitörüne ait Kısa Ürün Bilgisi’ne de başvurun.
1 / 25Pre/perimenopozal kadınlar FASLANT + CDK 4/6 inhibitörü kombinasyonu ile tedaviye
başlamadan önce ve söz konusu tedavi boyunca yerel klinik uygulamaya uygun şekilde LHRH
agonistleriyle tedavi edilmelidir.
Uygulama şekli:
FASLANT, her bir kalçaya (gluteal bölgeye) bir enjeksiyon olmak üzere ardışık iki 5 mL
enjeksiyon şeklinde intramüsküler olarak yavaşça (1-2 dk/enjeksiyon) uygulanır.
Dorsogluteal bölgeye FASLANT enjekte edilirken, altta yatan siyatik sinirin yakınlığı nedeni
ile dikkatli olunmalıdır.
Detaylı kullanma talimatı için (Bkz. Bölüm 6.6).
Özel popülasyonlara ilişkin ek bilgiler
Böbrek yetmezliği:
Hafif ile orta derecede böbrek yetmezliği (kreatinin klirensi ≥ 30 mL/dakika) olan hastalarda
doz ayarlanması önerilmez. Şiddetli böbrek yetmezliği (kreatinin klirensi < 30 mL/dakika) olan
hastalardaki etkinlik ve güvenlilik değerlendirilmemiştir. Bu nedenle bu hastalarda dikkatle
kullanılmalıdır (Bkz. Bölüm 4.4).
Karaciğer yetmezliği:
Hafif ile orta derecede karaciğer yetmezliği olan hastalarda doz ayarlanması önerilmez. Ancak
fulvestrant maruziyeti artabileceğinden, FASLANT bu hastalarda dikkatle kullanılmalıdır.
Ciddi derecede karaciğer yetmezliği olan hastalardaki etkinlik ve güvenlilik
değerlendirilmemiştir (Bkz. Bölüm 4.3, 4.4 ve 5.2).
Pediatrik popülasyon:
0-18 yaş arası çocuk ve adolesanlarda etkililik ve güvenlilik değerlendirilmemiştir. Mevcut
veriler Bölüm 5.1 ve 5.2’de verilmekte olup, pozoloji bölümünde herhangi bir öneri
yapılamamaktadır.
Geriyatrik popülasyon:
Bu yaş grubu hastalarda normal erişkin doz tavsiyelerine uyulur.
4.3. Kontrendikasyonlar
FASLANT, aşağıdaki durumlarda kontrendikedir:
 Fulvestrant veya Bölüm 6.1’de listelenen yardımcı maddelerden herhangi birine karşı aşırı
duyarlılığı olduğu bilinen hastalarda,
 Gebelikte ve emzirme döneminde (Bkz. Bölüm 4.6),
 İleri derecede karaciğer yetmezliğinde (Bkz. Bölüm 4.4 ve Bölüm 5.2).
2 / 254.4. Özel kullanım uyarıları ve önlemleri
FASLANT hafif ve orta şiddette karaciğer yetmezliği olan hastalarda dikkatli kullanılmalıdır
(Bkz. Bölüm 4.2, Bölüm 4.3 ve Bölüm 5.2).
FASLANT ileri derecede böbrek yetmezliği (kreatinin klirensi dakikada 30 mL’den düşük)
olan hastalarda dikkatle kullanılmalıdır.
İntramüsküler uygulama yolu nedeniyle FASLANT, kanama diyatezi veya trombositopenisi
olan ya da antikoagülan tedavisi alan hastalarda dikkatle kullanılmalıdır.
Meme kanseri ilerlemiş kadınlarda tromboembolik vakalar yaygın olarak gözlenmekte olup, bu
vakalar fulvestrant ile yapılan klinik çalışmalarda da gözlenmiştir (Bkz. Bölüm 4.8). Bu durum
risk taşıyan hastalara FASLANT’ı reçete ederken göz önünde bulundurulmalıdır.
Siyatik ağrısı, nöralji, nöropatik ağrı ve periferik nöropati dahil enjeksiyon bölgesi ile ilgili
olaylar fulvestrant enjeksiyonu ile bildirilmiştir. Dorsogluteal bölgeye FASLANT enjekte
edilirken, altta yatan siyatik sinirin yakınlığı nedeni ile dikkatli olunmalıdır (Bkz. Bölüm 4.2 ve
4.8).
Fulvestrantın kemikler üzerine etkileri hakkında uzun süreli veri mevcut değildir. Fulvestrantın
etki mekanizması nedeniyle potansiyel bir osteoporoz riski söz konusudur.
Fulvestrantın (monoterapi olarak veya bir CDK 4/6 inhibitörüyle (palbosiklib) kombinasyon
halinde) etkililiği ve güvenliliği kritik viseral hastalığa sahip kişilerde araştırılmamıştır.
FASLANT, CDK 4/6 inhibitörü (palbosiklib) ile kombine edilecek olduğunda lütfen ilgili CDK
4/6 inhibitörüne ait Kısa Ürün Bilgisine de başvurun.
Östradiol antikor analizleriyle etkileşim
Fulvestrant ve östradiolün yapısal benzerliği nedeniyle, fulvestrant antikor bazlı östradiol
analizleriyle etkileşebilir ve östradiol düzeylerinde hatalı yüksekliğe sebep olabilir.
Pediatrik popülasyon
Güvenlilik ve etkililiğin bu yaş grubunda değerlendirilmemiş olması nedeniyle FASLANT’ın
18 yaş altı çocuklarda ve adolesanlarda kullanılması önerilmemektedir (Bkz. Bölüm 5.1).
FASLANT’ta hacmin %10’u kadar etanol (alkol) vardır (örneğin, her enjektörde 500 mg’a
kadar, her enjeksiyonda 10 mL biraya eşdeğer, her enjeksiyonda 4 mL şaraba eşdeğer gibi).
Alkol bağımlılığı olanlar için zararlı olabilir. Karaciğer hastalığı ya da epilepsi gibi yüksek risk
grubundaki hastalar için dikkate alınmalıdır.
FASLANT, her enjeksiyonda 1 mL’sinde 100 mg’a eşdeğer 500 mg benzil alkol (90
mg/kg/gün’den daha az) içermektedir. Benzil alkol, alerjik reaksiyonlara sebep olabilir.
3 / 25FASLANT içeriğinde bulunan benzil benzoat yeni doğmuş bebeklerde sarılık riskini artırabilir.
FASLANT içeriğindeki Kastor yağı (Hint yağı) ciddi alerjik reaksiyonlara sebep olabilir.
4.5. Diğer tıbbi ürünlerle etkileşimler ve diğer etkileşim şekilleri
Fulvestrantın midazolamla (CYP3A4 substratı) birlikte kullanıldığı klinik bir etkileşim
çalışmasında fulvestrantın CYP3A4’ü inhibe etmediği gösterilmiştir. Rifampisin (CYP3A4
indükleyicisi) ve ketokonazol (CYP3A4 inhibitörü) ile yapılan klinik etkileşim çalışmalarında
fulvestrant klirensinde klinik olarak anlamlı bir değişiklik gösterilmemiştir. Bu nedenle
fulvestrant ile CYP3A4 inhibitörlerini veya indükleyicilerini eşzamanlı kullanan hastalarda doz
ayarlaması gerekli değildir.
Özel popülasyonlara ilişkin ek bilgiler:
Herhangi bir çalışma yapılmamıştır.
Pediyatrik popülasyon:
Herhangi bir çalışma yapılmamıştır.
4.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fulvestrantın gebelik ve/veya fetüs/yenidoğan üzerinde zararlı farmakolojik etkileri
bulunmaktadır. Çocuk doğurma potansiyeli bulunan kadınlar FASLANT ile tedavi görürken ve
aldığı son dozdan sonraki 2 yıl süresince etkili bir doğum kontrol yöntemi kullanmalıdır.
Gebelik dönemi
FASLANT gebelik döneminde kontrendikedir (Bkz. Bölüm 4.3). Fulvestrantın sıçan ve
tavşanda tek doz intramüsküler uygulama sonrasında plasentayı geçtiği gösterilmiştir.
Hayvanlar üzerinde yapılan araştırmalar fetal anomali ve ölüm (Bkz. Bölüm 5.3) insidansında
artış da dahil olmak üzere, üreme toksisitesinin bulunduğunu göstermiştir. Hasta, FASLANT
kullanırken gebelik oluşması durumunda, fetüs üzerindeki potansiyel zarar ve potansiyel düşük
riski hakkında bilgilendirilmelidir.
Laktasyon dönemi
FASLANT ile tedavi sırasında emzirme kesilmelidir. Fulvestrantın insan sütüyle atılıp
atılmadığı bilinmemektedir. Fulvestrant emzirme dönemindeki sıçanlarda sütle atılmıştır.
Emzirilen bebeklerde fulvestranttan kaynaklanabilecek ciddi istenmeyen reaksiyon potansiyeli
dikkate alındığında FASLANT emzirme döneminde kontrendikedir (Bkz. Bölüm 4.3).
Üreme yeteneği/Fertilite
Fulvestrantın insanlarda fertilite üzerindeki etkileri çalışılmamıştır.
4 / 254.7. Araç ve makine kullanımı üzerindeki etkiler
Fulvestrantın, hastaların araç veya makine kullanma yeteneği üzerinde etkisi yoktur veya etki
ihmal edilebilir düzeydedir. Ancak, fulvestrant tedavisi sırasında yaygın olarak asteni
bildirildiğinden, araç veya makine kullanırken bu istenmeyen reaksiyonun görüldüğü hastalara
dikkatli olmaları önerilmelidir.
4.8. İstenmeyen etkiler
Güvenlilik profilinin özeti
Monoterapi
Bu bölüm klinik çalışmalar, pazarlama sonrası çalışmalar veya spontan raporlardan alınan tüm
istenmeyen reaksiyonlara dayalı bilgiler sunmaktadır. Fulvestrant monoterapisi toplu veri
setinde, enjeksiyon bölgesi reaksiyonları, asteni, bulantı ve hepatik enzimlerde (ALT, AST,
ALP) artış en sık bildirilen istenmeyen ilaç reaksiyonlarıdır.
Advers ilaç reaksiyonlarına (AİR’ler) ilişkin aşağıdaki sıklık kategorileri fulvestrant 500 mg ile
fulvestrant 250 mg’nin karşılaştırıldığı çalışmaların [CONFIRM (Çalışma D6997C00002),
FINDER 1 (Çalışma D6997C00004), FINDER 2 (Çalışma D6997C00006) ve NEWEST
(Çalışma D6997C00003) çalışmaları] toplu güvenlilik analizlerindeki fulvestrant 500 mg tedavi
grubu veya tek başına fulvestrant 500 mg ile anastrozol 1 mg’nin karşılaştırıldığı FALCON
(Çalışma D699BC00001) çalışmasına dayanarak hesaplanmıştır. Sıklıklar birleştirilmiş
güvenlilik analizi ile FALCON arasında farklılık sergilediği takdirde en yüksek sıklık
sunulmaktadır. Aşağıda yer alan sıklıklar, araştırmacının nedenselliğe ilişkin
değerlendirmesinden bağımsız şekilde, bildirilmiş olan tüm advers ilaç reaksiyonlarını temel
almıştır. Toplu veri setinde (yukarıda bahsi geçen çalışmalar + FALCON dahil) fulvestrant 500
mg tedavisinin medyan süresi 6,5 ay olarak hesaplanmıştır.
Aşağıda listelenen istenmeyen ilaç reaksiyonları sıklıklarına ve Sistem Organ Sınıfına (SOS)
göre sınıflandırılmıştır.
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Her bir sıklık grubu içinde istenmeyen ilaç reaksiyonları azalan ciddiyet sırasıyla listelenmiştir.
Fulvestrant Monoterapisi Uygulanan Hastalarda Bildirilen Advers İlaç Reaksiyonları
Enfeksiyonlar ve enfestasyonlar
Yaygın: İdrar yolu enfeksiyonları
5 / 25Kan ve lenf sistemi hastalıkları
Yaygın: Trombosit sayısında azalmae
Bağışıklık sistemi hastalıkları
Çok yaygın: Aşırı duyarlılık reaksiyonlarıe
Yaygın olmayan: Anaflaktik reaksiyonlar
Metabolizma ve beslenme hastalıkları
Yaygın: Anoreksia
Sinir sistemi hastalıkları
Yaygın: Baş ağrısı
Vasküler hastalıklar
Çok yaygın: Sıcak basmasıe
Yaygın: Venöz tromboembolizma
Gastrointestinal hastalıklar
Çok yaygın: Bulantı
Yaygın: Kusma, diyare
Hepato-bilier hastalıklar
Çok yaygın: Yüksek karaciğer enzimleri (ALT, AST, ALP)a
Yaygın: Bilirubin seviyelerinde artışa
Yaygın olmayan: Karaciğer yetmezliğic,f, hepatitf, gamma-GT’de yükselmef
Deri ve deri altı dokusu hastalıkları
Çok yaygın: Deri döküntüsüe
Kas-iskelet bozuklukları, bağ dokusu ve kemik hastalıkları
Çok yaygın: Eklem ve muskuloskeletal ağrıd
Yaygın: Sırt ağrısıa
Üreme sistemi ve meme hastalıkları
Yaygın: Vajinal hemorajie
Yaygın olmayan: Vajinal moniliyazisf, lökoref
Genel bozukluklar ve uygulama bölgesine ilişkin hastalıklar
Çok yaygın: Astenia, enjeksiyon bölgesi reaksiyonlarıb
Yaygın: Periferik nöropatie, siyatike
Yaygın olmayan: Enjeksiyon bölgesinde hemorajif, enjeksiyon bölgesinde hematomf, nöraljic,f
a Altta yatan hastalıktan dolayı fulvestrantın kesin katkısının ölçülemediği durumlardaki
istenmeyen ilaç reaksiyonlarını içerir.
6 / 25b Enjeksiyon bölgesi reaksiyonları, enjeksiyon bölgesinde siyatik ağrısı, nöralji, periferik
nöropati, hemoraji, hematomu kapsamaz.
c Bu durum majör klinik çalışmalarda gözlenmemiştir (CONFIRM, FINDER 1, FINDER 2,
NEWEST). Sıklık, tahmini nokta için %95 güven aralığının üst limiti kullanılarak
hesaplanmıştır. Bu 3/560 olarak (560 majör klinik çalışmalardaki hasta sayısıdır)
hesaplanmaktadır ve “yaygın olmayan” sıklık derecesine denk gelmektedir.
d Artraljiyi ve daha düşük sıklıkta olmak üzere, muskuloskeletal ağrı, miyalji ve ekstremite
ağrısını içermektedir.
e Sıklık kategorisi birleştirilmiş güvenlilik veri seti ile FALCON arasında farklılık
göstermektedir.
f AİR, FALCON’da gözlenmemiştir.
Seçilmiş olan advers reaksiyonların tanımı
Aşağıda yer alan tanımlamalar Faz 3 FALCON Çalışması’nda sırasıyla en az bir (1) doz
fulvestrant almış olan 228 hastayı ve en az bir (1) doz anastrozol almış olan 232 hastayı içeren
güvenlilik analizi setine dayanmaktadır.
Eklem ağrısı ve muskuloskeletal ağrı
FALCON Çalışması’nda eklem ağrısına ve muskuloskeletal ağrıya ilişkin bir advers reaksiyon
bildiren hastaların sayısı fulvestrant ve anastrozol kollarında sırasıyla 65 (%31,2) ve 48’di
(%24,1). Fulvestrant kolundaki 65 hastanın %40’ı (26/65) tedavinin ilk ayı içinde, %66,2’si ise
(43/65) tedavinin ilk 3 ayı içinde eklem ağrısı ve muskuloskeletal ağrı bildirmiştir. Hastaların
hiçbiri CTCAE Derece ≥3 veya dozun azaltılmasını, duraklatılmasını gerektiren olay
bildirmemiştir veya bu advers reaksiyonlar nedeniyle tedaviyi bırakmamıştır.
Palbosiklib ile uygulanan kombinasyon tedavisi
Palbosiklible kombinasyon halinde kullanılan fulvestrantın genel güvenlilik profili, randomize
PALOMA3 çalışmasındaki HR-pozitif, HER2-negatif ilerlemiş veya metastatik meme kanserli
517 hastadan elde edilmiş olan verileri temel almaktadır (Bkz. Bölüm 5.1). Palbosiklible
kombinasyon halinde fulvestrant alan hastalarda tüm derecelerden bildirilen en yaygın (≥%20)
advers reaksiyonlar nötropeni, lökopeni, enfeksiyonlar, bitkinlik, bulantı, anemi, stomatit,
diyare, trombositopeni ve kusma olmuştur. En yaygın (≥%2) Derece ≥3 advers reaksiyonlar
nötropeni, lökopeni, enfeksiyonlar, anemi, AST artışı, trombositopeni ve bitkinlik olmuştur.
Tablo 1’de PALOMA3’te bildirilmiş olan advers reaksiyonlar verilmektedir.
Fulvestranta maruz kalımın medyan süresi fulvestrant + palbosiklib kolunda 11,2 ay, fulvestrant
+ plasebo kolunda ise 4,9 ay olarak belirlenmiştir. Fulvestrant + palbosiklib kolunda
palbosiklibe maruz kalımın medyan süresi 10,8 ay olarak belirlenmiştir.
7 / 25Tablo 1: PALOMA3 Çalışması’nı (N=517) temel alan advers reaksiyonlar
Fulvestrant + Palbosiklib Fulvestrant + plasebo
(N=345) (N=172)
Sistem Organ Sınıfı Tüm Derece ≥ 3 Tüm Derece ≥ 3
Sıklık Dereceler n (%) Dereceler n (%)
Tercih Edilen Terima n (%) n (%)
Enfeksiyonlar ve enfestasyonlar
Çok yaygın
Enfeksiyonlarb 188 (54,5) 19 (5,5) 60 (34,9) 6 (3,5)
Kan ve lenf sistemi bozuklukları
Çok yaygın
Nötropenic 290 (84,1) 240 (69,6) 6 (3,5) 0
Lökopenid 207 (60) 132 (38,3) 9 (5,2) 1 (0,6)
Anemie 109 (31,6) 15 (4,3) 24 (14) 4 (2,3)
Trombositopenif 88 (25,5) 10 (2,9) 0 0
Yaygın olmayan
Febril nötropeni 3 (0,9) 3 (0,9) 0 0
Metabolizma ve beslenme bozuklukları
Çok yaygın
İştahsızlık 60 (17,4) 4 (1,2) 18 (10,5) 1 (0,6)
Sinir sistemi bozuklukları
Yaygın
Disguzi 27 (7,8) 0 6 (3.5) 0
Göz bozuklukları
Yaygın
Lakrimasyonda artış 25 (7,2) 0 2 (1,2) 0
Bulanık görme 24 (7) 0 3 (1,7) 0
Gözde kuruluk 15 (4,3) 0 3 (1,7) 0
Solunum, torasik ve mediastinal bozukluklar
Yaygın
Epistaksis 25 (7,2) 0 4 (2,3) 0
Gastrointestinal bozukluklar
Çok yaygın
Bulantı 124 (35,9) 2 (0,6) 53 (30,8) 1 (0,6)
Stomatitg 104 (30,1) 3 (0,9) 24 (14) 0
Diyare 94 (27,2) 0 35 (20,3) 2 (1,2)
Kusma 75 (21,7) 2 (0,6) 28 (16,3) 1 (0,6)
Deri ve deri altı doku bozuklukları
Çok yaygın
Alopesi 67 (19,4) UD 11 (6,4) UD
Döküntüh 63 (18,3) 3 (0,9) 10 (5,8) 0
8 / 25Yaygın
Deride kuruluk 28 (8,1) 0 3 (1,7) 0
Genel bozukluklar ve uygulama yeri rahatsızlıkları
Çok yaygın
Bitkinlik 152 (44,1) 9 (2,6) 54 (31,4) 2 (1,2)
Ateş 47 (13,6) 1 (0,3) 10 (5,8) 0
Yaygın
Asteni 27 (7,8) 1 (0,3) 13 (7,6) 2 (1,2)
Araştırmalar
Yaygın
AST artışı 40 (11,6) 11 (3,2) 13 (7,6) 4 (2,3)
ALT artışı 30 (8,7) 7 (2) 10 (5,8) 1 (0,6)
ALT=alanin aminotransferaz; AST=aspartat aminotransferaz; N/n=hasta sayısı; UD= Uygulanabilir
değil
a Tercih Edilen Terimler (PT’ler) MedDRA 17.1’e göre listelenmiştir.
b Enfeksiyonlar, Enfeksiyonlar ve enfestasyonlar Sistem Organ Sınıfının bir parçası olan tüm PT’leri
içermektedir.
c Nötropeni şu PT’leri içermektedir: Nötropeni, Nötrofil sayısında azalma.
d Lökopeni şu PT’leri içermektedir: Lökopeni, Akyuvar sayısında azalma.
e Anemi şu PT’leri içermektedir: Anemi, Hemoglobinde azalma, Hematokritte azalma.
f Trombositopeni şu PT’leri içermektedir: Trombositopeni, Trombosit sayısında azalma.
g Stomatit şu PT’leri içermektedir: Aftöz stomatit, Şilit, Glossit, Glosodini, Ağız ülserasyonu, Mukoza
iltihabı, Oral ağrı, Orofarengeal rahatsızlık, Orofarengeal ağrı, Stomatit.
h Döküntü şu PT’leri içermektedir: Döküntü, Döküntü makülo-papüler, Döküntü prüritik, Döküntü
eritematöz, Döküntü papüler, Dermatit, Dermatit akneiform, Toksik deri erüpsiyonu.
Seçilen yan etkilerin açıklaması
Nötropeni
PALOMA3 Çalışması’nda palbosiklible kombinasyon halinde fulvestrant alan hastaların
290’ında (%84,1) herhangi bir derecede nötropeni bildirilirken, 200 hastada (%58) 3. Derece
nötropeni, 40 hastada (%11,6) ise 4. Derece nötropeni bildirilmiştir. Fulvestrant + plasebo
kolunda (n=172), herhangi bir derecede nötropeni 6 (%3,5) hastada bildirilmiştir. Fulvestrant +
plasebo kolunda 3 ve 4. Derece nötropeni bildirimi yapılmamıştır.
Palbosiklible kombinasyon halinde fulvestrant alan hastalarda herhangi bir derecede
nötropeninin görüldüğü ilk epizoda kadar geçen medyan sürenin 15 gün (aralık: 13-512 gün),
Derece ≥3 nötropeninin medyan süresinin ise 16 gün olduğu belirlenmiştir. Palbosiklible
kombinasyon halinde fulvestrant alan hastaların 3’ünde (%0,9) febril nötropeni bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
9 / 254.9. Doz aşımı ve tedavisi
İnsanlarda fulvestrant ile izole doz aşımı bildirimleri mevcuttur. Doz aşımı meydana geldiği
takdirde semptomatik destekleyici tedavi önerilir. Hayvan çalışmaları, yüksek dozda fulvestrant
ile belirgin olan anti östrojenik aktiviteye doğrudan veya dolaylı olarak ilişkili başka etkilerin
olmadığını göstermektedir (Bkz. Bölüm 5.3).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, endokrin tedavi, hormon
antagonistleri ve ilgili ajanlar, anti-östrojenler
ATC kodu: L02BA03
Etki mekanizması:
Fulvestrant, östradiol ile benzer bir afiniteye sahip kompetitif bir östrojen reseptör (ÖR)
antagonistidir. Fulvestrant, östrojenlerin tropik etkisini, kendisi kısmi agonist (östrojen-benzeri)
aktivite göstermeksizin bloke eder. Etki mekanizması östrojen reseptör proteininin down-
regülasyonuna yol açmak şeklindedir.
Primer meme kanserli postmenopozal kadınlarda yapılan klinik çalışmalar, fulvestrantın ÖR -
pozitif tümörlerde plaseboya kıyasla ÖR proteinini anlamlı bir şekilde azalttığını göstermiştir.
Ayrıca, intrinsik östrojen agonist ile etkilerinin olmamasından kaynaklanan progesteron
reseptörü ekspresyonunda anlamlı bir azalma olmuştur. Ayrıca postmenopozal neoadjuvan
tedavide tümörlerde fulvestrant 500 mg’ın ÖR proteinini ve proliferasyon belirleyici Ki67’yi
250 mg’dan çok daha iyi derecede azalttığını göstermiştir.
İlerlemiş meme kanseri üzerindeki klinik güvenlilik ve etkililik:
Monoterapi
İlerlemiş meme kanseri olan ve hastalığın, adjuvan tedavi sırasında veya sonrasında nüksettiği
ya da ilerlemiş meme kanseri nedeniyle uygulanan endokrin tedavinin ardından ilerlediği
toplam 736 postmenopozal kadın üzerinde yapılan bir Faz 3 klinik çalışması tamamlanmıştır.
Çalışma, hastalığı nüksetmiş veya anti-östrojen tedavi (AE altgrup) ile ilerlemiş 423 hasta ve
hastalığı nüksetmiş veya aromataz inhibitör terapi ile (AI altgrup) ilerlemiş 313 hasta ile
yapılmıştır. Bu çalışmada fulvestrant 500 mg (n=362) ile fulvestrant 250 mg(n=374)’ın etkililik
ve güvenliliği karşılaştırılmıştır. Primer sonlanım noktası progresyonsuz sağ kalım, ikincil etki
noktaları objektif yanıt oranı (OYO) dahil, klinik yarar oranı (KYO) ve genel sağkalımdır (GS).
Etki sonuçları için CONFIRM Çalışması Tablo 2’de özetlenmiştir.
10 / 25Tablo 2: CONFIRM Çalışması sonuçları
Değişken Tip: çalışma Fulvestrant Fulvestrant Gruplar arası karşılaştırma
karşılaştırması 500 mg 250 mg (Fulvestrant 500mg /
(N=362) (N=374) Fulvestrant 250mg)
Risk %95 GA p-değeri
oranı
Progresyonsuz Kaplan-Meier
sağkalım risk oranı
Tüm hastalar 6,5 5,5 0,8 0,68-0,94 0,006
AE alt grup 8,6 5,8 0,76 0,62-0,94 0,013
(n=423)
AI alt grup 5,4 4,1 0,85 0,67-1,08 0,195
(n=313) a
GS b Kaplan-Meier
risk oranı
Tüm hastalar 26,4 22,3 0,81 0,69-0,96 0,016c
AE alt grup 30,6 23,9 0,79 0,63-0,99 0,038c
(n=423)
AI alt grup 24,1 20,8 0,86 0,67-1,11 0,241c
(n=313) a
Değişken Tip: çalışma Fulvestrant Fulvestrant Gruplar arası karşılaştırma
karşılaştırması 500 mg 250 mg (Fulvestrant 500mg /
(N=362) (N=374) Fulvestrant 250mg)
Fark %95 GA
%
OYOd % hasta OY ile;
% fark
Tüm hastalar 13,8 14,6 -0,8 -5,8-6,3
AE altgrup 18,1 19,1 -1 -8,2-9,3
(n=296)
AI alt grup 7,3 8,3 -1 -5,5-9,8
(n=205) a
KYOe % hasta KY ile
Tüm hastalar 45,6 39,6 6 -1,1-13,3
AE altgrup 52,4 45,1 7,3 -2,2-16,6
(n=423)
AI alt grup 36,2 32,3 3,9 -6,1-15,2
(n=313) a
a Fulvestrant hastalığı nüksetmiş veya anti-östrojen tedavi ile ilerlemiş hastalarda endikedir. AI
alt grup sonuçlarının etkisi bulunmamaktadır.
b GS son sağkalım analizlerinde 75% olgunlukta sunulmuştur.
11 / 25c 50% olgunluktaki ilk genel sağkalım analizi ile 75% olgunluktaki güncellenmiş sağkalım
arasındaki multiplisite için ayarlama yapılmamış nominal p-değeri
d OYO başlangıçta uygun olan hastaya göre hesaplanmıştır (başlangıçta ölçülebilir düzeyde
olan fulvestrant 500 mg için 240, fulvestrant 250 mg için 261 hasta).
e Tam yanıt, kısmi yanıt ve 24 hafta veya daha uzun süre stabil hastalık için en iyi objektif yanıt
veren hastalar. PS: Progresyonsuz sağkalım; OY: Objektif yanıt; KY: Klinik yarar; GA: Güven
aralığı; AE: Anti-östrojen; AI: Aromataz inhibitörü; GS: Genel sağkalım; OYO: Objektif yanıt
oranı; KYO: Klinik yanıt oranı, K-M: Kaplan-Meier.
Lokal olarak ilerlemiş veya metastatik ER-pozitif ve/veya PgR-pozitif meme kanserli, daha
önce herhangi bir hormonal tedavi görmemiş olan postmenopozal kadınlarda fulvestrant 500
mg’nin anastrozol 1 mg ile karşılaştırıldığı Faz 3, randomize, çift kör, çift plasebolu, çok
merkezli bir çalışma gerçekleştirilmiştir. Toplam 462 hasta fulvestrant 500 mg veya anastrozol
1 mg almak üzere ardışık şekilde 1/1 oranında randomize edilmiştir.
Randomizasyon, hastalık durumuna (lokal olarak ilerlemiş veya metastatik), ilerlemiş hastalık
için daha önce uygulanan kemoterapiye ve ölçülebilir hastalığa göre basamaklandırılmıştır.
Çalışmanın birincil etkililik sonlanım noktası araştırmacı tarafından RECIST 1.1’e (Solid
Tümörlerde Yanıt Değerlendirme Kriterleri) göre değerlendirilen progresyonsuz sağkalımdır
(PS). Kilit ikincil etkililik sonlanım noktaları genel sağkalım (GS) ve objektif yanıt oranını
(OYO) içermiştir.
Bu çalışmaya kaydedilen hastaların medyan yaşının 63 olduğu belirlenmiştir (aralık 36 - 90).
Hastaların çoğunda (%87) başlangıçta metastatik hastalık gözlenmiştir. Hastaların yüzde elli
beşinin (%55) başlangıçta viseral metastaz sergilediği görülmüştür. Hastaların toplam %17,1’i
ilerlemiş hastalık için daha önce kemoterapi görmüştür; hastaların %84,2’sinin ölçülebilir
hastalığa sahip olduğu belirlenmiştir.
Önceden belirlenmiş hasta alt gruplarının çoğunda tutarlı sonuçlar gözlenmiştir. Hastalığı
viseral olmayan metastazlarla sınırlı hastalardan oluşan alt grupta (n = 208) anastrozol koluna
kıyasla fulvestrant kolunun HR değerinin 0,592 (%95 GA: 0,419, 0,837) olduğu belirlenmiştir.
Viseral metastazların görüldüğü hastalardan oluşan alt grupta (n = 254) anastrozol koluna
kıyasla fulvestrant kolunun HR değerinin 0,993 (%95 GA: 0,740, 1,331) olduğu belirlenmiştir.
FALCON Çalışması’nın etkililik sonuçları Tablo 3 ve Şekil 1’de yer almaktadır.
12 / 25Tablo 3: Birincil etkililik sonlanma noktasına (PS) ve kilit ikincil etkililik sonlanma
noktalarına (Araştırmacı Değerlendirmesi, Tedavi Amaçlı Popülasyon) ilişkin bulguların
özeti ─ FALCON Çalışması
Fulvestrant Anastrozol
500 mg 1 mg
(N = 230) (N = 232)
Progresyonsuz Sağkalım
PS Olaylarının Sayısı (%) 143 (%62,2) 166 (%71,6)
PS Tehlike Oranı (%95 GA) ve p değeri HR 0,797 (0,637 – 0,999)
p = 0,0486
Medyan PS [ay (%95 GA)] 16,6 (13,8 – 13,8 (12 – 16,6)
21)
GS Olaylarının Sayısı* 67 (%29,1) 75 (%32,3)
GS Tehlike Oranı (%95 GA) ve p değeri HR 0,875 (0,629 – 1,217)
p = 0,04277
OYO** 89 (%46,1) 88 (%44,9)
OYO Olasılık Oranı (%95 GA) ve p değeri OR 1,074 (0,716 – 1,614)
p = 0,7290
Medyan DoR (ay) 20 13,2
KYO 180 (%78,3) 172 (%74,1)
KYO Olasılık Oranı (%95 GA) ve p değeri OR 1,253 (0,815 – 1,932)
p = 0,3045
*(%31 olgunluk)-nihai olmayan GS analizi
**ölçülebilir hastalığa sahip hastalar için
13 / 25Şekil 1: Kaplan-Meier Progresyonsuz Sağkalım Grafiği (Araştırmacı Değerlendirmesi,
Tedavi Amaçlı Popülasyon) – FALCON Çalışması
İlerlemiş meme kanseri olan ve hastalığın, adjuvan endokrin tedavi sırasında veya sonrasında
nüksettiği ya da ilerlemiş meme kanseri nedeniyle uygulanan endokrin tedavinin ardından
ilerlediği toplam 851 postmenopozal kadın üzerinde yapılan iki Faz 3 klinik çalışması
tamamlanmıştır.
Çalışma popülasyonunun yüzde yetmiş yedisi (%77)’si östrojen reseptörü pozitif meme
kanseridir. Bu çalışmalarda ayda bir uygulanan 250 mg fulvestrantın güvenlilik ve etkililiği,
günlük 1 mg uygulanan anastrozol (aromataz inhibitörü) ile karşılaştırılmıştır.
Genel olarak ayda bir 250 mg dozda uygulanan fulvestrant, hastalık ilerleyinceye kadar geçen
süre, objektif yanıt ve ölüme kadar geçen süre açısından en az anastrozol kadar etkili olmuştur.
İki tedavi grubu arasında bu sonlanım noktalarının herhangi biri açısından istatistiksel olarak
anlamlı bir farklılık tespit edilmemiştir. Primer sonlanım noktası hastalığın ilerlemesine kadar
geçen süredir. Her iki çalışmadan birleştirilmiş analizler, anastrozol alan hastaların %85’ine
kıyasla fulvestrant alan hastaların %83’ünde ilerleme meydana geldiğini göstermiştir.
Hastalığın ilerlemesine kadar geçen süre açısından fulvestrantın anastrozole oranla risk oranı
0,95’tir (%95 GA 0,82 ila 1,10). Objektif yanıt oranı %16,5 olan anastrozole oranla fulvestrant
için %19,2’dir. Ölüme kadar geçen medyan süre fulvestrant ile tedavi edilen hastalar için 27,4
ay ve anastrozol ile tedavi edilen hastalar için 27,6 aydır. Ölüme kadar geçen süre açısından
fulvestrantın anastrozole oranla risk oranı 1,01’dir (%95 GA 0,86 ila 1,19).
Palbosiklib ile uygulanan kombinasyon tedavisi
Menopozal durumlarından bağımsız şekilde küratif amaçlı radyoterapiye veya rezeksiyona
uygun olmayan HR-pozitif, HER2-negatif lokal olarak ilerlemiş meme kanseri görülen veya
(neo) adjuvan veya metastatik ortamda uygulanan önceki endokrin tedavisinden sonra
14 / 25hastalıkları ilerlemiş olan metastatik meme kanserli kadınlar üzerinde fulvestrant 500 mg +
palbosiklib 125 mg ile fulvestrant 500 mg + plasebonun karşılaştırıldığı bir Faz 3, uluslararası,
randomize, çift kör, paralel-gruplu, çok merkezli çalışma gerçekleştirilmiştir.
İlerlemiş hastalık için uygulanan önceki endokrin tedavi sırasında veya takip eden 1 ay içinde
uygulanan adjuvan endokrin tedavi sırasında veya tedavinin tamamlanmasını takip eden 12 ay
içinde hastalıkta ilerleme yaşayan toplam 521 pre/perimenopozal ve postmenopozal kadın
fulvestrant + palbosiklib veya fulvestrant + plasebo almak üzere 2/1 oranında randomize
edilmiştir ve önceki hormonal tedaviye olan belgelenmiş hassasiyet, çalışmaya girişteki
menopozal durum (pre/perimenopozal veya postmenopozal) ve viseral metastaz varlığına göre
basamaklandırılmıştır. Pre/perimenopozal kadınlara LHRH agonisti goserelin verilmiştir. Kısa
dönemde yaşamı tehdit edici komplikasyon riski altında olan ilerlemiş/metastatik,
semptomatik, viseral yayılımlı hastalar (kontrol altına alınmamış masif efüzyonlar [plevral,
perikardial, peritoneal], pulmoner lenfanjit ve %50’nin üzerinde karaciğer tutulumu gözlenen
hastalar dahil) çalışmaya katılım açısından uygun kabul edilmemiştir.
Hastalar objektif hastalık ilerlemesi, semptomatik kötüleşme, kabul edilemez toksisite, ölüm
veya onamın geri çekilmesine kadar (hangisi önce gerçekleşirse) belirlenmiş olan tedaviyi
almaya devam etmiştir. Tedavi kolları arasında çaprazlama yapılmasına izin verilmemiştir.
Hastalar fulvestrant + palbosiklib kolu ile fulvestrant + plasebo kolu arasında başlangıçtaki
demografik özelliklere ve prognostik özelliklere göre eşleştirilmiştir. Bu çalışmaya kaydedilen
hastaların medyan yaşı 57 olarak belirlenmiştir (aralık 29, 88). Her bir tedavi kolunda hastaların
çoğunun beyaz olduğu, önceki hormonal tedaviye karşı belgelenmiş sensitivite sergilediği ve
postmenopozal olduğu tespit edilmiştir. Hastaların yaklaşık %20’sinin pre/perimenopozal
olduğu görülmüştür. Tüm hastalar daha önce sistemik tedavi görmüştür ve her bir tedavi
kolundaki hastaların çoğuna primer tanıları için daha önce bir kemoterapi rejimi uygulanmıştır.
Yarısından çoğunun (%62) ECOG performans skoru 0 olarak belirlenmiştir, %60’ında viseral
metastazlar tespit edilmiştir ve %60’ına primer tanıları için daha önce 1’den fazla hormon
rejimi uygulanmıştır.
Çalışmanın primer sonlanım noktası araştırmacı tarafından RECIST 1.1’e göre değerlendirilen
PS’dir. Destekleyici PS analizleri Bağımsız Merkezi Radyoloji İncelemesi’ni temel almıştır.
Sekonder sonlanım noktaları OY, KYO, GS, güvenlilik ve ağrıda kötüleşmeye kadar geçen
süreyi (TTD) içermektedir.
Çalışma, planlanmış PS olaylarının %82’sinde gerçekleştirilmiş olan ara analizde araştırmacı
tarafından değerlendirilen PS’nin uzatılması şeklindeki primer sonlanım noktasına ulaşmıştır;
sonuçlar önceden belirlenmiş Haybittle-Peto etkililik sınırını (α=0,00135) aşmıştır ve PS’de
istatistiksel açıdan anlamlı bir uzama ve klinik açıdan anlamlı bir tedavi etkisi ortaya
koymuştur. Etkililik verilerine ilişkin daha olgunlaşmış bir güncelleme Tablo 4’te
sunulmaktadır.
15 / 25Ortalama 45 aylık takip süresinden sonra, son GS analizi 310 olay temel alınarak
gerçekleştirildi (randomize hastaların %60'ı). Palbosiklib ve fulvestrant kolu, plasebo ve
fulvestrant kolu ile karşılaştırıldığında ortalama GS’ de 6,9 aylık fark gözlendi. Bu sonuç
0,0235 (1 taraflı) olarak önceden belirlenmiş anlamlılık düzeyinde istatistiksel olarak anlamlı
değildir. Plasebo ve fulvestrant kolunda, randomize hastaların % 15,5'i palbosiklib ve diğer
CDK inhibitörlerini progresyon sonrasını müteakip tedavi olarak aldılar.
14/23
Araştırmacı tarafından değerlendirilen PS ve PALOMA3 çalışmasından elde edilen final GS
verileri Tablo 4’te sunulmaktadır. İlgili Kaplan-Meier grafikleri sırasıyla Şekil 2 ve 3'te
gösterilmektedir.
Tablo 4: Etkililik sonuçları – PALOMA3 Çalışması (Araştırmacı değerlendirmesi, tedavi
amaçlı popülasyon)
Güncellenmiş Analiz
(kesme tarihi 23 Ekim 2015)
fulvestrant + palbosiklib fulvestrant + plasebo
(N=347) (N=174)
Progresyonsuz Sağ Kalım
Medyan [ay (%95 GA)] 11,2 (9,5, 12,9) 4,6 (3,5, 5,6)
Tehlike oranı (%95 GA) 0,497 (0,398, 0,620), p <0,000001
p-değeri
Sekonder sonlanım noktaları*
OR [% (%95 GA)] 26,2 (21,7, 31,2) 13,8 (9, 19,8)
OR (ölçülebilir hastalık) 33,7 (28,1, 39,7) 17,4 (11,5, 24,8)
[% (%95 GA)]
DOR (ölçülebilir hastalık) 9,2 (7,2, 10,4) 7,4 (3,9, NE)
[ay (%95 GA)]
KYY [% (%95 GA)] 68 (62,8, 72,9) 39,7 (32,3, 47,3)
Final genel sağkalım (GS)
(Kesme tarihi 13 Nisan 2018)
Olay sayısı (%) 201 (57,9) 109 (62,6)
Ortalama [aylar (%95 GA) 34,9 (28,8 , 40,0) 28,0 (23,6 , 34,6)
Risk oranı (%95 GA) ve p- 0,814 (0,644 , 1,029)
değeri† p=0,0429†*
N=hasta sayısı; GA=güven aralığı; NE=hesaplanabilir değil; OR=objektif yanıt; KYY=klinik
yarar yanıtı; DOR=yanıt süresi
Sekonder sonlanım noktası sonuçları, RECIST 1.1’e göre doğrulanmış ve doğrulanmamış
yanıtlara dayanmaktadır.
16 / 25*İstatistiksel olarak anlamlı değil
†Visseral metastasların varlığı tarafından tabakalandırılan log-rank testinden 1 taraflı p-değeri
ve randomizasyon başına önceki endokrin tedavisine hassasiyet.
Şekil 2: Kaplan-Meier progresyonsuz sağkalım grafiği (araştırmacı değerlendirmesi,
tedavi amaçlı popülasyon) – PALOMA3 Çalışması (kesme tarihi 23 Ekim 2015)
Fulvestrant + palbosiklib kolunda basamaklandırma faktörleriyle ve başlangıç özellikleriyle
tanımlanmış olan ayrı ayrı tüm hasta alt gruplarında hastalık ilerlemesi veya ölüm riskinde bir
azalma meydana geldiği gözlenmiştir. Pre/perimenopozal kadınlar (HR 0,46 [%95 GA: 0,28,
0,75]) ile postmenopozal kadınlarda (HR 0,52 [%95 GA: 0,40, 0,66]) ve viseral metastatik
hastalık görülenler (HR 0,50 [%95 GA: 0,38, 0,65]) ile viseral olmayan metastatik hastalık
görülen kişilerde (HR 0,48 [%95 GA: 0,33, 0,71]) bu durumun belirgin olduğu gözlenmiştir.
Aynı zamanda metastatik ortamda 0 (HR 0,59 [%95 GA: 0,37, 0,93]), 1 (HR 0,46 [%95 GA:
0,32, 0,64]), 2 (HR 0,48 [%95 GA: 0,30, 0,76]) veya ≥3 basamak (HR 0,59 [%95 GA: 0,28,
1,22]) tedavi uygulanmış olması durumunda, önceki tedavi basamaklarından bağımsız şekilde
fayda gözlenmiştir.
17 / 25Şekil 3: Kaplan-Meier genel sağkalım grafiği (tedavi amaçlı popülasyon) – PALOMA3
Çalışması (kesme tarihi 13 Nisan 2018)
Riskli hastaların sayısı
PAL+FUL 347 321 286 247 209 165 148 126 17
PCB+FUL 174 155 135 115 86 68 57 43 7
FUL=fulvestrant; PAL=palbosiklib; PCB=plasebo.
Visseral hastalığı olan veya olmayan alt grup hastalarda değerlendirilen ilave etkililik ölçüleri
(OY ve TTR) Tablo 5’te verilmektedir.
Tablo 5: PALOMA3 Çalışması’nda viseral ve viseral olmayan hastalıkta etkililik
sonuçları (tedavi amaçlı popülasyon)
Viseral Hastalık Viseral Olmayan Hastalık
fulvestrant + fulvestrant + fulvestrant + fulvestrant +
palbosiklib plasebo palbosiklib plasebo
(N=206) (N=105) (N=141) (N=69)
OR [% (%95 GA)] 35 13,3 13,5 14,5
(28,5, 41,9) (7,5, 21,4) (8,3, 20,2) (7,2, 25)
TTR*, Medyan 3,8 5.4 3,7 3,6
[ay (aralık)] (3,5, 16,7) (3,5, 16,7) (1,9, 13,7) (3,4, 3,7)
*Yanıtlar sonlanma noktaları doğrulanmış ve doğrulanmamış yanıtları temel almaktadır.
N=hasta sayısı; GA=güven aralığı; OR=objektif yanıt; TTR=ilk tümör yanıtına kadar geçen
süre.
18 / 25Hasta tarafından bildirilen semptomlar Avrupa Kanser Araştırma ve Tedavisi Kurumu
(EORTC) yaşam kalitesi anketi (QLQ)-C30 ve Meme Kanseri Modülü (EORTC QLQ-BR23)
kullanılarak değerlendirilmiştir. Fulvestrant + palbosiklib kolundaki toplam 335 hasta ve
fulvestrant + plasebo kolundaki 166 hasta başlangıçta ve en az bir başlangıç sonrası ziyarette
anketi doldurmuştur.
Kötüleşmeye kadar geçen süre başlangıç noktası ile ağrı semptomu skorlarında başlangıç
noktasına göre ≥10 puanlık artışın ilk ortaya çıktığı zaman noktası arasında geçen süre şeklinde
önceden belirlenmiştir. Fulvestranta palbosiklib ilave edilmesi ağrı semptomunda Kötüleşmeye
Kadar Geçen Medyan Süreyi fulvestrant + plaseboya kıyasla anlamlı düzeyde uzatarak
semptom faydası ortaya çıkarmıştır (medyan 8 aya karşılık 2,8 ay; HR 0,64 [%95 GA: 0,49,
0,85]; p<0,001).
Postmenopozal endometrium üzerindeki etkiler:
Klinik öncesi veriler fulvestrantın, postmenopozal endometrium üzerinde uyarıcı etkiye sahip
olmadığı izlenimini uyandırmaktadır (Bkz. Bölüm 5.3). Sağlıklı postmenopozal gönüllüler
üzerinde yapılan iki haftalık bir çalışma, günde 20 mikrogram etinilöstradiol ile tedavi edilen
gönüllülerin, 250 mg fulvestrant ile ön tedavilerinin yapılmasının, postmenopozal endometrium
üzerindeki uyarıcı etkiyi, endometrium kalınlığının ultrason ile ölçüm ile değerlendirmesinde,
plasebo ile ön tedaviye kıyasla anlamlı bir şekilde azalttığını göstermiştir.
Fulvestrant 500 mg veya 250 mg ile tedavi edilen meme kanseri hastalarında 16 haftaya kadar
neoadjuvan tedavinin endometriyal kalınlıkta belirgin değişim ile sonuçlanmaması, agonist etki
olmadığını belirtir. Çalışılan meme kanseri hastalarında istenmeyen endometriyal etkilere dair
bir kanıt yoktur.
Benin jinekolojik hastalığı olan premenopozal hastalarla yapılan iki kısa süreli çalışmada (1
hafta ve 12 hafta) fulvestrant ve plasebo grupları arasında endometriyal kalınlıkta ultrason
ölçümü ile anlamlı farklılıklar saptanmamıştır.
Kemik üzerindeki etkiler:
Fulvestrant kemik üzerine etkilerine dair uzun süreli yapılmış tedavi verisi bulunmamaktadır.
Fulvestrant 500 mg veya 250 mg ile tedavi edilen meme kanseri hastalarında 16 haftaya kadar
neoadjuvan tedavi, serum kemik döngüsü işaretleyicilerinde klinik anlamda belirgin değişimler
ile sonuçlanmamıştır.
Pediyatrik popülasyon
Fulvestrant çocuklarda kullanılmak üzere endike değildir. Avrupa İlaç Ajansı (EMA), meme
kanserinde tüm pediyatrik popülasyon alt-gruplarında fulvestrant ile yapılan çalışma
sonuçlarının sunulması zorunluluğundan vazgeçmiştir (pediyatrik kullanım ile ilgili bilgi için
Bölüm 4.2’ye bakınız).
Bir açık-etiketli faz 2 çalışma, McCune Albright Sendromu (MAS) ile ilişkili olarak İlerleyici
Erken Gelişmiş Puberte bulunan 1-8 yaşlarındaki 30 kız çocuğunda fulvestrantın güvenlilik,
19 / 25etkililik ve farmakokinetiğini incelemiştir. Pediyatrik hastalar aylık olarak 4 mg/kg
intramüsküler fulvestrant dozu almıştır. Bu 12 aylık çalışma bir dizi MAS sonlanma noktasını
değerlendirmiş ve vajinal kanama sıklığında bir azalma ve kemik yaşı ilerleme hızında bir
azalma olduğunu göstermiştir. Bu çalışmadaki çocuklarda fulvestrantın sabit durum vadi
konsantrasyonları erişkinlerle uyumlu bulunmuştur (Bkz. Bölüm 5.2). Bu küçük çalışmada yeni
güvenlilik sorunları ortaya çıkmamıştır, ancak 5 yıllık veriler henüz elde edilmemiştir.
5.2. Farmakokinetik özellikler
Genel özellikler
Emilim:
Fulvestrantın uzun etkili intramüsküler enjeksiyonunu takiben, fulvestrant yavaşça absorbe olur
ve doruk plazma konsantrasyonlarına (C ) yaklaşık 5 gün sonra erişilir. Fulvestrant 500 mg
maks
uygulanması, doz verilmesinden 1 ay içerisinde kararlı durum veya ona yakın, maruziyet
düzeylerine erişir (sırasıyla ortalama çapraz validasyon [CV]): EAA 475 (% 33,4) ng.gün/mL,
C 25,1 ( % 35,3) ng/mL, C 16,3 (% 25,9) ng/mL]. Kararlı durumda fulvestrant plazma
maks min
konsantrasyonları doruk ve çukur konsantrasyonlar arasında yaklaşık 3 kat farkla nispeten dar
bir aralıkta korunur.
Dağılım:
Fulvestrant vücutta yaygın olarak ve hızla dağılır. Kararlı durumdaki sanal dağılım hacminin
(V ) yüksek olması (yaklaşık 3 ila 5 L/kg), bu bileşiğin dağılımının büyük ölçüde
dss
ekstravasküler olduğunu göstermektedir. Fulvestrantın plazma proteinlerine bağlanma oranı
yüksektir (%99). Çok düşük yoğunluklu lipoprotein (VLDL), düşük yoğunluklu (LDL) ve
yüksek yoğunluklu lipoprotein (HDL) fraksiyonları fulvestrantın bağlandığı başlıca
proteinlerdir. Proteinlere kompetitif olarak bağlanmayla ilgili herhangi bir etkileşim çalışması
yürütülmemiştir. Cinsiyet hormonu bağlayan globülinin rolü belirlenmemiştir.
Biyotransformasyon:
Fulvestrantın metabolizması tam anlamıyla değerlendirilmemiştir, ancak endojen
steroidlerinkine benzer birkaç olası biyotransformasyon yolunu kapsamaktadır (17-keton,
sulfon, 3-sulfat, 3- ve 17-glukuronat metabolitleri dahil). Tanımlanmış olan metabolitleri, anti-
östrojenik olarak ya daha az aktiftir veya fulvestranta benzer aktivite göstermiştir. İnsan
karaciğer preparatlarında ve rekombinant insan enzimleriyle yapılan çalışmalar CYP3A4’ün,
fulvestrant oksidasyonunda rol alan tek sitokrom P450 izoformu olduğunu göstermiştir ama
sitokrom P450 enzim sisteminin kullanılmadığı metabolik yollar, in vivo olarak daha baskın
gözükmektedir. In vitro veriler, fulvestrantın CYP450 izoenzimlerini inhibe etmediği
yönündedir.
Eliminasyon:
Fulvestrant başlıca metabolize formda elimine edilir. Majör atılım yolu feçes olup, %1’den azı
idrarla atılmaktadır. Fulvestrant 11 ± 1,7 mL/dak/kg değerinde yüksek bir klirense sahip olup,
bu durum yüksek hepatik atılım oranına işaret etmektedir. İntramüsküler uygulamadan sonraki
20 / 25terminal yarılanma ömrü (t ) absorpsiyon hızı ile yönetilir ve 50 gün olarak tahmin
1/2
edilmektedir.
Doğrusallık/Doğrusal olmayan durum:
İntramüsküler uygulama sonrası, 50 mg ila 500 mg doz aralığında maruziyet yaklaşık olarak
doz ile orantılıdır.
Hastalardaki karakteristik özellikler
Faz 3 çalışmalardan elde edilen verilere ilişkin bir popülasyon farmakokinetiği analizinde
fulvestrantın farmakokinetik profilinde yaş (33 ila 89 yıl aralığı), vücut ağırlığı (40-127 kg)
veya ırk açısından herhangi bir farklılık tespit edilmemiştir.
Böbrek yetmezliği:
Hafif ile orta derecede böbrek fonksiyon yetmezliği, fulvestrantın farmakokinetiğini klinik
olarak anlamlı derecede etkilememiştir.
Karaciğer yetmezliği:
Fulvestrantın farmakokinetiği hafif ila orta derecede karaciğer yetmezliği olan (Child-Pugh
sınıf A ve B) kadınlarda yürütülen bir tek-doz klinik çalışmasında değerlendirilmiştir. Yüksek
doz olarak daha kısa süreli intramüsküler enjeksiyon formülasyonu kullanılmıştır. Sağlıklı
gönüllülerle kıyaslandığında karaciğer yetmezliği olan kadınların EAA’larında yaklaşık 2,5 kat
artış olmuştur. Fulvestrant uygulanan hastalarda, maruziyette bu boyuttaki bir artışın iyi tolere
edilmesi beklenmektedir. İleri derecede karaciğer yetmezliği (Child-Pugh sınıf C) olan kadınlar
değerlendirilmemiştir.
Pediyatrik popülasyon:
Fulvestrantın farmakokinetiği McCune Albright Sendromu ile ilişkili olarak İlerleyici Erken
Gelişmiş Puberte bulunan 30 kız çocuğunda yürütülen bir klinik çalışmada değerlendirilmiştir
(Bkz. Bölüm 5.1). Pediyatrik hastaların yaşları 1 ila 8 arasında değişmiş ve aylık olarak 4 mg/kg
intramüsküler fulvestrant dozu almışlardır. Geometrik ortalama (standart sapma) sabit durum
vadi konsantrasyonu (C , ss) ve AUC sırasıyla 4,2 (0,9) ng/mL ve 3680 (1020) ng*hr/mL
min ss
bulunmuştur. Elde edilen veriler sınırlı olsa da fulvestrantın çocuklardaki sabit-durum vadi
konsantrasyonları erişkinlerle uyumlu gibi görünmektedir.
5.3. Klinik öncesi güvenlilik verileri
Fulvestrantın akut toksisitesi düşüktür.
Fulvestrant ve diğer fulvestrant formülasyonları, hayvan türleri üzerinde yapılan çalışmalarda
iyi tolere edilmiştir. Enjeksiyon bölgesinde miyozit ve granülom dahil lokal reaksiyonlar
taşıyıcıya bağlanmış; ancak tavşanlarda miyozitin şiddeti, kontrol olarak uygulanan serum
fizyolojiğe kıyasla fulvestrant ile artmıştır. Sıçanlarda ve köpeklerde fulvestrantın çok dozlu
intramüsküler uygulamaları ile yapılan toksisite çalışmalarında özellikle dişi üreme sisteminde;
ancak aynı zamanda her iki cinsiyetin hormonlara duyarlı diğer organlarında görülen etkilerin
21 / 25çoğundan, fulvestrantın anti-östrojenik aktivitesi sorumlu bulunmuştur. Kronik (12 ay) dozlama
sonrası bazı köpeklerde farklı dokularında artrit görülmüştür.
Köpekler üzerinde yapılan çalışmalarda oral ve intravenöz uygulamayı takiben kardiyovasküler
sistem üzerinde etkiler (EKG’de S-T segmentinin hafifçe yükselmesi [oral] ve bir köpekte sinüs
arresti [intravenöz]) görülmüştür. Bunlar, hastalardakinden daha yüksek maruz kalma
düzeylerinde ortaya çıkmış (C >15) ve klinik dozda insan güvenliği için sınırlı önem arz
maks
edecektir.
Fulvestrant genotoksik potansiyel göstermemiştir.
Klinik doza yakın dozlarda kullanılan fulvestrant, üreme ve embriyo/fetal gelişim üzerinde,
anti-östrojenik aktivitesi ile tutarlı etkiler göstermiştir. Sıçanlarda dişi fertilitesinde ve
embriyonik sağkalımda geri dönüşümlü bir azalma, distosi ve tarsal fleksür dahil fetal
anomalilerin insidansında artış gözlenmiştir. Fulvestrant verilen tavşanlarda gebelik sona
ermiştir. Plasenta ağırlığı ve implantasyon sonrası fetüs kaybında artış görülmüştür.
Tavşanlarda fetal varyasyonların insidansı artmıştır (pelvik kemerde ters dönme ve 27 presakral
vertebra).
Sıçanlarda yapılan iki yıllık onkojenisite çalışması (fulvestrant’ın intramüsküler uygulanması),
yüksek dozlarda, 10 mg/sıçan/15 gün, dişi sıçanların overlerindeki benin granüloza hücreli
tümör insidansında ve erkek sıçanların testis Leydig hücre tümörleri insidansında artış
göstermiştir. İki yıllık bir fare onkojenisite çalışmasında (günlük oral uygulama), 150 ve 500
mg/kg/gün dozlarda over seks kord tümörü (hem benin hem de malin) insidansında artış
görülmüştür. Bu bulguların etkisizlik seviyesinde, sistemik maruziyet seviyeleri (EAA);
sıçanlarda, insanlarda beklenen maruziyetten dişilerde 1,5 kat ve erkeklerde 0,8 kat fazla ve
farelerde insanlara oranla, hem dişi hem de erkekte beklenen maruziyet seviyelerinden yaklaşık
0,8 kat fazladır. Bu gibi tümörlerin indüksiyonu, siklüsü olan hayvanlarda anti-östrojenlerin
neden olduğu gonadotropin seviyelerindeki farmakoloji ilişkili endokrin geribildirim
değişiklikleri ile tutarlıdır. Bu nedenle bu bulguların ilerlemiş meme kanseri olan
postmenopozal kadınlarda, fulvestrant kullanımı ile ilişkili olduğu düşünülmemektedir.
Çevresel Risk Değerlendirmesi (ERA)
Çevresel risk değerlendirmesi çalışmaları fulvestrantın akuatik ortam açısından advers etkilere
neden olma potansiyeline sahip olabileceğini göstermiştir (Bkz. Bölüm 6.6).
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Etanol (susuz)
Benzil benzoat
Kastor yağı (Hint yağı)
22 / 256.2. Geçimsizlikler
Geçimlilik çalışmaları yapılmadığından, bu tıbbi ürün başka tıbbi ürünler ile
karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
2ºC-8ºC arasında (buzdolabında) saklanmalıdır.
Dondurmayınız. Donmuş ürünler çözüp kullanılmamalıdır.
Işıktan korumak için kullanıma hazır enjektör orijinal ambalajında saklanmalıdır.
Açılmamış ürün oda sıcaklığında 28 gün stabildir.
6.5. Ambalajın niteliği ve içeriği
Ürünümüzün primer ambalaj malzemesi olarak renksiz, (tip I) cam enjektör, enjektörün ucuna
takılı korumalı plastik kapak, tıpa, enjektör içine yerleştirilmiş tıpaya takılı piston ve enjektöre
iliştirilecek iğne kullanılmaktadır.
1 adet “FASLANT 250 mg/5 mL I.M. enjeksiyonluk çözelti içeren kullanıma hazır enjektör”
içeren ürünümüz; seperatör ile ayrılmış karton kutu içerisinde 1 adet ürünü içeren enjektör, 1
adet iğne ve kullanma talimatı ile birlikte, 2 adet “FASLANT 250 mg/5 mL I.M. enjeksiyonluk
çözelti içeren kullanıma hazır enjektör” içeren ürünümüz; seperatör ile ayrılmış karton kutu
içerisinde 2 adet ürünü içeren enjektör, 2 adet iğne ve kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Uygulama talimatı
Enjeksiyonu, yüksek hacimli intramüsküler enjeksiyonlar için yerel kılavuzlarda belirtildiği
şekilde uygulayın.
Not: Cilt altı siyatik sinirin yakınlığı nedeniyle FASLANT’ın dorsogluteal enjeksiyon
bölgesine uygulanması halinde dikkatli olunmalıdır (Bkz. Bölüm 4.4).
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
23 / 25Kullanma Talimatı
“Kullanım şekli ve dozu” bölümüne bakınız.
Uyarı – Kullanım öncesinde güvenli iğneyi otoklavlamayın. Kullanım ve imha sırasında eller
daima iğnenin arkasında durmalıdır.
Her iki enjektör için:
 Cam enjektör gövdesini, tepsiden alın ve hasar
görüp görmediğini kontrol edin.
 Güvenli iğnenin dış ambalajını açın.
 Parenteral çözeltiler uygulama öncesi partiküler
madde ve renk değişimi açısından görsel olarak
incelenmelidir.
 Enjektörün Luer bağlantı yeri üzerindeki
Koruyucu kapağı, ek yerinden kırarak (dikkatlice
başlık ayrılıp çıkarılabilene kadar ileri-geri eğin, çevirmeyin), Şekil 1
beraberindeki lastik uç koruyucusuyla birlikte çıkarın (Şekil 1).
 Steriliteyi korumak için enjektör ucuna dokunmayın.
 Güvenli iğneyi Luer-Lok ile birleştirin (Şekil 2’ye bakınız).
 İğne ile Luer bağlantısını tam olarak oturana
kadar döndürün. Şekil 2
 Dikey düzlemi değiştirmeden önce iğnenin
Luer bağlantı yerine kilitlenmiş olduğunu kontrol
edin.
 İğnenin kılıfını, ucuna zarar vermemek için
dümdüz çekerek çıkarın.
 Dolu enjektörü uygulama noktasına getirin.
 İğnenin üzerindeki koruyucu kılıfı çıkarın. Şekil 3
 Enjektörün içerisindeki havayı alın.
24 / 25 Kalçaya (gluteal bölge), intramüsküler enjeksiyon
olarak yavaşça uygulayın (1-2 dakika/enjeksiyon).
Kullanıcıya kolaylık sağlanması açısından iğnenin
ucu, kesik ağzı yukarıya bakacak şekilde, enjektörün
üzerindeki kola sabitlenmiştir (Şekil 3’e bakınız).
 İğneyi hastadan çeker çekmez, enjektörün üzerindeki kolu tamamen Şekil 4
ileriye doğru, iğnenin ucu örtülünceye kadar iterek iğne koruma
düzeneğini çalıştırın (Bkz. Şekil 4).
NOT: Görsel olarak, plastik kolun tamamen ilerlemiş olduğunu ve iğne ucunun kapandığını
doğrulayınız. Bunu gerçekleştiremezseniz, enjektörü hemen, içerisine keskin cisimlerin
konulduğu bir kutuya atın.
İmha etme:
Doldurulmuş enjektörler yalnızca tek kullanım içindir. Kullanılmayan tıbbi ürünler veya atık
maddeler, yerel yönetmeliklere uygun olarak atılmalıdır.
7. RUHSAT SAHİBİ
Deva Holding A.Ş
Halkalı Merkez Mah.
Basın Ekspres Cad. No: 1 34303
Küçükçekmece-İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI
2023/424
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.10.2023
Ruhsat yenileme tarihi:
10. KÜB’ÜN YENİLENME TARİHİ
25 / 25