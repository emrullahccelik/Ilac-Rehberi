KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
ERELZİ® 25 mg/0,5 mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
Etanercept *….................................25 mg
* Etkin madde etanercept, Rekombinant DNA teknolojisi kullanılarak Çin Hamster Over
(CHO) hücre dizisinde üretilmiş bir insan tümör nekroz faktör reseptör proteini olan bir
biyobenzerdir.
Yardımcı maddeler:
Sodyum sitrat dihidrat…..................13,52 mg/mL
Sodyum klorür…..............................1,5 mg/mL
Sukroz…..............................................10 mg/mL
Sodyum hidroksit…..............................pH ayarlayıcı
Yardımcı maddeler için 6.1’e bakınız.
3. FARMASÖTİK FORM
Subkütan enjeksiyon için çözelti
Çözelti berrak ve renksiz veya soluk sarı renktedir.
4. KLİNİK ÖZELLİKLER
4.1. Terapötik endikasyonlar
Romatoid artrit
ERELZİ yetişkinlerde metotreksat dahil (kontrendike değil ise), hastalığı modifiye edici
antiromatizmal ilaçlara yeterli cevap alınamayan durumlarda tek başına veya metotreksat
ile birlikte aktif romatoid artrit kontrolünde kullanılır.
ERELZİ metotreksata karşı intolerans olduğunda veya metotreksat ile devam eden tedavinin
uygun olmadığı durumda monoterapi olarak uygulanabilir.
ERELZİ önceden metotreksat ile tedavi edilmemiş yetişkinlerde ciddi, aktif ve ilerleyen
romatoid artrit kontrolünde kullanılır.
Romatoid artrit hastalarında, tek başına veya metotreksat ile birlikte ERELZİ kullanımında
X-ışınları ile ölçüm sonuçları hastalık ile ilgili yapısal zararın ilerlemesinin yavaşladığını
göstermiştir.
Jüvenil idiyopatik artrit (JİA)
ERELZİ;
• Metotreksata yeterli cevap alınamayan veya metotreksatı tolere edemeyen 2 yaş ve üzeri
çocuklarda ve adölesanlarda poliartrit (romatoid faktör pozitif veya negatif) ve yaygın
1/32oligoartrit tedavisinde
• Metotreksata yeterli cevap alınamayan veya metotreksatı tolere edemeyen 12 yaş ve üzeri
adölesanlarda psöriatik artrit tedavisinde
• Konvansiyonel terapilere yeterli cevap alınamayan veya tolere edemeyen 12 yaşından
büyük adölesanlarda entezit ilişkili artrit tedavisinde endikedir.
ERELZİ 2 yaşından küçük çocuklarda çalışılmamıştır.
Psöriatik artrit
ERELZİ yetişkinlerde hastalığı modifiye edici antiromatizmal ilaçlara yeterli cevap alınamayan
durumlarda aktif ve ilerleyen psöriatik artrit tedavisi için kullanılır. Etanerceptin psöriatik
artritli hastalarda fiziksel fonksiyonu iyileştirdiği ve hastalığın poliartiküler simetrik alt tipinde
radyolojik hasarın ilerleme hızını azalttığı gösterilmiştir.
Aksiyel spondiloartrit
Ankilozan spondilit (AS)
ERELZİ erişkinlerde konvansiyel tedaviye yeterli cevap alınamayan ağır aktif ankilozan
spondilitin tedavisinde endikedir.
Non-radyografik aksiyel spondiloartrit
Non-radyografik aksiyel spondiloartrit için, magnetik rezonans görüntülemesi (MRI) ile
objektif inflamasyon bulgularının olduğu (yüksek C reaktif proteinin (CRP) eşlik ettiği ya da
etmediği) ancak radyolojik olarak AS kanıtı olmayan ve nonsteroidal antiinflamatuar ilaçlara
yetersiz yanıt veren veya bu ilaçlara intoleransı olan ciddi aksiyel spondiloartritli yetişkin
hastalarda endikedir.
Plak psöriazis
ERELZİ yetişkinlerde siklosporin, metotreksat veya PUVA gibi sistemik tedaviler ile cevap
alınamayan, bu ilaçların kontrendike olduğu veya bu tedavileri tolere edemeyen hastalarda, orta
şiddette veya şiddetli plak psöriazis tedavisinde kullanılır.
Pediyatrik plak psöriazis
ERELZİ diğer sistemik tedaviler (metotreksat, siklosporin) veya fototerapi ile yeterli derecede
kontrol edilemeyen veya bu tedavileri tolere edemeyen 6 yaşından büyük çocuk ve
adölesanlarda ciddi kronik plak psöriazisin tedavisinde endikedir.
4.2. Pozoloji ve uygulama şekli
ERELZİ tedavisi romatoid artrit, jüvenil idiyopatik artrit, psöriatik artrit, ankilozan
spondilit, non-radyografik aksiyel spondiloartrit, plak psöriazis veya pediyatrik plak
psöriazis tanı ve tedavisinde uzman bir doktor tarafından başlatılmalı ve takip edilmelidir.
Pozoloji/uygulama sıklığı ve süresi:
Yetişkinler (18 yaş ve üstü)
Romatoid artrit, psöriatik artrit ve ankilozan spondilit ve non-radyografik spondiloartrit
tedavisinde haftada 50 mg optimal terapötik cevap sağlar; ERELZİ haftada bir defa (50 mg
subkütan enjeksiyon veya eşzamanlı olarak iki 25 mg subkütan enjeksiyon) veya iki defa (3 - 4
gün arayla 25 mg subkütan enjeksiyon) uygulanabilir.
Mevcut veriler yukarıda sıralanan tüm endikasyonlar için klinik cevabın çoğunlukla 12 haftalık
2/32tedavi süresince elde edildiğini göstermektedir. Bu zaman aralığında tedaviye yanıt vermeyen
bir hastada tedaviye devam etme kararı dikkatlice gözden geçirilmelidir.
Psöriazis tedavisinde önerilen doz haftada iki defa 25 mg veya haftada bir defa 50 mg’dır.
Alternatif olarak, 12 hafta süreyle haftada iki defa 50 mg uygulanabilir ve ardından haftada iki
defa 25 mg veya haftada bir defa 50 mg ile devam edilebilir. ERELZİ tedavisine, remisyon elde
edilene kadar maksimum 24 hafta devam edilmelidir. Yetişkin hastalar doktorunun
değerlendirmesine ve bireysel hasta ihtiyaçlarına göre aralıklı veya sürekli olarak tedavi
edilebilir. 12 haftalık tedaviye cevap vermeyen olgularda tedaviye devam edilmemelidir. Bazı
erişkin hastalarda 24 haftadan daha uzun süreli devamlı tedavi verilmesi uygun olabilir.
ERELZİ ile tekrar tedavinin gerektiği durumda, yukarıda belirtilen tedavi süresi tavsiyesine
uyulmalıdır. Doz, haftada iki defa 25 mg veya haftada bir defa 50 mg olmak üzere devam edilir.
Uygulama şekli:
Enjektörün iğne kılıfı lateks (kuru doğal lastik) içerir. Bilinen veya muhtemel lateks alerjisi
söz konusu olan hastalar veya iğne kılıfını ellemek durumunda olan hastaya bakan kişiler,
etanercept kullanmadan önce, doktorlarına danışmalıdırlar.
Etanercept, üst bacak, karın veya üst kola subkütan enjeksiyon ile uygulanır. Enjeksiyon
bölgesi değiştirilmelidir. Her yeni enjeksiyon, bir önceki enjeksiyondan en az 3 cm uzakta
olmalıdır. Derinin hassas, çürük, kırmızı veya sert olan bölgelerine enjeksiyon
YAPILMAMALIDIR.
Özel popülasyonlara ilişkin ek bilgiler:
Böbrek yetmezliği:
Doz ayarlaması yapılmasına gerek yoktur.
Karaciğer yetmezliği:
Doz ayarlaması yapılmasına gerek yoktur.
Pediyatrik popülasyon:
Pediyatrik hastalarda doz hastanın vücut ağırlığına ve hastalığa bağlıdır. 62,5 kg’dan az
ağırlığa sahip hastalar diğer etanercept ürünlerini mg/kg bazında doğru dozda
kullanmalıdırlar. 62,5 kg ve üzeri ağırlıkta hastalar belirli dozda Etanercept kullanıma hazır
enjektör veya kullanıma hazır kalem kullanabilirler.
JİA:
ERELZİ 25 mg Enjektör haftada iki kez, dozlar arasında 3-4 gün bırakarak, 0,4 mg/kg (her
doz için maksimum 25mg’a kadar) veya haftada bir kez 0,8 mg/kg (her doz için maksimum
50 mg’a kadar) olacak şekilde, subkütan enjeksiyon ile uygulanır.
4 ay sonrasında tedaviye cevap alınamayan hastalarda, tedavinin sonlandırılması
düşünülmelidir.
2 ile 3 yaş arasındaki çocuklarda klinik ilaç geliştirme programı çerçevesinde klinik
araştırma yapılmamıştır. Ancak bir hasta kayıt kütüğünden elde edilen kısıtlı güvenlilik
verileri, 2 ile 3 yaş arasındaki çocuklarda güvenlilik profilinin haftada bir kez subkütan
uygulanan 0,8 mg/kg alan yetişkinler ve 4 yaşından büyük çocuklarda görülen ile benzer
olduğunu göstermektedir.
3/32ERELZİ’nin 2 yaşından küçük çocuklarda aktif JİA tedavisinde kullanımı
bulunmamaktadır.
Pediyatrik plak psöriazis (6 yaş ve üzeri)
Önerilen doz 24 haftaya kadar haftada bir kez olmak üzere 0,8 mg/kg’dır (tek dozda
maksimum 50 mg). 12 haftanın sonunda tedaviye hiç yanıt alınmazsa tedavi kesilmelidir.
ERELZİ ile tekrar tedaviye başlanacaksa tedavi süresi için yukarıda belirtilen yol
izlenmelidir. Doz, haftada 1 kez olmak üzere 0,8 mg/kg olmalıdır (tek dozda maksimum
50 mg).
6 yaşından küçük plak psöriyazis hastalarında ERELZİ kullanımı bulunmamaktadır.
Geriyatrik popülasyon:
Doz ayarına gerek yoktur. Pozoloji ve uygulama 18-64 yaş yetişkinlere önerilen ile aynıdır.
4.3. Kontrendikasyonlar
İlacın etkin maddesine veya içindeki diğer maddelere aşırı hassasiyet ile sepsis veya sepsis
riskinin bulunduğu durumlarda kullanılmamalıdır. Aktif tüberküloz, kronik veya lokalize
enfeksiyonlar dahil olmak üzere aktif enfeksiyonu bulunan hastalarda ERELZİ tedavisine
başlanmamalıdır.
4.4. Özel kullanım uyarıları ve önlemleri
Diğer tüm terapötik proteinlerde olduğu gibi ERELZİ için de potansiyel immunojenesite
riski söz konusudur.
65 yaş üstü hastalarda ölümle sonuçlanabilecek ciddi enfeksiyon riski 65 yaş
altındakilere göre daha yüksektir.
Hastalar, etanerceptin ortalama eliminasyon yarı ömrünün 70 saat olduğu da dikkate
alınarak (standart sapma; 7 ila 300 saat arasında) ERELZİ ile tedaviden önce, tedavi
sırasında ve sonrasında enfeksiyonlar açısından değerlendirilmelidir.
Etanercept kullanımı ile birlikte ciddi enfeksiyonlar, sepsis, tüberküloz ve invazif fungal
enfeksiyonlar dahil olmak üzere diğer fırsatçı enfeksiyonlar görüldüğü rapor edilmiştir.
Ciddi enfeksiyonlar
TNF-alfa blokörü ilaçlarla tedavi olan hastalarda Legionella ve Listeria’yı da içeren
bakteriyel, mikobakteriyel, mantar, viral, parazitik enfeksiyonlara (protozoa dahil) bağlı
ölüme veya hastaneye yatışa sebep olabilen, çoklu-organ sistem ve bölgeleri etkileyebilen
ciddi enfeksiyon riski artmıştır.
Bazı vakalarda, belirli bir fungal ve başka fırsatçı enfeksiyonların tanısı konulamamış ve
bunun sonucunda, uygun tedavinin yapılmasında gecikmeler ve bazı durumlarda ölüm
meydana gelmiştir. Hastalar enfeksiyon açısından değerlendirilirken hastadaki fırsatçı
enfeksiyon riski (örn. endemik mikozlara maruz kalma) dikkate alınmalıdır.
ERELZİ ile tedavi gören hastalar, yeni bir enfeksiyon ortaya çıkması durumunda yakından
takip edilmelidir. Hastada ciddi düzeyde enfeksiyon veya sepsis gözlenirse etanercept
4/32uygulaması derhal durdurulmalıdır. Kronik veya lokalize enfeksiyonlar dahil aktif
enfeksiyonu olan hastalarda etanercept tedavisi uygulanmamalıdır. Tekrarlayan veya
kronik enfeksiyon öyküsü olan hastalar ile, diyabet gibi hastanın enfeksiyonlara direncini
azaltan durumlarda etanercept kullanımı düşünülüyorsa azami dikkat göstermelidir.
Tüberküloz
Etanercept ile tedavi gören hastalarda akciğer dışına yerleşmiş tüberküloz ve milier
tüberkülozu içeren aktif tüberküloz vakalarının görüldüğü bildirilmiştir.
ERELZİ ile tedaviye başlamadan önce tüberküloz açısından yüksek risk altındaki her hasta
aktif ya da latent enfeksiyon açısından değerlendirilmelidir. Bu değerlendirme kişisel
tüberküloz geçmişi veya tüberkülozla daha önceden olası bir temasın olması, daha önceden
görülmüş veya halen görülmekte olan immünosupresif tedaviyi kapsayan ayrıntılı bir
anamnezi içermektedir. Tüm hastalara tüberkülin deri testi ve göğüs radyografisi gibi
uygun tarama testleri uygulanmalıdır. Özellikle şiddetli hastalığı olan veya immünitesi
zayıflamış hastalarda negatif tüberkülin deri testi sonuçlarının yanıltıcı olma riski hatırda
tutulmalıdır.
Şayet hastaya aktif tüberküloz tanısı konmuşsa, ERELZİ tedavisine başlanılmaması
gerekmektedir. Eğer inaktif tüberküloz (‘latent’) tanısı konmuşsa, latent tüberkülozun
tedavisi için ERELZİ tedavisine başlamadan önce anti-tüberküloz tedavisine başlanması
gerekmektedir. Bu durumda, ERELZİ tedavisinin uygulamasıyla elde edilecek fayda/risk
dengesi dikkatle gözden geçirilmelidir.
Tüm hastalar ERELZİ tedavisi devam ederken veya sonrasında tüberküloz bulunduğunu
akla getiren belirti ve semptomların (örneğin inatçı öksürük, aşırı zayıflama/kilo kaybı,
düşük dereceli ateş gibi) görülmesi halinde doktor tavsiyesine başvurması için
bilgilendirilmelidir.
Hepatit B reaktivasyonu
Önceden hepatit B virüsü (HBV) ile enfekte olmuş ve beraberinde etanercepti de içeren
TNF-antagonistleri alan hastalarda hepatit B reaktivasyonu rapor edilmiştir. Bu raporlar;
anti-HBc pozitif fakat HBsAg negatif olan hastalarda hepatit B reaktivasyonu raporlarını
da içerir. ERELZİ ile tedaviye başlanmadan önce hastalar HBV enfeksiyonu için test
edilmelidir. HBV enfeksiyon testi pozitif olan hastalar için hepatit B tedavisinde
uzmanlaşmış bir hekime danışılması önerilir. Daha önceden HBV ile enfekte olmuş
hastalara ERELZİ uygulanırken dikkatli olunmalıdır. Bu hastalar tedavi boyunca ve
tedavinin sonlandırılmasını takip eden birkaç hafta boyunca aktif HBV enfeksiyonunun
belirti ve semptomları açısından izlenmelidir. HBV ile enfekte olmuş hastaların TNF
antagonist tedavisi ile bağıntılı olarak antiviral tedavi ile tedavi edilmesine dair uygun
veriler bulunmamaktadır. HBV enfeksiyonu geliştiren hastalarda ERELZİ sonlandırılmalı
ve uygun destekleyici tedavi ile etkin antiviral tedaviye başlanmalıdır.
Hepatit C’nin kötüleşmesi
Etanercept alan hastalarda hepatit C kötüleşmesi bildirimleri yapılmıştır. Hepatit C
hikayesi olan hastalarda ERELZİ dikkatli kullanılmalıdır.
Diyabet tedavisi gören hastalarda hipoglisemi
Diyabet nedeniyle ilaç tedavisi gören hastalarda etanercept başlanmasının ardından, bu
hastaların bazılarında anti-diyabetik ilaç tedavisinde bir azaltma gerektiren hipoglisemi
5/32bildirimleri olmuştur.
ERELZİ ve anakinra tedavisinin eş zamanlı uygulanması
ERELZİ ve anakinra’nın birlikte uygulanmasıyla ciddi enfeksiyon ve nötropeni riskinin
tek başına ERELZİ’ye oranla arttığı düşünülmektedir. Bu kombinasyonun daha fazla bir
klinik yararı olmadığı kanıtlanmış olduğundan birlikte kullanım önerilmez.
ERELZİ ve abatasept tedavisinin eş zamanlı uygulanması
Klinik çalışmalarda etanercept ve abatasept’in birlikte uygulanması ciddi advers etkilerin
görülme sıklığının artması ile sonuçlanmıştır. Bu kombinasyonun daha fazla bir klinik
yararı olmadığı kanıtlanmış olduğundan birlikte kullanım önerilmez.
Alerjik reaksiyonlar
Enjektörünün iğne kılıfı lateks (kuru doğal lastik) içerir. Bilinen veya muhtemel lateks
alerjisi söz konusu olan kişiler tarafından temas edilmesi ya da bu kişilere ERELZİ
uygulanması alerjik reaksiyonlara neden olabilir.
Etanercept kullanımı ile ilgili alerjik reaksiyonlar sıklıkla rapor edilmiştir. Anjiyoödem ve
ürtiker görülebilen alerjik reaksiyonlardandır ve ciddi reaksiyonlar görülmüştür. Ciddi
alerjik veya anaflaktik reaksiyonlar görülmesi durumunda etanercept kullanımına derhal
son verilmeli ve uygun bir tedavi başlatılmalıdır.
İmmünosupresyon
TNF’nin inflamasyona aracılık etmesi ve hücresel bağışıklık sistemini düzenlemesi
nedeniyle, etanercept dahil anti-TNF tedavileri, vücudun enfeksiyonlara ve kanser
gelişmesine karşı savunma mekanizmalarını etkileyebilir. Romatoid artriti bulunan ve
etanercept ile tedavi gören 49 yetişkin hastayı içeren bir çalışmada, gecikmiş tip aşırı
duyarlılık reaksiyonu, immünoglobulin seviyesinin baskılanması veya efektör hücre
popülasyonunun sayısında değişiklik olduğuna dair bulgular görülmemiştir.
İki jüvenil idiyopatik artritli hastada, sekeller olmaksızın iyileşen aseptik menenjit
bulguları ve belirtileri ile su çiçeği enfeksiyonu gelişmiştir. Su çiçeği virüsüne önemli
derecede maruz kalan hastalarda ERELZİ tedavisine geçici süre ara verilmesi
gerekmektedir ve bu hastalara Varicella Zoster immünoglobulini ile profilaktik tedavi
yapılması düşünülmelidir.
İmmünosupresyon altında olan ve kronik enfeksiyonu bulunan hastalarda ERELZİ’nin
güvenliliği ve etkililiği değerlendirilmemiştir.
Maligniteler ve lenfoproliferatif bozukluklar
Solid ve hematopoietik maligniteler (cilt kanserleri hariç)
Pazarlama sonrası dönemde etanercept kullanımı ile gelişen çeşitli maligniteler
görüldüğüne (göğüs ve akciğer kanseri ve lenfomayı içeren) dair bildirimler
alınmıştır.
TNF antagonistleri ile yapılan klinik çalışmaların kontrollü bölümlerinde, TNF antagonisti
alan hastalar ile kontrol grubundaki hastalar karşılaştırıldığında, lenfoma sıklığında artış
gözlenmiştir. Ancak, lenfoma oluşumu ender olarak görülmüştür ve plasebo hastalarının
takip periyodu TNF-antagonisti tedavisi uygulanan hastalarınkinden kısadır. Pazarlama
sonrası dönemde TNF antagonistleri ile tedavi gören hastalarda lösemi vakaları rapor
6/32edilmiştir. Uzun süreli, yüksek aktiviteli, inflamatuvar hastalığı olan romatoid artrit
hastalarında lenfoma ve lösemi riskinin artması risk tahminini zorlaştırmaktadır. Güncel
bilgiye göre TNF antagonisti ile tedavi gören hastalarda lenfoma, lösemi veya diğer
malignite oluşumu muhtemel riski göz ardı edilemez. Malignite öyküsü olan hastalarda
TNF antagonisti ile tedavi başlanması ya da malignite gelişen hastalarda tedaviye devam
edilmesi değerlendirilirken dikkatli olunmalıdır.
ERELZİ kullanan 60 yaş üzeri hastalarda, periyodik servikal kanser taramasına devam
edilmelidir.
Pazarlama sonrası düzenekte etanerceptin de dahil olduğu TNF antagonistleri ile tedavi edilen
(18 yaşından küçük hastalarda başlatılan tedavi) çocuklar, adolesanlar ve genç erişkinlerde (22
yaşına kadar) bazıları ölümcül olan maligniteler raporlanmıştır. Olguların neredeyse yarısında
lenfoma bildirilmiştir. Diğer olgularda, immünosüpresyonla ilişkili nadir maligniteleri de
içeren farklı maligniteler bildirilmiştir. TNF alfa antagonistleriyle tedavi edilen çocuklar ve
adolesanlarda malignite gelişim riski göz ardı edilemez.
TNF blokerlerinin kullanımına bağlı olarak lösemi-kan kanseri (Akut myeloid
lösemi, kronik lenfositik lösemi ve kronik myeloid lösemi) geliştiği bildirilmiştir.
Cilt kanserleri
Etanercept dahil olmak üzere TNF-antagonistleri ile tedavi edilen hastalarda melanom ve
melanom dışı cilt kanserleri (NMSC) rapor edilmiştir. Etanercept ile tedavi edilen
hastalarda pazarlama sonrası dönemde Merkel hücreli karsinom vakaları çok seyrek rapor
edilmiştir.
Etanercept klinik çalışmalarının kontrollü bölümlerine ait sonuçların birleştirilmesiyle,
özellikle psöriazis hastalarında olmak üzere etanercept kolunda kontrol hastalarına kıyasla
daha fazla melanom dışı cilt kanseri vakası gözlemlenmiştir. Cilt kanseri riski yüksek olan
tüm hastalarda periyodik cilt muayenesi yapılması önerilmektedir.
Aşılar
Etanercept kullanan psöriatik artrit hastalarının çoğunluğu, polisakkarid pnömokok
aşılarına etkili B-hücre bağışıklık yanıtı verebilmektedir, fakat toplam antikor titreleri
oldukça düşüktür ve etanercept kullanmayan hastalar ile kıyaslandığında az sayıda hastada
antikor düzeyinde iki kat artış görülmüştür. Bu durumun klinik açıdan önemi
bilinmemektedir. Canlı aşılar, etanercept ile birlikte verilmemelidir. Etanercept tedavisine
başlamadan önce, mümkün olduğu oranda pediyatrik hastaların geçerli lokal bağışıklama
takvimine uygun olarak tüm aşıların tamamlanması önerilmektedir.
Otoantikor oluşumları
ERELZİ ile tedavi, otoimmun antikorların oluşmasına neden olabilir.
Hematolojik Reaksiyonlar
Etanercept kullanan hastalarda, bazıları ölüm ile sonuçlanan nadir olarak pansitopeni ve
çok nadir olarak aplastik anemi rapor edilmiştir.
Geçmişinde kan diskrazisi bulguları olup etanercept tedavisi görmekte olan hastalara
dikkat edilmelidir. Etanercept kullanmakta olan tüm hastalar kan diskrazisi veya
enfeksiyonların (sürekli ateş, boğaz ağrısı, çürük, kanama, solukluk) muhtemel belirti ve
semptomlarının gelişimine karşı uyarılmalı ve derhal medikal yardım istenmelidir. Bu tip
7/32hastalar acil olarak tüm kan sayımları dahil incelenmeli; eğer kan diskrazisi tespit edilir ise
etanercept kullanımı durdurulmalıdır.
Nörolojik Olaylar
Mültipl skleroz hastalarında etanercept tedavisini değerlendiren klinik çalışmalar
yapılmamasına rağmen, bu hastalarda diğer TNF antagonistleri ile yapılan klinik
çalışmalar hastalığın aktivitesinde artış göstermiştir. Etanercept ile tedavi gören hastalarda
nadir olarak SSS’de demiyelinizan hastalıklar rapor edilmiştir (Bkz. Bölüm 4.8 Yan
Etkiler). İlaveten, çok nadir olarak periferik demiyelinizan polinöropatiler (Guillain-Barré
sendromu, kronik inflamatuvar demiyelinizan polinöropati, demiyelinizan polinöropati ve
multifokal motor nöropati dahil) rapor edilmiştir. Önceden varolan veya yeni ortaya çıkmış
demiyelinizan SSS hastalığı bulunan veya bu tür riskleri olan hastalara etanercept tedavisi
önerilirken nörolojik inceleme dahil risk/yarar değerlendirmesi dikkatli bir şekilde
yapılmalıdır.
Kombinasyon tedavisi
Romatoid artritli hastalarda iki yıl süren kontrollü bir klinik çalışmada, etanercept ve
metotreksatın kombinasyon halinde uygulaması sonucunda bilinen güvenlilik sonuçları
dışında bir sonuca rastlanmamıştır. Ayrıca bu çalışmada metotreksat ile etanercept
kombinasyonunun güvenlilik profilinin, tek başına etanercept veya metotreksat uygulanan
çalışmalarda bildirilen profiller ile benzer olduğu bildirilmiştir. Kombinasyonun
güvenliğini değerlendirmek açısından uzun süreli çalışmalar devam etmektedir. Hastalık
modifiye edici diğer antiromatizmal ilaçlar (DMARD) ile etanerceptin kombinasyon
halinde uygulanmasının uzun süreli güvenliliği belirlenmemiştir.
Psöriazis tedavisinde diğer sistemik tedavi çeşitleri veya fototerapi ile ERELZİ’nin
kombinasyon halinde kullanımına ilişkin çalışma mevcut değildir.
Böbrek ve karaciğer bozukluğu
Böbrek veya karaciğer bozukluğu olan hastalarda, farmakokinetik verilere dayanarak doz
ayarlamasının yapılmasına gerek yoktur. Bu hastalarda yapılan klinik çalışmalar sınırlıdır.
Konjestif kalp yetmezliği
Hekimler konjestif kalp yetmezliği olan hastalarda ERELZİ kullanırken dikkatli olmalıdır.
Etanercept kullanmakta olup presipitasyon faktörleri bulunan ya da bulunmayan hastalarda,
konjestif kalp yetmezliğinin kötüleştiğine dair raporlar bildirilmiştir. Önceden bilinen
kardiyovasküler hastalığı olmayan hastaları da içeren az sayıda (< %0,1) yeni konjestif kalp
yetmezliği vakaları da bildirilmiştir. Bu hastalardan bazıları 50 yaşın altındadır. Konjestif kalp
yetmezliğinde etanercept kullanımının değerlendirildiği iki büyük klinik çalışmadan birinin
verileri, etanercept grubundaki hastalarda konjestif kalp yetmezliğinin kötüleşmesine doğru bir
eğilim olduğu ihtimalini düşündürmüştür. Ayrıca, konjestif kalp yetmezliği tedavisinde
infliksimab (TNF-alfa’ya bağlanan monoklonal antikor) kullanımının değerlendirildiği bir
klinik çalışma, infliksimab verilen hastalar arasında mortalite artışından dolayı erken
sonlandırılmıştır.
Alkole bağlı hepatit
Alkole bağlı orta şiddette-şiddetli hepatit nedeniyle etanercept veya plasebo ile tedavi
edilen 48 hospitalize hastada yapılan bir faz II randomize plasebo-kontrollü çalışmada,
etanerceptin etkisiz olduğu belirlenmiş ve etanercept ile tedavi edilen hastalarda 6 ay
sonrasında mortalite oranı anlamlı derecede yüksek bulunmuştur. Dolayısıyla ERELZİ
8/32alkole bağlı hepatit tanısı alan hastaların tedavisinde kullanılmamalıdır. Hekimler ERELZİ
kullanırken, alkole bağlı orta şiddette-şiddetli hepatit vakaları olan hastalarda dikkatli
olmalıdır.
Wegener granülomatoz tedavisinde kullanılması
Median olarak 25 ay süren standart tedaviye (siklofosfamid veya metotreksat ve
glukokortikoidleri içeren) ek olarak etanercept ile de tedavi gören 89 yetişkin hastada
yapılan plasebo kontrollü bir çalışmada, Wegener granülomatozunda etanerceptin etkili bir
tedavi olduğu gösterilememiştir. Etanercept kullanan grupta değişik tipte nonkutanöz
tümörlere, standart tedavi uygulanan hastalara oranla kaydadeğer oranda daha fazla
rastlanmıştır. Etanerceptin Wegener granülomatozu tedavisinde kullanılması
önerilmemektedir.
Özel Popülasyonlar
Geriyatrik Popülasyon
Faz III romatoid artrit, psöriatik artrit ve ankilozan spondilit çalışmaları kapsamında
etanercept kullanan 65 yaş ve üstü hastalar daha genç hastalar ile kıyaslandığında advers
olaylar, ciddi advers olaylar ve ciddi enfeksiyonlarda farklılık yoktur. Ancak, yaşlılar
tedavi edilirken dikkat edilmeli ve enfeksiyon oluşumuna özel dikkat gösterilmelidir.
Pediyatrik popülasyon
ERELZİ tedavisine başlamadan önce, mümkün olduğu oranda pediyatrik hastaların geçerli
ulusal bağışıklama takvimine uygun olarak tüm aşıların tamamlanması önerilmektedir
(bkz. Aşılar).
Jüvenil İdiyopatik Artrit (JIA) hastalarında inflamatuvar barsak hastalığı (IBH) ve
üveit
Etanercept ile tedavi edilen JIA hastalarında IBH ve üveit bildirimleri olmuştur.
Bu tıbbi ürün her ml’sinde 1 mmol’den (23 mg) daha az sodyum ihtiva eder. Sodyuma
bağlı herhangi bir olumsuz etki beklenmez.
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
ERELZİ ve anakinra tedavisinin eş zamanlı uygulanması
Etanercept ve anakinra ile tedavi edilen yetişkin hastaların, tek başına etanercept veya
anakinra uygulanan (geçmiş veriler) hastalarla karşılaştırıldığında ciddi enfeksiyonlar
açısından yüksek bir orana sahip olduğu gözlenmiştir.
Ayrıca, geçmişinde metotreksat alan, etanercept ve anakinra ile tedavi gören yetişkin
hastalarda yapılan çift kör, plasebo kontrollü bir çalışmada, kombinasyon tedavisi alan
hastalarda etanercept ile tedavi gören hastalara göre daha yüksek oranda ciddi enfeksiyon
(%7) ve nötropeni geliştiği gözlenmiştir. Etanercept ve anakinra kombinasyonu klinik
olarak sağlanan faydayı artırmadığından, birlikte kullanımları tavsiye edilmemektedir.
ERELZİ ve abatasept tedavisinin birlikte uygulanması
Klinik çalışmalarda etanercept ve abatasept’in birlikte uygulanması ciddi advers etkilerin
9/32görülme sıklığının artması ile sonuçlanmıştır. Bu kombinasyonun daha fazla bir klinik
yararı olmadığı kanıtlanmış olduğundan birlikte kullanım önerilmez.
ERELZİ ve sülfasalazin tedavisinin birlikte uygulanması
Bir klinik çalışmada daha önceden sülfasalazin kullanmakta olan bir gruba etanercept
eklenmiş ve tek başına etanercept veya sülfasalazin alan gruplarla karşılaştırıldığında
ortalama beyaz kan hücreleri sayısında istatistiksel olarak belirgin düşüş gözlemlenmiştir.
Bu etkileşimin klinikteki önemi bilinmemektedir. Hekimler, etanercept ile birlikte sülfasalazin
kullanımında dikkat etmelidir.
Etkileşime girmediği ilaçlar:
Klinik denemelerde, etanercept ile birlikte glukokortikoidler, salisilatlar (sülfasalazin
dışında), non-steroid antiinflamatuvar ilaçlar (NSAİİ’ler), analjezikler ve metotreksat
kullanıldığında herhangi bir etkileşim rapor edilmemiştir.
Digoksin ve varfarin ile yapılan çalışmalarda, klinik olarak önemli bir farmakokinetik
etkileşiminin olmadığı gözlenmiştir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara ERELZİ tedavisi sırasında ve tedavi
bırakıldıktan sonraki üç hafta süreyle hamile kalmamaları için uygun bir kontrasepsiyon
yöntemi kullanmaları önerilmelidir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim üzerindeki etkiler bakımından yetersizdir (bkz. Kısım 5.3).
İnsanlara yönelik potansiyel risk bilinmemektedir.
ERELZİ gerekli olmadıkça gebelik döneminde kullanılmamalıdır.
Sıçan ve tavşanlarda yapılan gelişimsel toksisite çalışmalarında etanercepte bağlı olarak
fetüste veya neonatal sıçanlarda zarar oluştuğuna dair herhangi bir kanıt gözlenmemiştir.
Etanercept plasentayı geçmektedir ve hamileliği sırasında etanercept ile tedavi edilmiş
kadın hastaların doğurduğu bebeklerin serumunda tespit edilmiştir. Bu durumun klinik
etkisi bilinmemektedir; ancak bebekler enfeksiyon riski taşıyabilir. Annenin son ERELZİ
dozundan sonraki 16 hafta boyunca bebeklere canlı aşıların uygulanması genel olarak
önerilmemektedir.
Laktasyon dönemi
ERELZİ’nin emzirme sırasındaki güvenliliği değerlendirilmemiştir. Etanerceptin SC
uygulamanın ardından insan sütüne geçtiği bildirilmiştir. Emziren sıçanlarda SC
10/32uygulamayı takiben, etanercept süte geçmiştir ve yavruların serumlarında tayin edilmiştir.
Diğer tıbbi ürünlerle benzer olarak immünoglobulinler insan sütüne geçebilir.
Emzirmenin durdurulup durdurulmayacağına ya da ERELZİ tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve ERELZİ tedavisinin emziren anne açısından
faydası dikkate alınmalıdır.
Üreme yeteneği/Fertilite
Fare ve tavşanlar üzerinde yapılan gelişimsel toksisite çalışmalarında etanercepte bağlı
fetüste veya yeni doğan farede herhangi bir zarar görülmemiştir.
Etanerceptin doğum öncesi ve doğum sonrası toksisite, fertilite üzerindeki etkileri ve genel
üreme performansı ile ilgili preklinik çalışmalar bulunmamaktadır.
4.7. Araç ve makine kullanımı üzerindeki etkiler
Araba ve makine kullanımına etkisini değerlendiren herhangi bir çalışma yapılmamıştır.
4.8. İstenmeyen etkiler
Yaygın olarak raporlanan yan etkiler enjeksiyon bölgesi reaksiyonları (ağrı, şişkinlik,
kaşınma, kızarıklık ve enjeksiyon bölgesinde kanama gibi), enfeksiyonlar (üst solunum
yolu enfeksiyonları, bronşit, idrar yolu ve cilt enfeksiyonları gibi), alerjik reaksiyonlar,
otoantikor oluşumu, kaşınma ve ateştir.
Etanercept kullanımı ile birlikte ciddi yan etkiler de bildirilmiştir. ERELZİ gibi TNF-
antagonistleri bağışıklık sistemini etkiler ve kullanımları vücudun enfeksiyon ve kansere
karşı savunmasını etkileyebilir. Ciddi enfeksiyonlar ERELZİ kullanan 100 hastada 1’den
azını etkiler. Raporlar, ölümcül ve hayatı tehdit edici enfeksiyonları ve sepsisi
içermektedir. Etanercept kullanımı ile birlikte göğüs, akciğer, cilt ve lenfoma dahil çeşitli
maligniteler bildirilmiştir.
Çeşitli hematolojik, nörolojik ve otoimmün reaksiyonları da bildirilmiştir. Bunlar seyrek
olarak bildirilen pansitopeni ve çok seyrek olarak bildirilen aplastik anemiyi içermektedir.
Etanercept kullanımı ile seyrek olarak merkezi demiyelinizan olaylar, çok seyrek olarak
periferik demiyelinizan olaylar gözlenmiştir. Seyrek olarak lupus, lupus ilişkili olaylar ve
vaskülit bildirilmiştir.
Diğer istenmeyen etkiler
Plasebo kontrollü klinik çalışmalarda psöriazis hastaları arasında ciddi advers olayların
sıklığı, etanercept ile tedavi edilen 1341 hastada %1,4, plasebo verilen 766 hastada
%1,4’tür. Aşağıda belirtilen istenmeyen etkiler pazarlama sonrası raporlara
dayanmaktadır.
İstenmeyen etkiler aşağıdaki kategorilere göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor: eldeki verilerden
hareketle tahmin edilemiyor.
Enfeksiyonlar ve enfestasyonlar
Çok yaygın: Enfeksiyonlar (üst solunum yolu enfeksiyonları, bronşit, sistit, deri
enfeksiyonlarını içeren)*
11/32Yaygın olmayan: Ciddi enfeksiyonlar (pnömoni, selülit, septik artrit, sepsis ve parazitik
enfeksiyon)*.
Seyrek: Tüberküloz, fırsatçı enfeksiyonlar (Legionella dahil olmak üzere invazif fungal,
protozoal, bakteriyel, atipik mikobakteriyel, viral enfeksiyonlar)*
Bilinmiyor: Listeria, Hepatit B reaktivasyonu
Neoplazm benign, malignan ve belirlenmemiş (kistler ve polipler dahil)
Yaygın olmayan: Melanom dışı cilt kanserleri* (bkz. Bölüm 4.4)
Seyrek: Lenfoma, melanom (bkz. Bölüm 4.4)
Bilinmiyor: Lösemi, Merkel hücreli karsinom (bkz. Bölüm 4.4)
Kan ve lenfatik sistem hastalıkları
Yaygın olmayan: Trombositopeni
Seyrek: Anemi, lökopeni, nötropeni, pansitopeni*
Çok seyrek: Aplastik anemi*
Bağışıklık sistemi hastalıkları
Yaygın: Alerjik reaksiyonlar (bkz. Deri ve subkütan doku hastalıkları), otoantikor
oluşumu*
Yaygın olmayan: Sistemik vaskülit (anti-nötrofilik sitoplazmik antikor (ANCA) pozitif
vaskülit dahil)
Seyrek: Ciddi alerjik/anafilaktik reaksiyonlar (anjiyoödem, bronkospazm dahil), sarkoidoz
Bilinmiyor: Makrofaj aktivasyon sendromu*, dermatomiyozit semptomlarının kötüleşmesi
Sinir sistemi hastalıkları
Seyrek: Nöbet, multipl skleroz veya optik nörit ve transvers miyelit gibi lokalize
demiyelinizan durumlar dahil SSS demiyelinizan olaylar (bkz. Bölüm 4.4)
Çok seyrek: Guillain-Barré sendromu, kronik inflamatuvar demiyelinizan polinöropati,
demiyelinizan polinöropati ve multifokal motor nöropati dahil periferal demiyelinizan
olaylar (bkz. Bölüm 4.4)
Göz hastalıkları
Yaygın olmayan: Üveit, sklerit
Kardiyak hastalıklar
Seyrek: Konjestif kalp yetmezliği (bkz. Bölüm 4.4)
Solunum, göğüs bozuklukları ve mediastinal hastalıklar
Yaygın olmayan: İntertisyel akciğer hastalığı (pulmoner fibrozis ve pnömonitis dahil)*
Hepato-biliyer hastalıklar
Seyrek: Karaciğer enzimlerinde yükselme, otoimmün hepatit**
**Pazarlama sonrası dönemde TNF alfa inhibitörleri kullanan hastalarda seyrek otoimmün
hepatit vakaları raporlanmıştır.
Deri ve subkütan doku hastalıkları
Yaygın: Kaşıntı
Yaygın olmayan: Döküntü, ürtiker, anjiyoödem, psöriazise benzer döküntü, psöriazis (yeni
veya alevlenme; daha çok el ayası ve ayak tabanında yeni başlayan ve püstüler tarzdakiler
dahil), melanom dışı deri kanserleri
12/32Seyrek: Kutanöz vaskülit (lökositoklastik vaskülit dahil), Stevens-Johnson sendromu,
eritem multiform
Çok seyrek: Toksik epidermal nekroliz
Kas-iskelet, bağ dokusu ve kemik hastalıkları
Seyrek: Subakut kutanöz lupus eritematozus, diskoid lupus eritematozus, Lupus benzeri
sendrom
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonları (kanama, morarma, kaşıntı, eritem, ağrı,
şişkinlik)*
Yaygın: Ateş
*Aşağıdaki seçilmiş yan etkilerin açıklamalarına bakınız.
Seçilmiş yan etkilerin açıklamaları
Maligniteler ve lenfoproliferatif bozukluklar
Klinik çalışmalarda 6 yıl boyunca etanercept uygulanan 4.114 romatoid artritli hastadan
129 çeşitli yeni malignite gözlenmiştir; bu gruba 2 yıllık aktif kontrollü çalışma sürecinde
metotreksatla birlikte etanercept ile tedavi edilen 231 hasta da dahildir. Bu klinik
çalışmalarda gözlenen oran ve insidanslar; üzerinde çalışılan popülasyondan beklenen
sonuçlar ile benzer düzeyde bulunmuştur. Etanercept ile tedavi edilen 240 psöriatik artrit
hastasını içeren ve yaklaşık 2 yıl süren klinik çalışmalarda toplam 2 malignite vakası
bildirilmiştir. 2 yıldan daha uzun bir süre içinde 351 ankilozan spondilit hastası ile yapılan
klinik çalışmalarda, etanercept tedavisi gören hastalarda 6 malignite raporlanmıştır. 2,5
yıla kadar süren çift-kör ve açık etiketli yürütülen psöriazis çalışmalarında, etanercept ile
tedavi edilen 2711 psöriazis hastasında 30 kanser gelişimi ve 43 melanom dışı deri kanseri
rapor edilmiştir.
Romatoid artrit, psoriatik artrit, ankilozan spondilit ve psöriazis çalışmalarında etanercept
ile tedavi edilen 7416 hastadan toplam 18’inde lenfoma rapor edilmiştir.
Pazarlama sonrası süreçte de farklı malignitelerin raporları (meme ve akciğer karsinomu
ve lenfoma dahil) alınmıştır (bkz. Bölüm 4.4).
Enjeksiyon bölgesinde reaksiyon
Plasebo kullanan hastalar ile kıyaslandığında etanercept kullanan romatizma hastalarında
enjeksiyon bölgesinde reaksiyon daha fazla oranda (%36 vs. %9) görülmüştür. Enjeksiyon
bölgesi reaksiyonları genellikle ilk ayda ortaya çıkmıştır. Ortalama süre yaklaşık 3 ila 5
gündür. Etanercept tedavisi gören grupta enjeksiyon bölgesi reaksiyonlarının çoğu için
hiçbir tedavi uygulanmamıştır ve tedavi uygulanan hastaların çoğu kortikosteroid ya da
oral antihistaminik gibi topikal ilaçlar almıştır. Ayrıca bazı hastalarda, en yakın zamanda
enjeksiyon yapılan bölgede bir deri reaksiyonu ile birlikte daha önceki enjeksiyon
bölgelerinde de enjeksiyon bölgesi reaksiyonu görünümlerinin eşzamanlı ortaya çıkması
şeklinde bir enjeksiyon bölgesi hatırlama (recall) reaksiyonu görülmüştür. Bu reaksiyonlar
geçicidir ve tedavinin sürdürülmesi durumunda tekrarlamamıştır.
Kontrollü klinik çalışmalarda psöriazis hastalarında, ilk 12 haftalık tedavi periyodunda
plasebo kullanan hastalarda enjeksiyon bölgesinde reaksiyon görülme oranı %3,4 iken
13/32etanercept ile tedavi gören hastalarda yaklaşık %13,6’dır.
Ciddi Enfeksiyonlar
Plasebo kontrollü çalışmalarda, ciddi enfeksiyonların (öldürücü, yaşamı tehdit eden veya
hospitalizasyon veya damar içi antibiyotik uygulaması gerektiren enfeksiyonlar) görülme
sıklığında artış gözlenmemiştir. 48 ay süre ile etanercept tedavisi gören romatoid artritli
hastaların % 6,3’ünde ciddi enfeksiyonlar meydana gelmiştir. Bu enfeksiyonlar apseler
(çeşitli bölgelerde), bakteriyemi, bronşit, bursit, selülit, kolesistit, ishal, divertikülit,
endokardit (şüphelenilen), gastroenterit, hepatit B, herpes zoster, bacak ülseri, ağız
enfeksiyonları, osteomiyelit, otitis, peritonit, pnömoni, piyelonefrit, sepsis, septik artrit,
sinüzit, deri enfeksiyonu, deri ülseri, idrar yolu enfeksiyonu, vaskülit ve yara
enfeksiyonlarını kapsamaktadır. Tek başına etanercept veya metotreksat veya ikisinin
kombinasyonu ile tedavi edilen hastaları içeren ve 2 yıl süren aktif kontrollü bir çalışmada
ciddi enfeksiyonların oranının, tüm uygulama grupları arasında benzer olduğu
gözlenmiştir. Fakat bu çalışma metotreksat ile etanercept kombinasyonu uygulamasının
enfeksiyonların oranında bir artışla ilişkisinin olabileceğini dışlamamıştır.
24 haftaya varan sürelerde yürütülen plasebo kontrollü plak psöriazis çalışmalarında,
etanercept ve plasebo ile tedavi edilen hastalarda enfeksiyon oranlarında fark yoktur.
Etanercept ile tedavi edilen hastalarda ortaya çıkan ciddi enfeksiyonlar arasında selülit,
gastroenterit, pnömoni, safra kesesi iltihabı, osteomiyelit, gastrit, apandisit, Streptokokkal
fasiit, myozit, septik şok, divertikülit ve apseyi içeren ciddi enfeksiyonlar bulunmaktadır.
Çift kör ve açık etiketli psöriatik artrit çalışmalarında, 1 hasta ciddi bir enfeksiyon
raporlamıştır (zatürre).
Etanercept kullanımı sırasında ciddi ve ölümcül enfeksiyonlar raporlanmıştır; raporlanan
patojenler arasında bakteriler, mikobakteriler (tüberküloz dahil), virüsler ve mantar yer
alır. Bunların bazıları, romatoid artritlerine (bkz. Bölüm 4.4) ek olarak altta yatan koşulları
(diyabet, konjestif kalp yetmezliği, aktif ya da kronik enfeksiyonların olduğu bir geçmiş
gibi) taşıyan hastalarda etanercept tedavisinin uygulanmaya başlanmasından sonraki
birkaç hafta içinde meydana gelmiştir. Etanercept tedavisi bilinen sepsisi olan hastalarda
ölüm oranını arttırabilir.
İnvazif fungal, parazitik (protozoal dahil), viral (herpes zoster dahil), bakteriyel (Listeria
ve Legionella dahil) ve atipik mikobakteriyel enfeksiyonlar dahil olmak üzere fırsatçı
enfeksiyonlar, etanercept ile ilişkilendirilmiştir. Klinik çalışmalardan elde edilen bir veri
havuzu setinde, etanercept alan 15.402 hastada fırsatçı enfeksiyonların toplam insidansı
%0,09 bulunmuştur. Maruz kalmaya-uyarlanmış görülme oranı, her 100 hasta-yılı için 0,06
olay’dır. Pazarlama-sonrası deneyimlerde, dünyada görülen fırsatçı enfeksiyonlarla ilgili
vaka raporlarının yaklaşık yarısı invazif fungal enfeksiyonlardır. En sık bildirilen fungal
enfeksiyonlar Candida, Pneumocystis, Aspergillus ve Histoplazma’dır. Fırsatçı enfeksiyon
gelişen hastalardaki ölümlerin yarıdan fazlası, invazif fungal enfeksiyonlara bağlıdır. Fatal
sonuçlanan vaka bildirimlerinin çoğu, Pneumocystis pnömonisi, belirlenmemiş fungal
enfeksiyonlar ve aspergillozis vakalarıdır (bkz. Bölüm 4.4).
Otoantikor Oluşumu
Erişkin hastalardan alınan serum örnekleri, değişik zaman noktalarında otoantikor testine
tabi tutulmuştur. Antinükleer antikorlar (ANA) için değerlendirilen romatoid artrit
hastalarında, yeni pozitif ANA (ANA ≥1:40) gelişen hasta yüzdesi, etanercept ile tedavi
edilen hastalarda (%11), plasebo alan hastalara kıyasla (%5) daha yüksektir. Yeni pozitif
14/32anti- çift-zincirli DNA antikorlar gelişen hasta yüzdesi de radyoimmün tayin metodu
(etanercept ile tedavi edilen hastalarda %15’e karşılık plasebo alan hastalarda %4) ve
Crithidia luciliae tayini ile (etanercept ile tedavi edilen hastalarda %3’e karşılık plasebo
alan hastalarda sıfır) daha yüksek bulunmuştur. Antikardiyolipin antikorlar geliştiren
hastaların oranı da, benzer şekilde, plasebo grubuna kıyasla yüksek bulunmuştur.
Etanerceptin uzun dönem kullanımının otoimmün hastalıkların gelişimine etkisi
bilinmemektedir.
Romatoid faktör pozitif olan romatoid artritli hastalar da dahil, bazı hastalarda lupus
benzeri sendrom veya klinik görünüm ve biyopsi sonucu subakut deri lupus veya diskoid
lupusu ile uyumlu döküntülerle birlikte başka otoantikorların geliştiği nadir advers etkiler
bildirilmiştir.
Pansitopeni ve aplastik anemi
Pansitopeni ve aplastik anemiye dair pazarlama sonrası raporlar bulunmaktadır ve
bunlardan bazısı ölümle sonuçlanmıştır (bkz. Bölüm 4.4).
İntersitisyel akciğer hastalığı
İntersitisyel akciğer hastalığına dair (pnömoni ve pulmoner fibrozis dahil) pazarlama
sonrası raporlar bulunmaktadır ve bunlardan bazısı ölümle sonuçlanmıştır.
Eş zamanlı ERELZİ ve anakinra tedavisi
Erişkin hastalarda, etanerceptin anakinra ile eşzamanlı olarak uygulandığı çalışmalarda,
tek başına etanercepte kıyasla daha yüksek bir ciddi enfeksiyon oranı gözlemlenmiş ve
hastaların %2’sinde (3/139) nötropeni gelişmiştir (mutlak nötrofil sayısı <1000/mm3).
Nötropenik olan bir hastada, hospitalizasyonla düzelen selülit gelişmiştir (bkz. Bölüm 4.4
ve 4.5).
Karaciğer enzimlerinde yükselme
Etanerceptin tüm endikasyonlarında gerçekleştirilen kontrollü klinik çalışmalarının çift kör
periyodlarında beraberinde metoreksat olmadan tek başına etanercept alan hastalarda karaciğer
enzimlerinde yükselme görülme sıklığı (insidans oranı) %0,54 olmuştur (yaygın olmayan
sıklık). Etanercept ile metotreksatın birlikte uygulamasına izin veren kontrollü klinik
çalışmaların çift kör periyodlarında karaciğer enzimlerinde yükselme görülme sıklığı (insidans
oranı) %4,18 olmuştur (yaygın sıklıkta).
Pediyatrik popülasyon:
Jüvenil idiopatik artriti olan pediyatrik hastalarda istenmeyen etkiler
Jüvenil idiopatik artriti olan pediyatrik hastalarda görülen advers etkiler genelikle sıklık ve
tip olarak yetişkin hastalarda görülenler ile benzerdir. Yetişkinlerle kıyaslandığında
görülen farklılıklar ve diğer özel durumlar aşağıdaki paragraflarda tartışılmaktadır.
Klinik çalışmalarda 2 yaşından 18 yaşına kadar jüvenil kronik artritli hastalarda görülen
enfeksiyon tipleri genellikle hafif ila orta şiddetteydi ve ayaktan tedavi gören pediyatrik
popülasyonda sıklıkla gözlenen enfeksiyonlar ile benzerdi.
Rapor edilen ciddi yan etkiler, sekeller olmaksızın iyileşen aseptik menenjit belirti ve
semptomları olan varisella, apandisit, gastroenterit, depresyon/kişilik bozuklukları,
kutanöz ülser, özefajit/gastrit, A grubu streptokokkal septik şok, Tip I diabetes mellitus ve
yumuşak doku ile ameliyat sonrası yara enfeksiyonlarını kapsamaktadır.
JİA olan 4-17 yaşlar arasındaki çocuklarda yapılan bir çalışmada, 69 çocuktan 43’ünde
15/32(%62) etanercept aldıkları çalışmanın 3 aylık dönemi sırasında (I. kısım, açık-etiketli)
enfeksiyon ortaya çıkmış ve 12-ay süreli açık-etiketli uzatma tedavisini tamamlayan 58
hastada, enfeksiyonların şiddeti benzer bulunmuştur. Jüvenil idiyopatik artrit
hastalarındaki advers olayların türleri ve oranları, romatoid artriti olan erişkin hastalarda
etanercept ile yürütülen çalışmalarda görülenlere benzerdir ve çoğunluğu hafif şiddettedir.
Bazı advers olaylar, 3 ay süreyle etanercept alan 69 jüvenil idiyopatik artrit hastasında, 349
erişkin romatoid artrit hastasına kıyasla daha sık rapor edilmiştir. Bu advers olaylar, baş
ağrısı (hastaların %19’unda, 1,7 olay / hasta yılı), bulantı (%9, 1,0 olay / hasta yılı), karın
ağrısı (%19, 0,74 olay / hasta yılı) ve kusma (%13, 0,74 olay / hasta yılı) olmuştur.
JİA hastalarında yapılan klinik çalışmalarda 4 makrofaj aktivasyon sendrom vakası rapor
edilmiştir.
Pazarlama sonrası kaynaklardan, etanercept ile tedavi edilen JIA hastalarında IBH
(inflamatuvar barsak hastalığı) ve üveit bildirimleri olmuştur. Bu bulgular çok az sayıda
hastada ilacın kesilmesi ile kaybolmuş ve tekrar verilmesi ile yeniden ortaya çıkmıştır
(positive rechallenge) (bkz. Bölüm 4.4).
Pediyatrik plak psöriazisi olan pediyatrik hastalarda istenmeyen etkiler
4 ile 17 yaşları arasında 211 pediyatrik plak psöriazis hastasında yapılan 48 hafta süreli bir
çalışmada raporlanan yan etkiler yetişkin plak psöriazis hastaları için daha önce yapılan
çalışmalarda görülenler ile benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Romatoid artritli hastalar ile yapılan klinik çalışmalarda doz-limitleyici toksisiteler
saptanmamıştır. Değerlendirilen en yüksek doz seviyesi 32 mg/m2 olarak intravenöz
uygulanan yükleme dozunu takip eden, haftada iki kez 16 mg/m2 subkütan olarak
uygulanan dozdur. Bir romatoid artrit hastası yanlışlıkla kendine, 3 hafta boyunca haftada
iki kez subkütan 62 mg etanercept uygulamış ve herhangi bir istenmeyen etkiyle
karşılaşmamıştır.
Etanerceptin antidotu yoktur.
5. FARMAKOLOJİK ÖZELLİKLER
Etanercept, rekombinant DNA teknolojisi ile üretilmiş, insan tümör nekrotize edici faktör
reseptör p75 (TNFR2/p75) ve insan IgG1-Fc proteininin birleştirilmesi ile elde edilen bir
insan tümör nekrotize edici faktör reseptör p75-Fc füzyon proteinidir.
5.1. Farmakodinamik özellikler
Farmakoterapötik grup: Tümör nekroz faktörü-alfa (TNF-alfa)
ATC kodu: L04AB01
Bu ürün bir biyobenzerdir.
16/32Etki mekanizması:
Romatoid artritte ve ankilozan spondilitte eklem patolojisi ve psöriazis vulgaris’te deri
patolojisi, büyük oranda TNF tarafından kontrol edilen pro-inflamatuvar moleküller
aracılığıyla düzenlenir. Etanercept etkisini, TNF’nin hücre yüzeyindeki TNFR’lere
bağlanmasını kompetitif olarak inhibe ederek, biyolojik aktivitelerini yok edip, TNF’e
bağlı gelişen hücresel yanıtlarını önleyerek göstermektedir. Ayrıca etanercept, TNF’nin
düzenlediği veya diğer moleküllerin (örneğin, sitokinler, adhezyon molekülleri veya
proteinazlar) kontrol ettiği biyolojik yanıtları da değiştirebilmektedir.
Farmakodinamik etkiler:
Tümör nekrotize edici faktör (TNF), romatoid artrite bağlı inflamasyonda dominant sitokin
işlevini görür. Psöriatik artritli hastaların sinovyalarında ve psöriatik plaklarında da TNF
miktarları yükselir. Ankilozan spondilitli hastaların sinovyal dokularında ve serumlarında
da TNF miktarları yükselir.
Psöriazis plaklarında, psöriatik lezyon görülmeyen derideki seviyelerle kıyaslandığında T-
hücreleri de dahil inflamatuvar hücrelerin infiltrasyonu, psöriatik lezyonlarda TNF
seviyelerinin yükselmesine sebep olur.
ERELZİ TNF’in kompetitif inhibitörü olarak hücre yüzeyi reseptörlerine bağlanmasını
engeller ve biyolojik aktivitesini önler.
TNF ve lenfotoksin iki ayrı hücre yüzeyi reseptörlerine bağlanan pro-inflamatuvar
sitokinlerdir: 55 kilodalton (p55) ve 75 kilodalton (p75) tümör nekrotize edici faktör
reseptörleri (TNFR). İki TNFR de, doğal olarak membrana bağlı ve çözünen formdadır.
TNF ve lenfotoksinlerin biyolojik aktiviteleri hücre yüzeyindeki TNFR’lere çapraz
biçimde bağlanmaları esasına dayanır. Etanercept gibi çözülen dimerik reseptörler,
monomerik reseptörlere kıyasla TNF’ye daha yüksek bir afinite gösterirler ve kendi hücre
reseptörlerine bağlanan TNF’nin çok daha güçlü kompetitif inhibitörleridir. Bunlara
ilaveten, dimerik reseptör yapısında immunoglobulinlerin Fc bölgesinin füzyon yapılar
olarak kullanılması, etanerceptin serum yarılanma ömrünü uzatmaktadır.
Klinik etkililik ve güvenlilik
Bu bölümde; romatoid artriti olan yetişkinlerdeki dört randomize kontrollü çalışmanın,
psöriatik artriti olan yetişkinlerdeki bir çalışmanın, ankilozan spondiliti olan
yetişkinlerdeki bir çalışmanın, non-radyografik aksiyel spondiloartriti olan yetişkinlerdeki
bir çalışmanın, plak psöriazisi olan yetişkinlerdeki dört çalışmanın, JİA ile ilgili üç
çalışmanın ve plak psöriazis olan pediatrik hastalardaki bir çalışmanın verileri
sunulmaktadır.
Romatoid artritli yetişkin hastalar
Etanerceptin etkililiği randomize, çift kör, plasebo kontrollü bir çalışmada
değerlendirilmiştir. Bu çalışmada, en az bir ancak en fazla dört hastalık modifiye edici
antiromatizmal ilaçla (DMARD’lar) tedavisi başarısız olmuş aktif romatoid artrit olan 234
yetişkin hasta değerlendirilmiştir. Altı ardışık ay boyunca haftada iki kez subkütan olarak
10 mg veya 25 mg etanercept veya plasebo uygulanmıştır. Bu kontrollü çalışmanın
bulguları, Amerikan Romatoloji Koleji (ACR) yanıt kriterleri kullanılarak romatoid
artritteki yüzde iyileşme olarak ifade edilmiştir.
17/32Etanercept ile tedavi edilen hastalarda 3. ve 6. ayda ACR 20 ve 50 yanıtları, plasebo
uygulanan hastalardan daha yüksek olmuştur (ACR 20: 3. ve 6. ayda sırasıyla etanercept
%62 ve %59, placebo %23 ve %11; ACR 50: 3. ve 6. ayda sırasıyla etanercept %41 ve
%40, plasebo %8 ve %5; ACR 20 ve ACR 50 yanıtları için tüm zaman noktalarında
plaseboya karşı etanercept p<0,01).
Etanercept alan olguların yaklaşık %15’i 3. ayda ve 6. ayda ACR 70 yanıtı elde ederken,
bu oran plasebo kolunda %5’ten düşük olmuştur. Etanercept alan hastalarda klinik yanıtlar
genellikle tedavi başlangıcından 1 – 2 hafta sonra görülür ve nerdeyse 3. ayda hep yanıt
alınır. Doz yanıt orantısallığı görülmüştür; 10 mg ile sağlanan etkililik, plasebo ile 25 mg
arasındadır. Etanercept, hem ACR kriterlerinde hem de sabah katılığı gibi ACR yanıt
kriterlerine dahil edilmeyen diğer romatoid artrit hastalığı aktivite ölçümlerinde
plasebodan anlamlı şekilde daha iyi bulunmuştur. Çalışma boyunca 3 ayda bir fonksiyon
kaybı, aktiflik, ruhsal sağlık, genel sağlık durumu ve artritle ilişkili sağlık durumu alt
alanlarını içeren bir Sağlık Değerlendirme Anketi (HAQ) uygulanmıştır. Kontrollere
kıyasla etanercept alan hastalarda 3. ve 6. ayda tüm HAQ değerleri iyileşmiştir.
Etanerceptin sonlandırılması ardından artrit semptomları genellikle bir ay içinde geri
dönmüştür. Açık etiketli çalışmaların sonuçları temelinde, 24 aya kadar tedaviye ara verilip
ardından etanercept tedavisine tekrar başlanması, tedaviye ara verilmeden etanercept alan
hastalarınkine benzer yanıtlarla sonuçlanmıştır. Açık etiketli uzatma çalışmalarında, hastalar
ara vermeden etanercept aldıklarında 10 yıla kadar devam eden sürekli yanıtlar
görülmüştür.
Aktif romatoid artrit olan (hastalık süresi <3 yıl), daha önce hiç metotreksat tedavisi
almamış 632 yetişkin hastada, primer sonlanım noktası olarak körleştirilmiş radyografik
değerlendirmelerin kullanıldığı randomize, aktif kontrollü bir çalışmada etanerceptin
etkililiği metotreksat ile karşılaştırılmıştır. 24 aya kadar haftada iki kez subkütan (SC) yolla
10 mg veya 25 mg dozlarda etanercept uygulanmıştır. Metotreksat dozları, çalışmanın ilk
8 haftasında 7,5 mg/haftadan 20 mg/haftaya arttırılmış ve 24 aya kadar devam etmiştir.
Etanercept 25 mg ile 2 hafta içindeki etki başlangıcı dahil klinik iyileşme, önceki
çalışmalarda görülene benzer olmuş ve 24 aya kadar devam etmiştir. Hastalar, başlangıçta
1,4 ila 1,5 HAQ skorları ile orta derecede engelli idi. Etanercept 25 mg tedavisi 12 ayda
belirgin iyileşme sağlamış, hastaların yaklaşık %44’ü normal bir HAQ skoruna ulaşmıştır
(0,5’ten düşük). Bu fayda çalışmanın 2. yılında devam etmiştir.
Bu çalışmada, yapısal eklem hasarı radyografik olarak değerlendirilmiş ve bileşenleri
erozyon skoru ve eklem aralığında daralma (JSN) olan Total Sharp Skoru (TSS)’nda
değişiklik olarak ifade edilmiştir. El/bilek ve ayak radyografileri başlangıçta, 6., 12. ve 24.
aylarda değerlendirilmiştir. 10 mg etanercept dozu, 25 mg doza kıyasla yapısal hasar
üzerinde tutarlı şekilde daha az etki göstermiştir. Etanercept 25 mg hem 12 hem de 24 ayda
erozyon skorları açısından metotreksata göre anlamlı olarak üstün olmuştur. Metotreksat
ve etanercept 25 mg arasında TSS ve JSN’deki farklılıklar istatistiksel olarak anlamlı
bulunmamıştır. Sonuçlar aşağıdaki şekilde gösterilmektedir.
18/32Radyografik Progresyon: <3 Yıl Süreyle RA olan Hastalarda Etanercept ile
Metotreksatın Karşılaştırılması
Başka bir aktif kontrollü, çift kör, randomize çalışmada; 6 ay ila 20 yıl süreyle (medyan 5
yıl) aktif romatoid artriti olan, metotreksat dışında en az 1 DMARD’a yeterli yanıt
vermeyen 682 yetişkin hastada tek başına etanercept (haftada iki kez 25 mg), tek başına
metotreksat (haftada bir kez 7,5 ila 20 mg, medyan doz 20 mg) ve eş zamanlı başlanan
etanercept ile metotreksat kombinasyonunun klinik etkililik, güvenlilik ve radyografik
progresyona etkisi karşılaştırılmıştır.
Metotreksat ile kombinasyon halinde etanercept tedavisi alan gruptaki hastalarda hem 24.
hem de 52. haftalarda ACR 20, ACR 50, ACR 70 yanıtları ve DAS ile HAQ skorlarındaki
iyileşme monoterapi grubundaki hastalardan anlamlı şekilde daha yüksek olmuştur
(bulgular aşağıdaki tabloda gösterilmiştir). Etanercept monoterapisine ve metotreksat
monoterapisine kıyasla metotreksatla kombinasyon halinde etanercept için belirgin
avantajlar 24 ay sonra da gözlenmiştir.
19/32
mişiğed
erög
acıgnalşaB
12 Ay 24 Ay
Etanersept 25 mg12 Ayda Klinik Etkililik Bulguları: 6 Ay ila 20 Yıl Süreyle RA Olan Hastalarda
Etanercept, Metotreksat ve Metotreksatla Kombinasyon Halinde Etanerceptin
Karşılaştırılması
Sonlanım noktası Metotreksat Etanercept Etanercept + Metotreksat
(n = 228) (n = 223) (n = 231)
ACR Yanıtlarıa
ACR 20 %58,8 %65,5 %74,5†,Φ
ACR 50 %36,4 %43,0 %63,2†,Φ
ACR 70 %16,7 %22,0 %39,8†,Φ
DAS
Başlangıç skorub 5,5 5,7 5,5
52. Hafta skorub 3,0 3,0 2,3†,Φ
Remisyonc %14 %18 %37†,Φ
HAQ
Başlangıç 1,7 1,7 1,8
52. Hafta 1,1 1,0 0,8†,Φ
a: Çalışmada 12 ayı tamamlamayan hastalar yanıt vermeyenler olarak kabul edilmiştir.
b: Hastalık Aktivite Skoru (DAS) için değerler ortalamadır.
c: Remisyon, DAS <1,6 olarak tanımlanmıştır.
İkili karşılaştırma p-değerleri: † = Etanercept + metotreksat ile metotreksat karşılaştırması
için p <0,05 ve Φ = Etanercept + metotreksat ile Etanercept karşılaştırması için p < 0,05.
12 aydaki radyografik progresyon metotreksat grubundakine göre etanercept grubunda
anlamlı şekilde daha az olmuş, kombinasyon ise radyografik progresyonu yavaşlatmada
her iki monoterapiden anlamlı şekilde daha iyi bulunmuştur (aşağıdaki şekle bakınız).
Radyografik Progresyon: 6 Ay ila 20 Yıl Süreyle RA Olan Hastalarda Etanercept,
Metotreksat ve Metotreksatla Kombinasyon Halinde Etanerceptin Karşılaştırılması
(12 Aylık Bulgular)
20/32
mişiğed
erög
acıgnalşaB
Metotreksat
Etanersept
Etanersept+Metotreksatİkili karşılaştırma p-değerleri: * = Etanercept ile metotreksat karşılaştırması için p
< 0,05, † = Etanercept + metotreksat ile metotreksat karşılaştırması için p < 0,05 ve
Φ = Etanercept + metotreksat ile Etanercept karşılaştırması için p < 0,05.
Etanercept monoterapisine ve metotreksat monoterapisine kıyasla metotreksatla
kombinasyon halinde etanercept için belirgin avantajlar 24 ay sonra da gözlenmiştir.
Benzer şekilde, metotreksat monoterapisine kıyasla etanercept monoterapisi için belirgin
avantajlar 24 ay sonra da gözlenmiştir.
Herhangi bir nedenle çalışmadan ayrılan tüm hastaların progresyon gösterdiği kabul edilen
bir analizde, metotreksatla kombinasyon halinde etanercept grubunda 24 ayda progresyon
olmayan (TSS değişimi ≤0,5) hastaların oranı, tek başına etanercept ve tek başına
metotreksat gruplarına kıyasla daha yüksek olmuştur (sırasıyla %62, %50 ve %36; p<0,05).
Tek başına etanercept ve tek başına metotreksat arasındaki fark da anlamlı olmuştur
(p<0,05). Çalışmada 24 aylık tedaviyi tamamlayıp progresyon görülmeyen hastaların
oranları sırasıyla %78, %70 ve %61 bulunmuştur.
Aktif romatoid artritli 420 hasta ile gerçekleştirilen çift kör, plasebo kontrollü bir çalışmada
haftada bir kez uygulanan etanercept 50 mg’ın (iki adet 25 mg SC enjeksiyon) güvenliliği ve
etkililiği değerlendirilmiştir. Bu çalışmada 53 hasta plasebo, 214 hasta haftada bir kez
etanercept 50 mg ve 153 hasta haftada iki kez etanercept 25 mg almıştır. Her iki etanercept
tedavi rejiminin güvenlilik ve etkililik profilleri 8. haftada RA’nın belirti ve semptomları
açısından benzer bulunmuştur; 16. haftada, iki etanercept uygulaması arasında fark
gözlenmemiştir. Tek doz 50 mg/mL etanercept enjeksiyonu aynı anda iki adet 25 mg/mL
enjeksiyon ile biyoeşdeğer bulunmuştur.
Psöriatik artritli yetişkin hastalar
Etanerceptin etkililiği psöriatik artrit olan 205 hastada yapılan randomize, çift-kör, plasebo
kontrollü bir çalışmada değerlendirilmiştir. Hastalar 18-70 yaşları arasındadır ve aktif
psöriatik artritin (≥3 şişmiş eklem ve ≥3 hassas eklem) şu formlarından en az birine
sahiptirler: (1) distal interfalangeal (DIP) tutulum; (2) poliartiküler artrit (romatoid nodül
yokluğu ve psöriazis varlığı); (3) mutilan artrit; (4) asimetrik psöriatik artrit veya (5)
spondilit benzeri ankiloz. Hastalarda ayrıca, çapı≥2 cm hedef lezyon olarak nitelenen plak
psöriazis bulunmaktaydı. Hastalar daha önce NSAID (%86), DMARD (%80) ve
kortikosteroid (%24) tedavileri almıştır. Halihazırda metotreksat tedavisi alan hastalar (≥2
ay boyunca stabil) ≤25 mg/hafta sabit dozda metotreksat tedavisine devam edebildiler. 6
ay boyunca haftada iki defa SC olarak 25 mg etanercept (romatoid artritli hastalardaki doz
belirleme çalışmaları temelinde) ya da plasebo uygulanmıştır. Çift kör çalışma sonunda
hastalar toplam 2 yıl süren açık etiketli uzatma çalışmasına girebilmiştir.
Klinik yanıtlar ACR 20, 50 ve 70 yanıtı elde eden hastaların yüzdesi ve Psöriatik Artrit
Yanıt Kriterlerinde (PsARC) iyileşme olan hastaların oranı şeklinde ifade edilmiştir.
Sonuçlar aşağıdaki tabloda özetlenmiştir.
21/32Plasebo Kontrollü Bir Çalışmada Psöriatik Artriti Olan Hastaların Yanıtları
Hastaların Yüzdesi
Plasebo Etanercepta
Psöriatik Artrit Yanıtı n=104 n=101
ACR 20
3 Ay 15 59b
6 Ay 13 50b
ACR 50
3 Ay 4 38b
6 Ay 4 37b
ACR 70
3 Ay 0 11b
6 Ay 1 9c
PsARC
3 Ay 31 72b
6 Ay 23 70b
a: haftada iki kez 25 mg Etanercept SC
b: p<0,001, Etanercept vs plasebo
c: p<0,01, Etanercept vs plasebo
Etanercept alan psöriatik artritli hastalar arasında, klinik yanıtlar ilk ziyaret zamanında (4
hafta) belirgin olmuş ve 6 ay tedavi boyunca korunmuştur. Etanercept, hastalık
aktivitesinin tüm ölçümleri açısından plaseboya göre anlamlı şekilde daha iyi olmuş
(p<0,001) ve yanıtlar eş zamanlı metotreksat tedavisi olsun veya olmasın, benzer
bulunmuştur. Psöriatik artrit olan hastalarda yaşam kalitesi, HAQ fonksiyon kaybı indeksi
kullanılarak tüm zaman noktalarında değerlendirilmiştir. Fonksiyon kaybı indeksi skoru,
plaseboya göre, etanercept ile tedavi uygulanan psöriatik artritli hastalarda tüm zaman
noktalarında anlamlı şekilde daha fazla düzelmiştir (p<0,001).
Psöriatik artrit çalışmasında radyografik değişimler değerlendirilmiştir. Başlangıçta ve 6.,
12. ve 24. ayda el ve bileklerin radyografileri alınmıştır. 12. aydaki modifiye TSS aşağıdaki
tabloda sunulmaktadır. Herhangi bir nedenle çalışmadan ayrılan tüm hastaların progresyon
gösterdiği kabul edilen bir analizde, etanercept grubunda 12 ayda progresyon olmayan
(TSS değişimi ≤0,5) hastaların oranı plasebo grubuna kıyasla daha yüksek olmuştur
(sırasıyla %73 ve %47; p≤0,001). Etanerceptin radyografik progresyon üzerindeki etkisi,
ikinci yıl boyunca tedaviye devam eden hastalarda korunmuştur. Poliartiküler simetrik
eklem tutulumu olan hastalarda periferik eklem hasarında yavaşlama gözlenmiştir.
22/32Toplam Sharp Skorunda Başlangıca Göre Ortalama (SE) Yıllık Değişim
Plasebo Etanercept
Süre (n=104) (n=101)
12 Ay 1,00 (0.29) -0,03 (0,09)a
SE = standart hata
a: p=0,0001
Etanercept tedavisi, çift kör dönem boyunca fiziksel fonksiyonda iyileşme sağlamış ve bu
yarar 2 yıla kadar süren uzun dönem tedavi boyunca korunmuştur.
Ankilozan spondilit benzeri ve mutilan tip artrit psöriatik artropatili olan hastalarda, az
sayıda hastanın incelenmesi nedeniyle etanerceptin etkililiği konusunda kanıtlar
yetersizdir.
Psöriatik artritli hastalarda haftada bir 50 mg doz kullanılan bir çalışma yapılmamıştır. Bu
hasta popülasyonunda haftada bir doz için etkililik kanıtı, ankilozan spondilit olan
hastalarda yapılan çalışmaların verilerine dayanmaktadır.
Ankilozan spondilitli yetişkin hastalar
Etanerceptin etkililiği haftada iki kez 25 mg etanercept ile plasebonun karşılaştırıldığı 3
randomize, çift kör çalışmada değerlendirilmiştir. Toplam 401 hasta yer almış, bu
hastaların 203’ü etanercept ile tedavi edilmiştir. Bu çalışmalardan en büyüğünde (n=277)
18-70 yaşlarında aktif ankilozan spondiliti olan hastalar değerlendirilmiştir. Aktif AS;
ortalama sabah katılığı süresi ve şiddeti için görsel analog ölçeği (VAS) skorunun ≥30
olması ile birlikte aşağıdaki 3 parametreden en az ikisi için VAS skorlarının ≥30 olması
şeklinde tanımlanmıştır: hasta global değerlendirmesi, gece ve toplam sırt ağrısı için
ortalama VAS skorları ve Bath Ankilozan Spondilit Fonksiyonel İndeksinde (BASFI) 10
sorunun ortalaması. DMARD, NSAID veya kortikosteroid alan hastalar bu ilaçlara stabil
dozlarda devam edebilmiştir. Omurgası tamamıyla ankiloze olmuş hastalar çalışma dışı
bırakılmıştır. 138 hastaya 6 ay boyunca haftada iki defa subkütan olarak 25 mg etanercept
(romatoid artrit olan hastalarda doz belirleme çalışmaları temelinde) veya plasebo
uygulanmıştır.
Etkililiğin primer ölçütü (ASAS 20), 4 ASAS kriterinin (hasta global değerlendirmesi, sırt
ağrısı, BASFI ve inflamasyon) en az 3’ünde ≥%20 iyileşme olması ve diğer kriterde
kötüleşme olmamasıdır. ASAS 50 ve 70 yanıtlarında da sırasıyla %50 ve %70 iyileşme
olması şeklinde aynı kriterler kullanılmıştır.
Plaseboya kıyasla, etanercept ile tedavi ASAS 20, ASAS 50 ve ASAS 70’te, tedavi
başlangıcını izleyen 2 hafta kadar erken dönemde iyileşme ile sonuçlanmıştır.
23/32Plasebo Kontrollü Bir Çalışmada Ankilozan Spondiliti Olan Hastaların Yanıtları
Hastaların Yüzdesi
Ankilozan Spondilit Yanıtı Plasebo Etanercept
N=139 N=138
ASAS 20
2 hafta 22 46a
3 ay 27 60a
6 ay 23 58a
ASAS 50
2 hafta 7 24a
3 ay 13 45a
6 ay 10 42a
ASAS 70
2 hafta 2 12b
3 ay 7 29b
6 ay 5 28b
a: p<0,001, Etanercept vs plasebo
b: p=0,002, Etanercept vs plasebo
Etanercept alan ankilozan spondilitli hastalar arasında, klinik yanıtlar ilk vizit zamanında
(2 hafta) belirgin olmuş ve tedavinin 6 ayı boyunca korunmuştur. Yanıtlar, başlangıçta ek
tedavi alan veya almayan hastalarda benzer olmuştur.
Ankilozan spondilitle ilgili daha küçük 2 çalışmada benzer bulgular elde edilmiştir.
Dördüncü çalışma olan, aktif ankilozan spondilitli 356 hastayla yapılan çift kör, plasebo
kontrollü bir çalışmada, haftada bir uygulanan 50 mg etanercept ile haftada iki kez
uygulanan 25 mg etanerceptin güvenliliği ve etkililiği karşılaştırılmıştır. Haftada bir 50 mg
ve haftada iki 25 mg rejimlerin güvenlilik ve etkililik profilleri benzer olmuştur.
Non-radyografik aksiyel spondiloartritli yetişkinler
Non-radyografik aksiyel spondiloartritli (nr-AxSpA) hastalarda etanerceptin etkililiği; 12
haftalık, randomize, çift kör, plasebo kontrollü bir çalışmada değerlendirilmiştir.
Çalışmada aksiyel spondiloartritin ASAS sınıflandırma kriterlerini karşılayan ancak AS
için modifiye New York kriterlerini karşılamayan 215 yetişkin (modifiye ITT – intent to
treat) nr-AxSpA (18-49 yaş) hastası değerlendirildi. Hastaların ayrıca iki veya daha fazla
NSAİİ’a yetersiz yanıtı veya intoleransı olması gerekliydi. Çift-kör periyod sırasında
hastalar 12 hafta boyunca haftada bir kez etanercept 50 mg veya plasebo aldılar. Primer
etkililik ölçütü (ASAS 40); dört ASAS kriterinden en az üçünde %40’lık bir iyileşme ve
kalan bir kriterde de kötüleşme olmamasıydı. Çift-kör periyodu; tüm hastaların ek 92
haftaya kadar haftalık 50 mg etanercept aldıkları bir açık etiketli dönem takip etmiştir.
Başlangıçta ve 12. ve 104. haftada inflamasyonu değerlendirmek için sakroiliak eklem ve
omurganın MRI sonuçları incelenmiştir.
Etanercept ile tedavi, plasebo ile karşılaştırıldığında ASAS 40, ASAS 20 ve ASAS 5/6’da
istatistiksel olarak anlamlı iyileşme ile sonuçlanmıştır. Ayrıca ASAS kısmi remisyon ve
BASDAI 50 için de belirgin iyileşme gözlenmiştir. 12. hafta sonuçları aşağıdaki tabloda
gösterilmiştir.
24/32Plasebo kontrollü nr-AxSpA çalışmasında etkililik cevabı: Sonlanım noktalarına ulaşan
hastaların yüzdesi
12. haftada çift-kör klinik Plasebo Etanercept
yanıtlar N=106 ila 109* N=103 ila 105*
ASAS**40 15,7 32,4b
ASAS 20 36,1 52,4c
ASAS 5/6 10,4 33,0a
ASAS kısmi remisyon 11,9 24,8c
BASDAI***50 23,9 43,8b
*Bazı hastalar tüm sonlanım noktaları için tam veri sağlamamıştır.
**ASAS = Uluslararası Spondiloartrit Değerlendirme Topluluğu
*** BASDAI = Bath Ankilozan Spondilit Hastalık Aktivite İndeksi
a: p<0,001, b:<0,01 ve c:<0,05, sırasıyla Etanercept ile plasebo arasında
12. haftada etanercept alan hastalarda sakroiliak eklem için MRI ile ölçülen SPARCC
(Kanada Spondiloartrit Araştırma Konsorsiyumu) skorunda istatistiksel olarak anlamlı bir
iyileşme olmuştur. Başlangıca göre uyarlanmış ortalama değişim, etanercept ile tedavi
edilen hastalarda 3,8 (n=95), plasebo ile tedavi edilen hastalarda 0,8 (n=105) olmuştur
(p<0,001). 104. haftada etanercept ile tedavi edilen tüm hastalar için MRI ile ölçülen
SPARCC skorunda başlangıca göre ortalama değişiklik sakroiliak eklem için 4,64 (n=153)
ve omurga için 1,40 (n=154) olmuştur.
Etanercept; BASFI (Bath Ankilozan Spondilit Fonksiyonel İndeksi), EuroQol 5D Genel
Sağlık Durumu Skoru ve SF-36 Fiziksel Bileşen Skorunu da içeren sağlıkla ilişkili yaşam
kalitesi ve fiziksel fonksiyon değerlendirmelerinin çoğunda plasebo ile karşılaştırıldığında
başlangıçtan 12. haftaya kadar istatistiksel olarak anlamlı derecede daha yüksek iyileşme
göstermiştir.
Etanercept alan nr-AxSpA hastaları arasında klinik yanıtlar; ilk ziyaret (2 hafta) sırasında
belirgindir ve 2 yıllık tedavi boyunca devam etmiştir. Sağlıkla ilişkili yaşam kalitesi ve
fiziksel fonksiyonda gelişme de 2 yıllık tedavi boyunca devam etmiştir. 2 yıllık veriler herhangi
bir yeni güvenlilik bulgusu göstermemiştir. 104. haftada 8 hasta aksiyal spondiloartropatiyi
işaret eden modifiye New York kriterlerine göre spinal X-ray’de bilateral Kademe 2 skoruna
ilerlemiştir.
Plak psöriazisli yetişkin hastalar
Hedef popülasyonda “tedaviye yanıt vermeyen” hastalar; yetersiz yanıt olmasıyla
(PASI<50 veya PGA iyiden az) veya tedavi alırken hastalığın kötüleşmesiyle ve üç majör
sistemik tedavinin en az her biriyle yanıt değerlendirilecek kadar uzun süre yeterli doz
uygulanan hastalar ile tanımlanır.
Orta ila şiddetli psöriazis olan (diğer sistemik tedavilere yanıt veren) hastalarda diğer
sistemik tedavilere karşı etanerceptin etkililiği, doğrudan karşılaştırmalı çalışmalarda
değerlendirilmemiştir. Bunun yerine, etanerceptin güvenliliği ve etkililiği randomize, çift
kör, plasebo kontrollü dört çalışmada değerlendirilmiştir. Bu dört çalışmanın tümünde
primer etkililik sonlanım noktası, her tedavi grubunda 12 haftada PASI 75 (yani Psöriazis
Alan ve Şiddet İndeksi skorunda başlangıca göre en az %75 iyileşme) yanıtına ulaşan
hastaların oranı olmuştur.
25/321. Çalışma, vücut yüzeyi alanının ≥%10’unu kapsayan aktif ancak klinik açıdan stabil plak
psöriazisi olan ≥18 yaşındaki hastalarda yapılan bir Faz 2 çalışmadır. 112 hasta, 24 hafta
boyunca haftada iki kez 25 mg etanercept (n=57) veya plasebo (n=55) almak üzere
randomize edilmiştir.
2. Çalışmada, 1. çalışmayla aynı dahil etme kriterleri kullanılarak ve tarama sırasında
minimum PASI skorunun 10 olması kriteri eklenerek, kronik plak psöriazisi olan 652 hasta
değerlendirilmiştir. Etanercept, 6 ardışık ay boyunca haftada bir 25 mg, haftada iki 25 mg
veya haftada iki 50 mg dozlarda uygulanmıştır. Çift kör tedavi döneminin ilk 12 haftası
boyunca hastalar plasebo veya yukarıdaki üç etanercept dozundan birini almıştır. 12
haftalık tedaviden sonra plasebo grubundaki hastalar körleştirilmiş etanercept tedavisine
(haftada iki kez 25 mg) başlamıştır; aktif tedavi gruplarındaki hastalar ise başlangıçta
randomize edilen dozla 24. haftaya kadar devam etmiştir.
3. Çalışmada 583 hasta değerlendirilmiş ve 2. çalışmayla aynı dahil etme kriterleri
kullanılmıştır. Bu çalışmadaki hastalar 12 hafta boyunca haftada iki kez 25 mg veya 50 mg
etanercept veya plasebo almıştır ve ardından tüm hastalar ilave 24 hafta boyunca haftada
iki kez açık etiketli 25 mg etanercept almıştır.
4. Çalışmada 142 hasta değerlendirilmiş, 2. ve 3. çalışmayla aynı dahil etme kriterleri
kullanılmıştır. Bu çalışmadaki hastalar 12 hafta boyunca haftada bir kez 50 mg etanercept
veya plasebo almıştır ve ardından tüm hastalar ilave 12 hafta boyunca haftada bir kez açık
etiketli 50 mg etanercept almıştır.
1. Çalışmada, plasebo verilen gruba (%2) kıyasla etanercept tedavisi uygulanan grupta
(%30) anlamlı şekilde daha yüksek oranda hasta 12. haftada PASI 75 yanıtı elde etmiştir
(p<0,0001). 24. haftada, etanercept tedavi grubundaki hastaların %56’sı PASI 75 yanıtına
ulaşırken, plasebo uygulanan hastalarda bu oran %5 olmuştur. 2., 3. ve 4. çalışmaların
önemli bulguları aşağıda gösterilmiştir.
2., 3. ve 4. Çalışmalarda Psöriazisli Hastaların Yanıtları
Yanıt (%) 2. Çalışma 3. Çalışma 4. Çalışma
Plasebo Etanercept Plasebo Etanercept Plasebo Etanercept
25 mg 50 mg 25 mg 50 mg 25 mg 50 mg
BIW BIW BIW BIW QW QW
n = 166 n = 162 n = 162 n = 164 n = 164 n = 193 n = 196 n = 196 n = 46 n = 96 n = 90
12 hafta 12 hafta 24 haftaa 12 hafta 24 haftaa 12 hafta 12 hafta 12 hafta 12 hafta 12 hafta 24 haftaa
PASI 50 14 58* 70 74* 77 9 64* 77* 9 69* 83
PASI 75 4 34* 44 49* 59 3 34* 49* 2 38* 71
DSGAb, 5 34* 39 49* 55 4 39* 57* 4 39* 64
temiz veya
neredeyse
temiz
*p ≤0,0001, plaseboya kıyasla
a. 2. ve 4. çalışmalarda, başlangıçtaki plasebo grubunun 13. haftadan 24. haftaya kadar haftada bir kez Etanercept 25
mg BIW veya 50 mg almaya başlaması nedeniyle 24. haftada plaseboyla istatistiksel karşılaştırma yapılmamıştır.
b. Dermatolog Statik Global Değerlendirmesi. Temiz veya neredeyse temiz, 0 ila 5 değerli bir ölçekte 0 veya 1 olarak
tanımlanmıştır.
Etanercept alan plak psöriazisli hastalar arasında, plaseboya göre anlamlı yanıtlar ilk vizit
zamanında (2 hafta) belirgin olmuş ve 24 haftalık tedavi boyunca korunmuştur.
2. Çalışma, en az %50 PASI yanıtına ulaşan hastaların 24. haftada tedavi kesildikten sonra
26/32da gözlendiği ilaçsız bir dönem içermiştir. Hastalar, rebound oluşumu (PASI başlangıcın
≥%150’si) ve nükse (başlangıç ve 24. hafta arasında elde edilen iyileşmenin en az yarısının
kaybı olarak tanımlanmıştır) kadar geçen süre açısından tedavisiz dönemde gözlenmiştir.
İlaçsız dönem sırasında, hastalık nüksüne kadar geçen medyan süre 3 ay olmak üzere,
psöriazis semptomları aşamalı olarak tekrar belirmiştir. Hastalık rebound alevlenmesi ve
psöriazis ile ilişkili ciddi advers olaylar gözlenmemiştir. Başlangıçta tedaviye yanıt veren
hastalarda etanercept ile tekrar tedavinin yararını destekleyen kanıtlar vardır.
3. Çalışmada, başlangıçta haftada iki kez 50 mg’ye randomize edilen ve 12. haftada
etanercept dozu haftada iki kez 25 mg’ye azaltılan hastaların büyük bölümü (%77), 36.
haftaya kadar PASI 75 yanıtını korumuştur. Çalışma boyunca haftada iki kez 25 mg alan
hastaların PASI 75 yanıtı 12. ve 36. haftalar arasında iyileşmeyi sürdürmüştür.
4. Çalışmada, etanercept tedavisi uygulanan grupta 12. haftada PASI 75 olan hastaların
oranı (%38), plasebo uygulanan gruptan (%2) daha yüksek olmuştur (p<0,0001). Çalışma
boyunca haftada bir kez 50 mg alan hastalarda etkililik yanıtları artmayı sürdürmüş, 24.
haftada hastaların %71’i PASI 75 yanıtına ulaşmıştır.
Etanerceptin kesintisiz verildiği uzun dönem (34 ay) açık etiketli çalışmalarda, klinik
yanıtlar korunmuş ve güvenlilik kısa dönem çalışmalarla benzer olmuştur.
Klinik çalışma verilerinin bir analizi, klinisyenlere en uygun doz seçeneğinin (aralıklı veya
sürekli) belirlenmesinde yardımcı olacak, hastalığa ilişkin bir başlangıç özelliği ortaya
koymamıştır. Sonuç olarak, aralıklı veya sürekli tedavi uygulama tercihi, hekimin kararına
ve hastanın bireysel ihtiyaçlarına dayalı olmalıdır.
ERELZİ’ye karşı antikorlar
Etanercept’e karşı antikorlar, etanercept ile tedavi uygulanan bazı olguların serumunda
saptanmıştır. Bu antikorların tümü non-nötralizandır ve genellikle geçicidir. Antikor
gelişimi ve klinik yanıt veya advers olaylar arasında ilişki görünmemektedir.
Klinik çalışmalarda onaylanmış etanercept dozlarıyla 12 aya kadar tedavi uygulanan
olgularda anti-etanercept antikorlarının kümülatif oranları; romatoid artritli olguların
yaklaşık %6’sı, psöriatik artritli olguların %7,5’i, ankilozan spondilitli olguların %2’si,
psöriazisli olguların %7’si, pediyatrik psöriazisli olguların %9,7’si ve jüvenil idiyopatik
artritli olguların %3’ü şeklinde bulunmuştur.
Uzun dönem çalışmalarda (3,5 yıla kadar) etanercepte karşı antikor gelişen olguların oranı,
beklendiği üzere zaman içinde artmaktadır. Bununla birlikte, her değerlendirme noktasında
saptanan antikorların insidansı, geçici yapıları nedeniyle, tipik şekilde romatoid artrit
olgularının ve psöriazis olgularının %7’sinden azı şeklindedir.
Hastaların 96 hafta boyunca haftada iki kez 50 mg aldığı bir uzun dönem psöriazis
çalışmasında, her değerlendirme noktasında gözlenen antikorların insidansı yaklaşık %9
olmuştur.
Pediyatrik popülasyon
JİA’lı pediyatrik hastalar
Etanerceptin güvenliliği ve etkililiği, farklı jüvenil idiyopatik artrit başlangıç tipleri olan
27/32(poliartrit, oligoartrit, sistemik başlangıçlı) poliartiküler jüvenil idiyopatik artrit hastası 69
çocukta yapılan iki bölümlü bir çalışmada değerlendirilmiştir. 4 ila 17 yaşları arasında,
metotreksata refrakter ya da toleransı olmayan, orta ila şiddetli aktif poliartiküler jüvenil
idiyopatik artrit hastaları dahil edilmiş; hastalar sabit dozda non-steroid anti-inflamatuvar
ilaç ve/veya prednizon (<0,2 mg/kg/gün veya maksimum 10 mg) almaya devam etmiştir.
Birinci bölümde bütün hastalar haftada iki defa subkütan olarak 0,4 mg/kg (tek dozda
maksimum 25 mg) etanercept almıştır. İkinci bölümde 90. günde klinik yanıtı olan hastalar
etanercept’de devam etmeye ya da dört ay boyunca plasebo tedavisine randomize edilmiş
ve hastalık alevlenmesi için değerlendirilmiştir. Yanıtlar; aktif eklem sayısı, hareket
kısıtlanması, hekim ve hasta/ebeveyn global değerlendirmeleri, fonksiyonel değerlendirme
ve eritrosit sedimantasyon hızı (ESR) dahil JRA temel kriterlerinin altı tanesinden en az
üçünde ≥%30 iyileşme ve altı tanesinden en fazla birinde ≥%30 kötüleşme olarak
tanımlanan ACR Pedi30 (DOI) kullanılarak değerlendirilmiştir. Hastalık alevlenmesi; altı
JRA temel kriterinden üçünde ≥%30 kötüleşme ve altı JRA temel kriterinden en fazla
birinde ≥%30 iyileşme ve minimum iki aktif eklem olarak tanımlanmıştır.
Çalışmanın 1. bölümünde 69 hastadan 51’i (%74) klinik yanıt göstermiş ve 2. bölüme
devam etmiştir. İkinci bölümde etanercepte devam eden 25 hastadan 6’sı (%24) hastalık
alevlenmesi geçirmiştir, bu oran plasebo alan hastalarda 26 hastada 20’dir (%77)
(p=0,007). İkinci bölümün başlangıcından itibaren alevlenmeye kadar olan medyan süre
etanercept alan hastalarda ≥116 gün ve plasebo alan hastalarda 28 gündür. 90 günde klinik
yanıt veren ve çalışmanın 2. bölümüne geçen hastalardan, etanercept alan bir kısım hasta
3. aydan 7. aya kadar iyileşme göstermeye devam etmişken, plasebo alan hastalarda
herhangi bir iyileşme gözlenmemiştir.
Bir açık etiketli güvenlilik uzatma çalışmasında, yukarıdaki çalışmadan 58 pediyatrik hasta
(kayıt anında 4 yaşından itibaren) 10 yıla kadar etanercept kullanımına devam etmiştir.
Uzun dönem kullanım ile birlikte ciddi advers olaylar ve ciddi enfeksiyonların oranında
artış olmamıştır.
39’u 2 ila 3 yaşlarında olan jüvenil idiyopatik artritli 2 ila 18 yaşlarındaki 594 çocuğa
ilişkin kayıt kütüğünde etanercept monoterapisinin (n=103), etanercept artı metotreksatın
(n=294) veya metotreksat monoterapisinin (n=197) uzun dönem güvenliliği
değerlendirilmiştir. Genel olarak, tek başına metotreksata kıyasla etanercept uygulanan
hastalarda enfeksiyonlar daha yaygın bildirilmiştir (%2’ye karşı %3,8) ve etanercept
kullanımıyla ilişkili enfeksiyonlar daha şiddetli olmuştur.
Diğer bir açık etiketli, tek kollu çalışmada, 60 yaygın oligoartrit hastası (15 hasta 2 ile 4
yaş arasında, 23 hasta 5 ile 11 yaş arasında, 22 hasta 12 ile 17 yaş arasında), 38 entezit
ilişkili artrit hastası (12 ile 17 yaş arasında) ve 29 psöriatik artrit hastası (12 ile 17 yaş
arasında) 12 hafta boyunca haftada bir kez uygulanan 0,8 mg/kg dozuyla (bir dozda
maksimum 50 mg) tedavi edilmiştir. Her bir JİA alt tipinde, hastaların çoğunluğu ACR
Pedi 30 kriterini karşılamış ve hassas eklem sayısı ve hekim global değerlendirmeleri gibi
sekonder sonlanım noktalarında klinik iyileşme göstermiştir. Güvenlilik profili diğer JİA
çalışmalarında gözlemlenen ile uyumludur.
Etanercept tedavisi başladıktan sonraki 3 ay boyunca yanıt vermemiş JİA hastalarında
devamlı etanercept tedavisinin etkilerinin değerlendirilmesi için çalışmalar yapılmamıştır.
Ayrıca JİA olan hastalarda uzun dönem kullanımın ardından, önerilen etanercept dozunun
sonlandırılmasının veya azaltılmasının etkilerini değerlendirmek için çalışmalar
yapılmamıştır.
28/32Plak psöriazisli pediyatrik hastalar
Etanerceptin etkililiği, orta ila şiddetli plak psöriazisli (vücut yüzeyi alanının ≥%10’unu
kapsayan sPGA skoru ≥3 ve PASI ≥12 şeklinde tanımlanmıştır) 4 ila 17 yaşlarındaki 211
pediyatrik hastada yapılan randomize, çift kör, plasebo kontrollü bir çalışmada
değerlendirilmiştir. Uygun hastalar fototerapi veya sistemik tedavi öyküsü veya topikal
tedaviyle yetersiz kontrolü olan hastalardı.
Hastalar, 12 hafta boyunca haftada bir kez etanercept 0,8 mg/kg (50 mg’ye kadar) veya
plasebo almıştır. 12. haftada, plaseboya randomize edilen hastalara kıyasla etanercept
tedavisine randomize edilen daha fazla hastada pozitif etkililik yanıtı (örn. PASI 75)
gözlenmiştir.
12 Haftada Pediyatrik Plak Psöriazis Sonuçları
Etanercept Haftada
Bir Kez 0,8 mg/kg Plasebo
(N=106) (N=105)
PASI 75, n (%) 60 (%57)a 12 (%11)
PASI 50, n (%) 79 (%75)a 24 (%23)
sPGA “temiz” veya “neredeyse temiz”, n 56 (%53)a 14 (%13)
(%)
Kısaltma: sPGA – statik Hekim Global Değerlendirmesi
a. plaseboya karşı p<0,0001
12 haftalık çift kör tedavi döneminden sonra, tüm hastalar ilave 24 hafta boyunca haftada
bir kez etanercept 0,8 mg/kg (50 mg’ye kadar) almıştır. Açık etiketli dönem boyunca
gözlenen yanıtlar, çift kör dönemde gözlenene benzer olmuştur.
Randomize tedavinin olmadığı dönemde, etanercepte yeniden randomize olmuş hastalarla
karşılaştırıldığında hastalığı kötüleşen plaseboya randomize olmuş hastalar (PASI 75 yanıtının
kaybolması) önemli ölçüde daha fazladır. Devam eden tedavi ile yanıtlar 48 haftaya kadar
korunmuştur.
Haftada bir kez etanercept 0,8 mg/kg’nin (50 mg’ye kadar) uzun dönem güvenliliği ve
etkililiği, yukarıda açıklanan 48 haftalık çalışmadan sonra 2 yıla kadar plak psöriazis olan
181 pediyatrik hastada açık etiketli bir uzantı çalışmasında değerlendirilmiştir. Etanercept
ile uzun dönem deneyimler genellikle orijinal 48 haftalık çalışmaya benzer olmuştur ve
herhangi bir yeni güvenlilik bulgusu ortaya koymamıştır.
5.2. Farmakokinetik özellikler
Emilim:
Etanercept, subkütan (s.c) enjeksiyonundan sonra yavaş absorbe olur, tek dozda 48 saat
içinde maksimum konsantrasyona ulaşır. Mutlak biyoyararlanımı %76’dır. Haftada iki defa
alınan dozda beklenen sabit konsantrasyonları tek doz alımında gözlenenden iki kat fazla olur.
25 mg’lık tek doz etanercept sağlıklı gönüllülere s.c. olarak uygulandığında, ortalama
maksimum serum konsantrasyonları 1,65 ± 0,66 μg/mL ve eğri altındaki alan da 235 ± 96,6
μg.saat/mL olarak saptanmıştır.
Kararlı durumda ortalama serum konsantrasyon profilleri, haftada bir kere 50 mg etanercept
uygulanan (n=21) ve haftada iki kere 25 mg etanercept uygulanan (n=16) romatoid artrit
29/32hastalarında sırasıyla Cmaks için 2,4 mg/L ve 2,6 mg/L, Cmin için 1,2 mg/L ve 1,4 mg/L ve
kısmi EAA için 297 mgh/L ve 316 mgh/L olmuştur. Sağlıklı gönüllülerde yapılan açık etiketli,
tek doz, iki tedavili çapraz bir çalışmada tek doz olarak uygulanan 50 mg/mL etanercept
enjeksiyonu, aynı anda uygulanan iki 25 mg/ml enjeksiyonu ile biyoeşdeğer bulunmuştur.
Ankilozan spondilit hastalarında yapılan bir popülasyon farmakokinetik analizinde, etanercept
kararlı durum EAA değerleri haftada bir kez etanercept 50 mg (N=154) ve haftada iki kez
etanercept 25 mg (N=148) için sırasıyla 466 μg.sa/mL and 474 μg.sa/mL olmuştur.
Dağılım:
Etanerceptin konsantrasyon zaman eğrisini açıklamak için bieksponansiyel bir eğri gereklidir.
Etanerceptin merkezi dağılım hacmi 7,6 L, kararlı durumda dağılım hacmi 10,4 L’dir.
Biyotransformasyon:
Etanercept metabolizmasını inceleyen raporlanmış farmakokinetik çalışmalar
bulunmamaktadır. Etanerceptin TNF’e bağlandıktan sonra bileşiğin, aminoasit geri
döngüsü veya safra ve idrar yolu eliminasyonu ile olmak üzere peptid ve amino asit yolu
ile metabolize olduğu düşünülmektedir.
Eliminasyon:
Etanercept vücuttan yavaş yavaş itrah edilir. Yarılanma ömrü, yaklaşık 70 saattir.
Romatoid artritli hastalarda klerens hızı 0,066 litre/saat olup bu değer klerens hızı 0,11
litre/saat olan sağlıklı bireylerden daha düşüktür. Romatoid artrit, ankilozan spondilit ve
psöriazis hastalarında etanerceptin farmakokinetik özellikleri benzerdir. Kadınlar ve
erkekler arasında belirgin farmakokinetik farklılıklar bulunmamaktadır.
Doğrusallık/Doğrusal olmayan durum:
Doz oransallığı değerlendirilmemiştir, ancak doz aralığı boyunca klerenste belirgin
doygunluk bulunmamaktadır.
Hastalardaki karakteristik özellikler
Böbrek yetmezliği:
Hastalara ve gönüllülere radyoaktif işaretli etanercept uygulandığında idrardan
radyoaktivitenin itrah olduğu saptanmasına rağmen akut böbrek yetersizliğinde etanercept
dozunda bir birikme olduğu saptanmamıştır. Böbrek yetersizliğinde özel bir doz ayarı
yapılmasına gerek yoktur.
Karaciğer yetmezliği:
Akut karaciğer yetersizliğinde artmış etanercept konsantrasyonları saptanmamıştır.
Karaciğer yetersizliğinde özel bir doz ayarı yapılmasına gerek yoktur.
Geriyatrik popülasyon:
Etanercept serum konsantrasyonlarının popülasyon farmakokinetik analizinde ileri yaşın etkisi
çalışılmıştır. Etanerceptin klerens ve serum konsantrasyonları açısından 65 – 87 yaş grubu ile
65 yaşın altındaki hastalar arasında herhangi bir fark saptanmamıştır.
Pediyatrik popülasyon
JİA’lı hastalar:
Etanercept ile yürütülen bir poliartiküler jüvenil idiyopatik artrit çalışmasında, 69 hastaya
30/32(4-17 yaş arası) 3 ay süreyle haftada iki kez 0,4 mg etanercept/kg uygulanmıştır. Serum
konsantrasyon profilleri, erişkin romatoid artrit hastalarında görülenlere benzer
bulunmuştur. En küçük yaş grubundaki çocuklarda (4 yaş) klerens, daha büyük çocuklara
(12 yaş) ve erişkinlere kıyasla azalmıştır. Doz simülasyonu, daha büyük çocuklarda (10-
17 yaş arası) serum düzeylerinin erişkinlere yakın olacağını, buna karşılık küçük
çocuklarda önemli ölçüde daha düşük düzeyler görüleceğini düşündürmektedir.
Plak psöriazisli pediyatrik hastalar
Pediyatrik plak psöriazisli (4-17 yaş arasında) hastalara 48 haftaya kadar haftada bir defa
0,8 mg/kg (haftada maksimum 50 mg) uygulanmıştır. Ortalama serum konsantrasyonları
12., 24. ve 48. haftalarda 1,6 ila 2,1 mcg/mL arasındadır. Serum konsantrasyonları, JİA’lı
hastalarda (haftada maksimum 50 mg doza kadar, haftada 2 kez 0,4 mg/kg etanercept alan)
görülenlere benzer bulunmuştur Bu serum konsantrasyonları, haftada 2 kez 25 mg
etanercept alan erişkin plak psöriazis hastalarında görülenlere benzer bulunmuştur.
Farmakokinetik açıdan kadın ve erkek arasında bir fark yoktur.
Metotreksat etanerceptin farmakokinetiğini etkilemez. Etanerceptin metotreksatın
insandaki farmakokinetiğine ve güvenilirliğine etki edip etmediği henüz kesin olarak
belirlenmemiştir.
5.3. Klinik öncesi güvenlilik verileri
Etanercept ile yapılan toksikolojik çalışmalarda, doz-limitleyici veya hedef organ
toksisitesi saptanmamıştır. Etanercept in vitro ve in vivo çalışmaların sonuçlarına göre
genototoksik değildir. Kemirgenlerde nötralize edici antikorların gelişmesi nedeni ile
karsinojenite çalışmaları ile standart doğurganlık ve postnatal toksisite değerlendirmeleri
yapılamamıştır.
2000 mg/kg tek subkütan veya 1000 mg/kg tek intravenöz dozu takiben fare ve sıçanlarda
etanercept letalite ve dikkate değer toksisite belirtileri indüklememiştir. Cynomolgus
maymunlarına, haftada iki kez, birbirini takip eden 4 veya 26 hafta, insanlarda önerilen doz
olan 25 mg’dan 27 kattan daha fazla EAA-temelli serum konsantrasyonları veren dozda
(15 mg/kg) subkütan etanercept uygulaması doz-limitleyici veya hedef organ toksisitesi
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit, susuz
Sodyum sitrat dihidrat
Sodyum klorür
Sukroz
L-lisin HCl
Sodyum hidroksit (pH ayarlayıcı)
Hidroklorik asit (pH ayarlayıcı)
Enjeksiyonluk su
6.3. Geçimsizlikler
Geçimsizlik çalışmaları yapılmadığından bu ürün başka tıbbi ürünler ile karıştırılarak
alınmamalıdır.
31/326.4. Raf ömrü
ERELZİ’nin raf ömrü, 2°C-8ºC saklama koşullarında 24 aydır.
6.5. Saklamaya yönelik özel tedbirler
2°C-8ºC arasında buzdolabında saklayınız. Dondurmayınız.
ERELZİ 25ºC’nin altındaki sıcaklıklarda bir sefere mahsus olmak üzere 4 haftaya kadar
saklanabilir ancak tekrar buzdolabına konmamalıdır. Buzdolabından çıkarılan ürün 4 hafta
içerisinde kullanılmadığı takdirde atılmalıdır.
Enjektörleri ışıktan korumak için orijinal kutusunda saklayınız.
6.6. Ambalajın niteliği ve içeriği
Parmak flanşlı iğne emniyet muhafazası, kauçuk iğne kılıfı ve plastik pistona sahip,
paslanmaz çelik iğneli şeffaf cam enjektör (Tip I cam).
ERELZİ 1, 4 veya 12 kullanıma hazır enjektörlük ambalajlarda sunulur.
6.7. Beşeri tıbbi üründen arta kalan maddelerin imhası ve diğer özel önlemler
Enjeksiyon öncesi, tek kullanımlık ERELZİ kullanıma hazır enjektörün oda sıcaklığına
ulaşması için (yaklaşık 15-30 dakika) beklenir. Bu sırada iğne muhafazası
çıkarılmamalıdır. Çözelti berrak ile hafif opalesan arası, renksiz veya soluk sarı renkte
olmalıdır ve küçük şeffaf veya beyaz renkte protein partikülleri içerebilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
Sandoz GmbH, Kundl /Avusturya adına
Sandoz İlaç San. ve Tic. A.Ş.
Suryapı & Akel İş Merkezi
Rüzgarlıbahçe Mah. Şehit Sinan Eroğlu Cad.
No:6 34805 Kavacık/Beykoz/İstanbul
8. RUHSAT NUMARASI
2021/89
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:09.04.2021
Ruhsat yenileme tarihi:
10. KÜB’ÜN YENİLENME TARİHİ
32/32