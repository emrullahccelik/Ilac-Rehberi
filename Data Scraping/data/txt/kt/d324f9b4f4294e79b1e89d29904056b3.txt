1   
Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun  dışında yüksek 
veya düşük doz kullanmayınız. KULLANMA TALİMATI  
 
DRAMAMİNE® 50 mg tablet 
Ağızdan alınır.  
 
• Etkin  madde: 50 mg  dimenhidrinat içerir.  
• Yardımcı maddeler: Sodyum sülfat anhidrus, m ısır nişastası, arap zamkı, karboksimetil selüloz 
sodyum, m agnezyum stearat, propilen glikol, FDC s arı no.5 (E 102) 
 
 
Bu Kullanım  Talimatında:  
 
1. DRAMAMİNE® nedir  ve ne için kullanılır?  
2. DRAMAMİNE® kullanmadan  önce dikkat edilmesi gerekenler  
3. DRAMAMİNE® nasıl  kullanılır?  
4. Olası  yan etkileri nelerdir?  
5. DRAMAMİNE®'in saklanması  
 
Başlıkları  yer almaktadır.  
 
1. DRAMAMİNE® nedir  ve ne için kullanılır?  
DRAMAMİNE® kutu içerisinde  12 adet  tablet  içeren  blister  ambalajda takdim edilmektedir.  
 
Bir yüzü SEARLE baskılı,  diğer  yüzü çentikli,  sarı renkte düzgün yuvarlak tabletlerdir.  Bulantı 
önleyici ilaçlar grubuna girer ve her bir tablet 50 mg dimenhidrinat etken maddesi içerir. 
 
DRAMAMİNE® aşağıdaki  durumların tedavisinde kullanılır:  
• Hareket hastalıkları: DRAMAMİNE® hareket ile ilgili olarak  oluşan özellikle mide bulantısı,  
kusma ve /veya baş dönmesi tedavisinde ya da önlenmesinde kullanılır. 
• Diğer  kullanımları: Meniere hastalığı ve iç kulaktaki denge organı  (vestibular) ile ilgili  diğer 
hastalıkların semptomatik tedavisinde kullanılır.  
 
2. DRAMAMİNE®’i kullanmadan önce dikkat  edilmesi  gerekenler  
DRAMAMİNE®’i aşağıdaki  durumlarda  KULLANMAYINIZ  
• Dimenhidrinat veya içindeki  diğer  bileşiklere  karşı  hassasiyeti  olanlarda,  
• Doktor tarafından  tavsiye edilmediği sürece  2 yaşın  altındaki  çocuklarda,  
• Emziren  kadınlarda,  
• Astım gibi solunum problemi yaşayan  hastalarda  kullanılmamalıdır.  2  DRAMAMİNE®’i aşağıdaki  durumlarda  DİKKATLİ  KULLANINIZ  
 
Eğer,  
• Karaciğer  ya da böbrek hastalığınız  varsa,  
• Prostat  büyümesi  varsa,  
• İdrar  yapmada güçlük,  
• İdrar  kesesi  probleminiz  varsa,  
• Göz tansiyonu (glokom)  varsa,  
• Astım,  doku ve  organlarda  aşırı hava  birikmesi (amfizem)  gibi solunum  problemleri  varsa,  
• Düzensiz kalp  atışı ya  da diğer  kalp hastalıkları,  
• Ülser,  tıkanıklık  (obstrüksiyon)  gibi mide  problemleriniz  varsa,  
• Zihin/duygu durum  değişiklikleri varsa,  
• Nöbet  geçirdiyseniz,  
• Tiroid hormonunuz fazla  üretiliyorsa  (hipertroidi ), tiroid ilacı kullanılıyorsa  doktorunuza  
söyleyiniz.  
 
Kulağa zararlı ilaç (ototoksik ilaç) kullanıyorsanız doktorunuza bu konuda bilgi veriniz (Bakınız  
Bölüm. Diğer ilaçlar ile birlikte kullanımı)  
 
Baş dönmesi  ve göz kararmasını  azaltmak  için oturur  ya da yatar pozisyondan ayağa  kalkarken 
yavaşça hareket ediniz.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız.  
 
DRAMAMİNE®’in yiyecek  ve içecek  ile kullanılması 
DRAMİMİNE® aç karnına  ya da  besinlerle  birlikte  alınabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
DRAMAMİNE® hamilelik  sırasında  sadece gerçekten  ihtiyaç  duyulduğunda  kullanılmalıdır.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 
DRAMAMİNE® az miktarda anne sütüne geçmektedir. Emziren kadınlarda kullanılmamalıdır.  
 
Araç ve makine  kullanımı  
Araç ve makine kullanırken dikkatli olunmalıdır. DRAMAMİNE® sersemlik, baş dönmesi ya da 
bulanık görmeye sebep olabilir. 
 
DRAMAMİNE®’in içeriğinde bulunan bazı yardımcı maddeler hakkında önemli bilgiler 
DRAMAMİNE® bronşiyal  astımı da  içeren  alerjik  reaksiyonlara  sebep  olan boyar  madde tartrazine 
(FD&C yellow ya da E102) içermektedir. Tartrazinin hassasiyet etkisi düşük olmasına rağmen, bu 
durum asprine duyarlı olan kişilerde sıklıkla görülür.  3  Bu tıbbi ürün her dozunda 55,38 mg sodyum ihtiva eder. Bu durum, kontrollü sodyum diyetinde  
olan hastalar için göz önünde bulundurulmalıdır. 
 Diğer ilaçlarla  birlikte  kullanımı  
 
Eğer herhangi bir başka ilaç kullanıyorsanız veya yakın zamanda kullandınız ise veya kullanma 
ihtimaliniz varsa doktorunuzu veya eczacınızı bilgilendiriniz. Bu ilaçlara aşağıdakiler dahildir:  
 
• Merkezi Sinir Sistemini baskılayan ilaçlar (kaygı ve endişe önleme amaçlı kullanılan 
anksiyolitikler, barbituratlar, uyku ilaçları, güçlü yatıştırıcı olan trankilizanlar ve alkol v.b.)  
• Antikolinerjik etkili ilaçlar (insan vücudu dinlenme halinde iken aktivite gösteren kolinerjik 
etkili sinir sisteminin fonksiyonlarını bloke eden ilaçlar; benzotrapin, triheksifenidil v.b.)  
• Ototoksik (Kulağa zararlı) ilaçlar: (aminoglikosidler, sisplatin, kıvrım diüretikler, salisilatlar, vankomisin v.b.)  
• Cilde uygulanan, alerjiye karşı kullanılan ilaçlar (difenhidramin kremler, merhemler, spreyler),  
• Kas gerilimini gevşeten, spazm çözücü antispasmodikler (atropin, belladon alkaloidleri v.b.)  
• Parkinson hastalığı nda kullanılan ilaçlar (benzotropin, triheksifenidil gibi antikolinerjikler),  
• Depresyon tedavisinde ya da Parkinson hastalığının tedavisinde kullanılan MAO inhibitörleri (furazolidon, isokarboksazid, linezolid, moklobemid, fenelzin, prokarbazin, rasajilin, selejilin, tranilsipromin), skopolamin, trisiklik antidepresanlar (amitriptilin v.b.).  
 Ayrıca bazı ilaçlar DRAMAMİNE
® ile birlikte kullanıldığında sersemliği artırır.  
• Alerjik  belirtilerin tedavisi için kullanılan bazı antihistaminikler (difenhidraminle r v.b.),  
• Nöbet önleyici  ilaçlar (karbamazepin v.b.),  
• Uyku ve anksiyete ilaçları (alprazolam, diazepam, zolpidem v.b.),  
• Kas gevşeticiler,  
• Uyuşturucu/narkotik ağrı kesiciler (kodein v.b.),  
• Psikiyatrik ilaçlar (klorpromazin, risperidon, amitriptilin, trazodon v.b.)  
• Bitkisel ilaçlar (kava, hypericum, gotu kola, valerian v.b.). 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DRAMAMİNE® nasıl  kullanılır?  
Uygun  kullanım  ve doz/uygulama sıklığı için talimatlar:  
Hareket  hastalığının tedavisinde:  
Her 4 -6 saatte bir,  50-100 mg (1- 2 tablet) kullanılır. 24 saatte toplam 400 mg (8 tablet)’dan fazla 
alınmamalıdır.  
 
Meniere hastalığının tedavisinde:  
Günde  3 kez 25 -50 mg (1/2-1 tablet)  kullanılır.  
 
Uygulama yolu ve metodu:  
DRAMAMİNE® yalnızca ağız yoluyla  kullanılır.  
Tableti bir bardak su ile yutunuz, çiğnemeyiniz. İlk doz harekete başlamadan önce yaklaşık yarım saat önceden alınmalıdır.  
 Değişik  yaş grupları:  
Çocuklarda  kullanımı:  
Hareket  hastalığının  tedavisinde:  4  6-12 yaş: Her 6-8 saatte  bir, 25-50 mg (1/2-1 tablet),  kullanılabilir.  24 saatte toplam  150 mg (3 
tablet)’den fazla alınmamalıdır.  
2-5 yaş: Her 6 -8 saatte bir, 12,5- 25 mg (1/4- 1/2 tablet) kullanılabilir. 24 saatte toplam 75 mg (1,5 
tablet)’dan fazla alınmamalıdır. Alternatif olarak 1,25 mg/kg ya da 37,5 mg/m2 olarak verilebilir.  
2 yaş altı çocuklarda  doktor  tarafından  verilmedikçe  kullanılmamalıdır.  
 
Yaşlılarda  Kullanımı:  
Yaşlı  hastaların  DRAMAMİNE® kullanırken dikkatli  olması  gerekmektedir.  Aşırı 
uyarılabilirlik durumu ( hipereksitabilite), ağız kuruluğu, baş dönmesi, idrar yapmada güçlük gibi 
etkiler görülebilir.  
 
Özel  kullanım  durumları:  
Böbrek  yetmezliği:  
Böbrek yetmezliği hastalarının DRAMAMİNE® kullanmaması ya da düşük doz kullanması ya da 
tedavi boyunca kontrol altında tutulması gerekebilir. 
 
Karaciğer yetmezliği:  
Karaciğer yetmezliği hastalarının DRAMAMİNE® kullanmaması ya da düşük doz kullanması ya 
da tedavi boyunca kontrol altında tutulması gerekebilir. 
 
Eğer  DRAMAMİNE®’in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla DRAMAMİNE® kullandıysanız:  
DRAMAMİNE®’in doz aşımı belirtileri göz bebeğinde büyüme, kızarıklık, ateş, hayal görme, 
güçsüzlük, titreme, kas çekilmesi, bilinç kaybı ve nöbettir. Çocuklarda ilk olarak heyecanlanma 
daha sonra koordinasyon bozukluğu ve sersemlik görülür.  
 
DRAMAMİNE®’den kullanmanız  gerekenden fazlasını kullanmışsanız bir doktor veya eczacı ile 
konuşunuz.  
 
DRAMAMİNE®’i kullanmayı  unutursanız  
İlacı bir doz almayı  unuttuğunuzda, hemen  gerekli  dozu alınız.  
İlacı aldığınız zaman sonraki dozun alınma zamanına yakınsa, bu dozu atlayıp almayınız ve daha 
sonra normal kullanıma devam ediniz.  
 
Unutulan dozları  dengelemek için çift doz almayınız. 
 
DRAMAMİNE® ile tedavi  sonlandırıldığındaki  oluşabilecek  etkiler  
Tedavi  sonlandırıldığında  hasta üzerinde  bilinen  rahatsız edici  bir etki yoktur.  
 
4. Olası yan etkileri  nelerdir?  
Tüm  ilaçlar  gibi, DRAMAMİNE®’in içeriğinde  bulunan maddelere duyarlı  olan kişilerde  yan 
etkiler olabilir.  
 
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne baş vurunuz:  
• Anafilaktik şok adı verilen özellikle yüz, dil ve boğazda şişme ve nefes darlığına neden 
olabilen aşırı alerjik yanıt  
• Döküntü, kızarıklık, kaşıntı benzeri alerjik yan etkiler  
 5  Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DRAMAMİNE®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 Aşağıda listelenen yan etkiler altta yatan bir hastalıktan veya birlikte kullanılan ilaçlardan da 
kaynaklanıyor olabilir.  
 
Yan etkiler  aşağıdaki  kategorilerde gösterildiği  şekilde  sıralanmıştır. 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1000 hastanın  birinden fazla görülebilir. 
Seyrek: 1000 hastanın birinden az görülebilir. 
Çok Seyrek:  10000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın:  
• Uyuşukluk  
• Bronş salgısında artış  
 
Seyrek : 
• Yeme bozukluğu (anoreksi)  
• Kan hastalıkları  
• Hayal  görme  
• Sinirlilik  
• Kabus  
• Sersemlik  
• Heyecan  
• Baş ağrısı  
• Kavrama bozukluğu  
• Sara nöbeti  
• Ağız  kuruluğu  
• Bulanık görme, çift  görme gibi optik değişiklik  
• Kulak  çınlaması  
• Kalp  atışlarında  fazlalık  (ekstrasistol)  
• Kalp  ritminin  hızlanması  (taşiaritmi)  
• Düşük tansiyon  
• Kanda bozukluk  
• Burunda kuruluk  
• Boğazda  kuruluk  
• Kramplı karın  ağrısı  
• Bulantı  
• Kusma  
• Kabızlık  
• İshal  
• İştah  azalması  
• Alerjik reaksiyonlar  
• Alerjik şok  
• Deride döküntü  6  • Kaşıntı  
• Deride  kaşıntı/şişme  (özellikle  yüz, dil, boğaz)  
• Deride ışığa  duyarlılık  
• Aşırı  terleme  
• Ağrılı idrar yapma  
• Sık idrara çıkma  
 
Çok Seyrek : 
• Heyecan ve hiperaktivite 
 
Eğer  bu kullanma talimatında  bahsi  geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. DRAMAMİNE®'in Saklanması  
DRAMAMİNE®’i çocukların  göremeyeceği,  erişemeyeceği  yerlerde ve ambalajında saklayınız.  
30ºC’nin altındaki  oda sıcaklığında  saklayınız.  
 Son kullanma  tarihiyle  uyumlu olarak kullanınız.  
 
Ambalajdaki son kullanma tarihinden sonra DRAMAMİNE
®'i kullanmayınız. 
 
Orijinal ambalajında  saklayınız.  
Son kullanma tarihi geçmiş  veya kullanılmayan  ilaçları  çöpe atmayınız!  Çevre, Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Eğer üründe ve/veya ambalajında bozukluklar fark ederseniz DRAMAMİNE®’i kullanmayınız. 
 
Ruhsat  Sahibi:  ALİ RAİF  İLAÇ  SAN. A.Ş. 
Kağıthane/İstanbul  
 
Üretim Yeri:  ALİ RAİF  İLAÇ  SAN.  A.Ş.  
Başakşehir/İSTANBUL  
 
Bu kullanma talimatı .................. tarihinde onaylanmıştır.  