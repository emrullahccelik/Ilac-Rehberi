KISA ÜRÜN BİLGİSİ
1. BEŞERİ TIBBİ ÜRÜNÜN ADI
CİBADREX® 10/12,5 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablet 10 mg benazepril hidroklorür ve 12,5 mg hidroklorotiyazid içerir (10/12,5
mg).
Yardımcı maddeler:
Hidrojenize kastor yağı 6 mg
Laktoz monohidrat (sığır sütünden elde edilmiştir) 200,5 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Açık pembe, oval, hafif bikonveks, çentikli, bölünebilir, bir yüzünde R ve D işaretli film
tablet. Tablette bulunan çentik, tabletin eşit dozlara bölünmesini sağlar.
4. KLİNİK ÖZELLİKLER
4.1 Terapötik endikasyonlar
Hipertansiyon tedavisi (bkz. Bölüm 4.3, 4.4, 4.5 ve 5.1).
4.2 Pozoloji ve uygulama şekli
Pozoloji/Uygulama sıklığı ve süresi:
İlk basamak tedavisi: Hafif-orta şiddette hipertansiyonu olan hastalarda önerilen başlangıç
dozu, günde 1 defa 5/6,25 mg CİBADREX şeklindedir. Eğer kan basıncı bu dozla kontrol
altına alınamazsa dozaj, 3-4 haftalık aralıklarla yavaş yavaş artırılarak günde 1 defa 20/25
mg’a kadar yükseltilebilir. Hipertansiyonun ağır ya da kontrol altına alınması zor olduğu
hastalarda günde 2 defa 20/25 mg kullanılması düşünülmelidir. Kan basıncı yine de yeterince
kontrol altına alınamıyorsa, ilave bir diğer antihipertansif ilaç kullanılabilir. Birlikte başka bir
diüretik kullanılması önerilmez (bkz. Bölüm 4.3, 4.4, 4.5 ve 5.1).
İkinci basamak tedavisi: anjiotensin dönüştürücü enzim (ADE) inhibitörü veya
hidroklorotiyazid ya da başka bir tiyazid diüretik monoterapisine cevap alınamayan hastalarda
CİBADREX kullanılmaya başlanmasıyla kan basıncında önemli ölçüde ek bir azalma elde
edilebilir. Günde bir kez 10 mg (veya 20 mg) benazepril alan hastalar günde bir kez 10/12,5
mg (veya 20/25 mg) CİBADREX’e geçebilirler.
Hidroklorotiyazid veya başka bir diüretik kullanmakta olmasına rağmen kan basıncı yeterince
kontrol altına alınamayan hastalarda CİBADREX’e geçilmesiyle kan basıncında ilave ve
önemli derecede daha fazla azalma sağlanabilir. Bu gibi hastalarda diüretik tedavisine,
CİBADREX kullanılmasından en az 3 gün önce son verilmiş olması gerekir. Günde 25 veya
1/2250 mg hidroklorotiyazid kullanmakta olan hastalarda tedaviye günde 1 defa 10/12,5 mg
CİBADREX ile başlanmalıdır; daha sonra bu dozaj, gereken şekilde ayarlanmalıdır.
Kan basıncı günde 25 mg hidroklorotiyazid ile yeterince kontrol altında olan, ancak bu tedavi
nedeniyle önemli potasyum kaybı yaşayan hastalar günde 1 defa 5/6,25 mg CİBADREX
kullanmaya başladıklarında aynı düzeyde bir kan basıncı kontrolü, elektrolit bozukluklarına
yol açmaksızın sağlanabilir. Potasyum düzeylerinin yine de izlenmesi gerekir (bkz. Bölüm
4.4).
Replasman tedavisi: Benazepril ve hidroklorotiyazidin ayrı ayrı tabletler şeklinde alınarak
yapılan serbest kombinasyon yerine CİBADREX ile tedaviye geçilebilir. Eğer benazepril ve
hidroklorotiyazidin ayrı tabletler halinde ama beraber alınarak yapılan kombinasyonu ile kan
basıncında yeterli düşme sağlanmış ise, hastada aynı dozda benazepril içeren CİBADREX ile
tedaviye geçilebilir (bkz. Bölüm 4.3, 4.4, 4.5 ve 5.1).
Uygulama şekli:
Oral kullanım içindir.
Özel popülasyonlara ilişkin ek bilgiler:
Böbrek yetmezliği:
Kreatinin klerensi dakikada 30 mL’nin üzerinde olan (serum kreatinin düzeyi <3 mg/dL veya
265 mikromol/L) hastalarda, klinik cevaba göre ayarlanan CİBADREX dozunun kullanılması
önerilir. Dozaj, orta şiddetli böbrek yetmezliği olanlarda (kreatinin klerensi 30-60 mL/dk)
dikkatle belirlenmelidir (bkz. Bölüm 5.2). Diüretik tedavisine ihtiyaç gösteren, şiddetli böbrek
yetmezliği vakalarında (kreatinin klerensi <30 mL/dk) benazeprilin, tiyazid grubu bir
diüretikle değil de etkisini Henle kıvrımında gösteren bir diüretikle birlikte kullanılması
önerilir. Bu nedenle CİBADREX, böbrek fonksiyonu ileri derecede bozuk olan hastalarda
kullanılmamalıdır (bkz. Bölüm 4.3 ve 4.4).
Karaciğer yetmezliği:
Karaciğer sirozu, benazeprilat ve hidroklorotiyazid farmakokinetiğinde değişiklik nedeni
değildir (bkz. Bölüm 5.2). Sıvı ve elektrolit dengesindeki minör değişikliklerin karaciğer
komasını hızlandırabilmesi nedeniyle CİBADREX, karaciğer fonksiyonu bozuk veya
ilerleyici karaciğer rahatsızlığı olan hastalarda dikkatle kullanılmalıdır. Ancak şiddetli
karaciğer yetmezliği vakalarında CİBADREX kullanılmamalıdır (bkz. Bölüm 4.3 ve 4.4).
Pediyatrik popülasyon:
CİBADREX’in çocuklarda güvenliliği ve etkililiği tespit edilmemiştir.
Geriyatrik popülasyon:
Klinik çalışmalarda CİBADREX ile tedavi edilen yaşlı hastalar ile genç hastalar arasında
etkililik veya güvenlilik açısından fark gözlenmemiştir. Dozaj, orta şiddetli böbrek yetmezliği
olan yaşlı hastalarda (kreatinin klerensi 30-60 mL/dk) dikkatle belirlenmelidir (bkz. Bölüm
5.2). Böbrek fonksiyonu normal olan yaşlı hastalarda doz ayarlamasına gerek yoktur.
2/224.3 Kontrendikasyonlar
• Benazeprile ya da hidroklorotiyazide veya CİBADREX’in herhangi bir yardımcı
maddesine karşı bilinen aşırı duyarlılığı olanlarda,
• Başka bir ADE inhibitörüne veya diğer sülfonamid türevlerine karşı bilinen aşırı
duyarlılığı olanlarda,
• Daha önce ADE inhibitörü tedavisi ile veya ADE tedavisi olmaksızın anjioödem hikayesi
olanlarda,
• Anüri, şiddetli böbrek yetmezliği (kreatinin klerensi <30 mL/dk) ve şiddetli karaciğer
yetmezliğinde,
• Tedaviye dirençli hipokalemi, hiponatremi ve semptomatik hiperürisemi durumlarında,
• Gebelikte (bkz. Bölüm 4.4 ve 4.6),
• CİBADREX’in sakubitril/valsartan tedavisi ile birlikte kullanımı. Sakubitril/valsartan
tedavisinin son dozunu aldıktan sonra en az 36 saat geçmeden CİBADREX uygulamasına
başlanmamalıdır. Ayrıca CİBADREX tedavisinin son dozunu aldıktan sonraki 36 saat
içerisinde sakubitril/valsartan tedavisine başlanmamalıdır (bkz. Bölüm 4.4 ve 4.5).
• CİBADREX ile aliskiren içeren ilaçların birlikte kullanımı diyabetes mellitus veya
böbrek yetmezliği (GFR<60 mL/dk/1,73 m2) olan hastalarda (bkz. Bölüm 4.5 ve 5.1),
kontrendikedir.
4.4 Özel kullanım uyarıları ve önlemleri
Uyarılar:
Anafilaktoid ve benzeri reaksiyonlar
Muhtemelen ADE inhibitörlerinin endojen bradikinin de dahil eikosanoidlerin ve
polipeptidlerin metabolizmasını etkilemelerinden dolayı ADE inhibitörlerini (benazepril
dahil) alan hastalar, bazıları ciddi olan, çok çeşitli advers reaksiyonlar yaşayabilirler.
Anjioödem
Benazepril dahil, ADE inhitibörleriyle tedavi edilen hastalarda yüz, dudaklar, dil, glotis ve
larinkste anjioödem bildirilmiştir. Böyle belirtiler görüldüğünde CİBADREX kullanımı
derhal sonlandırılarak belirti ve semptomlarda tamamen ve sürekli bir düzelme oluncaya
kadar hastaya uygun tedavi yapılmalı ve hasta takip edilmelidir. Şişme sadece yüz ve
dudaklarda olduğunda, genellikle kendiliğinden veya antihistaminik tedavisi ile geçer ancak,
larinks ödemi ile birlikte anjioödem öldürücü olabilir. Dil, glotis veya larinksin de ödeme
katılması halinde uygun tedavi, yani subkütan adrenalin 1:1.000 çözeltisi (1:1.000 lik
çözeltiden 0,3-0,5 mL) derhal uygulanmalı ve/veya hava yolunun açık kalmasını sağlayacak
önlemler alınmalıdır. ADE inhibitörleri ile tedavide anjioödem görülme sıklığının Afrika
kökenli siyah ırktan olan hastalarda siyah ırktan olmayanlara göre daha yüksek olduğu
bildirilmiştir.
ADE inhibitörlerinin sakubitril/valsartan ile birlikte kullanımı, anjiyoödem riskindeki artış
nedeniyle kontrendikedir. CİBADREX tedavisinin son dozunu aldıktan sonra en az 36 saat
geçmeden sakubitril/valsartan ile tedaviye başlanmamalıdır. Sakubitril/valsartan tedavisinin
son dozunu aldıktan sonra en az 36 saat geçmeden CİBADREX ile tedaviye başlanmamalıdır
(bkz. Bölüm 4.3 ve 4.5).
3/22Rasekadotril, rapamisinin mekanistik hedefi (mTOR) inhibitörleri (örneğin; sirolimus,
everolimus, temsirolimus) ve vildagliptin ile birlikte ADE inhibitörlerinin kullanılması,
anjiyoödem riskinin artmasına neden olabilmektedir (örneğin; solunum yetmezliği ile birlikte
veya olmadan solunum yollarının veya dilin şişmesi) (bkz. Bölüm 4.5).
Halihazırda bir ADE inhibitörü almakta olan hastaya rasekadotril, mTOR inhibitörleri
(örneğin; sirolimus, everolimus, temsirolimus) ve vildagliptin başlanırken dikkatli
olunmalıdır.
Duyarsızlaştırma sırasında anafilaktoid reaksiyonlar
ADE inhibitörü alırken Himenoptera zehiri (eşek arısı zehiri) ile duyarsızlaştırma tedavisi
uygulanan iki hastada hayatı tehdit edici anafilaktoid reaksiyonlar görülmüştür. Aynı
hastalarda ADE inhibitörleri geçici olarak kesildiğinde bu reaksiyonlar önlenmiştir.
Membrana temas sırasında anafilaktoid reaksiyonlar
ADE inhibitörleri alırken yüksek akış membranları ile diyaliz uygulanan hastalarda
anafilaktoid reaksiyonlar bildirilmiştir. Anafilaktoid reaksiyonlar dekstran sülfat
absorpsiyonu ile düşük yoğunluklu lipoprotein aferezi uygulanan hastalarda da bildirilmiştir.
Semptomatik hipotansiyon
Diğer ADE inhibitörleriyle olduğu gibi CİBADREX ile de nadiren, özellikle uzun süreli
diüretik tedavisi, tuz kısıtlayıcı diyet, diyaliz, diyare veya kusma sonucu, hacim veya tuz
eksikliği olan hastalarda, semptomatik hipotansiyon gözlenmiştir. CİBADREX ile tedaviye
başlamadan önce hacim ve/veya tuz eksikliği düzeltilmelidir.
CİBADREX, diğer antihipertansifleri kullanmakta olan hastalara dikkatle verilmelidir.
CİBADREX’in tiyazid bileşeni, diğer antihipertansif ilaçların etkisini güçlendirebilir.
Hipotansiyon gelişecek olursa, hasta sırtüstü yatar duruma getirilmeli ve gerekirse intravenöz
serum fizyolojik uygulanmalıdır. Kan basıncı ve hacmi normale döndükten sonra,
CİBADREX tedavisine devam edilebilir.
Şiddetli konjestif kalp yetmezliği hastalarında ADE inhibitörü ile tedavi oligüri ve/veya
ilerleyen azotemi ve (nadiren) akut renal yetmezlik ile ilişkili olabilen aşırı hipotansiyona
neden olabilir. Böyle hastalarda tedavi yakın tıbbi gözetim altında başlatılmalı ve hastalar
tedavinin ilk iki haftasında ve benazepril veya diüretik dozu artırıldığında yakından
izlenmelidir.
Böbrek fonksiyon bozukluğu
CİBADREX, böbrek fonksiyon bozukluğu olan hastalarda dikkatle kullanılmalıdır.
Tiyazidler, bu gibi hastalarda azotemiye zemin hazırlayabilir ve tekrarlanan dozların etkisi,
kümülatif olabilir. Renin-anjiotensin sistemi benazepril etkisiyle inhibe edilince, duyarlı
kimselerde böbrek fonksiyon değişiklikleri görülebilir. Böbrek fonksiyonu renin-anjiotensin
sistemine bağımlı olan şiddetli konjestif kalp yetmezliği vakalarında benazepril dahil ADE
inhibitörü tedavisine oligüri ve/veya ilerleyici azotemi ve nadiren akut böbrek yetmezliği eşlik
edebilir.
4/22Bir veya her iki böbrek arterinde stenoz bulunan hipertansif hastalarda yapılan küçük bir
çalışmada benazepril tedavisine azotemi ve serum kreatinin düzeyi artışı eşlik etmiştir; bu
değişiklikler, benazepril veya diüretik tedavisinin ya da her ikisinin dozajının azaltılması veya
bırakılması üzerine düzelmiştir. Bu gibi hastalar CİBADREX ile tedavi edilecek olursa,
tedavinin ilk haftalarında böbrek fonksiyonunun izlenmesi gerekir.
Benazepril kullanan ve daha önce belirgin herhangi bir renal vasküler hastalığı olmayan bazı
hipertansif hastalarda, özellikle benazeprilin bir diüretikle birlikte kullanılması durumunda
kan üre azotunda ve serum kreatinin düzeylerinde genellikle küçük ölçekte ve geçici
yükselmeler gözlenmiştir. Bu tür hastalarda CİBADREX dozunun azaltılması veya kesilmesi
gerekebilir. Hipertansif hastaların değerlendirilmesi sırasında böbrek fonksiyonu da mutlaka
göz önünde bulundurulmalıdır (bkz. Bölüm 4.2 ve 4.3).
Agranülositoz/nötropeni
Bir ADE inhibitörü olan kaptoprilin agranülositoz ve kemik iliği depresyonuna neden olduğu
gösterilmiştir; bu tür etkiler sistemik eritematöz lupus veya skleroderma gibi kolajen-vasküler
hastalığı bulunan böbrek yetmezliği hastalarında, daha sık olarak bildirilmiştir. Benazeprilin
benzer sıklıkta agranülositoza neden olup olmadığını gösteren yeterli bilgi bulunmamaktadır.
Kolajen vasküler hastalığı olan hastalarda, özellikle renal fonksiyon yetmezliğinin eşlik
etmesi durumunda lökosit sayısının izlenmesi düşünülmelidir.
Hepatit ve karaciğer yetmezliği
ADE inhibitörleri ile tedavi edilen hastalarda, mekanizması bilinmeyen, bazen ölümcül, çoğu
kolestatik hepatit ve bazı akut karaciğer yetmezliği vakaları olmak üzere, hepatit vakaları
nadiren bildirilmiştir. ADE inhibitörleri alırken hepatit gelişen veya karaciğer enzimlerinde
belirgin yükselme olan hastalar ADE inhibitörlerini kesmeli ve yakın tıbbi gözetim altında
tutulmalıdırlar.
Karaciğer fonksiyon bozukluğu
Sıvı ve elektrolit dengesindeki minör değişikliklerin karaciğer komasını hızlandırabilmesi
nedeniyle CİBADREX, karaciğer fonksiyonu bozuk veya ilerleyici karaciğer rahatsızlığı olan
hastalarda dikkatle kullanılmalıdır.
Sistemik lupus eritematozus
Tiyazid grubu diüretiklerin sistemik lupus eritematozusu şiddetlendirebildiği veya aktive
edebildiği bildirilmiştir.
Koroidal efüzyon, akut miyopi ve sekonder açı kapanması glokomu
Sülfonamid ve sülfonamid türevi ilaçlar görüş alanında bozukluk ile seyreden koroidal
efüzyon, akut miyopi ve akut açı kapanması glokomu ile sonuçlanan idiyosinkratik reaksiyona
sebep olabilir. Semptomlar, akut başlangıçlı görüş keskinliğinde azalma veya oküler ağrıyı
içerir ve genellikle ilaca başladıktan sonra saatler ila haftalar içerisinde ortaya çıkar. Tedavi
edilmeyen akut açı kapanması glokomu kalıcı görme kaybına sebep olabilir. Primer tedavi,
ilaç alımını mümkün olan en hızlı şekilde kesmektir. İntraoküler basınç kontrol altına
5/22alınmazsa, acil tıbbi ve cerrahi tedaviler düşünülebilir. Akut açı kapanması glokomu için risk
faktörleri, sülfonamid veya penisilin alerji öyküsünü içerebilir.
Akut solunum toksisitesi
Hidroklorotiyazid aldıktan sonra akut solunum sıkıntısı sendromu (ARDS) dahil olmak üzere
çok seyrek olarak ciddi akut solunum toksisitesi vakaları bildirilmiştir. Pulmoner ödem tipik
olarak hidroklorotiyazid alımından sonra dakikalar ila saatler içinde gelişir. Başlangıçta
semptomlar dispne, ateş, pulmoner bozulma ve hipotansiyonu içerir. ARDS teşhisinden
şüpheleniliyorsa, CİBADREX kesilmeli ve uygun tedavi verilmelidir. Hidroklorotiyazid
alımını takiben daha önce ARDS yaşayan hastalara hidroklorotiyazid uygulanmamalıdır.
Önlemler:
Serum elektrolit değişiklikleri
Benazepril dahil ADE inhibitörleri ile tedavi sırasında serum potasyum düzeylerinin, nadiren
de olsa yükselebildiği gözlenmiştir. Aldosteron salınımını inhibe ettikleri için ADE
inhibitörleri hiperkalemiye neden olabilmektedir. Etki, böbrek fonksiyonu normal olan
hastalarda genellikle anlamlı değildir. Bununla birlikte, böbrek fonksiyon bozukluğu olan
hastalarda ve/veya potasyum takviyesi (tuz ikameleri dahil), potasyum tutucu diüretikler,
trimetoprim/sulfametoksazol olarak da bilinen trimetoprim veya ko-trimoksazol ve özellikle
aldosteron antagonistleri veya anjiotensin reseptör blokerleri alan hastalarda hiperkalemi
meydana gelebilmektedir. Potasyum tutucu diüretikler ve anjiyotensin reseptör blokerleri,
ADE inhibitörleri alan hastalarda dikkatle kullanılmalı ve serum potasyum ve böbrek
fonksiyonları izlenmelidir (bkz. Bölüm 4.5). Tiyazid grubu diüretik tedavisine hipokalemi,
hiponatremi ve hipokloremik alkaloz eşlik etmiştir. Bu bozukluklar bazen ağız kuruluğu,
susuzluk, dermansızlık, uyuşukluk, sersemleme, huzursuzluk, kas ağrıları veya krampları, kas
yorgunluğu, hipotansiyon, oligüri, taşikardi ve bulantı semptomlarından birine veya birkaçına
neden olabilir. Hipokalemi ayrıca kalbin digitalisin toksik etkisine karşı duyarlı duruma
geçmesine veya bu konuda mevcut duyarlığın şiddetlenmesine neden olabilir. Hipokalemi
riski en çok karaciğer sirozu vakalarında, hızla diürez gelişen hastalarda, oral yoldan yeterli
elektrolit alamayanlarda ve birlikte kortikosteroid ya da adrenokortikotropik hormon (ACTH)
kullanmakta olanlarda söz konusudur. Herhangi bir elektrolit dengesi bozukluğunun
farkedilebilmesi için serum elektrolitleri başlangıçta ve daha sonra da düzenli aralıklarla
ölçülmelidir.
Tiyazid grubu diüretikler, vücuttan atılan kalsiyum miktarını azaltır. Bu diüretikleri uzun süre
kullanan birkaç hastada hiperkalsemi ve hipofosfatemiyle birlikte patolojik paratiroid bezi
değişiklikleri gözlenmiştir. Hiperkalsemi gelişirse, bunun nedenini ortaya çıkarmak gerekir.
Hiperparatiroidizmin genellikle rastlanan komplikasyonları olan böbrek taşı, kemik
rezorpsiyonu ve peptik ülserasyon, bu hastalarda görülmemiştir.
Tiyazid grubu diüretikler idrara çıkan magnezyum miktarını artırarak hipomagnezemiye
neden olabilir.
6/22Diğer metabolik bozukluklar
Diyabetik hastalarda tiyazid tedavisi glukoz toleransını düşürebilir. İnsülin veya oral
hipoglisemik ajanların dozunun ayarlanması gerekebilir. Diabetes mellitus, tiyazid tedavisi
sırasında belirgin hale gelebilir.
Kan glukoz seviyesinde büyük dalgalanmalardan kaçınmak gerektiğinden ve glisemi
semptomları maskelenebildiğinden, diabetes mellitus rahatsızlığı olan hastaların dikkatle
izlenmesi gerekmektedir.
Kolesterol ve trigliserid düzeylerinde artışlar tiyazid diüretik tedavisiyle ilişkilendirilmiştir;
ancak 12,5 mg dozunda minimal veya herhangi bir etki bildirilmemiştir. Tiyazid tedavisi alan
bazı hastalarda hiperürisemi veya gut atağı oluşabilir.
Öksürük
ADE inhibitörleri ile tedavide, muhtemelen endojen bradikinin parçalanmasının
inhibisyonuna bağlı olarak, kuru, inatçı öksürük bildirilmiştir. Bu öksürük genellikle tedavinin
kesilmesiyle geçer. Öksürüğün ayırt edici teşhisinde, ADE inhibitörünün neden olduğu
öksürük dikkate alınmalıdır.
Cerrahi/anestezi
Hastanın bir ADE inhibitörü aldığı cerrahi girişim öncesi anesteziste bildirilmelidir. Anestezi
esnasında hipotansiyona neden olan ilaçlarla birlikte ADE inhibitörlerinin verilmesi,
dengeleyici renin salınmasına sekonder olarak anjiotensin II’nin oluşumunu durdurabilirler.
Bu mekanizmaya bağlı hipotansiyon iyileştirilmelidir: Sıvı replasman tedavisi gibi.
Aortik veya mitral stenoz
ADE inhibitörleri dahil diğer tüm vazodilatörlerle olduğu gibi, aortik veya mitral stenozu olan
hastalarda çok dikkatli olmalıdır.
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom
ve skuamöz hücreli karsinom] riskinde artış gözlenmiştir. Hidroklorotiyazidin fotosensitivite
yapıcı etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve
yeni lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere
güneş ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de
dahil edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir
(bkz. Bölüm 4.8).
7/22Gebelik
ADE inhibitörleri gebelik esnasında başlatılmamalıdır. ADE inhibitörleriyle tedavi, hamilelik
planlayan hastalarda gebelikte kullanımı güvenli olduğu belirlenmiş alternatif antihipertansif
tedavilere değiştirilmelidir. Gebelik tanısı konduğunda ADE inhibitörleriyle tedavi derhal
durdurulmalı ve uygun olduğunda alternatif tedavi başlatılmalıdır (bkz. Bölüm 4.3 ve 4.6).
Renin-anjiyotensin-aldosteron sisteminin (RAAS) dual blokajı
ADE-inhibitörlerinin, anjiyotensin II reseptör blokerleri ya da aliskiren ile birlikte
kullanılması durumunda hipotansiyon, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS'ın dual blokajına
yol açtığından, ADE-inhibitörlerinin, anjiyotensin II reseptör blokerleri ya da aliskiren ile
birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Nadir kalıtımsal galaktoz intoleransı, Lapp laktaz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
Hidrojenize kastor yağı içermektedir. Mide bulantısı ve ishale sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Serum potasyumu genellikle normal sınırlar içerisinde kalmasına rağmen, CİBADREX ile
tedavi edilen bazı hastalarda hiperkalemi oluşabilmektedir. Potasyum tutucu diüretikler
(örneğin; spironolakton, triamteren veya amilorid), potasyum takviyeleri veya potasyum
içeren tuz ikameleri serum potasyumunda önemli artışlara neden olabilmektedir. Ayrıca,
trimetoprim, amiloride benzer şekilde bir potasyum tutucu diüretik şeklinde davrandığı için
trimetoprim ve kotrimoksazol (trimetoprim/sülfametoksazol gibi) gibi serum potasyumunu
artıran başka maddelerle birlikte CİBADREX uygulanacağı zaman dikkatli olunmalıdır. Bu
nedenle, CİBADREX'in yukarıda belirtilen ilaçlar ile kombinasyonu tavsiye edilmemektedir.
Eş zamanlı kullanım endike ise, dikkatli bir şekilde kullanılmalı ve serum potasyumu sık sık
izlenmelidir.
ADE inhibitörlerinin sakubitril/valsartan ile birlikte kullanılması, anjiyoödem riskini
arttırdığından kontrendikedir (bkz. Bölüm 4.3 ve 4.4). CİBADREX tedavisinin son dozu
alındıktan sonra en az 36 saat geçmeden sakubitril/valsartan uygulamasına başlanmamalıdır.
Sakubitril/valsartan tedavisinin son dozundan itibaren 36 saat geçmeden CİBADREX
tedavisine başlanmamalıdır (bkz. Bölüm 4.3 ve 4.4).
Rasekadotril, mTOR inhibitörleri (örneğin; sirolimus, everolimus, temsirolimus) ve
vildagliptin ile birlikte ADE inhibitörlerinin kullanılması, anjiyoödem riskini
arttırabilmektedir (bkz. Bölüm 4.4).
8/22Lityum tedavisi sırasında ADE inhibitörü (benazepril dahil) alan hastalarda serum lityum
düzeylerinin yükseldiği ve lityum toksisitesine ait semptomların görüldüğü bildirilmiştir.
Tiyazid grubu diüretikler renal lityum klerensini azalttığından, ADE inhibitörüyle tiyazid
grubu bir diüretiğin birlikte kullanılması durumunda, örneğin CİBADREX tedavisi sırasında
lityum toksisite riskinin artması mümkündür. CİBADREX ile lityum birlikte kullanılacaksa
dikkat edilmesi ve serum lityum düzeylerinin sık sık izlenmesi tavsiye edilir.
Tiyazidler (hidroklorotiyazid dahil) kürar türevlerinin ve antihipertansif ilaçların (guanetidin,
metildopa, beta-blokerler, vazodilatörler, kalsiyum antagonistleri, ADE inhibitörleri) etkisini
artırırlar.
Kortikosteroidler, ACTH, amfoterisin ve karbenoksolon diüretiklerin (hidroklorotiyazid
dahil) hipokalemik etkisini artırabilirler (bkz. Bölüm 4.4 ve 4.8).
Tiyazide bağlı olarak hipokalemi veya hipomagnezemi istenmeyen bir etki olarak ortaya
çıkabilir ve bu etki digitalise bağlı kardiyak aritmilerin ortaya çıkmasına zemin hazırlar (bkz.
Bölüm 4.4 ve 4.8).
Tiyazid diüretikler (hidroklorotiyazid dahil) glukoz toleransını değiştirebilirler. İnsülin ve oral
antidiyabetik ajanların dozunun ayarlanması gerekebilir.
Nadir vakalarda, insülin veya oral antidiyabetiklerle birlikte bir ADE inhibitörü (benazepril
dahil) alan diyabetik hastalarda hipoglisemi gelişebilir. Birlikte CİBADREX uygulandığında
insülin veya oral antidiyabetiğin dozunu ayarlamak gerekebilir. Dolayısıyla böyle hastalar
olası hipoglisemi gelişimi yönünden uyarılmalıdır ve gerekli şekilde izlenmelidir.
Altın: Enjektabl altın tedavisi (sodyum aurotiyomalat) ile birlikte ADE inhibitörü tedavisi
gören hastalarda nadiren nitritoid reaksiyonlar (belirtiler: yüz kızarması, bulantı, kusma ve
hipotansiyon) bildirilmiştir.
Nonsteroidal antiinflamatuvar (NSAİ) ilaçlarla birlikte uygulandıklarında, tiyazidlerin
diüretik, natriüretik ve antihipertansif etkilerini azaltabilirler. Bazı hastalarda ADE
inhibitörlerinin antihipertansif etkisi, indometazin ile birlikte kullanıldıklarında azalabilir.
Kontrollü bir klinik çalışmada, indometazin, benazeprilin antihipertansif etkisini
değiştirmemiştir.
Hidroklorotiyazidin emilimi, anyon değiştirici reçinelerinin varlığında azalır.
Tek doz kolestiramin veya kolestipol reçineleri hidroklorotiyazide bağlanarak bu diüretiğin
gastrointestinal emilimini sırasıyla %85’e ve %43’e varan miktarlarda azaltmaktadır.
Birlikte tiyazid grubu diüretiklerin kullanılması, allopurinole karşı gelişen aşırı duyarlılık
reaksiyonlarının insidansını, amantadinin advers etkilerinin gelişme riskini, diazoksidin
hiperglisemik etkisini artırabilir, sitotoksik ilaçların (örneğin; siklofosfamid, metotreksat)
böbreklerle vücuttan atılmasını azaltabilir ve miyelosüpresif etkilerini artırabilir.
9/22Antikolinerjikler (örneğin; atropin, biperiden), olasılıkla gastrointestinal motilite ve mide
boşalma hızını azaltmaları nedeniyle tiyazid grubu diüretiklerin biyoyararlanımını artırabilir.
Tiyazid grubu diüretiklerin D vitaminiyle veya kalsiyum tuzlarıyla birlikte kullanılması,
serum kalsiyumunun yükselmesini fazlalaştırabilir.
Birlikte siklosporin kullanılması, hiperürisemi ve gut-tipi komplikasyon riskini artırabilir.
Hidroklorotiyazidle metildopanın birlikte kullanıldığı vakalarda hemolitik anemi geliştiği de
rapor edilmiştir.
Hidroklorotiyazid ile birlikte karbamazepin alan hastalarda hiponatremi gelişebilir.
Dolayısıyla böyle hastalar hiponatremik reaksiyon olasılığı yönünden uyarılmalıdır ve gerekli
şekilde izlenmelidir.
NSAİ ilaçlarla birlikte kullanım: ADE inhibitörlerinin (CİBADREX dahil) non-steroid anti-
inflamatuvar ilaçlarla (örneğin; selektif Cox 2 inhibitörleri, günde 325 mg’dan başlayan
asetilsalisilik asit, ve seçici olmayan NSAİ ilaçlar) birlikte kullanıldığında, antihipertansif
etkisi zayıflayabilir. ADE inhibitörlerinin (CİBADREX dahil) NSAİ ilaçlarla birlikte
kullanımı, olası akut böbrek yetmezliği ve özellikle önceden mevcut böbrek yetmezliği olan
hastaların serum potasyum düzeylerinde artış da dahil olmak üzere, böbrek fonksiyonunun
kötüleşmesine yol açabilir. Kombinasyon özellikle yaşlılarda dikkatle uygulanmalıdır.
Hastaların yeterince sıvı alması sağlanmalı ve eş zamanlı tedaviye başlanıldığında böbrek
fonksiyonunun izlenmesi gerekir.
Klinik çalışma verileri, RAAS, ADE inhibitörleri, anjiyotensin II reseptör blokerleri ya da
aliskirenin kombine kullanımıyla dual blokajının, tekli RAAS-etkili ajanın kullanımına
kıyasla daha yüksek sıklıkta hipotansiyon, hiperkalemi ve böbrek fonksiyonunda azalma (akut
böbrek yetmezliği dahil) gibi advers olaylarla ilişkili olduğunu göstermiştir (bkz. Bölüm 4.3,
4.4 ve 5.1).
Siklosporin ile ADE inhibitörlerinin birlikte kullanımı sırasında hiperkalemi
oluşabilmektedir. Serum potasyumun izlenmesi önerilmektedir.
Heparin ile ADE inhibitörlerinin birlikte kullanımı sırasında hiperkalemi oluşabilmektedir.
Serum potasyumun izlenmesi önerilmektedir.
Özel popülasyonlara ilişkin ek bilgiler
Özel popülasyonlarda ilaç etkileşim çalışmaları yürütülmemiştir.
Pediyatrik popülasyon
Çocuklarda etkinlik ve güvenliliği saptanmamıştır.
4.6 Gebelik ve laktasyon
Genel tavsiye
Gebelik Kategorisi: D.
10/22Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitörleri (CİBADREX dahil) ile tedavi gebelik döneminde uygulanırsa, ciddi doğum
kusurlarına yol açabilir. Bu nedenle çocuk doğurma potansiyeli olan kadınlar tedavi süresince
etkili doğum kontrolü uygulamak zorundadır.
Gebelik dönemi
Benazepril
ADE inhibitörlerinin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Gebelikte ADE inhibitörlerinin kullanımı kontrendikedir (bkz. Bölüm 4.3 ve 4.4).
Gebeliğin birinci trimesterinde ADE inhibitörlerine maruz kalınmasını takiben teratojenisite
riski açısından epidemiyolojik kanıtlar kesinleşmiş değildir; ancak risk artışı dışlanamaz.
Gebelik tanısı konduğunda ADE inhibitörleriyle tedavi derhal durdurulmalı ve uygun
olduğunda alternatif tedavi başlatılmalıdır. İkinci ve üçüncü trimesterde ADE inhibitör
tedavisine maruz kalınması insanlarda fötotoksisiteyi (azalmış renal fonksiyon,
oligohidramniyoz, kafatası kemikleşmesinde gecikme) ve neonatal toksisiteyi (böbrek
yetmezliği, hipotansiyon, hiperkalemi) indüklediği bilinmektedir (bkz. Bölüm 5.3). Gebeliğin
birinci trimesterinden sonra ADE inhibitörüne maruz kalınması durumunda, fetüsun böbrek
fonksiyonu ve kafatasının ultrason ile kontrolü önerilir. Annesi ADE inhibitörü alan bebekler
hipotansiyon açısından yakından izlenmelidir (bkz. Bölüm 4.3 ve 4.4).
ADE inhibitör tedavisinin sürdürülmesi zorunlu olduğu düşünülmedikçe, ADE inhibitörleri
yerine gebelikte kullanımı güvenli olduğu belirlenmiş alternatif antihipertansif tedaviler
kullanılmalıdır.
Hidroklorotiyazid
Gebelik sırasında, özellikle ilk trimesterde hidroklorotiyazid ile sınırlı deneyim
bulunmaktadır. Hayvan çalışmaları yetersizdir. Hidroklorotiyazid plasentayı geçmektedir.
Hidroklorotiyazidin farmakolojik etki mekanizmasına dayalı olarak, ikinci ve üçüncü
trimesterde kullanımı föto-plasental perfüzyonu tehlikeye atabilir ve sarılık, elektrolit denge
bozukluğu ve trombositopeni gibi fötal ve neonatal etkilere neden olabilir.
Hidroklorotiyazid, hastalığın gidişatı üzerine yararlı bir etki olmaksızın azalmış plazma hacmi
ve plasental hipoperfüzyon riski nedeniyle gestasyonel ödem, gestasyonel hipertansiyon ve
preeklampsi için kullanılmamalıdır.
Diğer tedavilerin kullanılamadığı nadir durumlar dışında gebe kadınlardaki esansiyel
hipertansiyonda hidroklorotiyazid kullanılmamalıdır.
Laktasyon dönemi
Benazepril
11/22Kısıtlı farmakokinetik veriler, anne sütünde çok düşük konsantrasyonlarda bulunduğunu
göstermektedir (bkz. Bölüm 5.2). Bu konsantrasyonların klinik olarak önemli görünmemesine
rağmen, kardiyovasküler ve renal etkilerin hipotetik riski ve yeterli klinik deneyimin
olmaması nedeniyle zamanından önce doğum yapanlarda ve doğumdan sonraki ilk birkaç
haftada emzirme döneminde CİBADREX kullanımı önerilmemektedir.
Daha büyük bebeklerin eğer anneleri için bu tedavi gerekliyse ve çocuk advers etki yönünden
gözlenirse, emziren annelerde CİBADREX kullanımı düşünülebilir.
Hidroklorotiyazid
Hidroklorotiyazid insanlarda anne sütüne düşük miktarlarda geçmektedir. Aşırı diüreze neden
olacak yüksek dozlardaki tiyazidler süt oluşumu inhibe edebilir. Emziren annelerde
CİBADREX kullanımı önerilmemektedir. Emziren annelerde CİBADREX kullanılırsa, doz
olabildiğince düşük tutulmalıdır.
Üreme yeteneği/Fertilite
Hayvanlarda yapılan deneylerde üreme yeteneği üzerine yeterli veri bulunmamaktadır.
4.7 Araç ve makine kullanımı üzerindeki etkiler
Diğer antihipertansif ilaçlarda olduğu gibi, CİBADREX ile tedavi sırasında da hastalara araç
veya makine kullanırken tedbirli olmaları önerilmelidir.
4.8 İstenmeyen etkiler
CİBADREX ile oluşan advers deneyimler benazepril ve hidroklorotiyazid ile bildirilenlerle
aynı olmuş ve genellikle hafif ve geçici bulunmuştur.
Sistem organ sınıfları içerisinde advers reaksiyonlar için şu terimler ve sıklık dereceleri
kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
CİBADREX ile bildirilen advers reaksiyonlar:
Bağışıklık sistemi hastalıkları
Seyrek: Anjioödem, dudaklar ve/veya yüzde ödem (bkz. Bölüm 4.4)
Metabolizma ve beslenme hastalıkları
Seyrek: Hipokalemi
Çok seyrek: Hiponatremi
Psikiyatrik hastalıklar
Seyrek: Sinirlilik, anksiyete
Sinir sistemi hastalıkları
Yaygın: Baş ağrısı, sersemlik
12/22Seyrek: Uykusuzluk, vertigo, paresteziler, somnolans
Çok seyrek: Tinnitus
Bilinmiyor: Senkop
Kardiyak hastalıklar
Yaygın: Çarpıntılar
Seyrek: Göğüs ağrısı
Vasküler hastalıklar
Yaygın: Ortostatik hipotansiyon
Seyrek: Hipotansiyon
Solunum, göğüs bozuklukları ve mediastinal hastalıklar
Yaygın: Öksürük, solunum sistemi semptomları
Çok seyrek: Akut solunum sıkıntısı sendromu (ARDS)
Gastrointestinal hastalıklar
Yaygın: Abdominal rahatsızlık
Seyrek: Diyare, kabızlık, bulantı, kusma, karın ağrısı
Çok seyrek: Disguzi
Deri ve deri altı doku hastalıkları
Yaygın: Döküntü, kızarıklık, kaşıntı, ışığa duyarlılık reaksiyonları
Kas-iskelet bozuklukları, bağ doku ve kemik hastalıkları
Seyrek: Eklem ağrısı, artrit, kas ağrısı, kas-iskelet ağrısı
Böbrek ve idrar yolu hastalıkları
Yaygın: Sık idrara çıkma
Genel bozukluklar ve uygulama bölgesine ilişkin hastalıklar
Yaygın: Yorgunluk
Araştırmalar
Seyrek: Tedavinin kesilmesiyle geri dönebilen kan ürik asit düzeylerinde artma, artmış kan
üresi ve kan kreatinininde artma. Bu değişikliklerin ortaya çıkması renal arter stenozu olan
hastalarda daha olasıdır (bkz. Bölüm 4.4)
Tedavinin kesilmesiyle geri dönen kan üre azotunda (BUN) ve serum kreatininde küçük
artışlar, CİBADREX’i 20/25 mg veya daha yüksek dozlarda alan hastalarda gözlenmiştir (bkz.
Bölüm 4.4). Bazı klinik çalışmalarda ve hipokalemi (normal aralığın 0,5 mmol/L’den daha
fazla altında) gelişen CİBADREX hastalarının sadece % 0,2’sinde ortalama serum
potasyumunda hafif bir düşme kaydedilmiştir. Hiponatremi, yükselmiş ürik asit ve azalmış
hemoglobin de CİBADREX alan hastalarda bildirilmiştir.
13/22Benazepril monoterapisi ve/veya diğer ACE inhibitörleri ile pazarlama sonrası daha fazla
deneyim mevcuttur ve aşağıdaki ilave advers reaksiyonlar bildirilmiştir:
Kan ve lenf sistemi hastalıkları
Çok seyrek: Trombositopeni (bkz. Bölüm 4.4), hemolitik anemi
Bilinmiyor: Agranülositoz, nötropeni
Bağışıklık sistemi hastalıkları
Bilinmiyor: Anafilaktoid reaksiyonlar
Metabolizma ve beslenme hastalıkları
Bilinmiyor: Hiperkalemi
Kardiyak hastalıklar
Seyrek: Anjina pektoris, aritmi
Çok seyrek: Miyokard infarktüsü
Gastrointestinal hastalıklar
Çok seyrek: Pankreatit
Bilinmiyor: İnce bağırsak anjioödemi
Hepato-bilier hastalıklar
Seyrek: Hepatit (başlıca kolestatik), kolestatik sarılık (bkz. Bölüm 4.3 ve 4.4)
Deri ve deri altı doku hastalıkları
Seyrek: Pemfigus
Çok seyrek: Stevens-Johnson sendromu
Bilinmiyor: Psoriyazisin şiddetlenmesi
Böbrek ve idrar yolu hastalıkları
Çok seyrek: Böbrek yetmezliği
Hidroklorotiyazid dahil yalnızca tiyazid diüretikleri ile tedavi edilen hastalarda bildirilen
advers reaksiyonlar:
İyi huylu neoplazmlar, malign ve belirtilmemiş (kist ve polip dahil)
Bilinmiyor: Melanom dışı cilt kanseri (Bazal hücreli karsinom ve Skuamöz hücreli karsinom)
Seçilen yan etkilerin tanımı
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
ilişki gözlenmiştir (bkz. Bölüm 4.4 ve 5.1).
Kan ve lenf sistemi hastalıkları
Seyrek: Bazen purpura ile birlikte trombositopeni
Çok seyrek: Lökopeni, agranülositoz, kemik iliği depresyonu, hemolitik anemi
Bilinmiyor: Aplastik anemi
14/22Bağışıklık sistemi hastalıkları
Çok seyrek: Aşırı duyarlılık reaksiyonları
Metabolizma ve beslenme hastalıkları
Yaygın: İştah azalması
Bilinmiyor: Hipokloremik alkaloz, hiperglisemi, glikozüri, diyabet hastalarında metabolik
durumun kötüleşmesi (bkz. Bölüm 4.4)
Hidroklorotiyazid, özellikle yüksek dozlarda metabolik bozukluklara sebep olabilir. Diyabetli
ve diğer yatkın hastalarda hiperglisemi ve glikozüri tetiklenebilir.
Psikiyatrik hastalıklar
Seyrek: Uyku bozukluğu, depresyon
Sinir sistemi hastalıkları
Seyrek: Baş ağrısı, sersemlik, parestezi
Göz hastalıkları
Seyrek: Özellikle tedavinin ilk birkaç haftasında görme bozukluğu
Bilinmiyor: Akut miyopi, ikincil akut açı kapanması glokomu, koroidal efüzyon*
Kardiyak hastalıklar
Seyrek: Aritmi
Vasküler hastalıklar
Yaygın: Alkol, anestezikler veya sedatiflerle artan ortostatik hipotansiyon
Çok seyrek: Nekrotizan vaskülit
Solunum, göğüs bozuklukları ve mediastinal hastalıklar
Çok seyrek: Pnönomi dahil solunum güçlüğü, pulmoner ödem ve akut solunum sıkıntısı
sendromu (ARDS) (bkz. Bölüm 4.4)
Gastrointestinal hastalıklar
Yaygın: Hafif bulantı ve kusma
Seyrek: Diyare, kabızlık, karın ağrısı
Çok seyrek: Pankreatit
Hepato-bilier hastalıklar
Seyrek: Kolestaz, sarılık
Deri ve deri altı doku hastalıkları
Yaygın: Ürtiker ve diğer döküntü formları
Seyrek: Işığa duyarlılık reaksiyonları
Çok seyrek: Toksik epidermal nekroliz, kutanöz lupus-eritematoz benzeri reaksiyonlar,
kutanöz lupus eritematozun yeniden aktivasyonu
Bilinmiyor: Eritema multiforme
15/22Kas-iskelet bozuklukları, bağ doku ve kemik hastalıkları
Bilinmiyor: Kas spazmı
Böbrek ve idrar yolu hastalıkları
Yaygın olmayan: Akut böbrek yetmezliği
Çok seyrek: Böbrek yetmezliği ve bozukluğu
Üreme ve meme hastalıkları
Yaygın: Erektil disfonksiyon
Genel bozukluklar ve uygulama bölgesine ilişkin hastalıklar
Bilinmiyor: Pireksi, asteni
* Tiyazid ve tiyazid benzeri diüretiklerin kullanımından sonra görme alanı bozukluğu
beraberinde koroidal efüzyon vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Belirtiler ve bulgular:
CİBADREX’in aşırı dozda alınmasıyla ilgili hiçbir spesifik bilgi bulunmamaktadır.
Hidroklorotiyazidin aşırı dozda alınmasına bağlı zehirlenmede şu belirtiler ve semptomlar
görülebilir: baş dönmesi, bulantı, somnolans, hipovolemi, hipotansiyon, elektrolit dengesinde
bozukluklar ve buna bağlı kardiyak aritmiler ve kas spazmı. Benazeprilin aşırı dozda
alınmasıyla ilgili bir deneyim yoktur. Aşırı dozun başlıca belirtisi belirgin hipotansiyondur.
Önerilen tedavi:
Hidroklorotiyazid veya benazepril için spesifik bir antidot bulunmamaktadır. Tedavi
semptomatik ve destekleyici olmalıdır. İlaç yeni alınmışsa hasta kusturulur veya gastrik lavaj
uygulanmalıdır. İlacın emilimini azaltmak için aktif kömür verilebilir. Hastanın bacakları
yukarı kaldırılmalı ve sıvı ve elektrolit kaybı telafi edilmelidir. Hastanın durumu normale
dönene kadar böbrek fonksiyonları izlenmelidir.
Benazeprilin aktif metaboliti olan benazeprilatın diyalizle yalnızca az miktarda
uzaklaştırılabilmesine rağmen, böbrek fonksiyonu ileri derecede bozuk olan hastalardaki aşırı
dozun tedavisinde normal eliminasyonu desteklemek amacıyla diyaliz düşünülebilir. Belirgin
hipotansiyon karşısında gerekli tedavi uygulanır.
16/22Aşırı doz alımından sonra, uzun sürebilecek hipotansiyonu düzeltmek için (plazmanın yerini
tutabilecek ajanların intravenöz uygulanması veya yetersiz kalırsa katekolaminlerin
uygulanması açısından) yoğun bakım ünitesine alınması gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: KARDİYOVASKÜLER SİSTEM, RENİN-ANJİYOTENSİN
SİSTEMİNE ETKİLİ İLAÇLAR, ADE İNHİBİTÖRÜ KOMBİNASYONLARI, ADE
inhibitörleri ve diüretikler
ATC Kodu: C09BA07
CİBADREX, sinerjik antihipertansif etki gösteren anjiotensin-dönüştürücü enzim inhibitörü
benazepril ve diüretik hidroklorotiyazid kombinasyonudur.
Bir ön-ilaç olan benazepril, vücutta hidroliz ile aktif madde benazeprilata dönüşür.
Benazeprilat anjiotensin-dönüştürücü enzimi inhibe ederek anjiotensin I’in anjiotensin II’ye
dönüşümünü bloke eder. Böylece, vazokonstriksiyon ve sodyum ve suyun renal tübüllerden
geri emilimini hızlandıran ve kalp debisini yükselten aldosteronun oluşumu gibi anjiotensin
II’nin aracılık ettiği tüm etkileri azaltır. Benazepril vazodilatasyona cevap olarak görülen
refleksin meydana getirdiği kalp atım hızındaki artışı da azaltır. Diğer ADE inhibitörleri gibi
benazepril de vazodilatör bradikininin kininaz enzimi tarafından parçalanmasını inhibe eder.
Bu inhibisyonun antihipertansif etkisine katkısı olabilir.
Benazepril hipertansiyonun bütün derecelerinde ayakta, oturur ve yatar pozisyonda kan
basıncını düşürür. Çoğu hastada antihipertansif etki, tek oral doz alındıktan sonra 1 saat içinde
başlar ve kan basıncında maksimum azalma 2-4 saat sonra görülür. Antihipertansif etki ilaç
uygulandıktan sonra en az 24 saat sürer. Tekrarlanan uygulamalar sırasında her bir dozla kan
basıncında elde edilen maksimum düşüş genellikle 1 hafta sonra sağlanır ve uzun süreli tedavi
boyunca devam eder. Antihipertansif etki ırk, yaş ya da başlangıçtaki plazma renin
aktivitesiyle ilişkili değildir. Etki bakımından yüksek veya düşük sodyumlu diyet alan hastalar
arasında dikkate değer bir fark gözlenmemiştir.
Benazeprilin aniden kesilmesi kan basıncında ani bir yükselişe neden olmaz. Sağlıklı
gönüllüler ile yapılan bir çalışmada, tek doz benazeprilin renal kan akımını artırdığı, fakat
glomerüler filtrasyon hızını etkilemediği görülmüştür.
Tiyazid grubu diüretikler öncelikle distal böbrek tübülünde etkilidir (ilk sarmal kısmında) ve
Na+-Cl- ortak taşıyıcısını antagonize ederek NaCl geri-emilimini inhibe eder, bilinmeyen bir
mekanizmayla da Ca++ geri-emilimini artırır. Kortikal toplayıcı tübüllere daha fazla miktarda
Na+ ve su ulaşması ve/veya akış hızının artması, K+ ve H+ sekresyonunu ve atılmasını artırır.
Böbrek fonksiyonu normal olan hastalarda 12,5 mg gibi küçük bir hidroklorotiyazid dozuyla
bile diürez başlar. Bunun sonucu olarak böbreklerden atılan sodyum ve klorür, daha az olarak
da potasyum miktarının artması, kullanılan dozla bağlantılıdır. Oral hidroklorotiyazid
kullanımından 1-2 saat sonra kendini gösteren diüretik ve natriüretik etki, 4-6 saat sonra
maksimal düzeye ulaşır ve 10-12 saat devam edebilir.
17/22Tiyazid etkisiyle başlayan diürez önceleri plazma hacminin, kalp debisinin ve sistemik kan
basıncının azalmasına neden olur. Renin-anjiotensin-aldosteron sistemi aktive olabilir.
Hipotansif etki, olasılıkla total periferal damar direncinin düşmesi nedeniyle uzun süreli
kullanımda da devam eder; kalp atım hacmi, tedavi öncesindeki değerlere döner, plazma
hacmi hafifçe azalmış olarak kalır ve plazma renin aktivitesinde yükselme görülebilir.
Benazepril + hidroklorotiyazid
Renin-anjiotensin sistemi (RAS) üzerine inhibitör etkisinden dolayı benazepril,
hidroklorotiyazid ile sinerjik etki gösterir; diüretiğin RAS üzerindeki aksi yönde regülatör
stimülasyonunu bloke ederek kan basıncını düşürür. Renin-anjiotensin sisteminin
hidroklorotiyazid ile aktivasyonu kan basıncını anjiotensin II konsantrasyonuna daha bağımlı
kılarak benazeprilin etkinliğini artırır.
Kontrollü klinik çalışmalarda, benazepril ve hidroklorotiyazid kombinasyonunun plazma
renin aktivitesi üzerine aditif stimülan ve aldosteron üzerine aditif inhibitör etkisi olduğu
gösterilmiştir.
Klinik çalışmalarda, günde bir kez verilen en düşük dozlu CİBADREX kombinasyonunun
(5/6,25 mg) hafif ve orta şiddette hipertansiyonu olan hastaların büyük çoğunluğunda kan
basıncını kontrol altına aldığı ve böyle hastalarda günde bir kez alınan 10/12,5 mg
CİBADREX kombinasyonunun kan basıncını klinik olarak önemli oranda azalttığı
gösterilmiştir. Günde bir kez verilen CİBADREX 20/25 mg, günde iki kez verilen
CİBADREX 10/12,5 mg’a eşdeğer miktarla kan basıncında, bileşenlerin her birinin tek başına
verilmesinden veya günde bir kez CİBADREX 5/6,25 mg ya da CİBADREX 10/12,5 mg
uygulamasından daha büyük bir azalma oluşturmuştur. Günde iki kez verilen CİBADREX
20/25 mg, uygulamadan 12 saat sonra diastolik kan basıncını yaklaşık 18 mm Hg
düşürmüştür.
İki büyük randomize, kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)) bir ADE inhibitörünün bir anjiyotensin II reseptör
blokeriyle kombine kullanımını araştırmıştır.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 Diabetes mellitus hastalarında
yürütülmüştür. VA NEPHRON-D çalışması, tip 2 Diabetes mellitus hastalığı olan ve
diyabetik nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE inhibitörleri ve anjiotensin II reseptör blokerleri için de
anlamlıdır.
18/22Bu nedenle ADE inhibitörleri ve anjiotensin II reseptör blokerleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE inhibitörü ya da bir anjiotensin II
reseptör blokeri tedavisine aliskiren eklenmesinin yararını test etmek için tasarlanmış bir
çalışma olmuştur. Advers sonuç riskinde artış olması nedeniyle çalışma erken
sonlandırılmıştır. Aliskiren grubunda, plasebo grubuna kıyasla, kardiyovasküler ölüm ve inme
vakalarının her ikisi de sayısal olarak daha sık görülmüş ve ilgili advers olaylar ve ciddi advers
olaylar (hiperkalemi, hipotansiyon ve renal disfonksiyon) aliskiren grubunda, plasebo
grubuna göre daha sık bildirilmiştir.
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı bir
ilişki gözlenmiştir. Yapılan bir çalışmaya, sırasıyla 1.430.833 ve 172.462 popülasyon
kontrolleriyle eşleştirilmiş 71.533 bazal hücreli karsinom vakası ve 8629 skuamöz hücreli
karsinom vakasından oluşan bir popülasyon dahil edilmiştir. Yüksek düzeyde
hidroklorotiyazid kullanımı (≥50,000 mg kümülatif) bazal hücreli karsinom için 1,29 (%95
güven aralığı (CI): 1,23 – 1,35) ve skuamöz hücreli karsinom için 3,98 (%95 CI: 3,68 – 4,31)
düzeyinde düzeltilmiş maruziyet olasılıkları oranı (OR;Odds Ratio) ile ilişkilendirilmiştir.
Hem bazal hücreli karsinom, hem de skuamöz hücreli karsinom için belirgin bir kümülatif
doz-yanıt ilişkisi gözlenmiştir. Başka bir çalışma, dudak kanseriyle hidroklorotiyazid
maruziyetinin ilişkili olabileceğini göstermiştir: 633 dudak kanseri vakası bir riskli-küme
örnekleme stratejisi kullanılarak 63.067 kontrolle eşleştirilmiştir. 2,1 (%95 CI: 1,7 – 2,6)
düzeyinde ayarlanmış bir olasılık oranı (OR) ile kümülatif doz-yanıt ilişkisi kanıtlanmış olup,
uzun zamandır yüksek düzeyde kullananlar için (~25,000 mg) OR 3,9’a (3,0 – 4,9) ve en
yüksek kümülatif doz için (~100,000 mg) 7,7’ye (5,7 – 10,5) yükselmektedir.
5.2 Farmakokinetik özellikler
Genel Özellikler
CİBADREX’in bileşenleri, benazepril HCl ile hidroklorotiyazid arasında farmakokinetik
etkileşim yoktur. Benazepril emilimden sonra hızla aktif metaboliti benazeptrilata ve diğer
metabolitlerine metabolize olur. Benazeprilatın yarılanma ömrü yaklaşık 24 saattir ve
böbrekler ve safra yoluyla ile atılır. Uygulanan hidroklorotiyazid yaklaşık %80’i emilmektedir
ve çok azı metabolize olmaktadır. Eliminasyon yarı ömrü yaklaşık 10 saattir ve başlıca
böbrekler yoluyla atılır.
Emilim:
CİBADREX’in bileşenleri, yani benazepril HCl ile hidroklorotiyazid arasında farmakokinetik
etkileşim yoktur; her iki bileşenin de biyoyararlanımı, birlikte kullanılmalarından etkilenmez.
CİBADREX sabit kombinasyon tabletleri, her iki bileşenin serbest kombinasyonuna
biyoeşdeğerdir.
19/22Oral benazepril HCl dozunun en az %37’si emilir. Daha sonra bu ön-ilaç hızla, farmakolojik
bakımdan aktif metaboliti olan benazeprilata dönüşür. İlacın aç karnına alınmasından sonra
plazmadaki benazepril ve benazeprilat konsantrasyonları, sırasıyla 0,5 ve 1-1,5 saatte tepe
değerlere ulaşır. Oral hidroklorotiyazid dozunun % 60-80’i emilir ve plazmadaki tepe
konsantrasyonlara 1,5-3 saat içerisinde ulaşılır. Benazepril HCl ve hidroklorotiyazid
emilimlerinde açlığa bağlı olan değişiklikler, klinikte pek az önem taşır.
Benazepril, benazeprilat ve hidroklorotiyazidin terapötik doz aralığında kullanıldıkları
zamanki sistemik yararlanımı, dozla yaklaşık orantılıdır. Çoğul dozlar, benazepril HCl ve
hidroklorotiyazid farmakokinetiğinde değişiklik yapmaz.
Dağılım:
Benazepril ve benazeprilatın %95 kadarı, başlıca albümin olmak üzere serum proteinlerine
bağlanır. Benazeprilatın kararlı durum dağılım hacmi yaklaşık 9 litredir.
Hidroklorotiyazid, eritrositlerde birikir. Eliminasyon fazında eritrositlerdeki
hidroklorotiyazid konsantrasyonları, plazmadakinin 3-9 katıdır. Hidroklorotiyazidin %40-70
kadarı plazma proteinlerine bağlanır. Terminal eliminasyon fazındaki dağılım hacminin 3-6
L/kg (70 kilogramlık bir insanda 210-420 litre) olduğu hesaplanmıştır.
Biyotransformasyon:
Benazepril, yaygın şekilde metabolize edilir ve başlıca metaboliti benazeprilattır. Diğer iki
metaboliti ise, benazepril ve benazeprilatın açil glukuronid konjugasyon ürünleridir.
Hidroklorotiyazidin çok azı metabolize edilir. Bulunan tek metaboliti, eser miktarlarda olmak
üzere 2-amino-4-kloro-m-benzendisülfonamiddir.
Eliminasyon:
Benazepril, başlıca biyotransformasyon yoluyla olmak üzere dozdan 4 saat sonra plazmadan
tamamen uzaklaştırılır. Benazeprilatın bifazik bir eliminasyonu vardır ve başlangıçtaki
yarılanma ömrü yaklaşık 3 saat ve terminal yarılanma ömrü yaklaşık 22 saat kadardır.
Terminal eliminasyon fazı (24.saatin üzerinde) benazeprilatın anjiotensin-dönüştürücü
enzime güçlü bir şekilde bağlanmış olduğu izlenimini vermektedir. Benazeprilat vücuttan
böbrekler ve safra yoluyla uzaklaştırılır; böbrek fonksiyonu normal olanlarda birinci yol daha
baskındır. Benazepril HCl oral dozunun %1’den azı benazepril ve %20 kadarı da benazeprilat
olarak idrarla atılır.
Hidroklorotiyazidin eliminasyonu bifaziktir ve başlangıçtaki yarılanma ömrü yaklaşık 2,
terminal yarılanma ömrü yaklaşık 10 saattir (10-12. saatten fazla). Böbrek fonksiyonu normal
olan hastalarda eliminasyonun neredeyse hepsi böbrek yoluyladır. Ortalama olarak, oral
dozun %50-75 kadarı değişmemiş şekilde idrarla atılır.
Doğrusallık /Doğrusal Olmayan Durum:
Doz yanıt ilişkisi doğrusaldır.
20/22Hastalardaki karakteristik özellikler
Konjestif kalp yetmezliği olan hastalar:
Benazeprilin emilimi ve benazeprilata dönüşümü etkilenmez. Eliminasyon hafifçe daha yavaş
gerçekleştiğinden, benazeprilatın kararlı durum plazma düzeyleri, sağlıklı kimselere veya
hipertansif hastalara kıyasla daha yüksek olma eğilimi taşır.
Yaşlı hastalar ve böbrek yetmezliği olan hastalar:
İleri yaş ve hafif ya da orta şiddetteki böbrek bozukluğu (kreatinin klerensi 30-80 mL/dk),
benazepril ve benazeprilat farmakokinetiğini büyük ölçüde etkilemez. Hidroklorotiyazidin
farmakokinetiği ise, bu gibi hastalarda büyük değişiklikler gösterir. Bu diüretiğin klerensi
azalır ve bu nedenle de plazmadaki konsantrasyonlarında önemli yükselmeler görülür.
Yaşlılardaki klerens azalmasının böbrek fonksiyonunun bozulmasına bağlı olduğuna
inanılmaktadır. CİBADREX’in yaşlılardaki ve böbrekleri bozuk hastalardaki etkili dozları,
böbrek fonksiyonu normal olan gençlere kıyasla daha düşük olabilir. CİBADREX, kreatinin
klerensi 30 mL/dk’nın altında olan hastalarda kontrendikedir (bkz. Bölüm 4.3).
Karaciğer yetmezliği:
Karaciğer sirozu, benazeprilat ve hidroklorotiyazid farmakokinetiğinde değişiklik nedeni
değildir.
Laktasyon:
Üç gün süreyle (postpartum süre belirtilmemiştir) günde bir kez oral olarak 20 mg benazepril
dozu alan dokuz kadında dozlamadan sonraki 1 saatte benazeprilin ve dozlamadan 1,5 saat
sonraki aktif metaboliti benazeprilatın tepe anne sütü konsantrasyonları sırasıyla 0,9 mcg/L
ve 2 mcg/L olarak saptanmıştır. Anne sütü ile beslenen bebeklerin, günlük benazeprilin
maternal kilo başına alınan dozun % 0,14’ünden daha azını aldığı tahmin edilmektedir.
5.3 Klinik öncesi güvenlilik verileri
10 mg/kg’a kadar olan dozlarda, tavşanda teratojenik etkiler gözlenmemiştir. Sıçanlarda, peri-
ve post-natal periyod esnasında dişilerde ve yavrularında tedavi ile ilgili etkiler
kaydedilmemiştir. Benazepril ve hidroklorotiyazid ayrı ayrı test edilmiştir. Benazepril ile 150
mg/kg/gün’e kadar dozlarla tedavi edilen farelerde, 500 mg/kg/gün’e kadar dozlarla tedavi
edilen sıçanlarda ve 5 mg/kg/gün’e kadar dozlarla tedavi edilen tavşanlarda herhangi bir
teratojenik etki görülmemiştir. Hidroklorotiyazid sıçanlarda (1.000 mg/kg/gün’e kadar) ve
farelerde (3.000 mg/kg/gün’e) kadar teratojenik değildir.
Mutajenisite:
İn vivo ve in vitro test serilerinde hiçbir mutajenik potansiyel gözlenmemiştir.
Karsinojenite:
CİBADREX ile karsinojenisite çalışmaları yapılmamıştır. Benazepril ve hidroklorotiyazid
ayrı ayrı test edilmiştir. Sıçanlara veya farelere günde 150 mg/kg’a kadar dozlarda (insanlara
önerilen günlük maksimum dozun 250 katı) benazepril verildiğinde tümörojenik bir etki
görülmemiştir. Deneylerden elde edilen verilere göre, hidroklorotiyazidin karsinojenik
21/22etkinliği yoktur (Sadece yüksek doz verilen erkek farelerde hepatoselüler tümörler
görülmüştür; ancak, bu insidans geçmişte kontrollerde bulunan düzeyleri aşmamıştır).
6. FARMASÖTİK ÖZELLİKLER
6.1 Yardımcı maddelerin listesi
Hidrojenize kastor yağı
Laktoz monohidrat (sığır sütünden elde edilmiştir.)
Polivinilpirolidon
Hidroksipropil metil selüloz
Polietilen glikol 8000
Talk
Titanyum dioksit
Kırmızı demir oksit
6.2 Geçimsizlikler
Bilinen geçimsizliği yoktur.
6.3 Raf ömrü
36 ay.
6.4 Saklamaya yönelik özel uyarılar
30°C altındaki oda sıcaklığında saklanmalı, nemden korunmalıdır.
6.5 Ambalajın niteliği ve içeriği
CİBADREX 10/12,5 mg, alüminyum blister ambalajda 28 film tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Meda Pharma İlaç San. ve Tic. Ltd. Şti.
Ortaköy/Beşiktaş/İstanbul
8. RUHSAT NUMARASI
221/15
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 16.10.2009
Son yenileme tarihi:
10. KÜB’ÜN YENİLENME TARİHİ
22/22