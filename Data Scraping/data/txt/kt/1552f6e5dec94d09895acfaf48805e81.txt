1 / 8 KULLANMA TALİMATI  
 
LOVİTREC  20 mg film kaplı tablet  
Ağızdan alınır.  
• Etkin madde: Her bir film kaplı tablet  20 mg vardenafil e eşdeğer 23,7  mg vardenafil 
hidroklorür trihidrat içerir.  
• Yardımcı maddeler:  Mikrokristalin selüloz,  krospovidon, kol loidal  susuz silika,  
magnezyum stearat, Sheffcoat Turuncu : Hipromelloz , titanyum dioksit, makrogol 400, 
polisorbat 80, kırmızı demir oksit, sarı demir oksit  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli  bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. LOVİTREC  nedir ve ne için kullanılır?  
2. LOVİTREC ’i kullanmadan önce dikkat edilmesi gerekenler  
3. LOVİTREC  nasıl kullanılır?  
4. Olası yan etkiler nelerdir?  
5. LOVİTREC ’in saklanması  
Başlıkları yer almaktadır.  
 
1. LOVİTREC  nedir ve ne için kullanılır?  
 LOVİTREC, film kaplı tablet şeklinde kullanıma sunulmuştur. LOVİTREC’in etkin 
maddesi vardenafil, fosfodiesteraz  tip 5 (PDE5) inhibitörleri adı verilen ilaç grubuna 
dahildir. PDE5’in baskılanması, kaslarda gevşemeye ve penise kan akımının artmasına 
neden olur. Sonuçta penis sertleşmesi sağlanır.  
 LOVİTREC, turuncu renkte,  bombeli,  yuvarlak, film kaplı bir tablettir.  Her kutuda 2 veya 
4 tablet bulunur.  
 LOVİTREC, erkeklerde sertleşme sorunu (erektil disfonksiyon) tedavisinde kullanılır. 
Sertleşme sorunu, bir erkekte cinsel etkinlik için gereken penis sertleşmesinin 
sağlanamaması veya sertliğin korunamamasıdır.  
 
2. LOVİTREC ’i kullanmadan önce dikkat edilmesi gerekenler  
LOVİTREC ’i aşağıdaki durumlarda KULLANMAYINIZ  
Eğer;  
 İlacın içindeki maddelerden herhangi birine karşı alerjiniz (alerjik reaksiyon belirtileri 2 / 8 döküntü, kaşıntı, dudaklarda ve yüzde şişme ve/veya nefes darlığını içerebilir.) varsa,  
 Kalp hastalıklarında kullanılan nitrat grubu ilaçlar (göğüs ağrısı (anjina) için kullanılan 
gliserol trinitrat veya amil nitrit gibi nitrik oksit donörleri gibi) kullanıyorsanı z (bu ilaçların 
LOVİTREC  ile birlikte kullanılması tansiyonunuzu ciddi biçimde etkileyebilir.),  
 HIV (İnsan İmmün Yetersizlik Virüsü) tedavisinde kullanılan ilaçları (indinavir ya da 
ritonavir gibi) kullanıyorsanız,  
 Non-arteritik anterior iskemik optik nö ropatisi (yeterli kan gitmemesi nedeniyle görme 
sinirlerinde meydana gelen hasara bağlı görme kaybı yaşanması) adı verilen göz 
hastalığınız varsa,  
 
Ayrıca, şiddetli karaciğer yetmezliğiniz varsa, diyaliz gerektiren ileri böbrek yetmezliğiniz 
varsa, tansiy onunuz düşük ise, son 6 ay içerisinde felç ya da kalp krizi geçirdiyseniz, 
hareketle ilişkisi olmayan göğüs ağrınız (stabil olmayan anjina) ve göz retinası ile ilgili 
genetik bir hastalığınız var ise (örn. tavuk karası (retinitis pigmentoza)) LOVİTREC’i  
kullanmayınız. LOVİTREC’i n güvenliliği  bu hasta gruplarında çalışılmamıştır.   
 
LOVİTREC ’i aşağıdaki durumlarda DİKKATLİ KULLANINIZ  
Eğer;  
• Kalp hastalığınız varsa (kalp hastalığı nedeniyle cinsel aktivitenin önerilmediği erkeklerde 
genel olarak erektil disfonksiyon tedavisinde kullanılan ajanlar kullanılmamalıdır),  
• Kalpten çıkan damarlarda darlık varsa,  
• Kalp ritminizde bozukluk (kardiyak aritmi) veya elektrokardiyografi (EKG)’nizi etkileyen 
kalıtsal kalp hastalıklarınız varsa,  
• Kalp ritminizde bir bozu kluk olan QT uzamasına ya da Torsades de Pointes’e neden olan 
ilaçlar kullanıyorsanız,  
• Peniste yapısal bozukluk (angulasyon, korpus kavernozumda fibrozis ya da Peyroni 
hastalığı gibi) varsa,  
• Orta düzeyde karaciğer yetmezliğiniz varsa,  
• Penisin sürekli se rtleşme halinde olması gibi bir hastalığınız (priapizm) varsa (bu 
hastalıklar kan hücrelerinin parçalandığı kansızlık ve kan hücrelerinde gelişen kanser (orak 
hücreli anemi, multipl miyelom ve lösemi) rahatsızlıklarını da kapsar.),  
• Sertleşme sorunu tedavi sinde başka ilaçlar kullanıyorsanız,  
• Ani görme kaybınız olursa – LOVİTREC kullanımını kesip acilen doktorunuza 
başvurunuz. Özellikle yaşlı, kan akışkanlığı azalmış hastalarda gözün retina tabakasına 
giden damarlarda tıkanma riski artmaktadır.  
• Yüksek tans iyon ve prostat büyümesi tedavisinde kullanılan alfa -blokör grubu ilaç 
kullanıyorsanız,  
• Ketokonazol veya itrakonazol isimli mantar ilacı kullanıyorsanız,  
• Bir antibiyotik olan eritromisin veya klaritromisin kullanıyorsanız,  
• Greyfurt suyu içiyorsanız,  
• Kanama bozukluğunuz varsa (örneğin hemofili),  
• Mide ülseriniz (gastrik veya peptik ülser) varsa,  
• Pıhtı eritici bir ilaç olan heparin kullanıyorsanız,  3 / 8 Bu uyarılar geçmişteki herhangi bir dönemde dahi olsa sizin için geçerli ise lütfen 
doktorunuza danışın.  
 
LOVİTREC ’in yiyecek ve içecek ile kullanılması:  
LOVİTREC , yiyeceklerle birlikte ya da tek başına alınabilir. Ancak ilacın etkisini 
geciktirebileceğinden, ağır veya çok yağlı bir yemekten sonra almamanız önerilir.  
 
Hamilelik:  
İlacı kullanmadan önce doktorunuza veya eczacınıza danışınız.  
LOVİTREC erkekler içindir.  Kadınlarda, bebeklerde ve çocuklarda kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
LOVİTREC erkekler içindir.  Kadınlarda, bebeklerde ve çocuklarda kullanılmamalıdır.  
 
Araç ve makine kullanımı  
Baş dönmesi ve görme bozukluğu gibi yan etkiler meydana gelebileceğinden, araç ya da 
makine kullanımı sırasında LOVİTREC kullanmayınız.  
 
LOVİTREC ’in içeriğinde bulunan bazı yardımcı maddeler hakkında önemli bilgiler  
Herhangi bir uyarı bulunmamaktadır.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında LOVİTREC’in  etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
• Antibiyotik olan eritromisin, klaritromisin;  
• Kalp ritm bozukluğu (aritmi) tedavisinde kullanılan kinidin, prokainamid, amiodaron ve 
sotalol;  
• Mantar tedavisinde kullanı lan ketokonazol, itrakonazol;  
• HIV tedavisinde kullanılan indinavir, ritonavir;  
• Kalp hastalıklarında kullanılan nitratlar ve nitrik oksit vericileri;  
• Kalp damar hastalıklarında kullanılan nikorandil;  
• Yüksek tansiyon ve prostat büyümesi tedavisinde kulla nılan alfa - blokörler (tamsulosin, 
terazosin veya alfuzosin gibi);  
 
LOVİTREC’in , sertleşme sorunu tedavisinde kullanılan diğer tedaviler ile birlikte 
uygulanmasının güvenlilik ve etkililiği incelenmemiştir. Bu nedenle  LOVİTREC’in  sertleşme 
sorunu tedavisi nde kullanılan başka ilaçlar birlikte uygulanması önerilmemektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.   4 / 8 3. LOVİTREC  nasıl kullanılır?  
Uygun kullanım ve doz / uygulama sıklığı için talimatlar:  
Doktorunuz ayrı bir tavsiyede bulunmadıkça, LOVİTREC’i cinsel aktiviteden yaklaşık 25 -60 
dakika önce alınız.  
 
Önerilen başlangıç dozu 10 mg’dır. Etkililik ve tolerabilitesine gö re doz 20 mg’a arttırılabilir 
ya da 5 mg’a düşürülebilir. Önerilen maksimum doz günde 1 defa 20 mg’dır. Doktorunuz 
tarafından önerilen dozun en fazla günde bir kere alınması önerilir.  
 
Yapılan çalışmalarda LOVİTREC’in cinsel aktiviteden 4 -5 saat öncesinde  alındığında da 
etkili olacağı gösterilmiştir.  
 
Yanıt alınabilmesi için cinsel uyarı gereklidir.  
 
Uygulama yolu ve metodu:  
LOVİTREC, ağız yoluyla alınır. Yemeklerle birlikte ya da tek başına alınabilir.  
 
Değişik yaş grupları:  
Çocuklarda kullanım  
Çocuklarda ve ergenlik dönemindekilerde kullanılmaz.  
 
Yaşlılarda kullanım  
Yaşlılarda kullanımı:  
Yaşlı hastalarda doz ayarlamasına gerek yoktur. LOVİTREC’in en yüksek dozu olan 20 mg 
film kaplı tabletin tolere  edilebilirliği, yaşlı hastalarda (≥65 yaş) daha düşük olabilir.  
 
Özel kullanım durumları:  
Böbrek  yetmezliği:  
Hafif ve orta derece böbrek yetmezliği olan hastalarda, herhangi bir doz ayarlaması gerekli 
değildir.  
 
Ciddi böbrek yetmezliği olan hastalarda ba şlangıç dozu 5 mg olarak düşünülmelidir. Tolere 
edilebilirlik ve etkililiğe dayalı olarak, doz, 10 mg ve 20 mg’a yükseltilebilir. Diyalize giren 
hastalarda kullanımı önerilmemektedir.  
 
Karaciğer yetmezliği:  
Hafif karaciğer yetmezliği olan hastalarda doz ay arlaması gerekmez. Orta derece karaciğer 
yetmezliğinde başlangıç dozu 5 mg olmalıdır, en fazla 10 mg’a çıkılabilir. Şiddetli karaciğer 
yetmezliğinde önerilmemektedir.  
 
LOVİTREC ile eş zamanlı olarak kullandığınız başka bir ilaç var ise doktorunuza bildiri niz. 
 
Eğer LOVİTREC ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  5 / 8 Kullanmanız gerekenden daha fazla LOVİTREC  kullandıysanız  
LOVİTREC ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
Kullanmanız gerekenden daha fazla LOVİTREC  kullanırsanız, şiddetli sırt ağrısı görülebilir.  
 
LOVİTREC ’i kullanmayı unutursanız  
Unutulan dozları dengelemek için çift doz almayınız.  
 
LOVİTREC  ile tedavi sonlandırıldığında oluşabilecek etkiler  
LOVİTREC  ile tedavi sonlandırıldığındaki oluşabilecek etkiler konusunda doktorunuza 
danışınız.  
 
4. Olası yan etkiler nelerdir?  
Tüm ilaçlar gibi LOVİTREC ’in içeriğinde bulunan maddelere duyarlı olan kişilerde yan 
etkiler olabilir.  
 
LOVİTREC’in olası yan etkileri, görülme sıklıklarına göre de aşağıda verilmiştir:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:   100 hastanın birinden az, fakat 1000 hastanın birinden fazla görülebilir.  
Seyrek:   1000 hastanın birinden az görülebilir.  
Çok seyrek:   10.000 hastanın birinden az g örülebilir.  
Bilinmiyor:   Eldeki verilerden hareketle tahmin edilemiyor.  
 
Çok yaygın  
• Baş ağrısı  
 
Yaygın  
• Baş dönmesi  
• Damar genişlemesine bağlı kızarıklık  
• Burun tıkanıklığı  
• Hazımsızlık  
 
Yaygın olmayan  
• Alerjik ödem ve anjiyo ödem (aşırı duyarlılığa bağlı dudaklarda, dilde ve boğazda şişme)  
• Uyku bozukluğu  
• Uyku hali  
• Yanma duygusu  
• His azalması  
• Görsel bozukluk  
• Gözde kanlanma  
• Görsel renk eğilmeleri  6 / 8 • Gözde ağrı ve rahatsızlık  
• Işığa karşı aşırı duyarlıl ık  
• Kulak çınlaması  
• Baş dönmesi (vertigo)  
• Çarpıntı  
• Kalp hızında artış  
• Nefes darlığı  
• Sinüs konjesyonu (buruna açılan hava boşluğunda şişme)  
• Mide asidinin yemek borusuna geri kaçması (reflü)  
• Mide iltihabı  
• Karın ağrısı  
• İshal  
• Kusma  
• Bulantı  
• Ağız kuruluğu  
• Karaciğer enzimlerinde (transaminazlarda) artış (karaciğer fonksiyon testi sonuçlarınızda 
ortaya çıkan)  
• Kızarıklık  
• Döküntü  
• Sırt ağrısı  
• Kreatin fosfokinaz enziminde (çizgili kaslarda bulunan bir enzim) artış  
• Kas sertleşmesi ve kramplar  
• Kas ağrısı  
• Sertleşme artışı  
• Kendini kötü hissetme  
 
Seyrek  
• Gözde iltihaplanma  
• Alerjik reaksiyon  
• Endişe  
• Bayılma  
• Nöbet  
• Hafıza kaybı  
• Göz içi basıncında artış  
• Gözyaşı salgısında artış  
• Kalp krizi  
• Ventriküler kalp ritim bozuklukları  
• Angina pektoris  (Kalp damarlarındaki aterosklerotik daralmaya bağlı yetersiz 
kanlanmadan kaynaklanan ve sıklıkla göğsün ortasında hissedilen bir baskı, sıkışma hissi 
ile birlikte bazen sol kola yayılan ağrı, terleme ve nefes darlığı ile karakterize kalp 
hastalığı)  
• Tansi yon yüksekliği  7 / 8 • Tansiyon düşüklüğü  
• Burun kanaması  
• Karaciğer enzimi olan gamma -glutamil -transferazlarda artış (karaciğer fonksiyon testi 
sonuçlarınızda ortaya çıkan)  
• Işığa duyarlılık reaksiyonu  
• Priapizm (istenmeden gerçekleşen uzun süreli ve ağrılı sert leşme).  
• Göğüs ağrısı  
• Bilinmiyor  
• Görme sinirinde damarsal olmayan zedelenme  
• Görme kusurları  
• Ani sağırlık*  
 
*Ani sağırlık veya işitme kaybı, LOVİTREC  dahil tüm benzer ilaçların kullanımıyla az sayıda 
pazarlama sonrası ve klinik çalışma vakasında bildir ilmiştir.  
 
Yaşlı hastalar (≥ 65 yaş), genç hastalara (< 65 yaş) göre daha yüksek sıklıkta baş ağrısı ve baş 
dönmesi yaşamıştır. Yüksek tansiyon öyküsü olan hastalarda yan etkilerin (özellikle baş 
dönmesi) görülme sıklığı biraz daha yüksektir.  
 
Ayrıca pazarlama sonrası çalışmalarda bu sınıftaki diğer bir ürün ile ilgili aşağıdaki vakalar 
bildirilmiştir:  
Beyin damarları ile ilgili kanama, kalple ilgili ani ölüm, geçici iskemik  atak (beyine giden 
damarların geçici tıkanması sonucu oluşan geri dönüşümlü bir tür felç), hareketle ilişkisi 
olmayan göğüs ağrısı, kalp ritim bozukluğu gibi ciddi kalp damar hastalıkları pazarlama 
sonrasında bu sınıftaki diğer bir ürün için geçici bir il işkiyle bildirilmiştir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesind e yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği h akkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. LOVİTREC ’in saklanması  
LOVİTREC ’i çocukların göremeyeceği, erişemeyeceği yerlerde ve ambalajında saklayınız.  
 
25°C  altında ki oda sıcaklığında nemden koruyarak saklayınız.  
 
Son kullanma tarihiyle uyumlu olarak kullanınız.  8 / 8 Ambalajdaki son kullanma tarihinden sonra LOVİTREC ’i kullanmayınız.  
 
Eğer üründe ve/veya ambalajında bozukluklar fark ederseniz LOVİTREC ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi :  
Deva Holding A.Ş.  
Küçükçekmece/İstanbul  
Tel: 0212 692 92 92  
Fax: 0212 697 00 24  
E-mail:deva@devaholding.com.tr  
 
Üretim  yeri:   
Deva Holding A.Ş.  
Kapaklı/TEKİRDAĞ  
 
Bu kullanma talimatı  27/03/2019  tarihinde onaylanmıştır.  