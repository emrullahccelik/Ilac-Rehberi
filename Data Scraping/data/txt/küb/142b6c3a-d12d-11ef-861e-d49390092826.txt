KISA ÜRÜN BİLGİSİ
1. BEŞERİ TIBBİ ÜRÜNÜN ADI
BUTEFİN % 1 krem
2. KALİTATİF VE KANTİTATİF BİLEŞİM
Her 1 g krem,
Etkin madde:
Butenafin hidroklorür 10 mg
içerir.
Yardımcı Maddeler:
Benzil alkol 10 mg/g
Setil alkol 40 mg/g
Stearil alkol 66.7 mg/g
Sodyum hidroksit 1.13 mg/g
Yardımcı maddeler için, 6.1’e bakınız.
3. FARMASÖTİK FORM
Krem
Hemen hemen beyaz krem
4. KLİNİK ÖZELLİKLER
4.1. Terapötik endikasyonlar
BUTEFİN, M. furfur (eski adı P. orbiculare) kaynaklı tinea (pityriasis) versicolor, interdigital
tinea pedis, tinea corporis, E. floccosum, T. mentagrophytes, T. rubrum ve T. tonsurans kaynaklı
tinea cruris dermatolojik enfeksiyonların topikal tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi
Yetişkinlerde kullanımı:
İnterdigital tinea pedis tedavisinde BUTEFİN 7 gün boyunca günde iki kere veya 4 hafta süre ile
günde bir kere uygulanmalıdır. Tinea (pityriasis) versicolor, tinea corporis veya tinea cruris’li
hastalar iki hafta boyunca günde bir kere BUTEFİN uygulamalıdır. Yeterli miktarda BUTEFİN,
hastaların etkilenen bölgesini ve yakın çevresindeki deriyi kaplayacak şekilde sürülmelidir.
Tedavi döneminden sonra klinik bir iyileşme görülmezse tanı ve tedavi gözden geçirilmelidir.
Özel popülasyonlara ilişkin ek bilgiler
Çocuklarda kullanımı:
12 yaş altındaki pediyatrik hastalarda güvenlilik ve etkililik çalışılmamıştır zira tinea versicolor
12 yaş altındaki hastalarda yaygın değildir.
Geriyatrik hastalar:
BUTEFİN’in yaşlı hastalarda kullanımına dair özel bir durum yoktur.
1/ 74.3. Kontrendikasyonlar
BUTEFİN, butenafin hidroklorüre veya içindeki bileşenlere karşı hassasiyeti olduğu bilinen veya
bundan şüphe duyulan kişilerde kontrendikedir.
12 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
Kullanım sırasında irritasyon veya hassasiyet geliştiği takdirde, tedavi kesilmeli ve uygun tedavi
başlatılmalıdır.
Hastalık tanısı uygun bir vasattaki kültürle [M. furfur (eski adı P. orbiculare) hariç] veya
potasyum hidroksit çözeltisinde enfekte yüzeysel epidermal dokunun doğrudan mikroskop
incelemesiyle doğrulanmalıdır.
Çapraz reaksiyon ortaya çıkabileceğinden allilamin antifungal ajanlara hassas olduğu bilinen
hastalar BUTEFİN’i dikkatli bir şekilde kullanmalıdır.
Diğer topikal kremlerle eş zamanlı kullanılmamalıdır.
BUTEFİN, göz ya da mukoz membranlarla temas etmemelidir; kazara temas etmesi durumunda,
derhal suyla yıkanmalıdır.
Ürün kesinlikle ağızdan alınmamalıdır. Eller ürün uygulandıktan sonra yıkanmalıdır.
BUTEFİN benzil alkol içermektedir. Ancak kullanım yolu nedeni ile herhangi bir uyarı
gerektirmemektedir.
BUTEFİN setil alkol ve stearil alkol içerdiğinden, lokal deri reaksiyonlarına (örneğin, kontakt
dermatite) sebebiyet verebilir.
BUTEFİN sodyum içermektedir. Ancak kullanım yolu nedeni ile herhangi bir uyarı
gerektirmemektedir.
4.5. Diğer tıbbi ürünler ile etkileşimler ve diğer etkileşim şekilleri
BUTEFİN’in diğer tıbbi ürünlerle topikal uygulama aracılığıyla bilinen ya da beklenen bir
etkileşimi yoktur.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri mevcut değildir.
Hamile ve emziren anneler doktor kontrolü altında kullanabilir. Doktor tarafından risk/yarar
değerlendirmesi yapıldıktan sonra hamile kadınlarda kullanılmalıdır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
2/ 7BUTEFİN gerekli olmadıkça gebelik döneminde kullanılmamalıdır.
Butenafinin deri altı dozları (organogenez sırasında uygulanan 25 mg/kg/güne dek doz seviyeleri)
(vücut yüzey alanı karşılaştırmalarına dayanarak tinea versicolor için insanlara önerilen
maksimum dozun 0.5 misline eşdeğer) sıçanlarda teratojenik değildir. Tavşanlarda yapılan oral
embriyofetal gelişim çalışmasında (organogenez sırasında uygulanan 400 mg butenafin
HCl/kg/güne dek doz seviyeleri) (vücut yüzey alanı karşılaştırmalarına dayanarak tinea versicolor
için insanlara önerilen maksimum dozun 16 misline eşdeğer) tedaviyle alakalı harici, visseral,
iskelet malformasyonları veya değişiklikleri gözlemlenmemiştir.
Sıçanlarda yapılan oral peri- ve post-natal gelişim çalışmasında (125 mg butenafin HCl /kg/güne
dek doz seviyeleri) (vücut yüzey alanı karşılaştırmalarına dayanarak tinea versicolor için insanlara
önerilen maksimum dozun 2.5 misline eşdeğer) postnatal sağkalım, F1 nesli (birinci nesil) gelişimi
veya sonraki matürasyonları ve fertilite üzerinde tedaviyle ilişkili etkiler gözlemlenmemiştir.
Ancak gebe kadınlarda topikal butenafin uygulaması ile ilgili yeterli ve iyi kontrollü çalışmalar
yapılmamıştır. Hayvan üreme çalışmaları her zaman insan yanıtı için bir öngörü
oluşturmadığından bu ilaç sadece bariz bir gereksinim olduğu durumlarda gebelikte
kullanılmalıdır.
Laktasyon dönemi
Butenafin hidroklorürün anne sütüne geçişi ve anne sütü alan çocuğa muhtemel etkileri ile ilgili
yeterli çalışma olmadığından, daha fazla veri elde edilene kadar emziren kadınlarda kullanılması
önerilmemektedir.
Üreme yeteneği /Fertilite
Veri mevcut değildir.
4.7. Araç ve makine kullanımı üzerindeki etkileri
BUTEFİN’in araç ve makine kullanma yeteneği üzerindeki etkilerine ilişkin bir çalışma
yapılmamıştır. Bu nedenle etkisinin olup olmadığı bilinmemektedir.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100); seyrek
(>1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Deri ve derialtı doku hastalıkları:
Yaygın: Yanma/batma, kaşınma, durumun kötüleşmesi, kontakt dermatit, eritem, irritasyon.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
BUTEFİN’in topikal uygulaması sonucunda doz aşımı beklenmez.
3/ 75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Topikal Antifungaller
ATC Kodu: D01AE23
Butenafin HCl bir benzilamin türevidir ve etki şekli allilamin sınıfı antifungal ilaçlara benzer.
Butenafin HCl’in, skualenin epoksidasyonunu inhibe ederek ve böylece fungal hücre zarlarında
temel bir bileşen olan ergosterolün biyosentezini bloke ederek etki ettiği varsayılmaktadır.
Benzilamin türevleri, allilaminler gibi, ergosterol biyosentez yolunun azol sınıfı antifungal ilaçlara
göre daha erken adımlarında rol oynamaktadır. İlacın konsantrasyonuna ve test edilen mantar
türlerine göre butenafin HCl in vitro olarak fungisidal veya fungistatik olabilir. Ancak bu in vitro
verilerin klinik anlamı bilinmemektedir.
Butenafin hidroklorürün aşağıdaki mikroorganizmaların pek çok suşuna karşı hem in vitro olarak
hem de klinik enfeksiyonlarda etkili olduğu gösterilmiştir.
Epidermophyton floccosum
Trichophyton rubrum
Malassezia furfur
Trichophyton tonsurans
Trichophyton mentagrophytes
5.2. Farmakokinetik özellikler
Emilim:
Sağlıklı deneklerde 14 gün boyunca yapılan bir çalışmada 6 gram BUTEFİN, 7 denekte dorsal
deriye (3.000 cm2) günde bir kere ve 20 gram krem diğer 12 denekte kollar, gövde ve kasık
bölgelerine (10.000 cm2) günde bir kere uygulanmıştır. Topikal uygulamaların 14. gününün
ardından, 6 gram dozun ortalama pik plazma butenafin HCl konsantrasyonu, Cmaks’ı 1.4 ± 0.8
ng/mL olmuştur; pik plazma konsantrasyonuna kadar geçen ortalama süre, Tmaks 15 ± 8 saattir;
plazma konsantrasyonu-zaman eğrisi altındaki ortalama alan EAA 23.9 ± 11.3 ng-saat/mL
0-24 saat
olarak bulunmuştur. 20 gram doz grubu için, ortalama Cmaks 5.0 ± 2.0 ng/mL olup ortalama
Tmaks 6 ± 6 saattir ve ortalama EAA 87.8 ± 45.3 ng-saat/mL olarak bulunmuştur. Plazma
0-24 saat
butenafin HCl konsantrasyonlarında bifazik bir azalma gözlemlenmiştir ve yarılanma ömürleri
sırasıyla 35 saat ve > 150 saat olarak hesaplanmıştır.
Son dozun uygulanmasından sonraki 72. saatte, ortalama plazma konsantrasyonları 6 gram doz
grubu için 0.3 ± 0.2 ng/mL ve 20 gram doz grubu için 1.1 ± 0.9 ng/mL seviyesine düşmüştür. Son
dozun uygulanmasından 7 gün sonra plazmada butenafin HCl seviyeleri düşük seviyelerde
kalmıştır (ortalama: 6-gram doz grubu için 0.1 ± 0.2 ng/mL ve 20 gram doz grubu için 0.7 ± 0.5
ng/mL).
Tinea pedis’i olan 11 hastada, butenafin HCl krem % 1 hastalar tarafından etkilenen bölgeye ve
yakın çevresindeki deri bölgesine 4 hafta boyunca günde bir kere uygulanmıştır. Tedaviden
sonraki 1, 2 ve 4 haftada, dozlama sonrası 10 ve 20 saat arasında tek kan örneği toplanmıştır.
Plazma butenafin HCl konsantrasyonu saptanamaz seviyeler ila 0.3 ng/mL arasında değişmiştir.
Tinea cruris’i olan 24 hastada butenafin HCl krem % 1 hastalar tarafından etkilenen bölgeye ve
yakın çevresindeki deri bölgesine 2 hafta boyunca günde bir kere uygulanmıştır (ortalama günlük
doz: 1.3 ± 0.2 g). Son dozdan sonraki 0.5 ve 65 saat arasında tek kan örneği toplanmıştır. Plazma
butenafin HCl konsantrasyonu saptanamaz seviyeler ila 2.52 ng/mL arasında değişmiştir (ortalama
4/ 7± SD: 0.91 ± 0.15 ng/mL). Tedavi kesildikten dört hafta sonra plazma butenafin HCl
konsantrasyonu saptanamaz seviyeler ila 0.28 ng/mL arasında değişmiştir.
Dağılım:
Deriden sistemik dolaşıma emilen toplam butenafin HCl miktarı (veya doz yüzdesi)
ölçülememiştir.
Biyotransformasyon:
İdrardaki primer metabolitin, terminal t-bütil yan zincirde hidroksilasyon yoluyla oluştuğu
belirlenmiştir.
Eliminasyon:
İdrardaki primer metabolitin, terminal t-bütil yan zincirde hidroksilasyon yoluyla oluştuğu
belirlenmiştir.
5.3. Klinik öncesi güvenlilik verileri
Aşağıdaki veri sunumlarında, tinea (pityriasis) versicolor’u olan hastalar incelenmiştir. “Negatif
Mikoloji” terimi deri döküntülerinden hazırlanan KOH preparatlarında hifaların olmaması, yani
hiçbir fungal formun görülmemesi veya sadece maya hücrelerinin (blastosporlar) varlığı olarak
tanımlanmıştır. “Etkili Tedavi” terimi Negatif Mikoloji artı 8. haftada eritem, pul pul dökülme ve
kaşıntı için (sıfır ila üç arasındaki ölçekte) total bulgular ve semptomlar skorunun 1’e eş veya daha
az olması olarak tanımlanmıştır. “Tam Kür” terimi Negatif Mikoloji artı eritem, pul pul dökülme
ve kaşıntı için bulgu/semptom skorunun sıfır olması olarak tanımlanmıştır.
İki ayrı çalışma, tinea (pityriasis) versicolor tedavisinde 2 hafta boyunca günde bir kere uygulanan
% 1 butenafin hidroklorür içeren krem ile vehikülü karşılaştırmıştır. Hastalar 2 hafta boyunca
tedavi edilmiş ve tedavi sonrasındaki 2 (Hafta 4) ve 6. (Hafta 8) haftalarda değerlendirilmiştir.
Pozitif başlangıç KOH olan ve ilaç dağıtılan tüm denekler aşağıdaki tabloda gösterildiği gibi
“tedavi niyetli” analize dahil edilmişlerdir. Çalışma 31’de Etkili Tedavi için istatistiksel bir
anlama (% 1 butenafin hidroklorür içeren krem ve vehikül) erişilmiştir ancak tedavi sonrası 6.
haftada Tam Kür için istatistiksel anlama erişilmemiştir. Çalışma 32’de marjinal istatistiksel
anlam (p = 0.051) (% 1 butenafin hidroklorür içeren krem ve vehikül) Etkili Tedavi için
erişilmiştir ancak tedavi sonrası 6. haftada Tam Kür için istatistiksel anlama erişilmemiştir. Bu iki
kontrollü çalışmanın verileri aşağıdaki tabloda sunulmaktadır.
Pivotal klinik çalışmalarda yanıt verenlerin oranı (%) (randomize edilen tüm hastalar)
Çalışma 31 Çalışma 32
Hasta Yanıt Hafta@
Kategorisi Butenafin Vehikül Butenafin Vehikül
2 41/87 (%47) 11/40 (%28) 29/85 (%34) 12/41 (%29)
Tam Kür* 4 43/86 (%50) 15/42 (%36) 36/83 (%43) 13/41 (%32)
8 44/87 (%51) 15/42 (%36) 30/86 (%35) 10/43 (%23)
2 56/87 (%64) 16/40 (%40) 46/85 (%54) 16/41 (%39)
Etkili Tedavi** 4 50/86 (%58) 19/42 (%45) 45/83 (%54) 16/41 (%39)
8 48/87 (%55) 15/42 (%36) 37/86 (%43) 11/43 (%26)
2 57/87 (%66) 20/40 (%50) 57/85 (%67) 21/41 (%51)
Negatif Mikoloji*** 4 51/86 (%59) 20/42 (%48) 52/83 (%63) 18/41 (%44)
8 48/87 (%55) 15/42 (%36) 43/86 (%50) 12/43 (%28)
5/ 7Pivotal klinik çalışmalarda yanıt verenlerin oranı (%) (randomize edilen tüm hastalar)
Çalışma 31 Çalışma 32
Hasta Yanıt Hafta@
Kategorisi Butenafin Vehikül Butenafin Vehikül
@ Hafta 2 (tedavi sonu), Hafta 4 (tedavi sonrası 2.hafta), ve Hafta 8 (tedavi sonrası 6.hafta)
*Negatif Mikoloji artı eritem, pul pul dökülme ve kaşıntı yokluğu
**Negatif Mikoloji artı eritem, pul pul dökülme ve kaşıntı olmaması veya minimal derecede olması
***deri döküntüsünden hazırlanan KOH preparatında hifaların olmaması, yani hiçbir fungal formun
görülmemesi veya sadece maya hücrelerinin (blastosporlar) varlığı
Tinea (pityriasis) versicolor, Malassezia furfur (eski ismi Pityrosporum orbiculare) kaynaklı,
tüysüz derideki yüzeysel, kronik olarak tekrarlayıcı bir enfeksiyondur. Komensal organizma
normal deri florasının bir parçasıdır. Hassas bireylerde hastalık gövdede hiperpigmente veya
hipopigmente yamalara yol açabilir ve bunlar boyna, kollara ve uyluğun üst taraflarına yayılabilir.
Enfeksiyonun tedavisi, etkilenen bölgelerin pigmentlerinin hemen düzelmesini sağlamayabilir.
Başarılı tedavinin ardından pigmentlerin normalleşmesi değişebilmekte ve bireyin cilt tipine ve
tesadüfi güneş maruziyetlerine göre bu süre ayları bulabilmektedir. Enfeksiyonun rekürrens oranı
değişebilmektedir.
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Sorbitan monostearat
Setil palmitat 95
Çinko oksit
Sodyum hidroksit
Setil alkol
Stearil alkol
Polisorbat 60
İsopropil miristat
Deiyonize su
6.2. Geçimsizlikler
Uygulama dışıdır.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
HDPE kapak ile kapatılmış 15 g ve 30 g’lık aluminyum tüplerde pazarlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
6/ 77. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
241/27
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.03.2012
Ruhsat yenileme tarihi:
10. KÜB’ÜN YENİLENME TARİHİ
7/ 7