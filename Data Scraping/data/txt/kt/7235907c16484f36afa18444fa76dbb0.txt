1/10 
 KULLANMA TALİMATI  
 
BURAZİN % 0.025 pediatrik doz ayarlı burun spreyi  
 
Burun içine uygulanır.  
 
• Etkin madde: 1 ml çözelti 0,25 mg oksimetazolin HCI içerir.  
• Yardımcı maddeler: Disodyum hidrojen fosfat 12  hidrat , sodyum  dihidrojen fosfat dihidrat , 
disodyum EDTA, sodyum hidroksit,  deiyonize su ve koruyucu olarak benzalkonyum klorür 
(%50'lik)  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı  
     kullandığınızı doktorunuza söyleyiniz.  
• Bu talimatta yazılanlara aynen uyunuz.İlaç hakkında size önerilen dozun dışında  
     yüksek veya düşük doz kullanmayınız.           
 
Bu Kullanma Talimatında:  
1. BURAZİN nedir ve ne için kullanılır?  
2. BURAZİN ’i kullanmadan önce dikkat edilmesi gerekenler  
3. BURAZİN nasıl kullanılır?  
4. Olası yan etkiler nelerdir?  
5. BURAZİN ’in saklanması  
 
Başlıkları yer almaktadır.  
1. BURAZİN nedir ve ne için kullanılır?  
• BURAZİN , bölgesel bir soğuk algınlığı ilacıdır. Oksimetazolin, kan damarlarını büzücü  
özellikleri sayesinde burun tıkanıklığının giderilmesini sağlar. Buna ek olarak, etkin  maddenin 
antiviral (virüslerin etkilerini zayıflatan veya ortadan kaldıran), bağışıklık sistemini  
düzenleyici, iltihap giderici ve antioksidan (oksidasyonu engelleyici) etkileri olduğu da  
gösterilmiştir.  
 2/10 
  
•  BURAZİN , 10 ml içeren plastik şişede, sprey pompası ve koruyucu kapak ile birlikte sunulur. 
Karton kutuda 1 adet şişe bulunur. Berrak, renksiz, kokusuz çözelti görünümündedir.  
• BURAZİN , aşağıdaki durumların tedavisinde kullanılır:  
        • Soğuk algınlığı, saman nezlesi veya diğer alerjik rinitlere (saman nezlesi) ve   
         rinosinüzitlere (burun ve yüz kemiklerinin içindeki hava boşluklarının iltihabı) bağlı   
         burun tıkanıklığının giderilmesi,  
        • Paranazal sinüs (yüz sinüsleri; alın, burnun arka kısmı ve burnun her iki tarafında  bulunan  
         kemik  boşluklar) hastalıklarında salgı boşaltılmasına yardımcı olarak,  
       • Orta kulak iltihaplarında nazofarinks (burnun arka kısmı ile yutağın komşuluk yaptığı  
         bölge) mukozasındaki şişliğin giderilmesinde yardımcı tedavi olarak,  
       •  Rinoskopiyi (burun boşluklarının incelenmesinde kullanılan yöntem) kolaylaştırmak  için. 
2. BURAZİN ’i kullanmadan önce dikkat edilmesi gerekenler  
BURAZİN ’i aşağıdaki durumlarda KULLANMAYINIZ  
• Eğer BURAZİN ’in herhangi bir bileşenine veya diğer adrenerjik (sempatik sinir sistemini  
uyarıcı özelliğe sahip) ilaçlara karşı karşı aşırı duyarlıysanız,  
• Burun mukozasında rinitis sikka denilen özel bir iltihabi durum varsa (yani burun  
deliklerinizin derisinde veya iç yüzeyinde iltihap varsa veya burnunuzun içinde kabuk  varsa),  
• BURAZİN ’in içeriğinde koruyucu madde olarak benzalkonyum klorür bulunması  nedeniyle, 
bu maddeye karşı aşırı hassasiyetiniz varsa.  
• Hipofiz beziniz burun yoluyla cerrahi olarak çıkarıldı ise (transsfenoidal hipofizektomi)  veya 
meninks zarınızı (dura mater) açıkta bırakan cerrahi bir girişim geçirdiyseniz.  
 
BURAZİN ’in içeriğindeki etkin madde konsantrasyonu 2 yaşından büyük çocuklar için  
tasarlanmıştır; bu nedenle 2 yaşın altındaki çocuklarda kullanılmamalıdır.  
 
BURAZİN ’i aşağıdaki durumlarda DİKKATLİ KULLANINIZ  
BURAZİN , 2-6 yaş grubundaki çocuklarda doktor tarafından yarar/risk değerlendirmesi  
yapılması koşuluyla kullanılabilir . 
 
• Göz içi basıncınız artmışsa (özellikle dar açılı glokom),  
• Böbreküstü bezi tümörünüz (feokromasitoma) varsa,  
• Tiroid fonksiyon bozukluğunuz (hipertiroidi) varsa,  3/10 
 • Şeker hastalığınız (diabetes mellitus) varsa,  
• Kalp -damar hastalığınız varsa,  
• Kan basıncı yüksekliğiniz (hipertansiyon) varsa,  
•  Monoamin oksidaz inhibitörleri (MAO inhibitörleri) veya t risiklik antidepresanlar (TSA)  adı 
verilen ve depresyon tedavisinde kullanılan ilaçlarla tedavi altında iseniz,  
• Bromokriptin  adı verilen ve Parkinson hastalığı tedavisinde kullanılan ilaçlarla tedavi  altında 
iseniz,  
• Prostat hipertrofiniz (prostat bezinde büyüme) varsa.  
 
Yukarıdaki durumlarda BURAZİN ’i kullanmadan önce doktorunuza danışınız.  
 
5 günden uzun süreli kullanılmamalıdır.  
 
Burun tıkanıklığını gideren soğuk algınlığı ilaçlarının sürekli kullanımının etkilerini  
zayıflatabileceğini göz önünde bulundurunuz.  
 
BURAZİN  kronik rinitin  (6 aydan uzun süreli nezle) akut alevlenmeleri dışında  
kullanılmamalıdır.  
 
Sürekli kullanım, burun mukozasının reaktif hiperemisine (dokunun kan akımı birkaç saniye  
veya birkaç dakika süreyle kesildikten sonra tekrar kanlandırılmasıyla kan akımının 4 -7 kat  
artması) ve burun mukozasının kronik şişmesine (rinitis medicamentosa) bağlı olarak burun  
tıkanıklığına ve bunun yanı sıra mukozal atrofi(hücre ve doku kaybı ile burun mukozasının  
işlevini yerine getiremeyecek hale gelmesi) veya rinitis siccaya(burun mukozasında gözlenen  
iltihabi bir durum) neden olabilir. Ürün kullanımı durduru lduktan bu etkiler sona ermelidir.  
Kronik rinitli (6 aydan uzun süreli nezle) hastalarda geçici olarak kullanımda ve burun  
mukozasının tanı amaçlı dekonjesyonunda (burun mukozasındaki damarları büzerek  mukozada 
kanlanmayı ve ona bağlı şişkinliğin azaltılması) tıbbi yönden izleme gerekir.  
Aşağıdakilerden herhangi birinin ortaya çıkması halinde BURAZİN  kullanımı  
sonlandırılmalıdır;  
• Halüsinasyon (bir duyu organını uyaran hiçbir nesne veya uyarıcı olmaksızın, kişinin  sadece 
kendisinin duyabildiği, görebildiği, dokunabildiği ve koklayabildiği, gerçek  olmayan duyuların 
algılanmasına veya sanıların alınması)  
• Huzursuzluk  4/10 
 • Uyku bozuklukları  
Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
BURAZİN ’in yiyecek ve içecek ile kullanılması  
Burun içine uygulandığından yiyecek içecekler ile etkileşmesi beklenmemektedir.  
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya bebek sahibi olmayı  planlıyorsanız, 
bu ilacı almadan önce doktorunuza veya eczacınıza danışınız.  
 
Çocuk doğurma potansiyeli bulunan kadınlarda ve doğum kontrolü (kontrasepsiyon)  
uygulayanlarda ilacın kullanımı yönünden bir öneri bulunmamaktadır.  
 
BURAZİN  hamilelik sırasında, tedavinin yararları ve riskleri dikkatlice değerlendirildikten  
sonra ve ancak bir doktora danışıldıktan sonra kullanılmalıdır.  
 
Hamilelik döneminde önerilen dozajı aşmayınız.  
 
Tedaviniz sırasında hamile olduğunuzu farkederseniz hemen doktorunuza veya eczacınıza  
danışınız.  
Emzirme  
İlacı kullanmadan önce doktorunuza veya eczacınıza danışınız.  
BURAZİN ’in anne sütüne geçip geçmediği bilinmemektedir. Emzirme döneminde anne için  
gerekli durumlarda doktor tavsiyesi ile kullanılabilir.  
Emzirme döneminde önerilen dozajı aşmayınız.  
 
Araç ve makine kullanımı  
BURAZİN ’in araç ya da makine kullanma kabiliyeti üzerinde herhangi bir etkisi olması  
beklenmemektedir.  
 
BURAZİN ’in içeriğinde bulunan bazı yardımcı maddeler hakkında önemli bilgiler  
BURAZİN , içeriğinde bulunan koruyucu madde benzalkonyum klorür nedeniyle tahriş edici  
olabilir  ve deri reaksiyonlarına sebep olabilir.  5/10 
  
Ürünün içeriğinde sodyum bulunmakla birlikte kullanım yolu ve dozu nedeniyle herhangi bir  
uyarı gerektirmemektedir.  
Diğer ilaçlar ile birlikte kullanımı  
• BURAZİN  oksimetazolin  ve duygu durumunu uyaran belirli ilaçların (tranilsipromin tipi  
MAO inhibitörleri ya da trisiklik antidepresanlar) birlikte kullanımı, kalp -damar sistemi  
üzerindeki etkileri nedeniyle kan basıncında artışa ve kalp ritminde bozukluklara (aritmi)  yol 
açabilmektedir.  
BURAZİN , kan basıncında artış riskinden dolayı MAO inhibitörlerini aldıktan sonra 2  haftaya 
kadar kullanılmamalıdır.  
• Duygu durumunu uyaran belirli ilaçların (trisiklik antidepesanlar ya da MAO inhibitörleri)  
eşzamanlı olarak ya da BURAZİN  uygulamasından hemen önce kullanımı veya tek başına  
BURAZİN ’in doz aşımı veya yutulması kan basıncında artışa yol açabilmektedir.  
•  BURAZİN , beta blokör (akut kalp krizlerinin tedavisinde ve tekrarlayan kalp krizlerinin  
önlenmesinde kullanılır) ilaçlar ile metil dopa veya diğer anti -hipertansif (kan basıncını  düşüren 
bazı ilaçlar) ilaçların etkilerini azaltabilir.  
•  Bromokriptin (Parkinson hastalığı tedavisinde kullanılır) adı verilen etkin maddeyi içeren  bir 
ilaç alıyorsanız doktorunuzu bilgilendirin.  
•  BURAZİN  gibi ilaçlar kardiyak glikozidler (kalp yetmezliği tedavisinde kullanılan ilaçlar)  
ile birlikte kullanıldığında disritmi  (kalp ritm bozukluğu) riskinde olası bir artış söz  konusudur.  
•  BURAZİN , ergot  alkaloidleri (migren tedavisinde kullanılan bir ilaç grubu) ile birlikte  
kullanıldığında ergotizm  (bir çeşit zehirlenme) riskinde olası bir artış söz konusudur.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BURAZİN  nasıl kullanılır?  
•  Uygun kullanım ve doz/uygulama sıklığı için talimatlar:  
BURAZİN , sadece 2 yaş ve üzerindeki çocuklara verilebilir; küçük bebeklerde  
kullanılmamalıdır.  
BURAZİN , 2-6 yaş grubundaki çocuklarda doktor önerisi olmadan kullanılmamalıdır.  
2-6 yaş arasındaki çocuklarda: BURAZİN , ihtiyaca göre günde bir kez, gerekiyorsa günde 2 -3 
defa her bir burun deliğine 1 püskürtme olacak şekilde uygulanır.  
6-12 yaş arasındaki çocuklarda: BURAZİN , ihtiyaca göre günde bir kez, gerekiyorsa günde 2 - 6/10 
  
3 defa her bir burun deliğine 1 ya da 2 püskürtme olacak şekilde uygulanır.  
Günde 3 defadan fazla kullanılmamalıdır.  
Yinelenen kullanımdan önce birkaç günlük tedavisiz bir dönem geçmelidir.  
Burun mukozası atrofisi riski nedeni ile ilaç, kronik rinitte yalnızca tıbbi gözetim altında  
kullanılabilir.  
BURAZİN  için belirlenmiş tek bir doz, günde 3 defadan daha fazla uygulanmamalıdır.  
 
•  Uygulama yolu ve metodu:  
BURAZİN  burun içine uygulanır.  
 
•  Değişik yaş grupları:  
Çocuklarda kullanımı: BURAZİN , 2 yaşın altında kullanılmamalıdır.  
2-6 (2 yaş ve üstü -6 yaş altı aralığı) yaş grubundaki çocuklarda; doktor önerisi olmadan  
kullanılmamalıdır. Doktor tarafından yarar/risk değerlendirmesi yapılması koşuluyla  
kullanılabilir.  
Yaşlılarda kullanımı: Yaşlı hastalar için BURAZİN ’in içeriğinde daha yüksek  
konsantrasyonda etkin madde içeren formu mevcuttur.  
•  Özel kullanım durumları: Özel kullanımı yoktur.  
Doktorunuz ayrı bir tavsiyede bulunmadıkça, bu talimatları takip ediniz.  
 
Eğer BURAZİN ’in etkisinin çok güçlü ya da zayıf olduğuna dair bir izleniminiz varsa  
doktorunuz veya eczacınız ile konuşunuz.  
Kullanmanız gerekenden daha fazla BURAZİN  kullandıysanız:  
Doz aşımına ya da kaza sonucu ağız yoluyla alımına bağlı olarak aşağıdaki etkiler ortaya  
çıkabilir:  
- göz bebeklerinin genişlemesi (midriyazis),  
- bulantı,  
- kusma,  
- dudaklarda mavimsi renk değişikliği (siyanoz),  
- ateş, 
- spazmlar,  
 
 7/10 
  
- kalp-damar bozuklukları (kalp atım sayısının artması, kalpte ritim bozukluğu, dolaşım  
yetersizliği, kalp fonksiyonlarının durması, kan basıncında yükselme),  
- akciğer fonksiyon bozukluğu (akciğer ödemi, solunum bozuklukları, nefes darlığı),  
- ruhsal bozukluklar.  
Bunun yanı sıra, sersemlik, vücut sıcaklığında düşme, kalp atım sayısında azalma, kan  
basıncında şok benzeri düşme, solunumun durması ve koma gelişebilir.  
Doz aşımı, özellikle çocuklarda çoğu kez nöbet ve koma gibi santral sinir sistemi etkilerine;  
bradikardi (kalp atım hızının düşmesi), apne (soluk durması) ve muhtemelen hipertansiyonu  
(kan basıncı yüksekliği) takip eden hipotansiyona (kan basıncı düşüşü) sebep olur.  
 
Ağır doz aşımı durumlarında yoğun bakım tedavisi gerekebilir. Oksimetazolin hızla  
emilebileceğinden hemen tıbbi müdahale edilmesi gereklidir. Yüksek doza maruz kaldıysanız  
derhal bir hastaneye başvurunuz.  
 
BURAZİN ’den kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
BURAZİN ’i kullanmayı unutursanız  
Unutulan dozları dengelemek için çift doz almayınız.  
Tedaviye dozaj talimatlarında tanımlandığı gibi devam ediniz.  
 
BURAZİN  ile tedavi sonlandırıldığında oluşabilecek etkiler  
BURAZİN  tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir?  
Tüm ilaçlar gibi, BURAZİN ’in içeriğinde bulunan maddelere duyarlı olan kişilerde yan etkiler  
olabilir.  
Aşağıdakilerden biri olursa, BURAZİN ’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
•  Alerji (yüz ve boğazda şişme, döküntü, kaşıntı gibi aşırı duyarlılık reaksiyonları)  
•  Kan basıncında yükselme, nabızda hızlanma ve çarpıntı  
•  Nefes darlığı, bronşlarda daralma  
 8/10 
  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BURAZİN ’ e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
Diğer yan etkiler  
Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az fakat 100 hastanın birinden fazla görülebilir.  
Yaygın olmayan: 100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın  
•  Burun mukozası, ağız ve boğazda yanma veya kuruluk; özellikle hassas hastalarda  aksırma 
oluşabilir.  
 
Yaygın olmayan  
•  Alerji (yüz ve boğazda şişme, döküntü, kaşıntı gibi aşırı duyarlılık reaksiyonları)  
•  Kan basıncında yükselme, nabızda hızlanma ve çarpıntı  
Seyrek  
•  Uykusuzluk, yorgunluk,  endişe, rahatsızlık huzursuzluk, halüsinasyon (varsanı,  hayal görme)  
• Etki kaybolduktan sonra mukozanın şişmesi şiddetlenebilir (reaktif  hiperemi)  
•  Bulantı, deri döküntüsü ve görme bozuklukları  
•  Artmış burun akıntısı, burun kanaması  
 
Çok Seyrek  
•  Uyku hali, sedasyon, baş ağrısı, nöbetler (özellikle çocuklarda)  
•  Bebekler ve yenidoğanlarda apne (solunumun durması)  
 
 
 
 9/10 
  
 
Bilinmiyor  
•  Korku, titreme, etkide azalma ile birlikte tolerans gelişimi, anormal zihinsel durumlar  
•  Gözlerde tahriş, rahatsızlık hissi ve kızarıklık  
•  Kalp ritminde bozukluk  
•  Kan basıncında yükselme ile birlikte  damar daralması, ekstremitelere giden kan  dolaşımında 
azalma (soğuk ekstremiteler), burunda damar genişlemesi  
•  Nefes darlığı, bronşlarda daralma  
•  Bulantı, ağız kuruluğu, iştahsızlık, kusma  
•  Bölgesel deri reaksiyonları (örneğin; kontakt dermatit)  
•  Halsizlik  
•  Geçici bölgesel tahriş ve kuruluk, ağrı, burunda tıkanıklık ve ilaçla uyarılan burun iltihabı  
•   Uzun dönem kullanım veya doz aşımı ile ilişkili tolerans gelişimi (taşifilaksi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz.  
Ayrıca karşılaştığınız yan  etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak ya da  0 800 314 00 08 numaralı yan etki bildirim hattını arayarak Tür kiye 
Farmakovijilans Merkezi  (TÜFAM)’ne bildiriniz. Meydana gelen yan etkileri bildirerek 
kullanmakta olduğunuz ilacın  güvenliliği hakkında daha fazla bilgi edinilmesine katkı sağlamış 
olacaksınız.  
 
5.BURAZİN’in saklanması  
BURAZİN’i  çocukların göremeyeceği, erişemeyeceği yerlerde ve ambalajında saklayınız . 
25 0C’nin altındaki oda sıcaklığında saklayınız.  
 
 
 
 10/10 
  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra BURAZİN’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz.  
Ruhsat Sahibi :  
Kurtsan İlaçları A.Ş.  Göztepe Mah.  
İstoç 2. Cad.  Burak Plaza No:1,  
İç Kapı No: 072,  
34218  Bağcılar / İstanbul  
Tel: 0212 481 30 50  
Fax: 0212 481 59 19  
 
Üretim Yeri   :  
Recordati İlaç San. ve Tic. A.Ş  
Ç.O.S.B. Karaağaç Mah. Atatürk Cad.  
No: 36 Kapaklı / Tekirdağ  
 
Bu kullanma talimatı .... tarihinde  onaylanmıştır.  