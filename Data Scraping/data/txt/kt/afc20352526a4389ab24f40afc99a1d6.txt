 
1 
  
KULLANMA TALİMATI  
IXIFI® 100 mg I.V. İnfüzyonluk Çözelti Hazırlamada Kullanılacak Konsantre İçin Toz 
Damar içine  uygulanır . 
Steril 
 
•     Etkin madde:  İnfliximab    
 İnfliximab , tümör nekroz  faktör alfa’nın (TNFα) insan -fare kaynaklı bir monoklonal 
antikorudur. IXIFI bir biyobenzerdir.  
•    Yardımcı maddeler:  Sükroz, polisorbat 80, süksinik asit, disodyum süksinat heksahidrat  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu  KULLANMA TALIMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçetelendirilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız.  
 
Bu Kullanma Talimatında:  
 
1. IXIFI nedir ve ne için kullanılır ?  
2. IXIFI’ ı kullanmadan önce dikkat edilmesi gerekenler  
3. IXIFI nasıl kullanılır?  
4. Olası yan etkiler nelerdir? 
5. IXIFI’ın saklanması  
 
Başlıkları yer almaktadır.  1.  IXIFI nedir ve ne için kullanılır ?  
 IXIFI , infüzyon çözeltisi hazırlamak için 15 mL Tip I şeffaf cam flakon içinde toz şeklinde sunulur. 
Görünür yabancı partikül içermeyen beyaz kekimsi bir yapıdadır.  
 IXIFI , Crohn hastalığı ( Sindirim kanalı kalınlaşması ve ülserlerle giden iltihabi hastalık), romatoid 
artrit (Eklemlerin ağrı ve şekil bozukluğu ile giden iltihabi hastalık), ankilozan spondilit (Sırt eklemlerinde sertleşme ile seyreden ağrılı romatizmal hastalık), ülseratif kolit (Kalın bağırsak iç 
yüzeyini döşeyen tabakada ülserlerle giden iltihabi hastalık), psoriatik artrit (Sedef hastalarında eklemleri tutan romatizmal hastalık) ya da psoriazis (Sedef; derinin iltihabi hastalığı) tedavisinde inflamatuvar (İltihabi) aktivitenin azaltılması amacıyla kullanılmaktadır.  
 Etkin maddesi olan infliximab , bir insan ve fare kaynaklı bir cins proteindir.  
 IXIFI bir biyobenzerdir.  
  
2 
 İnfliximab  vücutta özel bir proteini seçici olarak bağlar  ve faaliyetini engeller ; inflamasyon sürecinde 
yer alan bu proteine tümör nekroz faktörü alfa ya da TNF α adı verilmektedir. Onun için IXIFI' a 
TNFα blokörü de denir. Romatoid artrit, Crohn has talığı, ankilozan spondilit, psoriatik artrit ya da 
psoriazis gibi inflamatuvar hastalıklarda TNF α mikta rları, yaygın bir şekilde yükselmiş durumdadır.   
 
Romatoid artrit:  
Romatoid artrit eklemlerin inflamatuvar bir hastalığıdır. Eğer aktif romatoid artritiniz varsa, size önce başka ilaçlar verilecektir. Eğer başka ilaçlar verilmiş ve hastalığınızın bulgu ve belirtileri devam ediyorsa, size aşağı daki amaçlar için metotreksat (b ağışıklık sistem baskılayıcı ilaç) ile kombinasyon 
şeklinde IXIFI verilecektir:  
• Hastalığınızın bulgu ve belirtilerinin azaltılması,  
• Eklemlerinizdeki harabiyetin yavaşlatılması,  
• Fiziksel fonksiyonlarınızın iyileştirilmesi.  
 Crohn hastalığı:  
Crohn hastalığı, ba ğırsakların inflamatuvar bir hastalığıdır. Eğer Crohn hastalığınız varsa ve en az 18 
yaşındaki bir erişkinseniz ya da 6- 17 yaş grubundaki bir çocuksanız, size önce başka ilaçlar 
verilecektir. Eğer hastalığınızın bulgu ve belirtileri bunlara rağmen devam ediyorsa, size aşağıdaki amaçlar için IXIFI verilecektir:  
• Bir kortikosteroid (iltihabi olayları ve bağışıklık sistemini baskılayıcı) ve/veya bir 
immünosupresan (bağışıklık sistemi baskılayıcı) ile kontrol edilemeyen, orta derecede ve şiddetli 
aktif hastalığın tedavisi için veya eğer bu tür ilaçları tolere edememi ş iseniz,  
• Başka ilaçlar veya ameliyat ile kontrol altına alınamamış, akıntılı enterokütanöz fistüllerin (bağırsaktan deriye açılan anormal kanallar) sayısının azaltılması için.  
• 6 yaş altında kullanılmaz. 
 Ülseratif kolit :  
Ülseratif kolit, inflamatuvar bir ba ğırsak hastalığıdır. Eğer ülseratif kolitiniz varsa, size önce başka 
ilaçlar verilecektir. Eğer bu ilaçlara yeterince iyi yanıt vermezseniz, hastalığınızın tedavisi için IXIFI 
verilecektir.  
 Ankilozan spondilit :  
Ankilozan spondilit, omurganın inflamatuvar bir hastalığıdır. Eğer ankilozan spondilitiniz varsa, size önce başka ilaçlar verilecektir. Eğer bu ilaçlara yeterince iyi yanıt vermezseniz, size aşağıdaki amaçlar için IXIFI verilecektir:  
• Hastalığınızın işaret ve belirtilerinin azaltılması,  
• Fiziksel fonksiyonlarınızın iyileştirilmesi.  
 Psoriatik artrit:  
Psoriatik artrit, genellikle psoriazisin (sedef hastalığı) eşlik ettiği, eklemlerin inflamatuvar bir hastalığıdır. Eğer aktif bir psoriatik artritiniz varsa, size önce başka ilaçlar verilecektir. Eğer bu ilaçlara yeterince iyi yanıt vermezseniz, size aşağı daki amaçlar için IXIFI verilecektir:  
• Hastalığınızın işaret ve belirtilerinin azaltılması,  
• Fiziksel fonksiyonlarınızın iyileştirilmesi.  
• Eklem harabiyetinizin yavaşlatılması 
 Psoriazis:  
Psoriazis (sedef hastalığı), derinin inflamatuvar bir hastalığıdır. Eğer orta ile şiddetli plak (psoriazisin bir tipi) psoriazisiniz varsa, size önce başka ilaçlar ya da örn. fototerapi verilecektir. Eğer bu tedavi yöntemlerine yeterince iyi yanıt vermezse niz, sizdeki psoriazisin bulgu ve belirtilerini azaltmak için 
IXIFI verilecektir.  
   
3 
 2. IXIFI ’ı kullanmadan önce dikkat edilmesi gerekenler  
 
 
İzlenebilirlik : 
Biyobenzer  ürünlerin takip edilebilirliğini arttırmak için , uygulanan ilacın  ticari ismi ve seri numarası 
hasta dosyasına açıkça kaydedilmelidir.  
 
TNF blokörlerinin kullanımına bağlı olarak lösemi (kan kanseri) geliştiği bildirilmiştir.   TNF -alfa blokörü ilaçlarla tedavi olan hastalarda bakteriyel, mikobakteriyel, mantar, viral, parazitik 
enfeksiyonlara bağlı ölüme veya hastaneye yatışa sebep olabilen, çoklu- organ sistem ve bölgeleri 
etkileyebilen ciddi enfeksiyon riski artmıştır.  
 IXIFI’ı  aşağıdaki durumlarda KULLANMAYINIZ  
 
• İnfliximab veya  IXIFI içindeki yardımcı maddelerden herhangi birine karşı alerjik (aşırı duyarlı) 
iseniz.  
• Fare (kemirgen) proteinlerine karşı alerjik (aşırı duyarlı) iseniz.  
• Tüberküloz (mikrobik hastalık, verem) veya zatürre (akciğerlerin iltihaplanması ile giden ateşli 
hastalık) veya sepsis (kan dolaşımında enfeksiyon) gibi, ağır bir enfeksiyon geçirmekteyseniz.  
• Orta derecede veya şiddetli kalp yetmezliğiniz varsa. 
 Eğer yukarıdakilerin herhangi biri sizde bulunuyorsa, IXIFI almayınız. IXIFI almadan önce, emin 
olmadığınız konuları doktorunuzla konuşunuz.  
 IXIFI’ı  aşağıdaki durumlarda DİKKATLİ KULLANINIZ  
 Diğer tüm terap ötik proteinlerde olduğu gibi IXIFI için de potansiyel imm ünojenite riski söz 
konusudur.   Aşağıdakiler sizin için geçerliyse IXIFI almadan önce doktorunuzla konuşunuz.  
 
Daha önc e infliximab  içeren herhangi bir ilaç t edavisi aldıysanız  
• Geçmişte infliximab  içeren herhangi bir ilaç  tedavisi aldıysanız ve şu anda IXIFI  tedavisine tekrar 
başlıyorsanız doktorunuza söyleyiniz.  
• İnfliximab tedavinize o n altı haftadan daha uzun bir ara verdikten sonra tekrar tedavi uygulanması 
durumunda, alerjik reaksiyonların riski artmaktadır.  
 
Enfeksiyonlar  
• IXIFI almadan önce, eğer bir enfeksiyon geçirmekteyseniz, çok hafif bile olsa bunu doktorunuza 
söyleyiniz.  
• Herhangi bir zamanda histoplazmozis , koksidioidomikoz is veya blastomikoz is adı verilen 
enfeksiyonların yaygın olduğu bir bölgede yaşadıysanız veya bu tip bir bölgeye seyahat ettiyseniz IXIFI almadan önce doktorunuza söyleyiniz. Bu enfeksiyonlar akciğerlerinizi veya vücudunuzun 
diğer organlarını etkileyen spesifik mantar tiplerinden kaynaklanır.  
• IXIFI ile tedavi edilirken enfeksiyonlara daha kolay yakalanabilirsiniz. 65 yaşında veya daha ileri 
yaşta iseniz enfeksiyon riskiniz daha yüksektir.  
• Bu enfeksiyonlar ciddi olabilir ve tüberküloz  (verem) , virüs, bakteri veya mantar kaynaklı 
enfeksiyonlar ya da diğer fırsatçı enfeksiyonlar ve sepsisi içerebilir ve yaşamı tehdit edebilir. 
 65 yaş üstü hastalarda ölümle sonuçlanabilecek ciddi enfeksiyon riski 65 yaş altındakilere 
göre daha yüksektir.   
4 
 IXIFI tedavisi sırasında enfeksiyon belirtileri fark ederseniz derhal doktorunuza söyleyiniz. 
Enfeksiyon belirtileri ateş, kendini iyi hissetmeme, grip benzeri belirtiler, öksürük, deride kızarıklık 
veya sıcaklık hissi, yaralar ve diş sorunlarını içerir. Doktorunuz  IXIFI tedavinize geçici bir süre ara 
verilmesini önerebilir.  
 
Tüberküloz  
• Eğer geçmişte tüberküloz geçirdiyseniz ya da şu an tüberkülozu olan veya tüberküloz geçirmiş olan birisiyle yakın temas içindeyseniz, bunu doktorunuza söylemeniz son derecede önemlidir.  
• IXIFI ’a başlamadan önce doktorunuz size tüberküloz testi yapacaktır. Tüberküloz için ilaçla tedavi 
edilen durumlarda bile, infliximab ile tedavi edilen hastalarda tüberküloz vakaları bildirilmiştir. 
Doktorunuzun bu testlerin yapıldığını dosyanıza yazması gereklidir.  
• Eğer doktorunuz tüberküloz için risk taşıdığınızı düşünürse, size IXIFI verilmeden önce tüberküloz 
ilaçlarıyla tedavi edilebilirsiniz.  
 Eğer IXIFI tedavisi sırasında tüberküloz belirtileri farkedersiniz derhal doktorunuzu haberdar ediniz. 
Belirtiler inatçı öksürük, kilo kaybı, yorgunluk hissi, ateş ve gece terlemeleridir . 
 
Hepatit B virüsü (HBV)  
• Hepatit B virüsü (HBV) taşıyıcısıysanız, sizde HBV varsa veya geçmişte HBV geçirdiyseniz IXIFI 
almadan önce doktorunuza söyleyiniz.  
• Size HBV bulaşma riski olabileceğini düşünüyorsanız doktorunuza söyleyiniz.  
• Doktorunuz size HBV testi yapacaktır.  
• IXIFI de dahil olmak üzere TNF blokörleriyle tedavi, bu virüsü taşıyan insanlarda HBV’nin tekrar 
aktif hale gelmesine neden olabilir. Ender olarak, HBV’nin tekrar aktif hale gelmes i yaşamınızı 
tehlikeye sokabilir.  
 
Kalp sorunları  
• Eğer herhangi bir kalp sorununuz (hafif bir kalp yetmezliği) varsa doktorunuza söyleyiniz.  
• Doktorunuz kalp fonksiyonunu yakından izlemek isteyecektir . 
 IXIFI ile tedavi sırasında kalp yetmezliği belirtileri (örneğin nefes darlığı ya da ayaklarınızda şişme) 
ilk kez gelişiyorsa veya var olan belirtiler ağırlaşırsa, derhal doktorunuza söyleyiniz.  
Kanser ve lenfoma   
• Eğer lenfoma (bir tür kan kanseri) veya başka herhangi bir kanseriniz varsa veya geçmişte 
geçirdiyseniz,  IXIFI kullanmadan önce bu durumu doktorunuza söyleyiniz.  
• Hastalığı uzun zamandır devam eden şiddetli romatoid artritli hastalar lenfoma gelişimi için ortalamadan daha yüksek risk altında olabilir. 
• IXIFI alan çocuklar ve yetişkinlerde lenfoma veya başka bir kanser gelişme riski daha yüksek 
olabilir.  
• İnfliximab da dahil olmak üzere TNF -bloköri alan bazı hastalarda Hepatosplenik T -hücrelilenfoma 
adı verilen nadir bir kanser türü gelişmiştir. Bu hastaların çoğu Crohn hastalığı veya ülseratif koliti olan ergenlik çağındaki veya genç yetişkin erkeklerdir. Bu tip kanser genellikle ölüme yol açmıştır. Bu hastaların hepsi TNF -blokörlerine  ilave olarak azatiyoprin veya 6 -merkaptopürin adı verilen 
ilaçları da almıştır.  
• İnfliximab  ile tedavi edilen bazı hastalarda deri kanserinin belirli tipleri gelişmiştir. Tedavi 
sırasında veya sonrasında derinin görünümünde herhangi bir değişiklik ya da deri üzerinde oluşumlar fark ederseniz doktorunuza söyleyiniz.  
• Romatoid artrit için infliximab  ile tedavi edilmekte olan bazı kadınlarda rahim ağzı kanseri 
gelişmiştir. IXIFI kullanan 60 yaş üzeri kadınlara doktorları rahim ağzı kanseri için düzenli 
taramaya devam etmelerini önerebilir.  
   
5 
 Akciğer hastalığı veya aşırı sigara kullanımı  
• Kronik Obstrüktif Akciğer Hastalığı (KOAH) adı verilen bir akciğer hastalığınız varsa  ya da çok 
fazla sigara kullanıyorsanız IXIFI almadan önce doktorunuza söyleyiniz.  
• KOAH’lı hastalar ve aşırı sigara içen hastaların IXIFI tedavisi sırasında kansere yakalanma riski 
daha yüksek olabilir.  
 
Sinir sistemi hastalığı  
• IXIFI almadan önce doktorunuza şu anda veya geçmişte sinir sisteminizi etkileyen bir sorun 
yaşayıp yaşamadığınızı söyleyiniz. Bu durum multipl skleroz (kas kontrolü veya görme problemlerine neden olan hastalık), Guillain- Barre sendromu (immün sistemin sinirlere atağı 
sonucu kaslarda zayıflık problemlerine veya nadiren felçe neden olan bir hastalık), nöbet geçirip geçirmediğiniz veya size optik nörit (görme problemlerine neden olan hastalık) tanısı konulup konulmadığı bilgilerini kapsar.  
 IXIFI tedavi sırasında bir sinir hastalığının semptomlarını yaşamaya başlarsanız bunu hemen 
doktorunuza söyleyiniz. Belirtiler; görmede değişiklikleri, kollarınızda ve/veya bacaklarınızda güçsüzlüğü ve vücudunuzun herhangi bir yerinde uyuşma veya karıncalanmayı kapsar . 
 
Anormal deri kanalları  
• Fistülleriniz (deri ile ba ğırsak arasında normalde olmaması gereken bir bağlantı oluşması) varsa, 
IXIFI almadan önce doktorunuza söyleyiniz.  
 
Aşılamalar  
• Eğer yakınlarda aşı olduysanız ya da aşı olmanız planlanmış ise, doktorunuza söyleyiniz.  
• IXIFI tedavisine başlamadan önce, önerilen aşıları yaptırmanız gerekmektedir. IXIFI tedavisi 
sırasında bazı aşıları yaptırabilirsiniz ancak IXIFI kullanırken canlı aşılar (canlı, fakat zayıflatılmış bir enfeksiyon etkeni içeren aşılar) yaptırmamalısınız çünkü bu tip aşılar enfeksiyonlara neden olabilir.  
• Gebe iken IXIFI aldıysanız, bebeğinizin yaşamının ilk yılında  canlı aşı  uygulanmasının bir sonucu 
olarak bebeğinizin enfeksiyona  yakalanma riski daha yüksek olabilir. Bebeğinizin doktorlarına ve diğer sağlık profesyonellerine IXIFI kullanımınız hakkında bilgi vermeniz önemlidir; böylelikle 
onlar bebeğinize herhangi bir aşının (BCG aşısı (veremi önlemek için uygulanır) gibi canlı aşılar 
dahil) ne zaman yapılacağına karar verebilirler.  
• Emziriyorsanız, bebeğinize herhangi bir aşı yapılmadan önce bebeğinizin doktorlarına ve diğer sağlık profesyonellerine  IXIFI  kullanımınız hakkında bilgi vermeniz önemlidir  (daha fazla bilgi 
için bkz. Hamilelik ve Emzirme bölümü) . 
 
Terapötik enfeksiyöz ajanlar  
• Yakın tarihte bir terapötik enfeksiyöz ajan (kanser tedavisi için kullanılan BCG enjeksiyonu gibi) ile tedavi gördüyseniz veya bu tip bir tedaviyi almanız planlanıyorsa doktorunuzla konuşunuz.  
 
Operasyonlar veya diş prosedürleri  
• Size herhangi bir cerahi operasyon veya diş prosedürü uygulanacak ise, doktorunuza söyleyiniz.  
• Prosedürü uygulayan cerrahınıza veya dişçinize IXIFI tedavisi aldığınızı söyleyiniz. 
 
Karaciğer  sorunları  
• İnfliximab  alan bazı hastalarda ciddi karaciğer  sorunları gelişmiştir.  
IXIFI tedavisi  sırasında karaciğer  sorunlarıyla  ilişkili belirtiler yaşarsanız hemen  doktorunuza  
söyleyiniz. Belirtiler deride  ve gözlerde  sararma,  koyu kahverengi  idrar,  karın bölgesinin sağ üst 
tarafında ağrı  veya şişlik,  eklem  ağrısı, deri döküntüleri  veya  ateşi içerir.  
  
6 
 Düşük kan sayımları  
• İnfliximab  alan bazı hastalarda  vücut  enfeksiyonlarla  savaşan  veya kanamanın  durdurulmasına  
yardımcı olan kan hücrelerini  yeterli miktarda  üretemeyebilir.  
IXIFI tedavisi  sırasında düşük kan sayımlarıyla  ilişkili belirtiler yaşarsanız  hemen  doktorunuza 
söyleyiniz.  Belirtiler devamlı  ateş, daha  kolay kanama  veya  morarma,  cilt altında kanamadan  
kaynaklanan küçük kırmızı veya mor lekeler veya  soluk cilt görünümünü içerir.  
 
Bağışıklık  sistemi  bozukluğu 
• İnfliximab  alan bazı hastalarda  lupus  adı verilen  bir bağışıklık  sistemi hastalığının  belirtileri 
gelişmiştir.  
IXIFI tedavisi sırasında  lupus  belirtileri yaşarsanız  hemen  doktorunuza söyleyiniz.  Belirtiler eklem  
ağrısı veya  yanaklarda  veya kollarda güneşe duyarlı döküntüyü içerir.  
 
Çocuklar ve ergenler (6 -17 yaş arası)  
Yukarıdaki bilgiler çocuklar ve ergenler için de geçerlidir. Ayrıca:  
• İnfliximab gibi TNF -blokörleri almış bazı çocuklar ve ergenlerde bazen ölümle sonuçlanan 
kanserler (sıradışı tipler dahil) gelişmiştir.  
• İnfliximab alan çocuklarda yetişkinlere kıyasla daha fazla enfeksiyon gelişmiştir.  
• IXIFI tedavisine başlamadan önce çocuklara tavsiye edilen aşılamalar yapılmalıdır . IXIFI tedavisi 
sırasında çocuklara bazı aşılar yapılabilir ancak IXIFI kullanılan çocuklara canlı aşılar 
uygulanmamalıdır. 
 “Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza danışınız” . 
 IXIFI’ı n yiyecek ve içecek ile kullanılması  
Yiyecek ve içeceklerin IXIFI'ı  etkilemesi beklenmemektedir.  
 
  Hamilelik  
İlacı kullanmadan önce doktorunuza veya eczacınıza danışınız.  
• Hamile iseniz, hamile olabileceğinizi düşünüyorsanız veya bebek sahibi olmayı planlıyorsanız, bu ilacı almadan önce doktorunuzdan tavsiye alınız. Hamilelik döneminde IXIFI yalnızca  doktorunuz 
sizin için gerekli olduğunu düşünürse kullanılmalıdır. 
• Eğer  IXIFI   ile tedavi oluyorsanız, tedaviniz sırasında ve son IXIFI infüzyonunu izleyen 6 ay 
süreyle hamile kalmaktan sakınmalısınız.  Bu süre içinde doktorunuz ile doğum kontrol yöntemi 
kullanımını görüşünüz. 
• Gebelik sırasında IXIFI aldıysanız, bebeğinizin enfeksiyona yakalanma riski daha yüksek olabilir.  
• Bebeğinize herhangi bir aşı yapılmadan önce, bebeğinizin doktorlarına ve diğer sağlık uzmanlarına 
IXIFI kullandığınızı söylemeniz önemlidir . Gebelik döneminde IXIFI  kullandıysanız, doğumdan 
sonra 12 ay içerisinde bebeğinize BCG aşısının (tüberkülozu önlemede kullanılır) uygulanması 
ölüm dahil ciddi komplikasyonlara ve enfeksiyona yol açabilir. Bebeğinizin doktoru aksini 
önermedikçe,  BCG aşısı gibi canlı aşılar bebeğinize doğumdan sonraki 12 ay içerisinde 
uygulanmamalıdır (daha fazla bilgi için bkz. A şılama bölümü). 
• Gebelik döneminde infliximab ile tedavi edilen kadınlardan doğan bebeklerin beyaz kan hücre 
sayısında ciddi azalmalar bildirilmiştir. Bebeğinizde devamlı ateş veya enfeksiyonlar varsa derhal 
bebeğinizin doktoruyla görüşünüz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.   
7 
 Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, bebeğinize herhangi bir aşı yapılmadan önce bebeğinizin doktorlarına ve diğer sağlık 
profesyonellerine IXIFI kullanımınız hakkında bilgi vermeniz önemlidir. Bebeğinizin doktoru aksini önermedikçe, emzirirken bebeğinize canlı aşı uygulanmamalıdır. Emzirirken IXIFI yalnızca 
doktorunuz sizin için gerekli olduğunu düşünürse kullanılmalıdır.  
 Araç ve makine kullanımı  
IXIFI ’ın alet, motorlu araç ve makine kullanma becerisini etkileme ihtimali azdır. IXIFI aldıktan 
sonra eğer yorgunluk veya baş dönmesi yaşarsanız veya kendinizi iyi hissetmezseniz alet, motorlu 
araç ve makine kullanmayınız. 
 
IXIFI’ ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan az sodyum ihtiva eder; yani esasında “sodyum içermediği” kabul  edilebilir.  Ancak IXIFI size uygulanmadan önce, sodyum içeren bir çözelti ile 
karıştırılır. Düşük sodyum diyetindeyseniz, doktorunuz ile konuşunuz . 
 Diğer ilaçlar ile birlikte kullanımı    
İltihabi hastalıkları olan hastalar sorunlarının tedavisi için halihazırda ilaç kullanmaktadır. Bu ilaçlar yan etkilere neden olabilir. IXIFI alırken diğer ilaçlardan hangilerini kullanmaya devam etmeniz 
gerektiği konusunda doktorunuz size bilgi verecektir.   Crohn hastalığı, ülseratif kolit, romatoid artrit, ankilozan spondilit, psoriatik artrit veya psoriazisin tedavisinde kullanılan diğer herhangi ilaçlar ve vitaminler ve bitkisel ilaçlar gibi reçetesiz satılan 
ilaçlar dahil kullanmakta ya da kullanmış olduğunuz diğer ilaçları doktorunuza söyleyiniz.  
 Aşağıdaki ilaçlardan herhangi birini kullanıyorsanız doktorunuza özellikle söyleyiniz:  
• Bağışıklık sisteminizi etkileyen ilaçlar.  
• Kineret (anakinra). IXIFI ile Kineret birlikte kullanılmamalıdır.  
• Orencia (abatasept). IXIFI ile Orencia birlikte kullanılmamalıdır.  
IXIFI kullanırken canlı  aşılar  yaptırmamalısınız.  Gebelik  döneminde  IXIFI kullandıysanız  veya 
emzirirken IXIFI kullanıyorsanız , bebeğinize  herhangi  bir aşı yapılmadan  önce,  bebeğinizin  
doktoruna  ve bebeğinizin bakımından sorumlu diğer  sağlık  profesyonellerine  IXIFI kullanımınız  
hakkında  bilgi veriniz.  Mümkünse, IXIFI ile tedaviye  başlamadan  önce  tüm aşılarınızı  
yaptırmalısınız.  
 Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. IXIFI nasıl kullanılır ? 
Uygun kullanım ve doz/uygulama sıklığı için talimatlar:  
Doktorunuz sizin kişisel dozunuza (mg olarak) ve ne kadar sıklıkla IXIFI uygulanacağına karar 
verecektir. Size verilen doz; hastalığınıza, vücut ağırlığınıza ve  IXIFI ’e verdiğiniz yanıta bağlıdır.  
 
• Aşağıdaki tabloda ne kadar sıklıkla IXIFI verileceğini göstermektedir. 
 
1. tedavi  0 hafta  
2. tedavi  1. tedavinizden sonra 2 hafta  
3. tedavi  1. tedavinizden sonra 6 hafta  
Sonraki tedaviler  Hastalığınıza bağlı olarak her 6 -8 haftada bir   
8 
 Romatoid artrit:  
Önerilen doz, vücut ağırlığının kilogramı başına 3 mg infliximabdır.  
 
Crohn hastalığı:  
Orta ve şiddetli, aktif Crohn hastalığı için önerilen doz, vücut ağırlığının kilogramı başına 5 mg  
infliximabdır.  
 Enterokütanöz fistüllerin kapanması  için önerilen doz, vücut ağırlığının kilogramı başına 5 mg 
infliximabdır.  
 Ankilozan spondilit:  
Önerilen doz, vücut ağırlığının kilogramı başına 5 mg infliximabdır.  
 Psoriatik artrit:  
Önerilen doz, vücut ağırlığının kilogramı başına 5 mg infliximabdır.  
 Ülseratif kolit:  
Önerilen doz, vücut ağırlığının kilogramı başına 5 mg infliximabdır.  
 Psoriazis:  
Önerilen doz, vücut ağırlığının kilogramı başına 5 mg infliximabdır.  
 Uygulama yolu ve metodu:  
IXIFI size doktorunuz veya hemşireniz tarafından, bir hastanede veya klinikte verilecektir. 
Doktorunuz veya hemşireniz enjeksiyonluk IXIFI çözeltisini hazırlayacaktır. IXIFI çözeltisi 
damarlarınızdan birine yavaşça enjekte edilecektir (2 saat süreyle), bu işlem genellikle kolunuzdan 
yapılacaktır. Buna "intravenöz infüzyon" veya damlatma adı verilir.  Eğer romatoid artriti olan bir 
hasta iseniz, üçüncü infüzyondan (ilaç uygulaması) sonra doktorunuz size IXIFI’ ı 1 saatlik bir süre 
içinde uygulamaya karar verebilir. Üçüncü tedaviden sonra, doktorunuz size 1 saat süreyle IXIFI vermeye karar verebilir. Doktorunuz ya da asistanı, IXIFI  dozunuzu alırken ve uygulamadan sonraki 
1-2 saat  süresince sizi izliyor olacaktır.  
Değişik yaş grupları:   
Çocuklarda kullanımı:  
Çocuklarda IXIFI sadece çocuk Crohn hastalığı veya ülseratif kolit için tedavi almakta ise 
kullanılmalıdır. Bu çocuklar 6 yaşında veya daha büyük olmalıdır.  Yaşlılarda kullanım:  
Yaşlı hastalarda IXIFI ile özel çalışmalar yapılmamıştır. 65 yaş üstü hastalarda ölümle 
sonuçlanabilecek ciddi infeksiyon riski 65 yaş altındakilere göre daha yüksektir. Bazılarının sonucu ölümcül dür. Yaşlılar tedavi edilirken e nfeksiyon riski için dikkatli olunmalıdır. 
 
Özel kullanım durumları:  
 
Böbrek yetmezliği, karaciğer yetmezliği :  
Özel kullanım önerisi  yoktur. 
 
Eğer IXIFI’ın  etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuşunuz.  
 Kullanmanız gerekenden daha fazla IXIFI kullandıysanız:  
Doktorunuz veya hemşireniz tarafından uygulanacağı için gereğinden fazla IXIFI kullanmanız söz 
konusu değildir. Çok fazla IXIFI alımının bilinen hiçbir yan etkisi yoktur.  
9 
 IXIFI’d an kullanmanız gerekenden fazlasının kullanıldığını düşünüyorsanız  bir doktor veya eczacı 
ile konuşunuz. 
 
IXIFI’ ı kullanmayı unutursanız:  
İlacın verileceği randevunuzu unutur veya kaçırırsanız mümkün olan en kısa zamanda yeni bir randevu için başvurunuz.   Unutulan dozları dengelemek için çift doz almayınız. 
 
IXIFI ile tedavi sonlandırıldığında ki oluşabilecek etkiler:  
Veri yoktur.  
 4. Olası yan etkiler nelerdir?     Tüm ilaçlar gibi, IXIFI’ın  içeriğinde bulunan maddelere duyarlı kişilerde yan etkiler olabilir.  
Yan etkilerin çoğunluğu hafif ile orta derecededir. Ancak bazı hastalar ciddi yan etkiler yaşayabilir ve tedavi gerekebilir. Yan etkiler IXIFI tedaviniz durdurulduktan sonra da görülebilirler.  
 Aşağıdakilerden biri olursa , IXIFI' ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:   
• Alerjik reaksiyon belirtileri:  Örn. yüzünüzde, dudaklarınızda, ağzınızda veya boğazınızda 
yutmada veya nefes almada zorluğa neden olabilecek şişlik, deri döküntüsü, ürtiker, ellerde, 
ayaklarda veya ayak bileklerinde şişlik. Enjeksiyonunuzdan 2 saat veya daha sonra bir alerjik reaksiyon meydana gelebilir. Enjeksiyonunuzdan 12 gün sonrasına kadar meydana gelebilecek 
diğer alerjik reaksiyon belirtileri kaslarda ağrı, ateş, eklem veya çene ağrısı, boğaz ağrısı veya baş 
ağrısı olabilir.   
 
• Kalp sorunu belirtileri:  Örn. göğüste  rahatsızlık  veya ağrı, kol ağrısı,  mide  ağrısı,  nefes  darlığı, 
kaygı,  sersemlik  hissi,  baş dönmesi, bayılma,  terleme,  bulantı,  kusma,  göğüste  sıkışma  veya 
çarpıntı,  hızlı veya yavaş  kalp atımı ve/veya  ayaklarınızda şişlik . 
 
• Enfeksiyon belirtileri (tüberküloz dahil):  Örn. ateş, yorgunluk hissi, öksürük (inatçı) , nefes 
darlığı, grip benzeri semptomlar, kilo kaybı, gece terlemeleri, ishal, yaralar, ba ğırsakta veya anüs 
etrafında irin toplanması (apse), diş sorunları veya idrar sırasında yanma.  
 
• Kanserin  muhtemel  belirtileri:  Lenf düğümlerinde  şişme,  kilo kaybı,  ateş, olağandışı  cilt 
nodülleri, benlerde  veya  cilt renginde  değişiklikler  ya da olağandışı  vajinal  kanamayı  içerir  
ancak bunlarla sınırlı değildir. 
 
• Akciğer sorunu belirtileri:  Örn. öksürük, nefes alma güçlükleri veya göğüste sıkışma hissi.  
 
• Sinir sistemi sorunu (göz sorunları dahil) belirtileri:  Örn. inme belirtileri (yüzünüzde, 
kolunuzda veya bacağınızda, özellikle vücudunuzun bir tarafında ani uyuşma veya güçsüzlük; ani kafa karışıklığı, konuşma veya anlama güçlüğü; bir veya iki gözde görme güçlüğü, yürüme güçlüğü, baş dönmesi, denge veya koordinasyo n kaybı ya da şiddetli baş ağrısı), nöbetler, 
vücudunuzun herhangi bir yerinde karıncalanma , uyuşukluk veya kollar veya bacaklarda 
güçsüzlük, çift görme gibi görmede değişiklikler veya başka göz sorunları.   
• Karaciğer sorunu belirtileri  (geçmişte hepatit B geçirdiyseniz hepatit B enfeksiyonu dahil : 
Örn. deride veya gözlerde sararma, koyu kahverengi idrar , karın bölgesinin sağ üst tarafında ağrı  
veya şişme, eklem ağrısı, deri döküntüleri veya ateş.  
  
10 
 • Bağışıklık sistemi bozukluğunun belirtileri:  Örn. eklem ağrısı veya yanaklar ya da kollarda 
güneşe duyarlı döküntü (lupus) veya öksürük, nefes darlığı, ateş veya deri döküntüsü (sarkoidoz) .  
 
• Düşük kan sayımı belirtileri:  Örn. inatçı ateş, daha kolay kanama veya morarma, cilt altında 
kanamadan kaynaklanan küçük kırmızı veya mor lekeler veya solgun görünüm. 
 
• Ciddi cilt problemleri belirtileri:  Örn. vücutta genellikle kabarcıklar ile kırmızımsı-  noktalar 
veya dairesel lekeler, geniş alanların soyulması ve ciltte dökülme, ağız, boğaz, burun, genital bölge ve gözlerde ülserler veya vücut üzerine yayılabilen irin dolu küçük kabarcıklar. Bu cilt reaksiyonlarına ateş eşlik edebilir.  
 
Yan etkiler  aşağıdaki  kategorilerde  gösterildiği  şekilde  sınıflandırılmıştır:  
Çok yaygın:   10 hastanın en az birinde  görülebilir.  
Yaygın:    10 hastanın birinden  az, fakat 100 hastanın  birinden fazla görülebilir.  
Yaygın olmayan:   100 hastanın  birinden  az, fakat 1.000 hastanın  birinden fazla görülebilir.  
Seyrek:   1.000  hastanın  birinden az,  fakat 10.000 hastanın birinden fazla görülebilir.  
Çok seyrek:   10.000 hastanın  birinden az görülebilir.  
Bilinmiyor:   Eldeki verilerden  hareketle tahmin  edilemiyor. 
 
Diğer yan etkiler:  
 Çok yaygın  
• Karın ağrısı, hasta hissetme ,  
• Herpes (uçuk) veya grip gibi viral enfeksiyonlar,  
• Sinüzit gibi üst solunum yolu enfeksiyonları,  
• Baş ağrısı,  
• İnfüzyondan kaynaklanan yan etki,  
• Ağrı.  
 Yaygın  
• Karaciğerinizin çalışma biçiminde değişimler, karaciğer enzimlerinde artış (kan testleriyle saptanır),  
• Bronşit veya pnömoni gibi akciğer veya göğüs enfeksiyonları,  
• Zor veya ağrılı nefes alma, göğüs ağrısı,  
• Mide veya ba ğırsakta kanama, ishal, hazımsızlık, mide yanması, kabızlık,  
• Kurdeşen (ürtiker), kaşıntılı döküntü veya deri kuruluğu,  
• Denge sorunları veya baş dönmesi,  
• Ateş, fazla terleme,  
• Düşük veya yüksek kan basıncı gibi dolaşım sorunları,  
• Morluklar, sıcak basması veya burun kanaması, sıcak, kırmızı deri (kızarma),  
• Yorgunluk veya güçsüzlük hissi,  
• Kan zehirlenmesi, apse ya da deri enfeksiyonu (selülit) gibi bakteriyel enfeksiyonlar, 
• Bir mantardan kaynaklanan deri  enfeksiyonu,  
• Anemi (kansızlık) veya düşük lökosit (beyaz kan hücresi) sayımı gibi kan sorunları,  
• Şişmiş lenf düğümleri,  
• Depresyon (ruhsal bozukluk), uyku sorunları,  
• Göz kızarıklığı ve enfeksiyon dahil göz sorunları,  
• Hızlı kalp atışı (taşikardi) veya çarpıntılar (kişinin kalp atışını hissetmesine yol açan bir kalp atışı anormalliğidir),  
• Eklemlerde, kaslarda veya sırtta ağrı,  
• İdrar yolu enfeksiyonu,   
11 
 • Psoriyazis, egzema (cildin bir çok maddeyle temas etmesi sonucu duyarlı hale gelmesiyle ya da 
çeşitli genetik ve çevresel faktörlerin etkisiyle ortaya çıkan iltihaplı ve alerjik bir deri hastalığıdır.) ve saç dökülmesi gibi deri sorunları,  
• Enjeksiyon yerinde ağrı, şişme, kızarıklık veya kaşıntı gibi reaksiyonlar,  
• Ürperme, deri altında sıvı birikip şişmeye neden olması,  
• Uyuşukluk veya karıncalanma hissi. 
 Yaygın olmayan  
• Kan akımında azalma (periferik iskemi), bir dama rın şişmesi (tromboflebit) , 
• Kan damarlarının dışında  kan toplanması (hematom)  veya morarma , 
• Cilt problemleri: içi sıvı dolu  kabarcıklar, siğiller, anormal deri rengi veya cildin renk 
değiştirmesi (pigmentasyon) veya dudaklarda şişme veya ciltte kalınlaşma ya da kırmızı, pul 
pul veya kepeklenme gibi deri sorunları,  
• Şiddetli alerjik reaksiyonlar (örn. anafilaksi), lupus adı verilen bir bağışıklık sistemi bozukluğu (belirtileri inatçı kızarıklık, ateş, yorgunluk, eklem ağrısı veya yanaklar ya da kollarda güneşe 
duyarlı döküntü), yabancı proteinlere alerjik reaksiyonlar ,  
• İyileşmesi uzun süren yaralar,  
• Karaciğer iltihabı (hepatit) veya safra kesesi iltihabı, karac iğer hasarı (belirtileri deride  veya 
gözlerde sararma, koyu kahverengi idrar veya karın bölgesinin sağ üst tarafında ağrı, ateş 
şeklindedir, karaciğer fonksiyon testlerinde belli olur),  
• Unutkanlık, hırçınlık, kafa karışıklığı, sinirlilik,  
• Bulanık görme veya görme fonksiyonunda azalma, gözlerde şişlik veya arpacık dahil göz sorunları,  
• Yeni veya kötüleşen kalp yetmezliği, yavaş kalp atım hızı,  
• Bayılma,  
• Konvülsiyonlar, sinir sorunları,  
• Bağırsakta delinme  veya tıkanma, mide ağrısı veya krampları,  
• Pankreas iltihabı (pankreatit) (belirtileri sırta vuran karın ağrısı, sindirim problemlerini içerir; ayrıca laboratuvar bulguları ve radyolojik incelemelerle desteklenir),  
• Mantar enfeksiyonları  (örn. maya enfeksiyonu veya tırnaklarda mantar enfeksiyonu), 
• Akciğer sorunları (örn. ödem, şişlik veya aniden sıkışma), 
• Akciğerlerin etrafında sıvı toplanması (plevral efüzyon),  
• Akciğerlerdeki  hava yollarında  daralma  ve buna  bağlı solunum güçlüğü,  
• Akciğeri  kaplayan  tabakanın  iltihaplanması  ve buna  bağlı  olarak  solunumla  kötüleşen keskin 
göğüs  ağrıları (plörezi),  
• Tüberküloz (verem),  
• Böbrek enfeksiyonları,  
• Düşük kan pulcukları sayısı, çok fazla sayıda beyaz kan hücresi,  
• Vajina enfeksiyonları ,  
• Kendi vücudunuzla savaşan ‘antikorları’ gösteren kan testi sonucu, 
• Kandaki kolesterol ve yağ seviyelerinde değişiklikler, 
• Kilo artışı (çoğu hastada, az kilo artışı olmuştur).  
 Seyrek  
• Bir kan kanseri tipi (lösemi),  
• Lenf bezlerindeki bir kanser tipi (lenfoma),  
• Kanınızın vücudunuza yeterli oksijen sağlayamaması, bir kan damarında daralma gibi dolaşım sorunları,  
• Beyin zarında enflamasyon (menenjit),  
• Bağışıklık sisteminin zayıflamasından dolayı görülen enfeksiyonlar,  
• Geçmişte hepatit B olduysanız, hepatit B enfeksiyonu,  
12 
 • Bağışıklık sistemindeki bir sorun sebebiyle karaciğerde iltihap (otoimmün hepatit), 
• Cildin veya  gözlerin sarılaşmasına  sebep  olan karaciğer  problemi  (sarılık)  
• Dokuda anormal şişlik veya büyüme,  
• Bilinç kaybına  neden olabilen ve yaşamı  tehdit edebilen  şiddetli alerjik  reaksiyon (anaflaktik 
şok),  
• Küçük kan damarlarının iltihabı (vaskülit),  
• Akciğerler, deri veya lenf düğümlerini etkileyebilecek bağışıklık bozuklukları (örn. sarkoidoz),  
• İltihabi   bir   yanıt   sonucunda    bağışıklık    hücrelerinin   kümeleşmesi  (granülomatöz  
lezyonlar),  
• İlgi veya duygu eksikliği,  
• Toksik epidermal nekroliz, Stevens -Johnson sendromu ve akut generalize ekzantematöz 
püstüloz (ani başlayan, ateşle birlikte tüm vücutta yaygın şekilde, deri üzerinde, içi cerahat dolu 
küçük kabarcıklar ile seyreden bir tablo) gibi ciddi deri sorunları,  
• Eritema multiforme , likenoid reaksiyonları (kaşıntılı kırmızımsı- mor deri döküntüsü ve/veya 
mukoza zarlarında iplik benzeri beyaz- gri çizgiler), derinin soyulması ve içi sıvı dolu kabartılar 
veya çıban gibi diğer deri sorunları,  
• Kas kontrolü, kas zayıflığı veya görme problemleri (transvers miyelit, multipl skleroz benzeri hastalık, optik nörit ve Guillain- Barré sendromu) gibi ciddi sinir sistemi bozuklukları,  
• Körlük de dahil olmak üzere, görme değişikliklerine sebep olabilecek göz iltihabı, 
• Kalbi kaplayan zarda sıvı (perikardiyal efüzyon),  
• Deri veya mukoza zarlarının görünümünün mavi veya mor renk alması (siyanoz),  
• Ciddi akciğer sorunları (interstisyel akciğer hastalığı gibi),  
• Melanoma (bir cilt kanseri tipi),  
• Rahim  ağzı kanseri , 
• Düşük kan sayımları  (beyaz kan hücrelerinin sayısında  ciddi azalma dahil) , 
• Deride lezyon (bozukluk, hasar) (granülomatöz lezyon),  
• Cilt altındaki  kanamadan kaynaklanan küçük kırmızı veya  mor lekeler,  
• Mikropları  ve hasar  görmüş  hücreleri  temizlemeye  yardım  eden  “Kompleman  faktörü”  adı 
verilen ve bağışıklık sisteminin  bir parçası olan bir kan proteininin  anormal  değerleri . 
 
Bilinmiyor  
• Çocuklar da ve yetişkinlerde kanser,  
• Çoğunlukla gençleri  etkileyen seyrek görülen bir kan kanseri tipi (hepatosplenik T hücreli 
lenfoma),  
• Karaciğer yetmezliği,  
• Merkel hücreli karsinoma (bir cilt kanseri tipi),  
• Dermatomiyozit adı verilen bir bozuklukta kötüleşme (kas güçsüzlüğü eşliğinde deri döküntüsü 
şeklinde kendini gösterir),  
• İnme  
• Bir “canlı” aşının kullanımı, aşının içerisinde bulunan canlı virüsler veya bakterilerden kaynaklanan bir enfeksiyona yol açabilir (bağışıklık sisteminiz zayıflamışsa) , 
• Tedavi sırasında veya sonraki 2 saat içinde geçici görme kaybı,  
• Kalp kasına düşük kan akımı nedeni ile tedavi sırasında veya sonrasında 2 saat içinde 
tıkanıklıklar/göğüs ağrısı/kap krizi görülebilir.  
• Kaposi Sarkomu, insan herpes virüsü 8 enfeksiyonu ile ilişkili nadir bir kanser türüdür. Kaposi 
sarkomu en yaygın olarak, ciltte mor lezyonlar halinde belirir. 
 
Çocuklarda ve ergenlerde görülen diğer yan etkiler  Crohn hastalığı için infliximab alan çocuklarda Crohn hastalığı için infliximab  alan yetişkinlere 
kıyasla yan etkilerde bazı farklar görülmüştür. Çocuklarda daha fazla görülen yan etkiler şunlar olmuştur: düşük kırmızı kan hücre sayısı (anemi), dışkıda kan, beyaz kan hücre sayısı nda azalma 
(lökopeni), kızarıklık veya kızarma (sıcak basması), viral enfeksiyonlar, nötrofillerin (enfeksiyonla  
13 
 savaşan beyaz kan hücreleri) sayısının azlığı, kemik kırığı, bakteri enfeksiyonu ve solunum yolunda 
alerjik reaksiyonlar.  
 Eğer bu kullanma talimatında bahsi geçmeyen herhangi bir yan etki ile karşılaşırsanız   doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 5. IXIFI’ın  Saklanması    
IXIFI’ı  çocukların göremeyeceği ve erişemeyeceği yerlerde ve ambalajında saklayınız. 
Renk  değişikliği olan ve içinde partikül bulunan solüsyonları kullanmayınız. 
 Buzdolabında saklayınız (2°C - 8°C). IXIFI buzdolabı dışında orijinal karton kutusunun içinde bir 
kereye mahsus olm ak üzere 6 aya kadar maksimum 30 °C’de saklanabilir. Bu durumda ürünü 
saklamak üzere tekrar buzdolabına koymayınız. Yeni son kullanma tarihi karton kutunun üzerine gün/ay/yıl olarak yazınız. Yeni son kullanma tarihine ya da kutu üzerinde basılı son kullanma tarihine kadar kullanılmazsa (h angi tarih daha önce ise) bu ürünü atınız. Flakon tek kullanımlıktır. 
Kullanılmayan kısmı atılmalıdır.  
Sulandırılarak hazırlanan infüzyon çözeltisinin bakteriyolojik nedenlerle mümkün olduğunca çabuk kullanılması önerilmektedir. IXIFI infüzyon çözeltisi 2° C- 8°C’de saklanılarak 24 saat 
içerisinde kullanılmalıdır.  
 Doktorunuz veya diğer sağlık görevlileri, IXIFI ’ın kullanılması ve saklanması konusunda size 
gerekli bilgileri verecektir.  Son kullanma tarihiyle uyumlu olarak kullanınız.   IXIFI ’ı şişenin etiketi ve kutu üzerinde belirtilen son kullanma tarihinden sonra kullanmayınız. 
Son kullanma tarihi belirtilen ayın son gününü belirtmektedir.   Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği Bakanlığınca belirlenen toplama sistemine veriniz.  
 Ruhsat Sahibi:  Pfizer PFE İlaçları A.Ş . Şişli / İstanbul  
 Üretim yeri : Pfizer Manufacturing Belgium NV Rijksweg 12 2870 Puurs Belçika  
 Bu kullanma talimatı ..........tarihinde onaylanmıştır.  
       
14 
 SAĞLIK GÖREVLİLERİ İÇİN DOĞRU KULLANIM TALİMATLARI  
Hazırlama ve Kullanım - saklama koşulları  
Buzdolabında saklayınız (2°C -  8°C).   
 
IXIFI,  orijinal son kullanma tarihini geçmeyecek şekilde orijinal karton kutusunun içinde 6 aya kadar 
bir sefere mahsus olmak üzere maksimum 30°C'ye kadar olan sıcaklıklarda saklanabilir. Yeni son 
kullanma tarihi karton kutunun üzerine yazılmalıdır. Buzdolabından çıkarıldıktan sonra, IXIFI 
saklanmak üzere buzdolabına tekrar koyulmamalıdır. 
 
Hazırlama ve Kullanım - hazırlama, sulandırma ve uygulama talimatları  
 1. İhtiyaç duyulan dozu ve IXIFI flakon sayısını hesaplayınız. Her IXIFI flakonu 100 mg infliximab  
içermektedir. Gerekli olan hazırlanmış IXIFI çözeltisinin toplam hacmini hesaplayınız.  
2. Aseptik koşullar altında, 21- gauge (0.8 mm) veya daha küçük iğnesi olan bir enjektör kullanarak, 
her IXIFI flakonunu 10 mL enjeksiyonluk su ile sulandırınız. Flakonun üzerindeki flip- off kapağı 
çıkarınız ve tıpanın üzerini %70’lik alkollü tampon ile siliniz. Enjektörün iğnesini kauçuk tıpanın ortasından batırarak flakonun içine daldırınız ve enjeksiyonluk su akış yönünü, flakonun cam duvarına yönlendiriniz. Flakonu hafif hareketlerle döndürerek, liyofilize tozun çözünmesini sağlayınız. Bu işlemi uzun sür eyle ya da hızlı hareketlerle yapmayınız. FLAKONU 
ÇALKALAMAYINIZ . Hazırlanan çözeltinin köpüklenmesi olağandır. Hazırlanmış çözeltiyi 5 
dakika süreyle dinlenmeye bırakınız. Çözeltinin renksiz ile açık sarı arasında ve “yanar döner” olduğunu kontrol ediniz. İnfliximab  bir protein olduğu için çözeltide birkaç ince yarı şeffaf partikül 
oluşabilir. Eğer içinde opak partiküller veya başka yabancı partiküller varsa ya da renk değişikliği oluşmuş ise kullanmayınız . 
3. Hazırlanmış IXIFI çözeltisinin tamamını, sodyum klorür 9 mg/ mL (%0,9) infüzyon çözeltisi ile 
250 m L’ye sulandırınız. IXIFI çözeltisini başka bir çözücü ile sulandırmayınız. Bu işlem, 250 m L’lik 
cam şişe ya da infüzyon torbasından, hazırlanmış IXIFI çözeltisinin hacmine eşit hacimde sodyum 
klorür 9 mg/m L (%0,9) infüzyon çözeltisi çekilerek yapılabilir. Hazırlanmış IXIFI çözeltisinin 
tamamını 250 mL ’lik infüzyon şişesi ya da torbasına yavaşça ekleyiniz. Hafif hareketlerle karıştırınız. 
250 m L’den yüksek hacimler için, daha büyük bir infüzyon torbası (örn. 500 m L, 1000 m L) veya 
birkaç adet 250 m L infüzyon torbası kullanınız ve infüzyon çözeltisinin konsantrasyonunun 4 
mg/mL ’yi aşmadığından emin olunuz. İnfüzyon çöz eltisi sulandırıldıktan ve seyreltildikten sonra 
buzdolabında saklanırsa çözeltinin 4. adıma (infüzyon) geçmeden önce oda sıcaklığına veya 25 °C’ye 
ulaşması için 3 saat beklenmesi gerekir.  
 4. İnfüzyon çözeltisini spesifik endikasyonlar için tavsiye edilen infüzyon zamanından az olmayan bir süre boyunca uygulayınız. Sadece içinde steril, non- pirojen, protein bağlayıcı özelliği düşük 
bir filtresi bulunan (por çapı 1.2 mikrometre ya da daha küç ük) infüzyon setlerini kullanınız. 
İçerisinde koruyucu madde bulunmadığı için, infüzyon çözeltisi uygulaması  mümkün olduğunca 
çabuk yapılmalıdır. Hazırlama ve sulandırma işlemi aseptik koşullar altında yapıldığında, IXIFI 
infüzyon çözeltisi 2 ºC - 8 ºC’de saklanılarak 24 saat içerisinde kullanılmalıdır. İnfüzyon 
çözeltisinin kullanılmadan kalan herhangi bir bölümünü tekrar kullanmak üzere saklamayınız.  
5. IXIFI’ ın diğer ajanlar ile birlikte uygulanmasının değerlendirildiği, fiziksel  biyokimyasal 
geçimlilik çalışmaları yapılmamıştır.  IXIFI’ ı diğer ajanlar ile birlikte aynı yoldan eş -zamanlı 
olarak infüze etmeyiniz.  
6. Uygulamadan önce  IXIFI ’ı partiküllü maddeler ve renk değişikliği yönünden gözle kontrol 
ediniz. Eğer görülebilir opak partiküller veya başka yabancı partiküller ya da renk değişikliği varsa kullanmayınız.  
15 
 7. Kullanılmamış herhangi bir ürün ya da atık madde; yerel yönetmeliklere uygun olarak imha 
edilmelidir.  