KISA ÜRÜN BİLGİLERİ
1. BEŞERİ TIBBİ ÜRÜNÜN ADI
BREMON %0.2 göz damlası
2. KALİTATİF VE KANTİTATİF BİLEŞİM
Etkin madde: Her 1 ml’de 1.3 mg brimodine eşdeğer 2 mg brimonidin tartarat içerir.
Yardımcı maddeler:
Benzalkonyum klorür 0.05 mg/ml
Sodyum klorür 7.00 mg/ml
Sodyum sitrat dihidrat 4.50 mg/ml
Yardımcı maddeler için 6.1'e bakınız.
3. FARMASÖTİK FORM
Göz damlası
Partikül içermeyen, berrak, yeşilimsi sarı - açık yeşilimsi sarı renkli çözelti.
4. KLİNİK ÖZELLİKLER
4.1. Terapötik endikasyonlar
BREMON, primer açık açılı glokomda veya oküler hipertansiyonda yükselmiş göziçi
basıncını düşürmek için;
Topikal beta- blokör tedavisi kontrendike olan hastalarda monoterapi olarak;
Hedef göziçi basıncına tek bir ajanla ulaşılamadığında göz içi basıncını düşüren diğer
ilaçlara ek tedavi olarak kullanılabilir.
4.2. Pozoloji ve uygulama şekli
Pozoloji/Uygulama sıklığı ve süresi
Önerilen doz etkilenmiş olan göze (gözlere) günde iki kere (yaklaşık olarak 12 saat ara ile)
bir damladır. Yaşlı hastalarda kullanım için doz ayarlaması gerekli değildir.
Her göz damlasında olduğu gibi olası sistemik emilimi azaltmak için gözyaşı kesesinin
medial kantusda bir dakika süre ile bastırılması önerilir (punktal oklüzyon). Punktal
oklüzyon her damla damlatıldıktan hemen sonra uygulanmalıdır.
Birden fazla topikal oftalmik ilaç kullanılacaksa, bu ilaçlar 5-15 dakika aralıkla
uygulanmalıdır.
1Uygulama şekli
Hastalara ilacı kullanmadan önce ellerini yıkamaları ve damlalığın ucunun göz veya gözün
etrafına temas etmesinden kaçınmaları gerektiği hakkında bilgi verilmelidir.
Özel popülasyonlara ilişkin ek bilgiler
Böbrek/karaciğer yetmezliği
BREMON, karaciğer veya böbrek yetmezliği olan hastalarda incelenmemiştir.
Pediyatrik popülasyon
Adolesanlarda klinik çalışma yapılmamıştır (12-17 yaş).
BREMON’un, 12 yaşından küçük çocuklarda kullanılması önerilmez ve bu ilaç
yenidoğanlarda ve bebeklerde (2 yaşından küçük çocuklar) kontrendikedir.
Yenidoğanlarda ciddi advers reaksiyonların ortaya çıkabileceği bilinmektedir. BREMON’un
çocuklardaki etkililiği ve güvenliliği belirlenmemiştir.
Geriyatrik popülasyon
Geriyatrik popülasyon için veri bulunmamaktadır.
4.3. Kontrendikasyonlar
• Aktif madde veya yardımcı maddelerden herhangi birisine karşı aşırı duyarlılık
• Bebekler ve yenidoğanlar
• Mono aminoksidaz (MAO) inhibitör tedavisi alan hastalar ve noradrenerjik iletimi
etkileyen antidepresanları (trisiklik antidepresanlar ve mianserin) kullanan hastalar.
• 2 yaş altındaki çocuklarda kontrendikedir.
4.4. Özel kullanım uyarıları ve önlemleri
2 yaş ve üzerindeki çocuklar (özellikle 2-7 yaş grubu) ve/veya 20 kg veya altında olan
çocuklar dikkatli bir şekilde tedavi edilmelidir ve yüksek somnolans insidansı ve ciddi
somnolans nedeni ile yakından takip edilmelidir (bkz. Bölüm 4.8).
Ciddi veya stabil olmayan ve kontrolsüz kardiyovasküler hastalığı olan hastaların
tedavisinde dikkatli olunması gerekmektedir.
Klinik çalışmalarda, bazı hastalar (%12.7) brimonidin tartarat ile oküler alerjik bir reaksiyon
yaşamışlardır (ayrıntılar için bkz. Bölüm 4.8). Alerjik reaksiyonlar gözlenirse, BREMON ile
tedavi kesilmelidir.
%0.2’lik BREMON ile gecikmiş oküler aşırı duyarlılık reaksiyonları bildirilmiştir
2(bazılarının GİB’de artışla birlikte olduğu bildirilmiştir).
BREMON, depresyon, serebral veya koroner yetmezlik, Raynaud fenomeni, ortostatik
hipotansiyon veya tromboanjitis obliterans olan hastalarda dikkatli kullanılmalıdır.
BREMON, karaciğer veya böbrek yetmezliği olan hastalarda incelenmemiştir; bu hastalar
tedavi edilirken dikkatli olunması gerekmektedir.
Bu ürün koruyucu olarak 0.05 mg benzalkonyum klorür içerir. Gözde iritasyona sebebiyet
verebilir. Yumuşak kontakt lenslerle temasından kaçınınız. Uygulamadan önce kontakt lensi
çıkartınız ve lensi takmak için en azından 15 dakika bekleyiniz. Yumuşak kontakt lenslerin
renklerinin bozulmasına neden olduğu bilinmektedir.
Bu tıbbi ürün her dozunda 1 mmol (23 mg)'dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
BREMON, monoamin oksidaz (MAO) inhibitör tedavisi alan hastalar ve noradrenerjik
iletimi etkileyen antidepresanları (trisiklik antidepresanlar ve mianserin) kullanan hastalarda
kontrendikedir (bkz. Bölüm 4.3).
Brimonidin tartaratla ilgili spesifik ilaç etkileşim çalışmaları yapılmamış olmasına rağmen,
MSS depresanları (alkol, barbitüratlar, opiatlar, sedatifler veya anestezikler) ile birlikte
kullanıldığında aditif veya güçlendirici etki olasılığı göz önüne alınmalıdır.
BREMON uygulamasından sonra dolaşımdaki katekolaminlerin düzeyi ile ilgili veri yoktur.
Ancak, dolaşımdaki aminlerin metabolizması ve alımını etkileyebilecek ilaçları
(klorpromazin, metilfenidat, rezerpin) kullanan hastalarda dikkatli olunması tavsiye edilir.
BREMON uygulandıktan sonra bazı hastalarda kan basıncında klinik olarak önemli olmayan
düşüşler gözlenmiştir. BREMON ile birlikte antihipertansifler ve/veya kardiyak glikozidler
gibi ilaçlar kullanılırken dikkatli olunması tavsiye edilir.
Alfa-adrenerjik agonistlerle etkileşebilecek veya bunların aktivitelerine engel olabilecek
(izoprenalin ve prazosin gibi adrenerjik reseptör agonist veya antagonistleri) sistemik bir
ajanı (farmasötik formdan bağımsız olarak) birlikte kullanmaya başlarken dikkatli olunması
tavsiye edilir.
4.6. Gebelik ve laktasyon
Genel tavsiye
Gebelik kategorisi: C.
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
İnsanlarda gebelik sırasında kullanımın güvenliliği belirlenmemiştir. Hayvan çalışmalarında,
brimonidin tartarat herhangi bir teratojenik etkiye neden olmamıştır. Tavşanlarda, insanlarda
uygulanan tedavi sırasında elde edilenden daha yüksek plazma düzeylerinde brimonidin
tartaratın preimplantasyon kaybında artışa ve postnatal büyüme azalmasına neden olduğu
gösterilmiştir. BREMON, hamilelerde, sadece anne için potansiyel yarar fetüs için söz
konusu olan riskten daha ağır basıyorsa kullanılmalıdır.
Laktasyon dönemi
Brimonidinin insan sütüne geçip geçmediği bilinmemekle birlikte, emziren sıçanların sütüne
geçmektedir. BREMON emziren kadınlarda kullanılmamalıdır.
Üreme yeteneği/Fertilite
İnsanlarda üreme yeteneği ve fertiliteye etkisi ile ilgili veri yoktur.
4.7. Araç ve makine kullanımı üzerindeki etkiler
BREMON, araç ve makine kullanma becerisini bozabilecek yorgunluk ve/veya uykuya
eğilime neden olabilir. BREMON, özellikle gece veya loş ışıkta araç veya makine kullanma
becerisini bozabilecek bulanık görme ve/veya anormal görmeye neden olabilir. Hasta, araç
veya makine kullanmadan önce bu semptomların düzelmesini beklemelidir.
4.8. İstenmeyen etkiler
En sık bildirilen advers reaksiyonlar ağız kurluğu, gözde hiperemi ve yanma/batmadır
(hastaların %22-25’inde ortaya çıkar). Bu reaksiyonlar, genellikle geçicidir ve tedavinin
kesilmesini gerektirecek kadar şiddetli değildir.
Klinik çalışmalarda, oküler alerjik reaksiyon semptomları olguların %12.7’sinde ortaya
çıkmıştır (bu semptomlar olguların %11.5’unun çalışmadan çekilmesine neden olmuştur) ve
hastaların çoğunda 3- 9 ay içinde başlamıştır.
Aşağıdaki advers reaksiyonlar klinik denemeler sırasında veya pazarlama deneyimi
sonrasında rapor edilmiştir.
4Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
Seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Yaygın olmayan: Sistemik alerjik reaksiyonlar
Psikiyatrik hastalıklar
Yaygın olmayan: Depresyon
Çok seyrek: İnsomnia
Sinir sistemi hastalıkları
Çok yaygın: Baş ağrısı, uykuya eğilim
Yaygın: Baş dönmesi, anormal tat
Çok seyrek: Senkop
Kardiyak hastalıklar
Yaygın olmayan: Çarpıntılar/aritmiler (bradikardi ve taşikardi gibi)
Vasküler hastalıklar
Çok seyrek: Hipertansiyon, hipotansiyon
Göz hastalıkları
Çok yaygın:
• Gözde iritasyon (hiperemi, yanma ve batma, kaşıntı, yabancı cisim hissi, konjunktival
foliküller)
• Bulanık görme
• Alerjik blefarit, alerjik blefarakonjunktivit, alerjik konjunktivit, oküler alerjik reaksiyon
ve foliküler konjunktivit
Yaygın:
• Lokal iritasyon (göz kapağı hiperemisi ve ödemi, blefarit, konjunktival ödem ve akıntı,
göz ağrısı ve göz yaşarması)
• Fotofobi
• Korneada erozyon ve boyanma
• Göz kuruluğu
• Konjunktivada solukluk
• Anormal görme
• Konjunktivit
5Çok seyrek:
• İritis
• Myozis
Solunum, göğüs bozuklukları ve mediastinal hastalıkları
Yaygın: Üst solunum yolları semptomları
Yaygın olmayan: Burunda kuruluk
Seyrek: Dispne
Gastrointestinal hastalıklar
Çok yaygın: Ağız kuruluğu
Yaygın: Gastrointestinal semptomlar
Genel bozukluklar ve uygulama bölgesine ilişkin hastalıkları
Çok yaygın: Yorgunluk
Yaygın: Asteni
Klinik uygulamada brimonidinin pazarlama sonrası kullanımı esnasında aşağıdaki advers
reaksiyonlar tanımlanmıştır. Bilinmeyen büyüklükte bir popülasyon tarafından gönüllü
olarak bildirildikleri için sıklıkları ile ilgili hesaplama yapılamamıştır:
Bilinmiyor:
Göz hastalıkları
• İridosiklitis (anterior üveit)
• Göz kapağında kaşıntı
Deri ve deri altı dokusu hastalıkları
• Eritem, yüz ödemi, kaşıntı, döküntü ve vazodilatasyon gibi deri reaksiyonları
Brimonidinin konjenital glokomun tıbbi tedavisinin bir parçası olarak kullanıldığı
durumlarda, brimonidin alan yenidoğanlar ve bebeklerde bilinç kaybı, letarji, somnolans,
hipotansiyon, hipotoni, bradikardi, hipotermi, siyanoz, solukluk, solunum depresyonu ve
apne gibi doz aşımı semptomları bildirilmiştir (bkz. Bölüm 4.3).
Beta-blokerlerle yeterli derecede kontrol edilemeyen glokomu olan 2 ile 7 yaş arasındaki
çocuklarda yapılan 3 aylık Faz III çalışmasında, yardımcı tedavi olarak kullanılan
Brimonidin ile yüksek bir somnolans prevalansı (%55) bildirilmiştir. Çocukların %8’inde,
somnolans ciddi düzeyde olmuştur ve %13’ünde tedavinin kesilmesine yol açmıştır.
6Somnolans insidansı artan yaşla birlikte azalmıştır (en düşük insidans 7 yaş grubunda (%25)
saptanmıştır), ama insidans vücut ağırlığından daha fazla etkilenmektedir. 20 kg ve altında
olan çocuklarda (%63) 20 kg’ın üzerinde olanlara (%25) göre daha sık görülmüştür (bkz.
Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Oftalmik doz aşımı (Erişkinler):
Bildirilen vakalarda raporlanan olaylar, genelde istenmeyen etkilerde listelenen advers
reaksiyonlardır.
Kazara alım sonucunda sistemik doz aşımı (Erişkinler):
Erişkinlerde brimonidinin kazara alınması konusunda çok sınırlı bilgi vardır. Bugüne kadar
bildirilen tek advers olay hipotansiyondur. Hipotansif atağı rebound hipertansiyonun izlediği
bildirilmiştir.
Oral doz aşımının tedavisi destekleyici ve semptomatik tedaviyi içerir; hastanın hava yolu
açık tutulmalıdır.
Diğer alfa-2-agonistlerin oral doz aşımının hipotansiyon, asteni, kusma, letarji, sedasyon,
bradikardi, aritmiler, myozis, apne, hipotoni, hipotermi, solunum depresyonu ve nöbet gibi
semptomlara neden olduğu bildirilmiştir.
Pediyatrik popülasyon
Brimonidinin çocuklar tarafından kazara alınmasını takiben ortaya çıkan ciddi advers
etkilerle ilgili bildirimler yayınlanmış veya bildirilmiştir.
Bu olgularda, MSS depresyonu semptomları, tipik geçici koma veya düşük bilinç düzeyi,
letarji, somnolans, hipotoni, bradikardi, hipotermi, solukluk, solunum depresyonu ve apne
ortaya çıkmıştır ve yoğun bakım ünitesine yatış gerekli olmuştur (endike olduğunda
entübasyonla birlikte). Bütün olguların genellikle 6-24 saat içinde tam olarak iyileştiği
7bildirilmiştir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Glokom tedavisinde kullanılan sempatomimetikler
ATC Kodu: S01EA05
Brimonidin, alfa-1 adrenoseptörle karşılaştırıldığında alfa-2-adrenoseptor için 1000 kat daha
selektif olan bir alfa-2 adrenerjik reseptör agonistidir.
Bu selektivite, midriazis olmamasına ve insan retinal ksenogreftler ile ilişkili olarak
mikrodamarlarda vazokonstrüksiyon yokluğuna neden olur.
Brimonidin tartaratın topikal olarak uygulanması, insanda göz içi basıncını (GİB) düşürür ve
kardiyovasküler veya pulmoner parametreler üzerinde etkisi minimal düzeydedir.
Advers etki göstermeyen bronşiyal astımlı hastalar için sınırlı sayıda veri vardır.
Brimonidin’ın etkisi hızlı başlar ve pik oküler hipotansif etki doz uygulamasından 2 saat
sonra görülür. Bir yıl süreli iki çalışmada, Brimonidin göz içi basıncını yaklaşık olarak
ortalama 4-6 mmHg düşürmüştür.
İnsanlarda ve hayvanlarda yapılan florofotometrik çalışmalar, brimonidin tartaratın ikili bir
etki mekanizması olduğunu düşündürmektedir. BREMON’un GİB’ını aköz humor
oluşumunu azaltarak ve uveoskleral akışı kolaylaştırarak düşürebileceği düşünülmektedir.
Klinik çalışmalar, Brimonidin’ın topikal beta-blokerlerle birlikte etkili olduğunu
göstermektedir. Daha kısa süreli çalışmalar da Brimonidin’ın travoprost (6 hafta) ve
latanoprost (3 ay) ile kombine edildiğinde klinik olarak önemli bir aditif etkiye sahip
olduğunu düşündürmektedir.
5.2. Farmakokinetik özellikler
Genel özellikler
Emilim:
%0.2’lik solüsyonun günde iki kere 10 gün süre ile göze uygulanmasından sonra plazma
konsantrasyonları düşük saptanmıştır (ortalama Cmax 0.06 ng/ml). Çoklu uygulama (günde
2 kere 10 gün süre ile) sonrasında kanda hafif bir birikme olmuştur. Kararlı hal plazma
konsantrasyonu-zaman eğrisinin altında kalan alan 12 saat sonra (EEA ) 0.31 ng.
0-12 saat
saat/ml olarak saptanmıştır (ilk dozdan sonra 0.23 ng.saat /ml). İnsanda topikal doz
8uygulamasından sonra sistemik dolaşımda ortalama yarı ömür yaklaşık 3 saat olarak
saptanmıştır.
Dağılım:
İnsanda topikal doz uygulamasından sonra brimonidin plazma proteinlerine yaklaşık olarak
%29 oranında bağlanır.
Brimonidin göz dokularında melanine reversibl olarak bağlanır (in vitro ve in vivo olarak).
Göze uygulanmasından 2 hafta sonra brimonidinin iris, silier cisim ve koroid-retinadaki
konsantrasyonları, tek doz sonrası ile karşılaştırıldığında 3-17 kat daha yüksek olarak
bulunmuştur. Melanin yokluğunda birikme oluşmaz.
İnsanda melanine bağlanmanın önemi belirsizdir. Ancak, 1 yıla kadar BREMON’la tedavi
edilen hastalarda, gözlerin biyomikroskopik muayenesinde anlamlı oküler advers reaksiyon
saptanmamıştır. Ayrıca, önerilen brimonidin tartarat dozunun yaklaşık olarak 4 katının
verildiği maymunlarda yapılan 1 yıllık bir oküler güvenlilik çalışmasında, anlamlı oküler
toksisite saptanmamıştır.
Biyotransformasyon:
Brimonidinin insanda metabolizasyonu başlıca karaciğerde gerçekleşir.
Eliminasyon:
İnsanda oral uygulamayı takiben brimonidin iyi emilir ve hızla elimine edilir. Dozun büyük
bölümü (yaklaşık olarak %75’i) 5 gün içinde idrarla metabolit olarak atılmıştır. İdrarda
değişmemiş ilaç saptanmamıştır. Hayvan ve insan karaciğeri kullanan in vitro çalışmalar,
metabolizmanın büyük ölçüde aldehid oksidaz ve sitokrom P450’e bağlı olduğunu
göstermektedir. Bu nedenle, sistemik eliminasyon primer olarak karaciğer metabolizmasıdır.
Kinetik profili:
%0.08, %0.2 ve %0.5’lik tek bir topikal dozdan sonra plazma Cmax ve EAA için doz
orantılılığından büyük ölçüde sapma gözlenmemiştir.
Hastalardaki karakteristik özellikler
Yaşlı hastalarda saptanan özellikler:
Yaşlılarda (65 yaş ve üzeri) tek bir doz sonrasında brimonidinin Cmax, EAA ve görünen
yarı ömür değerleri genç erişkinlerde gözlenene benzerdir. Bu durum, ilacın sistemik
emiliminin ve eliminasyonunun yaştan etkilenmediğini göstermektedir.
Yaşlı hastaları dahil eden 3 aylık bir klinik çalışmanın verilerine göre brimonidine sistemik
maruziyet çok düşük bulunmuştur.
95.3. Klinik öncesi güvenlilik verileri
Klinik olmayan veriler, güvenlik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi ile ilgili konvansiyonel çalışmalara dayalı
olarak insanlar için özel risk ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Sodyum klorür
Sodyum sitrat dihidrat
Polivinil alkol
Sitrik asit monohidrat
Sodyum hidroksit
Hidroklorik asit
Enjeksiyonluk su
6.2. Geçimsizlikler
Uygulanabilir değil.
6.3. Raf ömrü
24 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
Şişe açıldıktan sonra raf ömrü 28 gündür. Bu süre içerisinde şişe 25°C’nin altındaki oda
sıcaklığında saklanmalıdır.
6.5. Ambalajın niteliği ve içeriği
Primer ambalaj malzemesi olarak kapaklı, 5 mL’lik opak, beyaz renkli, damlalıklı, düşük
yoğunluklu polietilen şişe (LDPE) ve çevirmeli beyaz kapak kullanılmaktadır. Karton kutu
içerisinde 1 adet şişe ve kullanma talimatı ile birlikte sunulur.
106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıkların Kontrolü Yönetmelik"lerine uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
2015/115
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.02.2015
Ruhsat yenileme tarihi:
10. KÜB'ÜN YENİLENME TARİHİ
11