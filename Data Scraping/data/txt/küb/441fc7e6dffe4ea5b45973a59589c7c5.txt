 1/10 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 ACNELYSE %0.025 krem   
                                                                                                                                                                       2. KALİTATİF VE KANTİTATİF BİLEŞİM  
 Etkin madde:   
1 g kremde;  
Retinoik asit (Tretinoin)  0,25 mg  
 Yardımcı maddeler:    
Butilhidroksitoluen (E321)    1 mg  
Setil alkol      45 mg 
Metil parahidroksibenzoat  (E218)   1,5 mg 
Propil parahidroksibenzoat  (E216)   0,5 mg 
Propilen glikol     200 mg 
Stearil a lkol       45 mg 
 Yardımcı maddeler  için 6.1’e  bakınız.  
 3. FARMASÖTİK FORM   
Krem  
Açık sarı renkte, homojen krem. 
 4. KLİNİK ÖZELLİKLER  
 4.1. Terapötik endikasyonlar  
 ACNELYSE , komedon, papül ve püstüllerle birlikte görülen akne vulgaris tedavisinde kullanılır.  
 ACNELYSE, kapsamlı cilt bakımı ve güneş ışığından kaçınma rutini uygulayanlarda ince yüz 
kırışıklıklarının hafifletilmesinde ek tedavi olarak endikedir.  
 4.2. Pozoloji ve uygulama şekli  
 Pozoloji/uygulama sıklığı ve süresi:  
 ACNELYSE günde bir kez gece leri deri üzerine  uygulanır. 
 Uygulama ile ciltte geçici bir sıcaklık ve batma hissi olabilir. Gerekirse, tedaviye ara verilerek  
veya uygulama sıklığı azaltılarak, hastanın tolere edeceği doz ayarlanabilir.  Tedavinin ilk haftalarında enflamatuar lezyonlarda artış olabilir. Bunun nedeni, ilacın lezyonlar üzerindeki etkisidir ve  tolere edilebildiğinde  ilacın  kesilmesini gerektirmez.  Ancak aşırı 
derecede irritasyon (kızarıklık, soyma veya rahatsızlık) oluşursa, uygulama sıklığı azaltılmalı 
veya tedavi geçici olarak kes ilmelidir. Normal uygulama sıklığı tahriş geçtikten sonra tekrar 
başlatılmalıdır. Eğer tahriş devam ederse, tedavi kesilmelidir. 
  2/10 Akne tedavisinde sonuçlar 2- 3 hafta sonra ortaya çıkmaktadır, fakat tam fayda sağlanması için 
6 haftadan fazla süre gerekebilir.  
 
Lezyonlar düzelmeye başladıktan sonra ilaç, daha seyrek olarak kullanılabilir.  İnce yüz kırışıklıklarının hafifletilmesinde tedavinin etkileri 3 -4 ay içerisinde görülebilir.  
 Uygulama şekli : 
 ACNELYSE yıkanmış ve iyice kurulanmış problemli cilt bölgesine ince bir tabaka halinde 
sürülerek parmak uçları ile narince masaj yapılmalıdır.  Hastalar ACNELYSE  kremi uyguladıktan sonra ellerini yıkamalıdır. 
 ACNELYSE kullanan hastalar, kozmetik maddeler kullanabilir; ancak uygulama  öncesinde cilt 
tamamen temizlenmelidir.  
 Özel popülasyonlara ilişkin ek bilgiler:  
 Böbrek/Karaciğer yetmezliği:  
Dozaj ayarlaması gerekli değildir.  Pediyatrik popülasyon:   
Pediyatrik kullanımına ait veri bulunmamaktadır.  
12 yaş ve üzeri çocuklarda ve ergenlerde, erişkin dozunun kullanılması önerilir. 
12 yaşından küçük çocuklarda ACNELYSE kullanımı önerilmemektedir.  
 Geriyatrik popülasyon:  Dozaj ayarlaması gerekli değildir. 
 4.3. Kontrendikasyonlar  
 ACNELYSE , aşağıdaki durumlarda kullanılmamalıdır: 
 
• Bileşimindeki maddelerden herhangi birine karşı önceden oluşmuş aşırı duyarlılık durumları  
• Gebelik (bkz. Bölüm 4.6)  
• Gebelik planı olan kadınlar  
• Cilt hasarı belirtileri 
• Kişisel veya ailesel cilt epitelyoma veya egzama hikayesi  
 4.4. Özel kullanım uyarıları ve önlemleri  
 
• Uygulama sıklığı, klinik terapötik yanıtın ve cilt toleransının dikkatli bir şekilde 
gözlemlenmesiyle yakından izlenmelidir.  
• Sadece topikal olarak kullanılmalıdır. Oftalmik, oral ve intravajinal olarak 
kullanılmamalı dır. 
• Gözler, göz kapakları, burun delikleri, ağız ve mukoza zarlarıyla temasından kaçının. Bu 
bölgeler ile temas olursa su ile dikkatli bir şekilde yıkanması tavsiye edilir.  3/10 • Topikal kullanım, uygulama bölgesine iritasyona bağlı lokal eriteme ve ciltte soyulmaya , 
ağrı ve kurumaya  neden olabilir. Lokal iritasyon aynı şiddetle devam ederse, hastalara 
ilacı daha seyrek kullanmaları; geçici bir süre için ara vermeleri veya tamamen 
bırakmaları önerilmelidir.  
• Geçici karakterde ödem ve ekzema tipi intoleransa neden olabileceğinden ilk 
uygulamalar sırasında daha küçük bir cilt yüzeyinde uygulama denemesi yapılmalıdır, eğer bir aşırı duyarlılık reaksiyonu veya şiddetli bir iritasyon meydana gelirse tedavinin durdurulması gerekmektedir.
  
• Hastalar tüyleri her zamanki gibi (örn. yolma, elektroliz, tüy dökücüler) alabilir, ancak 
cilt tahrişine neden olabileceğinden uygulamadan önce bu işlemlerden kaçınmalıdır. Kalıcı dalga solüsyonları, ağda preparatları, ilaçlı sabunlar ve şampuanlar bazen normal cildi bile tahriş edebilir. Bu ürünlerin uygulanan cilt ile temas etmemesine dikkat 
edilmelidir.  
• Duyarlılık veya kimyasal iritasyon oluşursa, tedavi kesilmelidir. 
• ACNELYSE fotoalerji öyküsü olan hastalarda dikkatle kullanılmalıdır. 
• ACNELYSE  kullanımı sırasınd a, hastanın güneş ışığına maruziyeti  en aza indirilmelidir.  
Güneş yanığı olan hastalar tamamen iyileşinceye kadar ACNELYSE kullanmamalıdır. 
Ultraviyole ışığı ile temas engellenemiyorsa, güneş ışığını engelleyici ajanların kullanımı 
önerilmelidir.   
• Hastalar  ACNELYSE kullanırken güneş kremi (en az 15 SPF) ve koruyucu giysi 
kullanmaları konusunda uyarılmalıdır. 
• Fotosensitivite potansiyeli sonucu güneş yanığı için yüksek risk taşıması nedeniyle, 
ACNELYSE cilt kanseri olan veya aile öyküsü olan hastalarda dikkat li kullanılmalıdır.  
• İstisnai olarak güneşe maruz kalınması halinde (örneğin deniz kenarında geçirilen bir gün) ürün bir gün önce, aynı gün ve ertesi gün kullanılmamalıdır. 
• ACNELYSE , gözlere, deri altı tabakasına, burun kenarlarına ve ağza temas etmemelidir.   
• ACNELYSE tahriş edici özelliği nedeniyle, boyun gibi cildin hassas bölgelerinde ve 
rosacea veya perioral dermatit bulunan hastalara uygulandığında dikkatli olunmalıdır.  
• Ekzematöz deri bölgelerinde iritasyona neden olduğu bildirilmiştir; ACNELYSE’in 
ekzematöz cilt bölgelerine uygulanmasından kaçınılmalıdır.  
• Aşırı uygulama, etkinliği artırmayacağı gibi cilt tahrişi riskini de artırabilir.  
• 12 yaş altındaki çoc uklarda ACNELYSE kullanımı önerilmemektedir.  
• Peeling ajanlarının uzun süreli kullanımının ardından, kullanıma başlamadan önce 
peeling ajanının etkileri azalıncaya kadar hastanın cildinin “dinlendirilmesi” tavsiye 
edilir. ACNELYSE ve peeling ajanları değişt irildiğinde, kontakt dermatit meydana 
gelebilir ve uygulama sıklığının azaltılması gerekebilir.  
• Deride tahriş belirtilerinin (örn. kızarıklık, soyulma, kaşıntı, güneş yanığı, vb.) varlığı durumunda, semptomlar düzelene kadar tedavinin başlatılması veya devam edilmesi engellemelidir.  
 
Bu tıbbi ürün setil alkol ve stearil alkol içerdiğinden lokal deri reaksiyonlarına (örneğin, kontak 
dermatite) sebebiyet verebilir.  
 
Mesleki görevlerinden dolayı önemli ölçüde güneşe maruz kalan ve/veya doğası gereği güneşe  
karşı hassas olan kişiler ACNELYSE kullanırken  özel dikkat göstermelidir. Güneş ışığına maruz 
kalmaktan kaçınılamadığı durumlarda, tedavi edilen alanlar üzerinde güneş koruyucu ürünler ve 
koruyucu giysiler kullanılması tavsiye edilir.  
 
Bu tıbbi ürün propilen glikol içerdiğinden ciltte irritasyona neden olabilir.   4/10 Bu tıbbi ürün metil parahidroksibenzoat  (E218)  ve propil parahidroksibenzoat  (E216)  
içerdiğinden alerjik reaksiyonlara (muhtemelen gecikmiş) sebebiyet verebilir. 
 Bu tıbbi ürün bütil hidroksitoluen (E321)  içerdiğinden lokal deri reaksiyonlarına (örneğin, 
kontak dermatite) ya da gözlerde ve mükoz membranlarda irritasyona sebebiyet verebilir.  
 Bazı hassas kişilerde topikal kullanım, uygulama  yerinde şiddetli lokal eritem, şişme, kaşıntı, 
sıcaklık, yanma veya batma, kabarma, kabuklanma ve/veya soyulmaya neden olabilir. Bölgesel 
tahrişin derecesi ne göre  gerekliyse, hasta ilacı daha az sıklıkta uygulamaya veya kullanımını 
geçici olarak bırakmaya yönlendirilmelidir.  Bir hasta şiddetli veya kalıcı tahriş yaşarsa, hastaya 
uygulamayı tamamen bırakması ve gerekirse bir doktora danışması tavsiye edilmelidir.   Rüzgar veya soğuk ve düşük nem gibi aşırı hava koşulları da tedavi edilen cildi tahriş edebilir ve kuruluğunu artırabilir.  
 Cilt tahrişini azaltmaya yardımcı olmak için hastalar; 
• Tedavi edilen cildi nazikçe, hafif, ilaçsız bir sabun kullanılarak yıkamalı v e cilt kuru iken 
kremi uygulamalıdır. 
• Muamele edilen cilt çok sık yıkanmamalı veya yıkarken sertçe ovulmaktan kaçınılmalıdır.  
• Rahatsız edici bir kuruluk varsa hastalar topikal bir nemlendirici kullanmalıdır. 
 4.5.Diğer tıbbi ürünler ile etkileşimler ve diğer etkileşim şekilleri  
 Eşlik eden topikal akne tedavisinde dikkatli olunmalıdır; çünkü kümülatif bir tahriş edici etki 
ortaya çıkabilir. İrritasyon veya deri iltihabı oluşursa, uygulama sıklığı azaltılmalı veya tedavi geçici olarak kesi lmelidir. Tahriş geçtikten sonra tedavi tekrar başlatılmalıdır. Eğer tahriş devam 
ederse, tedavi kesilmelidir.  
 Bu preparatın tahriş edici özelliği nedeniyle, astrenjan özellikteki kozmetikler gibi lokal iritasyona neden olabilecek tüm ürünlerden (parfümlü ya da alkol içeren ürünler dahil) 
kaçınılması önerilir.  
 Işığa duyarlı lığı artıran ilaçları (örneğin, tiyazidler, tetrasiklinler, florokinolonlar, fenotiyazinler, 
sülfonamidler) kullanan hastalar , artan fototoksisite olasılığı nedeniyle ACNELYSE  
kullanmamalıdır.  
 Kortikosteroidler ile eşzamanlı tedaviden kaçınılmalıdır.  
 ACNELYSE kullanan hastalar aynı zamanda kullanacakları topikal ilaçlar ı, ilaçlı veya aşındırıcı 
sabunlar ı, şampuanlar ı, temizleyiciler i, güçlü kurutma etkisi olan kozmetikler i, yüksek 
konsantrasyonda alkol leri, astrenjanları , baharat veya limon içeren ürünler i, kalıcı dalga 
solüsyonları, elektroliz, tüy dökücüler i veya ağdalar ı ve cildi tahriş edebilecek ürünler i dikkatli 
kullanmalıdır çünkü ACNELYSE irritasyon riskini artırabilir.  ACNELYSE , tedavi edici sabunlar ve temizleyicilerle birlikte kullanıldığında, ürünün kurutucu 
etkisi artabilir.   Benzoil peroksit içeren preparatlar, k ükürt, rezo rsin veya salisilik asit gibi maddeler içeren 
keratolitik ürünlerle kullanılmamalıdır.   5/10  
Topikal tretinoinin etkisini azaltabileceğinden benzoil peroksit gibi oksidizan ajanlarla birlikte kullanımından kaçınılmalıdır. Birlikte kullanılması düşünülüyorsa, her 2 ürün günün farklı saatlerinde uygulanmalıdır (benzoil peroksit sabah, tretinoin akşam olacak şekilde).  
 ACNELYSE  sadece progestojen içeren oral kontraseptiflerin (mini haplar) düzeyini/etkilerini 
azaltabilir.  
 ACNELYSE topikal yolla uygulanan diğer tıbbi ürünlerin permeabilitesinde artışa neden olur.  
 Özel po pülasyonlara ilişkin ek bilgiler:  
Özel popülasyonlara ait hiçbir etkileşim çalışması yapılmamıştır.  
 Pediyatrik popülasyon:  
Pediyatrik popülasyonlara ait hiçbir etkileşim çalışması yapılmamıştır.  
 4.6.Gebelik ve laktasyon  
 Genel tavsiye  
Gebelik kategorisi C ’dir. 
 Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli olan kadınlar tedaviye başlamadan önce gebelik testi yaptırarak  
gebelik durumlarını öğrenmelidirler. Eğer gebelik mevcut ise gebelik sona erene ka dar tedavi 
ertelenmelidir. Tretinoin kullanılan süre boyunca ve tedavi bitiminden bir ay sonraki güvenilir 
bir ya da iki kontraseptif yöntem ile korunma önerilir.  ACNELYS E, oral kontraseptiflerin düzeyini/etkilerini azaltabilir.  
 Gebelik dönemi  
ACNELYSE, gebelikte veya gebelik planlayan kadınlarda kontrendikedir (bkz. Bölüm 4.3).  Oral yolla uygulanan retinoidler konjenital anormalliklerle ilişkilendirilmiştir. Kullanım talimatına uygun olarak kullanıldığında, topikal olarak uygulanan retinoidler in, minimal dermal 
emilime bağlı olarak genellikle düşük sistemik maruziyet ile sonuçlandığı varsayılmaktadır. Bununla birlikte, artan sistemik maruziyete katkıda bulunan bireysel faktörler (örneğin; hasarlı cilt bariyeri, aşırı kullanım) olabilir.  
 Ürün gebelik sırasında kullanılırsa veya hasta bu ilacı kullanırken gebe kalırsa, tedavi 
kesilmelidir.  
 Laktasyon dönemi  
Oral yolla uygulanan retinoidlerin ve metabolitlerinin anne sütüne geçtiği bilinmektedir.  Topikal uygulanan tretinoinin anne sütüne geçip geçmediği bilinmemektedir. Ancak oral yolla uygulanan tretinoinin anne sütüne geçtiği bilinmektedir. Bu nedenle ACNELYSE  emziren 
kadınlarda kullanılmamalıdır.  
 Üreme yeteneği / Fertilite  
Bildirilmemiştir.  
  6/10 4.7. Araç ve makine kullanımı üzerindeki etkiler  
Bildirilmemiştir.  
 
4.8. İstenmeyen etkiler      İlaca bağlı olduğu kabul edilen advers reaksiyonlar aşağıda listelenmiştir:  
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden hareketle tahmin edilemiyor).  Bağışıklık sistemi hastalıkları  
Seyrek: Nefes almada güçlük, yüz, dil ve dudaklarda şişme dahil aşırı duyarlılık reaksiyonları  
 Sinir Sistemi Bozuklukları:  
Yaygın: Baş ağrısı  
 Göz bozuklukları:  Yaygın olmayan: Göz tahrişi  
 Deri ve deri altı doku hastalıkları  
Çok yaygın: Kaşıntı, döküntü, cilt irritasyonu, batma hissi, cilt ağrısı  
Yaygın: Ciltte pigmentasyon değişikliği (hipo- hiperpigmentasyon), ciltte irritasyon, ışığa 
duyarlılık, eritem, kaşıntı, döküntü, dermatit, cilt kuruluğu Yaygın olmayan: Soyulma, yüzde şişme, kabarcık, ciltte renk değişikliği, ciltte yanma hissi, ışığa 
duyarlılık reaksiyonu, ürtiker Seyrek: Kontakt dermatit, yaygın eritem ile birlikte kaşıntılı döküntü  
Çok seyrek: Skar oluşumu  Genel Bozukluklar:  
Yaygın olmayan: Sıcaklık  hissi 
 Ciltte geri dönüşlü iritasyon ortaya çıkabilir ve tedaviye ara verildiğinde ya da aralıklı uygulama 
yapılması ile iritasyon ortadan kalkar.  
 
Topikal tretinoin uygulamasına bağlı olarak ortaya çıktığı bildirilen yan etkiler, tedavi 
kesildikten 3- 5 gün sonra ortadan kalkmaktadır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM )’ne bildirmeleri gerekmektedir  (www.titck.gov.tr
; e- posta: 
tufam@titck.gov.tr ; tel: 0 800 314 00 08; faks: 0 312 218 35 99) . 
 4.9. Doz aşımı ve tedavisi   
İlacın çok fazla sürülmesi, daha iyi ve hızlı düzelmeye neden olmaz; hatta ciltte belirgin kızarıklık ve soyulma ortaya çıkabilir. Bu nedenle önerilen doz aşılmamalıdır.  Aşırı uygulanması, tedavi sonuçlarını iyileştirmez ve belirgin tahrişe neden olabilir . (örn. eritem, 
soyulma, kaşıntı, vb.) A ğızdan alınması, aşırı oral A vitamini alımıyla aynı etkilere yol açabilir  7/10 (örn. kaşıntı, cilt kuruluğu, eklem ağrıları, anoreksi, kusma). Yanlışlıkla yutulması durumunda, 
yutulma yeniyse, mümkün olan en kısa sürede uygun bir mide boşaltma yöntemi kullanılmalıdır.  5. FARMAKOLOJİK ÖZELLİKLER  
 5.1. Farmakodinamik özellikler  
 Farmakoterapötik Grup:  
Dermatolojik ilaçlar - Akne Tedavisinde Kullanılan Topikal Retinoidler  
 ATC Kodu: D10AD01  
 Tretinoin , gen ekspresyonunu ve sonrasında protein sentezini ve epitelyal hücre büyümesi ve 
diferansiyasyonunu değiştirmeye neden olabilecek retinoik asit (RAR) nükleer reseptörlerinin  
(RAR α,β, δ) üç üyesini aktive etmesine rağmen , tretinoinin bu klinik etkileri retinoik asit 
reseptörlerinin aktivasyonu ve/veya diğer mekanizmalar sonucu oluştuğu gösterilem emiştir. 
 ACNELYSE ’in bileşiminde bulunan retinoik asit (tretinoin), foliküler epitel hücrelerinin 
birbirine yapışmasını ve mikrokomedon oluşumunu azaltır. Tretinoin ayrıca mitotik aktiviteyi stimüle eder, foliküler epitel hücrelerin devrini artırır.   Cilt tarafından kolaylıkla kabul edilen özel bir jel bazı içinde formüle edilmiş olan  ACNELYSE 
bu özelliklerinden ötürü;  
- Ciltteki kan dolaşımını düzenler, gözeneklerin sıkışmasını sağlayarak cilt dokusunu güçlendirir.  
- Kolajen üretimini stimüle eder ve cildin en üst tabakasını sıkıştırıp inceltir.  
- Melanin üretimini azaltır.  
 5.2. Farmakokinetik özellikler  
 Genel özellikler  
 
Emilim:  Orta-şiddetli aknesi olan 12 gönüllünün tedavi edildiği açık etiketli, çok dozlu bir 
çalışmada birbirini izleyen 14 gün boyunca yaklaşık 4 g klindamisin (%1) ve tretinoin (%0,025) jel uygulaması sonrasında tretinoinin perkütan emilimi minimum düzeyde bulunmuştur. Tretinoin plazma konsantrasyonları uygulamayı takiben herhangi bir zaman noktasında gönüllülerin %50 ila %92’sinde alt tayin sınırından (LLOQ; 1 ng/mL) düşük ve geriye kalan gönüllülerde 1,0 - 1,6 ng/mL aralığında değişen, alt tayin sınırına yakın değerlerde gözlenmiştir. 
Tretinoinin 13- cis-retinoik asit ve 4 -okso-13- cis-retinoik a sit olan ana metabolitlerinin plazma 
konsantrasyonları sırasıyla 1,0 - 1,4 ng/mL ve 1,6 - 6,5 ng/mL aralığında değişmiştir.  
 Susuz topikal tretinoin formülasyonlarının 10 gün süre ile uygulanan tekrarlanan dozlarının % 8'inin sistemik olarak emilime uğrayabileceği bildirilmiştir. Bu oran sulu topikal tre tinoin 
formülasyonları için %1,41 olarak belirlenmiştir. İlaç geniş yüzeylere uygulandığında ya da uzun süre kullanıldığında emilimi artabilir.  
 
Dağılım: Radyo- işaretli tretinoinin tek bir topikal uygulamasını takiben, kandaki retinoik asit 
konsantrasyonunun 2 ila 48 saat boyunca değişmediği bulunmuştur. Sistemik retinoid seviyeleri, tretinoin içeren topikal formülasyonların tek doz ya da uzun süreli tedavi olarak uygulanması sonrasında vücudun doğal endojen seviyeleri içerisinde ve değişmeden kalmaktadır.  8/10 Biyotransformasyon:  Bildirilmemiştir.  
 
Eliminasyon:  Topikal olarak uygulanan tretinoin dozunun %4,45'inin renal yol, %1,58'inin ise  
safra yolu ile eliminasyona uğradığı bildirilmiştir.  
 
Doğrusallık / doğrusal olmayan durum:  Topikal yolla uygulandığından bu bilgi mevcut değildir. 
 
5.3. Klinik öncesi güvenlilik verileri  
 Tretinoin in karsinojenik potansiyelini belirleyen uzun süreli deneysel çalışmalar yapılmamıştır. 
Hayvanlarda, ultraviyole ışınları ile oluşturulan kutanöz tümör oluşumunu hızlandırdığı 
gösterilmekle birlikte, bu durum insanlarda gösterilmemiştir.  
 Karsinojenisite çalışmasında ; 344 rat 32 mg/kg/gün oral isotretinoin (tretinoinin izomeri) alımını 
takiben kontrol grubuna göre her iki cinste 32 mg/kg/gün dozunda ve erkeklerde 8 mg/kg/gün 
dozunda feokr omositoma insidansında artış gözlendi. Ratlarda feokromositomanın spontan 
oluşum oranındaki artış ile insanlarda bu tümör arasındaki ilişki belirgin değildir.  Araştırmalar, s açsız fareler de ardış ık 500 mg/kg/gün doz larına kadar isotretinoin ile dermal 
maruziyet ultraviyole ışınının tümör oluşturma potansiyelini artırdığını göstermiştir. İnsanlarda bu durumun ilişkisi belirgin değildir.  Tretinoin in gebelerde kullanımına dair yeterli ve kontrollü klinik araştırma mevcut değildir. 
Hayvan çalışmalarında, terapötik dozun 500 katı dozda fötotoksik etki, 1000 katı dozda teratojenik etki görülmüştür.  Tekrarlı dozlarla esas olarak oral yolla ve bazı durumlarda parenteral veya deri yoluyla sıçanlarda ve farelerde yapılan toksisite çalışmalarında ve tavşanlar ve köpeklerde yürütülen az sayıda çalışmada, tretinoin yüksek dozlarda uygulandığında kemik mineralizasyonunda bozulmanın bir işareti olarak uzun kemiklerde kırıklar ve sperm oluşumunda azalmayla birlikte testiküler atrofiye yol açarak belirgin toksisite sergilemiştir. Sıçanlarda ve tavşanlarda vücut ağırlığının kilogramı başına yaklaşık 0,5 mg dozun cilt yoluyla %1 formülasyon şeklinde uygulanması sistemik toksisite bulgularına neden olmamış ancak geçic i lokal eriteme yol 
açmıştır.  
 Tretinoinin dişi hayvanların fertilitesi üzerinde hiçbir etkisi bildirilmemiş ancak toksik dozlar erkek hayvanlarda spermatogenezde değişikliklere neden olmuştur. Tretinoin fareler, sıçanlar ve maymunlarda yüksek düzeyde embriyotoksik ve teratojenik etkilere (yarık damak ve diğer malformasyonlar dahil) yol açmıştır.   NOAEL (hiç advers etki gözlenmeyen düzey) oral uygulama için sıçanda vücut ağırlığının kilogramı başına 0,5- 1 mg/kg ve subkütan uygulama için tavşanlarda vücut ağırlığının kilogramı 
başına 1 mg/kg olarak belirlenmiştir. Dermal uygulama sırasında embriyofetal gelişim üzerindeki etkilerin incelendiği çalışmalarda, sıçanlarda lokal uygulamadan sonra sistemik tretinoin düzeyi tespit edilmemişse de iskelet veya kalp anormallikleri tarif edilmiştir. Bu anormallikler retinoidlerin etkileriyle uyumludur ve vücut yüzey alanı temelinde %100 emilim varsayılarak, önerilen klinik dozdan 16 kat yüksek dozda ortaya çıkar. Sıçanlarda yapılan bir perinatal ve postnatal toksisite ç alışmasında tretinoin oral uygulamada vücut ağırlığının 
kilogramı başına 2 mg’dan yüksek dozlarda toksik etkiler göstermiştir.    9/10 Tretinoinin deriye lokal uygulanması eritem, ödem, epitel proliferasyonu, akantoz, hiperkeratoz 
ve yüzeydeki tabakanın soyulmasıyla birlikte deride geri dönüşlü tahrişe yol açabilir.  
 Gestasyonel 7,8 ve 9. günlerde olan hamsterlerin intakt derilerine 3 gün boyunca 10,5 mg/kg/gün 
dozunda uygulanan topikal tretinoin, uygulama yerinde eritem ve/veya epidermal hiperplaziye 
yol açmakla birlikte belirgin bir teratojenik yanıt oluşturmadı.  
 Gestasyonel 12. günde olan gebe ratların tıraş edilmiş sırtlarına 5 g %0,05 tretinoin uygulaması (yaklaşık 10 mg/kg dozuna tekabül etmektedir) retinoid spesifik anomalilere neden oldu (kısa humerus %9, radius eğriliği %6, sallanan kaburgalar %80). Bu doz insanlara verilen dozun 100 katı olarak tahmin edilmektedir.  
 6. FARMASÖTİK ÖZELLİKLER  
6.1. Yardımcı maddelerin listesi  
 Butilhidroksitoluen  (E321)  
Parafin (Vazelin Flant)  
Polisorbat 60 Setil a lkol 
Metil parahidroksibenzoat (E218)       
Propil parahidroksibenzoat (E216)     
Propilen glikol  
Sorbitan stearat (s pan 60)  
Stearil a lkol 
Saf s u 
 6.2. Geçimsizlikler  
 Bildirilmemiştir.  
 6.3. Raf ömrü  
 24 ay  
 
6.4. Saklamaya yönelik özel tedbirler  
 
25
0C’nin altındaki oda sıcaklığında  saklayınız.  
 Kullanılmadığı zaman kapağı sıkıca kapalı tutu lmalıdır. ACNELYSE krem içeriği yanıcıdır. 
Ateş, alev veya ısıdan uzak tutulmalıdır. ACNELYSE krem doğrudan güneş ışığına maruz bırakılmamalıdır.  
 6.5. Ambalajın niteliği ve içeriği  
 20 g’lık alüminyum tüplerde.  
 6.6. Beşeri tıbbi üründen arta kalan maddelerin imhası ve diğer özel önlemler  
 Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir.  10/10  
7. RUHSAT SAHİBİ  
 Abdi İbrahim İlaç San. ve Tic. A.Ş.  
Reşitpa şa Mah. Eski Büyükdere Cad. No: 4 34467  
Maslak / Sarıyer / İSTANBUL  
0212 366 84 00 0212 276 20 20  8. RUHSAT NUMARASI  
 2019/82  9. İLK RUHSAT TARİHİ/ RUHSAT YENİLEME TARİHİ  
 İlk ruhsat tarihi: 13.02.2019 Ruhsat yenileme tarihi:  
 10. KÜB’ÜN YENİLENME TARİHİ  