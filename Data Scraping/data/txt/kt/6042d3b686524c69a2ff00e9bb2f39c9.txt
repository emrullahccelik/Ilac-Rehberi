1 
 KULLANMA TALİMATI  
 
DOSETİA  30 mg gastro- rezistan sert kapsül  
Ağızdan alınır . 
  
• Etkin madde:  Duloksetin. 
Her gastro -rezistan  sert kapsül 30 mg duloksetine eşdeğer 33,65 mg enterik kaplı duloksetin 
hidroklorür pelletleri içerir.  
 
• Yardımcı maddeler:   
Nötr pellet size 26, hidroksi propil metil selüloz 603, kristal şeker, talk, HPMC -AS-LF, 
trietilsitrat, amonyum hidroksit, Opadry White 02A28361 (hipromelloz, titanyum dioksit, talk), opak beyaz gövde -opak lacivert kapaklı kapsül (jelat in (sığır kaynaklıdır), indigo 
carmine blue, titanyum dioksit)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçetelendirilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı ku llandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. DOSETİA  nedir ve ne için kullanılır?  
2. DOSETİA  kullanmadan önce dikkat edilmesi gerekenler  
3. DOSETİA  nasıl kullanılır?  
4. Olası yan etkiler nelerdir? 
5. DOSETİA ’in saklanması  
 
Başlıkları yer almaktadır.   
1. DOSETİA  nedir ve ne için kullanılır?  
 DOSETİA, opak beyaz gövde / opak lacivert kapaklı sert jelatin kapsüllerdir. 28 kapsüllük 
ambalajlarda bulunur.  
 DOSETİA, duloksetin etkin maddesini içeren bir ilaçtır. DOSETİA  sinir sistemindeki serotonin 
ve noradrenalin seviyelerini artırır.   
 DOSETİA size (yetişkinlere),  
• Depresyo n (ruhsal çökkünlük), 
• Diyabete bağlı nöropatik ağrı (sinir hasarıyla oluşan diyabete bağlı nöropatik ağrı, bıçak 
saplanır gibi, iğne batması ve sızı şeklinde, zonklayıcı ve elektrik çarpması gibi kavramlarla tanımlanan ağrının tıp dilindeki karşılığıdır. Ağ rının olduğu bölgede his 
kaybı görülebilir veya sıcak, soğuk, basınç, dokunma gibi uyarılar ağrı hissine neden  
olabilir),  
• Genel anksiyete bozukluğu (genel anksiyete bozukluğu, sürekli endişeli ve sinirli hissetme halidir),  2 
 • Fibromiyalji (fibromiyalji özellikle sırt, boyun ve omuzlarda belirgin olmak üzere tüm 
vücutta görülebilen ve halsizliğin de eşlik edebildiği ağrı ile karakterize bir kas -iskelet 
sistemi rahatsızlığıdır),  
• Kronik ağrı (kemik, eklem veya kaslarda hissedilen kronik ağrı, devamlı hissedilen, 
nükseden gerilme hissi, ağrı ve/veya sertliktir)  
 
diye adlandırılan hastalıkların tedavisi için verilmiş bulunmaktadır.  
 
DOSETİA, depresyonu veya anksiyetesi  olan kişilerin çoğunda iki hafta içinde etkisini 
göstermeye başlar, ancak kendinizi daha iyi hissedene kadar geçen bu süre 2- 4 hafta kadar da 
olabilir. Kendinizi daha iyi hissettiğiniz dönemde de depresyonunuzun ve anksiyetenin tekrarlamasını önlemek için  doktorunuz size DOSETİA  vermeye devam edebilir.   
 Diyabetik nöropatik ağrısı olan kişiler kendilerini iyi hissedene kadar bir  kaç hafta geçebilir.  
Eğer tedaviye başladıktan iki ay sonra kendinizi iyi hissetmezseniz doktorunuzla konuşunuz.  
 2. DOSETİA  kulla nmadan önce dikkat edilmesi gerekenler  
 
DOSETİA yalnızca doktor tarafından reçete edilebilir.  
 
Antidepresan ilaçların çocuklar ve 24 yaşına kadar olan gençlerdeki kullanımlarının, intihar 
düşünce ya da davranışlarını artırma olasılığı bulunmaktadır. Bu ne denle özellikle tedavinin 
başlangıcı ve ilk aylarda ilaç dozunun artırılma/azaltılma ya da kesilme dönemlerinde hastanın 
gösterebileceği huzursuzluk, aşırı hareketlilik gibi beklenmedik davranış değişiklikleri ya da 
intihar olasılığı gibi nedenlerle hastanın gerek ailesi gerekse tedavi edicilerce yakinen 
izlenmesi gereklidir.     
 
DOSETİA ’i aşağıdaki durumlarda KULLANMAYINIZ  
 Eğer,  
• Duloksetine veya bu ilacın içerdiği diğer maddelerden herhangi birine karşı alerjiniz 
varsa (“Yardımcı maddeler” kısmına bakınız)  
• Karaciğer hastalığınız varsa  
• Ciddi böbrek hastalığınız varsa  
• Halen  monoamin oksidaz inhibitörü (MAOİ) olarak bilinen ilaçlardan 
kullanmaktaysanız veya son 14 gün içinde kullandıysanız (“Diğer ilaçlarla birlikte kullanımı” bölümüne bakınız)  
• Genellikle depresyon tedavisi için kullanılan fluvoksamin, bazı enfeksiyonların tedavisinde kullanılan siprofloksasin veya enoksasin kullanıyorsanız  
• Dulo ksetin içeren başka ilaçlar kullanıyorsanız (“Diğer ilaçlarla birlikte kullanımı” 
bölümüne bakınız)  
 Yüksek tansiyonunuz veya kalp hastalığınız varsa doktorunuza söyleyiniz. Doktorunuz 
DOSETİA alıp alamayacağınızı size söyleyecektir.  
 DOSETİA ’i aşağıdaki durumlarda DİKKATLİ KULLANINIZ  
Aşağıdakiler DOSETİA ’in size niçin uygun olmayabileceğini gösteren nedenlerdir. Eğer 
aşağıdakilerden herhangi bir tanesi sizde mevcutsa DOSETİA’i kullanmadan önce doktorunuz ile konuşunuz:  
 Eğer,  3 
 • Depresyon tedavisi için ba şka ilaçlar kullanıyorsanız (“Diğer ilaçlarla birlikte 
kullanımı” bölümüne bakınız)  
• Bitkisel yolla tedavi için kullanılan sarı kantaron (St. John’s Wort) kullanıyorsanız  
• Böbrek hastalığınız varsa  
• Daha önce nöbet  geçirmişseniz  
• Taşkınlık (mani)  durumunuz varsa  
• Ruhsal durumunuzda zıt yönlü değişiklikler (bipolar bozukluk) varsa  
• Bazı glokom (gözdeki basıncın artması) türleri gibi göz problemleriniz varsa  
• Kanama bozuklukları (ciltte çürük oluşma eğilimi) öykünüz varsa , özellikle 
hamileyseniz (“Hamilelik” bölümüne bakınız)  
• Düşük sodyum düzeyi riski altındaysanız (örneğin diüretik ilaç kullanıyorsanız, 
özellikle de ileri yaştaysanız)  
• Karaciğer yetmezliğine neden olabilecek bir ilacı halen kullanıyorsanız  
• Hepatit, karaciğe r enzimlerinizde artış varsa  
• Duloksetin içeren başka bir ilaç kullanıyorsanız (“Diğer ilaçlarla birlikte kullanımı” 
bölümüne bakınız)  
• İstenmeyen veya acı veren huzursuzluk ve oturup kalkmada yetersizlikle karakterize akatiziniz varsa  
 
DOSETİA huzursuzluk hissine ya da oturma veya hareketsiz durabilme güçlüğüne neden 
olabilir. Eğer size böyle birşey olursa doktorunuza bildirin.    
 DOSETİA gibi ilaçlar (SSRI/SNRI’lar olarak da adlandırılan) cinsel işlev bozukluğu 
belirtilerine neden olabilir (bkz. Bölüm 4). Bazı durumlarda, bu belirtiler tedavi durdurulduktan sonra da devam etmiştir. 
 
İntihar düşüncesi ve depresyonun artması veya anksiyete bozuklukları  
Depresyonda iseniz ve/veya anksiyete  bozukluğunuz varsa zaman zaman kendinize zarar verme 
veya kendinizi öldürme düşünceleriniz olabilir. Bu ilaçların etkilerini tam olarak göstermesi genellikle 2 hafta ancak bazen daha fazla zaman alacağından, antidepresan ilaçlar ilk kullanılmaya başlandığında bu durum artabilir.  
 Eğer aşağıda belirtilenlere sahipseniz bu şekilde düşünme ihtimaliniz daha fazladır:  
• Daha önce kendini öldürme veya zarar verme ile ilgili düşünceleriniz olmuşsa  
• Genç bir yetişkinseniz. Klinik çalışmalardan elde edilen veriler, antidepresan ile tedavi 
görmüş, psikiyatrik hastalığı olan, 25 yaşından genç yetişkinlerin daha fazla intihar 
eğiliminde olduğunu göstermiştir. 
 
Herhangi bir zamanda kendinize zarar verme veya kendinizi öldürme düşünceniz olduysa 
veya olursa, bunları hemen doktorunuza bildiriniz.  
 
Bir akrabanıza veya yakın bir arkadaşınıza depresyonda olduğunuzu veya anksiyete bozukluğu 
yaşadığınızı anlatabilir ve ondan bu kullanma talimatını okumasını istey ebilirsiniz. Bu, 
kendiniz için faydalı olabilir. Depresyonunuzun veya anksiyete bozukluğunuzun daha kötüye gidip gitmediğini veya davranışlarınızdaki değişiklikten dolayı endişe duyup duymadıklarını 
sorabilirsiniz.   
 
Çocuklar ve 18 yaş altındaki ergenlerd e kullanımı:   
DOSETİA’ in normal olarak çocuklar ve 18 yaş altı ergenlerde kullanılmaması gerekir. Bu tip 
ilaçlar 18 yaş altındaki hastalarda kullanıldığında intihar girişimi, intihar düşünceleri ve düşmanlık hissi (saldırganlık, karşı çıkma ve öfkenin ön planda olduğu) gibi yan etkilerin 
görülme riskinin arttığını da bilmeniz gerekir. Buna rağmen doktorunuz, yararına olacağı 4 
 inancıyla, 18 yaş altındaki hastalara DOSETİA önerebilir. Eğer doktorunuz 18 yaş altındaki bir 
hastaya DOSETİA reçete etmişse ve siz b u konuyu tartışmak istiyorsanız lütfen doktorunuza 
geri dönünüz. 18 yaş altındaki hastalar DOSETİA kullanırken, yukarıda bahsedilen 
belirtilerden herhangi biri ortaya çıkar ve kötüleşirse doktorunuzu haberdar etmelisiniz. 
Duloksetinin bu yaş grubundaki has talardaki büyüme, olgunlaşma, bilişsel ve davranışsal 
gelişim üzerine uzun dönemdeki güvenlilik etkileri de henüz gösterilmemiştir.   
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   
 
DOSETİA ’in yiyecek ve içecek ile kullanılması  
DOSETİA aç veya tok karnına kullanılabilir. DOSETİA  ile tedavi olurken alkol alınması 
halinde dikkatli olunmalıdır.   
 Hamilelik  
İlacı kullanmadan önce doktorunuza veya eczacınıza danışınız.  
 
DOSETİA’ i potansiyel yara rları ve doğmamış çocuğunuz için oluşturduğu potansiyel riskleri 
doktorunuz ile tartıştıktan sonra ancak doktorunuzun kararı ile kullanabilirsiniz. Gerekli olmadıkça hamilelik döneminde DOSETİA kullanmayınız.  
 Doktorunuzun DOSETİA kullandığınızı bildiğind en emin olunuz. Hamile iken ilaç aldığınızda, 
benzer ilaçlar (SSRI grubu ilaçlar), bebeğin nefes alış verişini hızlandırıp mavimsi görünmesine neden olan yenidoğanın kalıcı pulmoner hipertansiyonu (PPHN) olarak adlandırılan ciddi bir durumun olma riskini a rtırabilir. Bu belirtiler genellikle bebek doğduktan sonraki ilk 24 saat 
içinde başlar. Eğer bebeğiniz böyle bir durumda ise doktorunuz ile derhal temasa geçiniz.  
 Eğer DOSETİA’i  hamileliğinizin sonlarına doğru kullanmaya başladıysanız, bebeğiniz 
doğduğunda bazı belirtiler gösterebilir. Bu belirtiler genellikle doğumdan hemen sonra veya bebeğiniz doğduktan sonra birkaç gün içinde başlayabilir. Bu belirtiler, gevşek kaslar, titreme , 
heyecanlılık hali, tam olarak beslenememe, nefes alıp vermede zorluk ve nöbet olabilir. Eğer doğduğunda bebeğinizde bu belirtilerden herhangi biri varsa veya bebeğinizin sağlığı hakkında 
endişeleniyorsanız, size tavsiyede bulunabilecek doktorunuzu arayınız.   
 
DOSETİA’i  hamileliğinizin son dönemlerinde alırsanız, özellikle de bir kanama bozukluğu 
öykünüz varsa, doğumdan kısa bir süre sonra aşırı vajinal kanama riski artar. Doktorunuz 
duloksetin aldığınızı bilmelidir, böylece size tavsiyelerde bulunabilirler.  
 
DOSETİA’in  hamileliğin ilk üç ayında kullanımından elde edilen mevcut veriler, genel olarak 
çocukta genel doğum kusurları riskinin arttığını göstermemektedir. DOSETİA  hamileliğin 
ikinci yarısında alınırsa, çoğunlukla hamileliğin 35 ile 36. haftaları arasında bebeğin  erken 
doğma riski artabilir (hamileliğin ikinci yarısında DOSETİA alan her 100 kadın için 6 ilave 
erken doğan bebek).  
 
Tedaviniz sırasında hamile olduğunuzu fark ederseniz veya hamile kalmayı planlıyorsanız 
hemen doktorunuza veya eczacınıza danışınız.   
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız bunu doktorunuza söyleyiniz. Emzirirken DOSETİA  kullanımı 
önerilmemektedir.  
 5 
 Araç ve makine kullanımı  
DOSETİA kendinizi uykulu ve se rsemlemiş hissetmenize neden olabilir.   
DOSETİA’i n sizi nasıl etkilediğini bilmeden araç veya herhangi bir alet ya da makine 
kullanmayınız. 
 
DOSETİA ’in içeriğinde bulunan bazı yardımcı maddeler hakkında önemli bilgiler  
DOSETİA kristal şeker  içerir. Eğer  daha önceden  doktorunuz  tarafından  bazı şekerlere karşı 
intoleransınız  olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
DOSETİA’ in etkin maddesi olan duloksetin başka ilaçlar içinde de bulunup aşağıdaki 
durumlarda kullanılabilir:   
 Diyabetik nöropatik ağrı, fibromiyalji, kemiklerin, eklemlerin ya da kasların kronik ağrısı, 
depresyon, anksiyete ve idrar kaçırma.  
 
Aynı anda birden çok sayıda bu tür ilaçlardan kul lanmaktan kaçınınız. Halihazırda duloksetin 
içeren başka bir ilaç kullanıp kullanmadığınızı doktorunuz ile kontrol ediniz.   
 
Diğer ilaçlarla birlikte DOSETİA  kullanıp kullanmayacağınıza doktorunuz karar vermelidir. 
Doktorunuz ile kontrol etmeden önce reçe tesiz satılan ve bitkisel kökenli ilaçlar da dahil 
olmak üzere herhangi bir ilaç kullanmaya başlamayınız ve kullandığınız ilacı bırakmayınız.  
 
Aşağıdakilerden herhangi bir ilacı kullanıyorsanız doktorunuza söyleyiniz:  
 Monoamin Oksidaz İnhibitörleri (MAO İ): Halen monoamin oksidaz inhibitörü (MAOİ) adı 
verilen diğer antidepresan ilaçlardan kullanmaktaysanız (veya son 14 gün içinde kullandıysanız) DOSETİA kullanmamalısınız. MAOİ’lerin örnekleri bir antidepresan olan 
moklobemid ve bir antibiyotik olan linezolidi içermektedir.  DOSETİA  de dahil olmak üzere 
reçeteye tabi birçok ilaçla birlikte bir MAOİ kullanılması ciddi ve hatta hayati tehlike oluşturabilecek yan etkilere neden olabilir. DOSETİA kullanmadan en az 14 gün önce MAOİ 
ilaçların kullanımının kesilme si gerekir. Aynı şekilde bir MAOİ kullanmadan 5 gün önce 
DOSETİA kullanmayı kesmeniz gerekir.   
 Uyku veren ilaçlar: Bunlar benzodiazepinler, güçlü ağrı kesiciler, antipsikotikler, fenobarbital 
ve antihistaminikler  de dahil olmak üzere doktorunuzun reçete etmiş olduğu ilaçları içerebilir.   
 Serotonin düzeyini artıran ilaçlar : Triptanlar  (migren tedavisinde) , tramadol  (ağrı kesici) , 
triptofan  (beslenme desteği) , SSRI’lar (paroksetin ve fluoksetin gibi), (depresyon vb. ruhsal 
hastalıkların tedavisinde), SNRI’lar (venlafaksin gibi), (depresyon vb. ruhsal hastalıkların 
tedavisinde), trisiklik antidepresanlar (klomipramin, amitriptilin gibi), (depresyon vb. ruhsal 
hastalıkların tedavisinde), petidin  (ağrı kesici) , kantar on (St. John’s Wort) ve MAOİ’ler 
(moklobemid (depresyon, sosyal fobi tedavisinde) ve linezolid (antibakteriyel tedavide) gibi) 
örnek verilebilir. Bu ilaçlar yan etki riskini artırırlar. Bu ilaçlardan herhangi birini DOSETİA  
ile birlikte alarak herhangi bir  alışılmadık belirti yaşayacak olursanız, doktorunuza başvurunuz.  
 Oral antikoagülanlar veya antiplatelet ajanlar : Kanı sulandırıcı ilaçlar veya kanın 
pıhtılaşmasını önleyici ilaçlar kanama riskini artırabilir.  
 Fluvoksamin gibi CYP1A2 inhibitörleri: DOSETİA antidepresan ilaçlar grubunda yer alan 
fluvoksamin gibi CYP1A2’nin inhibitörleriyle birlikte kullanılmamalıdı r.  6 
  
CYP1A2 indükleyiciler:  Sigara kullanımı duloksetin  metabolizmasında rol alan CYP1A2 
enziminin aktivitesinin artmasına neden olur. Bu nedenle sigara içenlerde içmeyenlere oranla kanda  %50 daha düşük duloksetin seviyeleri  gösterilmiştir.  
 Eğer reçeteli ya da reçetesiz herhangi bir ilacı şu anda kullanıyors anız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.   
 
3. DOSETİA  nasıl kullanılır?  
 
Uygun kullanım ve doz/uygulama sıklığı için talimatlar:  Bu ilacı her zaman doktorunuzun veya eczacınızın önerdiği şekilde kullanınız. Eğer emin 
değilseniz mutlaka doktorunuz veya eczacınıza danışınız.  
 Depresyon, diyabetik nöropatik ağrı, fibromiyalji ve kronik ağrının tedavisi için:  Önerilen DOSETİA dozu günde bir kez 60 mg’dır (2 kapsül).   
 
Genel anksiyete bozukluğunun tedavisi için:  
DOSETİA’i n alışılagelmiş başlangıç dozu günde bir kere 30 mg’dır. Hastaların çoğunluğu daha 
sonra günde bir kez 60 mg dozu ile tedavisine devam eder, ancak doktorunuz size sizin için en 
uygun olan dozu reçete edecektir. Sizin DOSETİA’ e vermiş olduğunuz yanıta göre, doz günde 
120 mg’a kadar ayarlanabilir.  
 
Uygulama yolu ve metodu:  
DOSETİA ağız yoluyla kullanım içindir. Kapsülünüzü su ile birlikte bütün olarak yutunuz.  
 DOSETİA almayı hatırlamanıza yardımcı olması için, ilacı her gün aynı saatte almak daha 
kolay olabilir.   
 DOSETİA’i  ne kadar süreyle kullanmanız gerektiğini doktorunuzla konuşunuz. Doktorunuzla 
konuşmadan DOSETİA kullanmayı bırakmayınız veya dozunuzu değiştirmeyiniz. Eğer tedavi 
edilmezse durumunuzda iyileşme meydana gelmeyebilir, tedavisi daha ciddi ve daha zor bir 
hale gelebilir.   
 
Değişik yaş grupları:  
 
Çocuklar ve ergenlik döneminde kullanımı  
DOSETİA’i n normal olarak çocuklar ve 18 yaş altı ergenlerde kullanılmaması gerekir.  
 
Yaşlılarda kullanımı  
65 yaş ve üzeri hastalar için özel bir doz önerisi yoktur.  
 
Özel kullanım durumları:  
Böbrek yetmezliği  
DOSETİA son dönem böbrek hastalığı bulunan (diyaliz gerektiren) veya ağır böbrek bozukluğu 
bulunan (tahmini kreatinin klirensi <  30 mL/dakika) hastalarda kullanılmamalıdır. 
 
Karaciğer yetmezliği  
DOSETİA herhangi bir karaciğer yetmezliği bulunan hastalarda kullanılmamalıdır.  
 
Eğer DOSETİA ’in etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz.   7 
  
Kullanmanız gerekenden daha fazla DOSETİA  kullandıysanız:  
Kullanmaları gerekenden daha fazla DOSETİA kullanan hastalar aşağıdaki belirtileri 
yaşayabilirler: uyuklama, koma, serotonin sendromu (aşırı mutluluk hissi, sersemlik, sakarlık, huzursuzluk, sarhoş  gibi hissetme, ateş basması, terleme veya kas sertliği hissine neden olabilen 
seyrek olarak görülen bir reaksiyon), nöbetler, kusma ve kalp çarpıntısı.  
 
DOSETİA ’den kullanmanız gerekenden fazlasını kullanmışsanız, bir doktor veya eczacı ile 
konuşunuz.   
 
DOSETİA  kullanmayı unutursanız:  
Unutulan dozları dengelemek için çift doz almayınız.  
 
Unuttuğunuzu fark ettiğiniz anda kapsülünüzü hemen alınız. Ancak bir sonraki dozun zamanı 
gelmişse, kaçırdığınız dozu atlayınız ve bir sonraki dozunuzu planlanmış zama nında alınız. Bir 
gün içerisinde, sizin için bir günlük olarak reçete edilmiş olan miktardan fazla DOSETİA  
kullanmayınız.   
 DOSETİA  ile tedavi sonlandırıldığında oluşabilecek etkiler:  
Kendinizi daha iyi hissetseniz bile, doktorunuz söylemeden kapsüllerinizi kullanmayı 
bırakmayınız. Doktorunuz artık daha fazla DOSETİA  kullanmaya ihtiyacınız olmadığını 
düşündüğünde, tedaviyi tamamen kesmeden önce en az 2 haftalık bir süre boyunca dozunuzu 
azaltmanızı isteyecektir. DOSETİA’i  aniden kesen bazı hastalarda şu belirtiler görülebilir;  
 Baş dönmesi, iğne batıyor gibi karıncalanma hissi veya elektrik şokuna benzer hisler (özellikle 
başınızda), uyku bozuklukları (canlı rüyalar, kabuslar, uyuyamama), yorgunluk, uyuklama, rahatsız vey a tedirgin hissetme, kaygı duyma, bulantı veya kusma, titreme, baş ağrısı, kas ağrısı, 
huzursuzluk, ishal, aşırı terleme veya vertigo (denge bozukluğundan kaynaklanan baş dönmesi) gibi belirtiler görülmüştür.   
 Bu belirtiler genellikle ciddi olmayıp, birk aç gün içinde ortadan kaybolur, ancak sizin için sorun 
yaratan belirtiler yaşayacak olursanız, önerileri için doktorunuza danışmalısınız.   
 
Bu ilacın kullanımıyla ilgili ilave sorularınız olursa doktorunuza ve eczacınıza sorunuz.  
  
4. Olası yan etkiler nelerdir?  
 
Tüm ilaçlar gibi, DOSETİA’i n içeriğinde bulunan maddelere duyarlı olan kişilerde yan etkiler 
olabilir.   
 Çok yaygın: 10 hastanın en az 1’inde görülebilir.  
Yaygın: 10 hastanın 1’inden az fakat 100 hastanın 1’inden fazla görülebilir.  
Yaygın olmayan: 100 hastanın 1’inden az fakat 1.000 hastanın 1’inden fazla görülebilir.  
Seyrek: 1.000 hastanın 1’inden az fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  Bilinmiyor: Eldeki verilerden ha reketle tahmin edilemiyor.  
 
Aşağıdakilerden  biri olursa, DOSETİA 'i kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Dudak veya dilin şişmesi ile beraber  baş dönmesi veya solunum zorluğuna neden 
olan ciddi alerjik reaksiyonlar  
• Stevens -Johnson sendromu (cilt, ağız, gözler ve genital bölgede kabarcıklar ile 8 
 seyreden ciddi bir hastalık), anjiyoödem (yüz ve boğazda şişmeye neden olan ciddi 
alerjik reaksiyonlar ) 
 
Çok yaygın  
• Baş ağrısı, uykulu hissetme  
• Bulantı, ağız kuruluğu 
 Yaygın  
• İştahsızlık  
• Uyuma güçlüğü, huzursuzluk, cinsel istekte azalma, anksiyete, orgazm zorluğu ya da 
yaşanmaması, anormal rüyalar görme  
• Baş dönmesi, uyuşukluk (letarji), titreme, titremeyle birlikte ciltte batma ve 
karıncalanma  
• Görme bulanıklığı  
• Kulak çınlaması (dışarıdan gelen ses olmamasına rağmen kulakta ses duyma)  
• Göğüste kalp atımının hissedilmesi  
• Kan basıncında artış, ateş basması  
• Esne mede artış  
• Kabızlık, ishal, mide ağrısı, kusma, mide ekşimesi veya hazımsızlık, gaz çıkarma  
• Terlemede artış, kaşıntılı döküntüler  
• Kas ağrısı, kas kasılması  
• Ağrılı idrara çıkma, sık idrara çıkma  
• Ereksiyon zorluğu, erken boşalma  
• Düşme (çoğunlukla yaşlı hastalarda), yorgunluk  
• Kilo kaybı  
 
Bu ilaçla tedavi edilen depresyonu olan 18 yaş altı çocuk ve ergenler ilacı ilk almaya 
başladıklarında biraz kilo kaybı yaşamışlardır. Tedaviye başladıktan 6 ay sonra kendi yaş 
ve cinsiyet grubundaki diğer çocuklar ve ergenler ile aynı kiloya ulaşmışlardır .  
 Yaygın olmayan  
• Ses kısılmasına neden olan boğazda iltihaplanma  
• İntihar düşünceleri, uyuma zorlukları, diş gıcırdatma veya diş sıkma, zihin karışıklığı 
hissetmek, motivasyon kaybı  
• Kaslarda ani kasılmalar ve seyirmeler, huzursuzluk hissi veya yerinde du ramama, sinirli 
hissetme, konsantrasyon güçlüğü, tat alma duyusunda değişiklik, hareketlerin 
kontrolünde güçlük, örneğin, koordinasyon eksikliği veya adalelerin istemsiz hareketleri, huzursuz bacak sendromu, uyku kalitesini n bozukluğu 
• Göz bebeklerinin (göz ün koyu renkli merkezi) büyümesi, görme problemleri  
• Baş dönmesi veya dönme hissi (vertigo), kulak ağrısı  
• Hızlı ve/veya düzensiz kalp atışı (atriyal fibrilasyon)  
• Bayılma, baş dönmesi, ayakta dururken sersemlik veya bayılma hissi, el ve /veya ayak 
parmakların da üşüme  
• Boğazda sıkışma, burun kanaması  
• Kan kusma veya siyah katran gibi dışkı, gastroenterit, geğirme, yutkunmada zorluk 
• Karın ağrısına ve cildin veya göz aklarının sararmasına neden olan karaciğer iltihabı  
• Gece terlemeleri, ürtiker, soğuk terlemeler, gü neş ışığına duyarlılık, morarma 
eğiliminde artış  
• Adale sertliği, adale seyirmesi  
• Zor veya hiç idrar yapamama, idrar başlatmada zorluk, geceleri idrara çıkma isteği, 
normalden daha fazla idrara çıkma isteği, idrar akışında azalma  9 
 • Vajina bölgesinde anormal kanama, ağır, ağrılı, düzensiz veya uzamış aralıklarda 
anormal adet görme durumu, nadiren az kanama veya o ay adet görememe durumu, testislerde veya testis torbasında ağrı  
• Göğüs ağrısı, üşüme, susama hissi, titreme, ateş basması, yürüyüş tarzında anormallik 
• Kilo alma  
• DOSETİA karaciğer enzimlerinde ya da kan potasyum, kreatin fosfokinaz, şeker  
(hiperglisemi) veya kolesterol seviyelerinde artışlar gibi sizin fark edemediğiniz etkilere de neden olabilir. 
 
Seyrek  
• Dudak veya dilin şişmesi ile beraber baş dönmesi veya solunum zorluğuna neden olan ciddi alerjik reaksiyonlar  
• Kilo alma veya yorgunluğa neden olabilen tiroid bezi aktivitelerinde azalma  
• Dehidrasyon, kanda sodyum seviyesi düşüklüğü (özellikle yaşlı hastalar da, belirtileri: 
baş dönmesi, güçsüzlük, zihin bulanıklığı, uykulu veya çok yorgun hissetme, kendini iyi hissetmeme, daha ciddi belirtiler, bayılma, nöbetler ve düşmeler), anti -diüretik 
hormonun yetersiz salınımı sendromu (SIADH)  
• İntihar davranışı, mani (a şırı aktivite, fikir uçuşmaları ve uyku ihtiyacı azalmasının 
olduğu bir hastalık), halüsinasyonlar, saldırganlık ve kızgınlık 
• Serotonin sendromu (aşırı mutluluk hissi, sersemlik, sakarlık, huzursuzluk, sarhoş gibi hissetme, ateş basması, terleme veya kas s ertliği hissine neden olabilen seyrek olarak 
görülen bir reaksiyon), nöbetler 
• Göz içi basıncının artması (glokom)  
• Yüksek tansiyona bağlı kriz (hipertansif kriz)  
• Öksürük, hırıltılı solunum ve yüksek ateşin eşlik edebileceği nefes darlığı, ağızda iltihaplanma, dışkıya parlak kırmızı renkte kan bulaşması, nefes kokusu, kalın barsakta 
iltihaplanma (ishale neden olan) 
• Karaciğer yetmezliği, cildin veya göz aklarının sararması (sarılık)  
• Stevens -Johnson sendromu (cilt, ağız, gözler ve genital bölgede kabarcıklar il e seyreden 
ciddi bir hastalık), anjiyoödem (yüz ve boğazda şişmeye neden olan ciddi alerjik reaksiyonlar)  
• Çene kaslarında kasılma  
• Anormal idrar kokusu 
• Menopozal belirtiler , erkek veya kadında göğüsten anormal süt gelmesi  
• Doğumdan kısa bir süre sonra aşırı vajinal  kanama  (postpartum hemoraji)  
 
Çok seyrek  
• Ciltteki kan damarlarında iltihaplanma (kutanöz vaskülit)  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etki lerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildir imi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinil mesine katkı sağlamış olacaksınız.
  
 5. DOSETİA ’in saklanması  10 
  
DOSETİA ’i çocukların göremeyeceği ve erişemeyeceği yerlerde ve ambalajında saklayınız.  
 
Bu ilacı, 25oC’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız .   
 
Ambalajdaki ve etiketindeki son kullanma tarihinden sonra DOSETİA ’i kullanmayınız.  
 
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 Ruhsat Sahibi:     
NOBEL İLAÇ SANAYİİ VE TİCARET A.Ş.  
Ümraniye 34768 İstanbul  
 Üretim Y eri:  
NOBEL İLAÇ SANAYİİ ve TİCARET A.Ş.  
Sancaklar 81100 DÜZCE  
 
Bu kullanma talimatı ../../…. tarihinde  onaylanmıştır. 
 