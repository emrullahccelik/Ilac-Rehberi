KISA ÜRÜN BİLGİSİ
1. BEŞERİ TIBBİ ÜRÜNÜN ADI
DULAFUX 50 mg infüzyonluk çözelti hazırlamada kullanılacak konsantre için toz
Steril
2. KALİTATİF VE KANTİTATİF BİLEŞİM
Her bir flakonda:
Etkin madde:
Anidulafungin 50 mg
Rekonstitüye edildikten sonra elde edilen çözelti 3,33 mg/ml anidulafungin, seyreltilmiş çözelti
ise 0,77 mg/ml anidulafungin içerir.
Yardımcı maddeler:
Fruktoz 51,25 mg
Sodyum hidroksit k.m.
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyonluk çözelti hazırlamada kullanılacak konsantre için toz
Toz: Beyaz ile kirli beyaz arası liyofilize katı kütle
Çözündürüldükten sonra: Gözle görülebilen herhangi bir partikül içermeyen, berrak çözelti
Rekonstitüye edildikten sonra elde edilen çözeltinin pH’sı 3,5 -5,5 arasındadır.
4. KLİNİK ÖZELLİKLER
4.1 Terapötik endikasyonlar
Yetişkin hastalarda kandidemi dahil invazif kandidiyazis tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
DULAFUX tedavisi invazif fungal enfeksiyonlarının tedavisinde daha önceden deneyimli bir
hekim tarafından başlatılmalıdır.
Neden olan organizmaları izole etmek ve saptamak amacıyla tedavi öncesinde mantar kültürü
örnekleri ve diğer ilgili laboratuvar çalışmalarının (histopatoloji dahil) yapılması gerekir.
Tedavi, kültürlerin ve diğer laboratuvar çalışmalarının sonuçları bilinmeden başlatılabilir.
Ancak, sonuçlar alındığında antifungal tedavinin sonuçlara göre düzenlenmesi gerekir.
Birinci gün tek bir 200 mg yükleme dozu, ardından da günde 100 mg doz uygulanmalıdır.
Tedavi süresi hastanın klinik yanıtına bağlı olmalıdır. Genelde, antifungal tedavi son pozitif
kültürden sonra en az 14 gün süreyle devam ettirilmelidir. 35 günden fazla süren tedaviler için
100 mg dozu destekleyen yeterli veri yoktur.
1 / 17Uygulama şekli:
DULAFUX enjeksiyonluk su ile ilk önce 3,33 mg/ml konsantrasyona sulandırılmalı ve
ardından kullanılmadan önce 0,77 mg/ml’ye seyreltilmelidir. DULAFUX sulandırılarak
hazırlanmalı, ardından infüzyon amacıyla SADECE 9 mg/ml (%0,9) sodyum klorür ya da
infüzyon amaçlı 50 mg/ml (%5) glukoz ile seyreltilmelidir. Sulandırılarak hazırlanan
anidulafunginin infüzyon amaçlı 9 mg/ml (%0,9) sodyum klorür veya infüzyon amaçlı 50
mg/ml (%5) glukozdan farklı ilaçlarla, intravenöz maddelerle veya katkı maddeleriyle
geçimliliği saptanmamıştır.
DULAFUX kesinlikle bolus enjeksiyon olarak uygulanmamalıdır.
Sulandırarak hazırlama
Her bir flakonu 3,33 mg/ml’lık bir konsantrasyon sağlayacak şekilde 15 ml enjeksiyonluk su
ile aseptik bir şekilde sulandırınız. Sulandırma işlemi en fazla 5 dakika sürmelidir. Sulandırılan
çözelti berrak olmalı ve gözle görülür partikül madde içermemelidir. Ardından yapılan seyrelti
sonrasında, eğer partikül ya da renk değişimi saptanırsa çözeltinin atılması gerekir.
Derhal seyreltilerek kullanılması gerekmiyorsa, sulandırılan çözelti 2°C-25°C arasında
saklanmalıdır. 1 saat içerisinde seyreltilmelidir.
Seyreltme ve infüzyon
Sulandırılarak hazırlanan flakonun içeriğini infüzyon amaçlı 9 mg/ml (%0,9) sodyum klorür
veya infüzyon amaçlı 50 mg/ml (%5) glukoz içeren bir IV torbasına (veya şişesine) aseptik bir
şekilde aktararak, 0,77 mg/ml’lik bir anidulafungin konsantrasyonu elde ediniz. Aşağıdaki tablo
her doz için gereken hacimleri göstermektedir.
DULAFUX kullanımı için seyreltme gereklilikleri
Sulandırılarak Toplam Minimum
Flakon İnfüzyon İnfüzyon
Doz Oluşturulan İnfüzyon İnfüzyon
Sayısı HacmiA Hızı
Hacim HacmiB Süresi
50 mg 1 15 ml 50 ml 65 ml 1,4 ml/dk 45 dk
100 mg 2 30 ml 100 ml 130 ml 1,4 ml/dk 90 dk
200 mg 4 60 ml 200 ml 260 ml 1,4 ml/dk 180 dk
A İnfuzyon amaçlı 9 mg/ml (%0,9) sodyum klorür veya infüzyon amaçlı 50 mg/ml (%5) glukoz
B İnfüzyon çözeltisinin konsantrasyonu 0,77 mg/ml’dır.
Çözelti ve kabın imkan verdiği ölçüde parenteral ilaçlar kullanım öncesi görsel olarak partikül
madde ve renk değişimi için kontrol edilmelidir. Partikül madde ya da renk değişimi varsa,
çözeltiyi atınız.
İnfüzyon hızı 1,1 mg/dakikayı (talimatlara göre çözündürüldüğünde ve seyreltiğinde 1,4
ml/dk’ya eşdeğer) geçmemelidir. İnfüzyon ile ilgili reaksiyonlar infüzyon hızı 1,1
mg/dakikayı geçmediği sürece seyrektir.
2 / 17Seyreltilmiş infüzyon çözeltisi derhal kullanılmayacak ise 2°C-8°C’de buzdolabında
saklanmalıdır. 24 saat içerisinde kullanılmalıdır. Sadece tek kullanımlıktır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif, orta veya ciddi karaciğer yetmezliği olan hastalarda doz ayarlaması gerekli değildir.
Diyalize girenler de dahil herhangi bir derecede böbrek yetmezliği olan hastalarda doz
ayarlaması gerekli değildir. Anidulafungin hemodiyaliz zamanına bakılmaksızın verilebilir
(Bkz. Bölüm 5.2).
Pediyatrik popülasyon:
Çocuklar üzerinde kullanımı ile ilgili deneyimler sınırlıdır (bkz. Bölüm 5.2). Olası faydanın
riskinden daha fazla olduğu öngörülmediği sürece, daha ayrıntılı bilgi edilene kadar 18 yaşın
altındaki hastalarda kullanılması tavsiye edilmemektedir.
Geriyatrik popülasyon:
Yaşlılarda doz ayarlaması gerekli değildir.
Diğer:
Hastanın cinsiyeti, kilosu, ırkı, HIV pozitif olması durumuna bağlı doz ayarlaması gerekli
değildir.
4.3 Kontrendikasyonlar
• Etkin maddeye ya da yardımcı maddelerin herhangi birine aşırı duyarlılık.
• Ekinokandin sınıfı diğer tıbbi ilaçlara (örn. kaspofungin) aşırı duyarlılık.
4.4 Özel kullanım uyarıları ve önlemleri
DULAFUX, Candida endokardit, osteomiyelit ya da menenjiti olan hastalarda çalışılmamıştır.
Nötropenik hastalarda anidulafunginin etkililiği limitli sayıda hastada çalışılmıştır (bkz. Bölüm
5.1).
Pediyatrik popülasyon
Yenidoğanlarda (<1 aylık) ve 18 yaşın altında DULAFUX ile tedavi önerilmemektedir.
Yenidoğanların tedavisi, merkezi sinir sistemi (MSS) dahil olmak üzere yaygın kandidiyazis
kapsamı dikkate alınmasını gerektirir; klinik olmayan enfeksiyon modelleri, yeterli MSS
penetrasyonu elde etmek için daha yüksek anidulafungin dozlarının gerekli olduğunu (bkz.
Bölüm 5.3) ve bunun sonucunda bir formülasyon eksipiyanı olan polisorbat 80’in daha yüksek
dozları ile sonuçlandığını göstermektedir. Literatürde bildirildiği üzere, yüksek doz
polisorbatlar, yenidoğanlarda potansiyel olarak yaşamı tehdit eden toksisitelerle
ilişkilendirilmiştir.
Bölüm 4.2’de önerilenden daha yüksek anidulafungin dozlarının etkililiğini ve güvenliliğini
destekleyen hiçbir klinik veri yoktur.
3 / 17Hepatik etkiler
Hepatik enzimlerde artış sağlıklı gönüllülerde ve anidulafungin ile tedavi edilen hastalarda
görülmüştür. Anidulafungin ile eşzamanlı olarak birden fazla ilaçla tedavi gören, altta yatan
ciddi tıbbi rahatsızlıkları olan bazı hastalarda klinik açıdan anlamlı hepatik anormallikler ortaya
çıkmıştır. Anlamlı karaciğer fonksiyon bozukluğu, hepatit ya da karaciğer yetmezliği gibi
vakalar klinik çalışmalarda seyrek olarak görülmüştür. Anidulafungin tedavisi sırasında
karaciğer enzimlerinde artış görülen hastalar, kötüleşen hepatik fonksiyon bulgusu açısından
takip edilmeli ve anidulafungin tedavisine devam etmenin riskleri/faydalarını saptamak üzere
değerlendirilmelidir.
Anafilaktik reaksiyonlar
Anidulafungin kullanımı ile anaflaktik reaksiyonlar (şok dahil) bildirilmiştir. Bu reaksiyonların
görülmesi durumunda anidulafungin kullanımı durdurulmalı ve uygun tedavi uygulanmalıdır.
İnfüzyon ile ilişkili reaksiyonlar
Anidulafungin kullanımı ile ürtiker, döküntü, kızarma, prurit, dispne, bronkospazm ve
hipotansiyon gibi yan etkiler bildirilmiştir. İnfüzyon ile alakalı yan etkiler anidulafungin
infüzyon hızının 1,1 mg/dak’yı geçmediği durumlarda seyrektir (bkz. bölüm 4.8).
Anestezikler ile birlikte uygulandığında klinik dışı çalışmalarda (rat) infüzyon ile ilişkili
reaksiyonların şiddetlenmesi görülmüştür. Bunun klinik yansıması bilinmemektedir. Buna
rağmen anidulafungin anestezik ajanlar ile birlikte kullanılırken dikkatli olunmalıdır.
Bu tıbbi ürün her flakonda 51,25 mg fruktoz içermektedir. Nadir kalıtımsal fruktoz intolerans
problemi olan hastaların bu ilacı kullanmamaları gerekir.
Bu tıbbi ürünün her flakonu 1 mmol (23 mg)’den az sodyum ihtiva eder; yani esasında sodyum
içermez.
4.5 Diğer tıbbi ürünler ile etkileşimler ve diğer etkileşim şekilleri
Anidulafungin sitokrom P450 izoenzimlerinin (1A2, 2B6, 2C8, 2C9, 2C19, 2D6, 3A) klinik
açıdan anlamlı bir substratı, indükleyicisi veya inhibitörü değildir. İn vitro çalışmalar olası in
vivo etkileşimleri tamamen gösteremeyebilir.
İlaç etkileşimi çalışmaları, anidulafungin ile birlikte uygulanması olası olan tıbbi ürünler ile
gerçekleştirilmiştir. Anidulafungin siklosporin, vorikonazol veya takrolimus ile birlikte
uygulandığında herhangi bir tıbbi ürün için doz ayarlaması önerilmemektedir. Anidulafungin
için, amfoterisin B veya rifampisin ile birlikte uygulandığında doz ayarlaması
önerilmemektedir.
Özel popülasyona ilişkin ek bilgiler
Pediyatrik popülasyon
Etkileşim çalışmaları sadece yetişkinlerde yapılmıştır.
4 / 174.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda etkili doğum kontrol yöntemleri kullanılmalıdır.
Gebelik dönemi
Anidulafunginin gebe kadınlarda kullanımına ilişkin yeterli veri mevcut değildir. Hayvanlarda
yapılan çalışmalarda üreme toksisitesi gözlenmiştir (bkz. Bölüm 5.3).
Anneye yararı fetusun potansiyel riskini açıkça aşmadığı sürece, hamilelik sırasında
DULAFUX kullanımı önerilmemektedir.
Laktasyon dönemi
Anidulafunginin insanlarda anne sütüne geçip geçmediği bilinmemektedir. Hayvanlarda
mevcut farmakodinamik/toksikolojik veriler sütte anidulafunginin atılımını göstermiştir.
Emzirilme dönemindeki bebek için risk göz ardı edilemez. Emzirmeye devam edip etmeme ya
da anidulafungin ile tedaviye devam edip etmeme kararı, emzirmenin bebeğe sağladığı fayda
ve anidulafunginin anneye sağladığı fayda göz önüne alınarak verilmelidir.
Üreme yeteneği/Fertilite
Dişi ve erkek sıçanlarda yapılan çalışmalarda fertilite üzerinde anidulafunginin bir etkisi
gözlenmemiştir (bkz. Bölüm 5.3).
4.7 Araç ve makine kullanımı üzerindeki etkiler
Geçerli değildir.
4.8 İstenmeyen etkiler
Döküntü, prurit, dispne, bronkospazm, hipotansiyon (yaygın), kızarma, sıcak basması ve
ürtiker (yaygın olmayan) gibi infüzyon ile alakalı yan etkiler anidulafunginin kullanıldığı klinik
çalışmalarda bildirilmiş olup aşağıda özetlenmektedir (Bkz. Bölüm 4.4).
Aşağıdaki listede, 100 mg anidulafungin alan 840 hastada ilaçla bağlantılı tüm advers olaylar
(MedDRA terimleri), çok yaygın (≥1/10); yaygın (≥1/100 ila <1/10); yaygın olmayan (≥1/1.000
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor) karşılık gelen sıklıklarda bildirilmiştir. Her sıklık
grubunda, istenmeyen etkiler azalan ciddiyet sırasıyla sunulmaktadır.
Kan ve lenf sistemi hastalıkları
Yaygın olmayan: Koagülopati
5 / 17Bağışıklık sistemi hastalıkları
Bilinmiyor: Anafilaktik şok, anaflaktik reaksiyonlar*
Metabolizma ve beslenme hastalıkları
Çok yaygın: Hipokalemi
Yaygın: Hiperglisemi
Sinir sistemi hastalıkları
Yaygın: Konvülsiyon, baş ağrısı
Vasküler hastalıklar
Yaygın: Hipertansiyon, hipotansiyon
Yaygın olmayan: Yüz kızarması, sıcak basması
Solunum, göğüs bozuklukları ve mediastinal hastalıklar
Yaygın: Bronşiyal spazm, dispne
Gastrointestinal hastalıklar
Çok yaygın: Diyare, mide bulantısı
Yaygın: Kusma
Yaygın olmayan: Üst karın bölgesinde ağrı
Hepatobiliyer hastalıklar
Yaygın: Kandaki alkalin fosfatazda artış, aspartat aminotransferazda artış,
alanin aminotransferazda artış, kandaki bilirubin artışı, kolestaz
Yaygın olmayan: Gama-glutamiltransferazda artış
Deri ve deri altı doku hastalıkları
Yaygın: Döküntü, kaşıntı
Yaygın olmayan: Ürtiker
Böbrek ve idrar yolu hastalıkları
Yaygın: Kan kreatinin düzeyinde artış
Genel bozukluklar ve uygulama bölgesine ilişkin hastalıklar
Yaygın olmayan: İnfüzyon yerinde ağrı
*bkz. Bölüm 4.4
Pediyatrik popülasyon
Anidulafunginin güvenliliği, ileriye dönük, açık etiketli, karşılaştırmalı olmayan bir pediyatrik
çalışmada ICC’li (kandidemi dahil invaziv kandidiyaz) 68 pediyatrik hastada (1 ay ila <18 yaş)
araştırılmıştır (bkz. Bölüm 5.1). Alanin aminotransferaz (ALT) ve aspartat aminotransferaz
(AST) artışı da dahil olmak üzere belirli hepatobiliyer advers olayların sıklığı, bu pediyatrik
6 / 17hastalarda yetişkinlerde gözlenenden (% 2) daha yüksek bir sıklıkta (% 7-10) ortaya çıkmıştır.
Altta yatan hastalık şiddetindeki risk veya farklılıklar katkıda bulunmuş olsa da, hepatobiliyer
advers reaksiyonların yetişkinlere göre pediyatrik hastalarda daha sık görülmesi göz ardı
edilemez.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Tüm doz aşımlarında olduğu gibi, gerektiğinde genel destekleyici önlemlerden
faydalanılmalıdır. Doz aşımı durumunda bölüm 4.8 istenmeyen etkiler bölümünde bahsedilen
yan etkiler görülebilir.
Klinik çalışmalar sırasında, yükleme dozu olarak yanlışlıkla bir kez 400 mg anidulafungin dozu
kullanılmıştır. Klinik advers olay bildirilmemiştir. 260 mg’lık bir yükleme dozunun ardından
günde 130 mg alan 10 sağlıklı denek üzerinde yapılan bir çalışmada, anidulafungin doz-
sınırlayıcı toksisite olmaksızın iyi tolere edilmiş; 10 denekten üçünde geçici, asemptomatik
transaminaz yükselmeleri (≤3 x Normal Üst Sınır) görülmüştür.
Pediyatrik bir klinik çalışma sırasında, bir gönüllü iki doz (normal dozun %143’ü olacak
şekilde) anidulafungin almıştır. Hiçbir klinik yan etki bildirilmemiştir.
DULAFUX diyaliz edilemez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Sistemik kullanılan antimikotikler, diğer antimikotikler
ATC kodu: J02AX06
Etki mekanizması
Anidulafungin yarı sentetik bir ekinokandin, Aspergillus nidulans’ın bir fermantasyon
ürününden sentezlenen bir lipopeptittir.
Anidulafungin memeli hücrelerinde bulunmayan, ama fungal hücrelerde bulunan bir enzim
olan 1,3-beta-D glukan sentazı seçici olarak inhibe eder. Bu durum fungal hücre duvarının
temel bileşeni olan 1,3-beta-D-glukanın oluşumunun inhibisyonu ile sonuçlanır. Anidulafungin
Candida türlerine karşı fungisidal etkililik ve Aspergillus fumigatus hiflerinin aktif hücre üreme
bölgelerine karşı etkililik göstermiştir.
7 / 17İn vitro etkililik
Anidulafungin C. albicans, C. glabrata, C. parapsilosis, C. krusei ve C. tropicalis’a karşı in
vitro aktivite sergilemiştir. Bu bulguların klinik anlamlılığı için bkz. “Klinik etkililik ve
güvenlilik”.
Hedef genin etkin noktalarındaki mutasyonlu izolatlar, klinik başarısızlık veya alevlenmiş
enfeksiyonlar ile ilişkili bulunmuştur. Pek çok klinik olgu, kaspofungin tedavisini
kapsamaktadır. Ancak hayvanlarla yapılan deneylerde bu mutasyonlar, tüm ekinokandinlere
çapraz direnç göstermiş ve bu yüzden bu tip izolatlar, anidulafungin ile daha fazla klinik
deneyim elde edilene kadar ekinokandine dirençli olarak sınıflandırılmıştır.
Anidulafunginin, Kandida türlerine karşı olan in vitro aktivitesi hepsinde aynı değildir.
Özellikle C. parapsilosis için anidulafunginin minimum inhibitör konsantrasyonu (MİK) değeri
diğer Kandida türlerindekinden daha yüksektir.
Kandida türlerinin anidulafungine karşı duyarlılığını ve ilgili açıklayıcı kırılma noktalarını test
etmek için Avrupa Antimikrobik Duyarlılık Testleri Komitesi (EUCAST) tarafından
standardize bir teknik belirlenmiştir.
Tablo 1. EUCAST Kırılma Noktaları
MİK kırılma noktası (mg/L)
Kandida türleri
≤S (Duyarlı) >R (Dirençli)
Candida albicans 0,03 0,03
Candida glabrata 0,06 0,06
Candida tropicalis 0,06 0,06
Candida krusei 0,06 0,06
Candida parapsilosis1 4 4
Diğer Kandida türleri Kanıtlar yetersiz
1Türle ilgili olmayan sınır değerler, esas olarak PK/PD verileri temelinde belirlenmiştir ve
belirli Candida türlerinin MİK dağılımlarından bağımsızdır. Yalnızca belirli kırılma noktaları
olmayan organizmalar için kullanılırlar.
İn vivo etkililik
Parenteral olarak uygulanan anidulafungin immünkompetan ve immünokompromize olan fare
ve tavşan modellerinde Candida türlerine karşı etkin olmuştur. Anidulafungin son tedavi
alındıktan 24-96 saat aralığında belirlenen bir zamanda hayatta kalmayı arttırmanın yanısıra
Candida türlerinin organ yükünü azaltmıştır.
Deneysel enfeksiyonlar arasında nötropenik tavşanlarda yaygın C. albicans enfeksiyonu,
flukonazole dirençli C. albicans‘lı nötropenik tavşanların özofageal/orofaringeal enfeksiyonu
ile flukonazole dirençli C. glabrata’lı nötropenik farelerde yaygın enfeksiyon bulunmaktadır.
8 / 17Klinik etkililik ve güvenlilik
Kandidemi ve diğer invasif kandidiyazis formları
Anidulafunginin güvenlilik ve etkililik kandidemisi olan nötropenik olmayan hastalarda ve
derin doku kandida enfeksiyonu veya apse oluşturan bir hastalığı (Candida endokardit,
osteomiyelit ya da menenjiti olan hastalar veya C. krusei nedeniyle enfeksiyonu olanlar
çalışmaya dahil edilmemiştir.) olan sınırlı sayıdaki hastalarda yapılan pivotal Faz 3, randomize,
çift-kör, çok-merkezli, çok-uluslu bir çalışmada değerlendirilmiştir. Hastalar günde bir kez IV
anidulafungin (200 mg’lık yükleme dozunun ardından 100 mg idame dozu) veya IV flukonazol
(800 mg’lık yükleme dozunun ardından 400 mg idame dozu) alacak şekilde randomize
edilmiştir. Hastalar APACHE II puanı (≤20 ve >20) ve nötropeninin varlığı ya da yokluğuna
göre sınıflandırılmıştır. Tedavi en az 14, en fazla 42 gün süreyle uygulanmıştır. Her iki çalışma
grubunda yer alan hastaların oral ilacı tolere edebilmeleri, en az 24 saat süreyle ateşlerinin
olmaması ve en son kan kültürlerinin Candida türleri için negatif olması koşuluyla en az 10
günlük intravenöz tedavi sonrasında oral flukonazole geçmesine izin verilmiştir.
Çalışma ilacından en az bir doz alan ve çalışmaya girmeden önce normalde steril bir yerden
Candida türleri için kültürü pozitif çıkmış olan hastalar (modifiye edilmiş tedavi-amaçlı
[MITT] popülasyon) IV tedavisinin sonunda primer genel yanıt analizine dahil edilmiştir.
Genel yanıtın başarılı olması için klinik iyileşme ve mikrobiyolojik eradikasyon
gerekmekteydi. Hastalar tüm tedavi sona erdikten sonra da altı hafta süreyle takip edilmiştir.
İki yüz elli altı (16 ile 91 yaşları arasında) hasta tedavi görecek şekilde randomize edilmiş ve
en az bir doz çalışma ilacı almıştır. Anidilafungin grupta, başlangıçta en çok izole edilen tür C.
albicans (% 63,8 anidulafungin, %59,3 flukonazol), onu takiben C. glabrata (%15,7, %25,4),
C. parapsilosis (%10,2, %13,6) ve C. tropicalis (%11,8, %9,3) (son üç türün izolatları sırasıyla
20, 13 ve 15) olmuştur. Hastaların çoğunda APACHE II puanları 20’ye eşit ya da 20’den azdır
ve çok azı nötropeniktir.
Hem genel hem de çeşitli alt grupların etkililik verileri aşağıdaki Tablo 2’de sunulmaktadır.
Tablo 2. MITT popülasyonunda genel başarı: primer ve sekonder sonlanım noktaları
Grup farkı a
Anidulafungin Flukonazol
( 95% GA)
IV Tedavi sonu
96/127 (%75,6) 71/118 (%60,2) 15,42 (3,9, 27)
(1° sonlanım noktası)
Sadece Kandidemi 88/116 (%75,9) 63/103 (% 61,2) 14,7 (2,5, 26,9)
Diğer steril alanlar b 8/11 (% 72,7) 8/15 (% 53,3) -
Peritonal sıvı /IAc apseler 6/8 5/8
Diğer 2/3 3/7
C. albicansd 60/74 (% 81,1) 38/61 (% 62,3) -
Albicans olmayan türler d 32/45 (% 71,1) 27/45 (% 60) -
Apache II skoru ≤ 20 82/101 (%81,2) 60/98 (% 61,2) -
9 / 17Apache II skoru > 20 14/26 (% 53,8) 11/20 (% 55) -
Nötropenik olmayan
94/124 (%75,8) 69/114 (%60,5) -
(ANC, hücre/mm3 > 500)
Nötropenik
2/3 2/4 -
(ANC, hücre/mm3 ≤ 500)
Diğer sonlanım noktalarında
Tüm tedavilerin sonunda 94/127 (%74) 67/118 (%56,8) 17,24 (2,9, 31,6)e
2 haftalık takip 82/127 (%64,6) 58/118 (%49,2) 15,41 (0,4, 30,4)e
6 haftalık takip 71/127 (%55,9) 52/118 (%44,1) 11,84 (-3,4,27)e
a Anidulafungin eksi flukonazol olarak hesaplanmıştır.
b Eşzamanlı kandidemi ile birlikte veya ayrı
c Intra-abdominal
d Tek temel patojenli hastaları gösteren veriler
e %98,3 güven aralığı, ikincil zaman noktalarının çoklu karşılaştırılması için ayarlanmış post
hoc
Hem anidulafungin hem de flukonazol kolları ile görülen ölüm oranları aşağıdaki tabloda
verilmiştir.
Tablo 3. Mortalite
Anidulafungin Flukonazol
Tüm çalışma mortalitesi 29/127 (% 22,8) 37/118 (% 31,4)
Çalışma tedavisi sırasında mortalite 10/127 (% 7,9) 17/118 (%14,4)
Candida enfeksiyonuna bağlı mortalite 2/127 (% 1,6) 5/118 (% 4,2)
Nötropenik Hastalarda Ek Veriler
Mikrobiyolojik olarak doğrulanmış invazif kandidiyazisi bulunan yetişkin nötropenik
hastalarda (mutlak nötrofil sayısı ≤ 500 hücre/mm3 ve beyaz kan hücresi (BKH) ≤ 500
hücre/mm3 olarak tanımlanmış veya araştırmacı tarafından başlangıçta nötropenik olarak
sınıflandırılmış) anidulafunginin (200 mg intravenöz yükleme dozu ve ardından intravenöz
yoldan günde 100 mg) etkililiği, 5 prospektif çalışmadan (kaspofungin ile karşılaştırmalı bir
çalışma ve karşılaştırmalı olmayan 4 açık etiketli çalışma) gelen birleştirilmiş verilerin bir
analizinde değerlendirilmiştir.
Hastalar, en az 14 gün boyunca tedavi edilmiştir. Klinik açıdan stabil olan hastalarda,
anidulafungin ile en az 5 ila 10 gün tedaviden sonra oral azol tedavisine geçişe izin verilmiştir.
Analize toplam 46 hasta dahil edilmiştir. Hastaların birçoğunda sadece kandidemi görülmüştür
(%84,8; 39/46). Başlangıçta izole edilen en yaygın patojenler C. tropicalis (%34,8; 16/46), C.
krusei (%19,6; 9/46), C. parapsilosis (%17,4; 8/46), C. albicans (%15,2; 7/46) ve C. glabrata
(%15,2; 7/46) olmuştur. Başarılı global yanıt oranı intravenöz tedavi sonunda (primer sonlanım
noktası) 26/46 olurken (%56,5) tüm tedavilerin sonunda 24/46 olmuştur (%52,2). Çalışma
sonuna kadar (6 haftalık takip viziti) tüm nedenlere bağlı mortalite 21/46 (%45,7) olarak
saptanmıştır.
10 / 17İnvazif kandidiyazis görülen yetişkin nötropenik hastalarda (başlangıçta mutlak nötrofil sayısı
≤ 500 hücre/mm3 olarak tanımlanmıştır) anidulafunginin etkililiği prospektif, çift kör,
randomize, kontrollü bir çalışmada değerlendirilmiştir. Uygun hastalara anidulafungin (200 mg
intravenöz yükleme dozu ve ardından her gün intravenöz yoldan 100 mg) veya kaspofungin (70
mg intravenöz yükleme dozu ve ardından her gün intravenöz yoldan 50 mg) verilmiştir (2:1
randomizasyon). Hastalar, en az 14 gün boyunca tedavi edilmiştir.
Klinik açıdan stabil hastalarda, en az 10 gün çalışma tedavisinden sonra oral azol tedavisine
geçişe izin verilmiştir. Çalışmaya, mikrobiyolojik olarak invazif kandidiyazisi (MITT
popülasyonu) doğrulanmış toplam 14 nötropenik hasta kaydedilmiştir (11 hasta anidulafungin;
3 hasta kaspofungin). Hastaların çoğunda sadece kandidemi mevcuttur. Başlangıçta izole edilen
en yaygın patojenler C. tropicalis (4 anidulafungin, 0 kaspofungin), C. parapsilosis (2
anidulafungin, 1 kaspofungin), C. krusei (2 anidulafungin, 1 kaspofungin) ve C. ciferrii (2
anidulafungin, 0 kaspofungin) olmuştur. İntravenöz tedavi sonunda başarılı global yanıt oranı
(primer sonlanım noktası), anidulafungin için 8/11 (%72,7) ve kaspofungin için 3/3 (%100)
olarak saptanmıştır (fark -27,3, %95 GA -80,9, 40,3). Tüm tedavilerin sonunda başarılı global
yanıt oranı ise anidulafungin için 8/11 (%72.7) ve kaspofungin için 3/3 (%100) olmuştur (fark
-27,3, %95 GA -80,9, 40,3). Altı haftalık takip vizitine kadar tüm nedenlere bağlı mortalite
anidulafungin için (MITT popülasyonu) 4/11 (%36,4) ve kaspofungin için 2/3 (%66,7) olarak
saptanmıştır.
İnvazif kandidiyazisi (MITT popülasyonu) ve nötropenisi mikrobiyolojik olarak doğrulanmış
hastalar 4 prospektif, açık etiketli, karşılaştırmalı olmayan çalışmadan elde edilen birleştirilmiş
verilerin bir analizinde tanımlanmıştır. Anidulafunginin (200 mg intravenöz yükleme dozu ve
ardından her gün intravenöz yoldan 100 mg) etkililiği, mutlak nötrofil sayısı ≤ 500 hücre/mm3
veya BKH ≤ 500 hücre/mm3 olarak tanımlanmış 22 hasta veya araştırmacı tarafından
başlangıçta nötropenik olarak sınıflandırılmış 13 hasta olmak üzere 35 yetişkin nötropenik
hastada değerlendirilmiştir. Tüm hastalar en az 14 gün tedavi edilmiştir. Klinik açıdan stabil
hastalarda, anidulafungin ile en az 5 ila 10 gün tedaviden sonra oral azol tedavisine geçişe izin
verilmiştir. Hastaların birçoğunda sadece kandidemi görülmüştür (%85,7). Başlangıçta izole
edilen en yaygın patojenler C. tropicalis (12 hasta), C. albicans (7 hasta), C. glabrata (7 hasta),
C. krusei (7 hasta) ve C. parapsilosis (6 hasta) olmuştur. Başarılı global yanıt oranı intravenöz
tedavi sonunda (primer sonlanım noktası) 18/35 (%51,4) olurken tüm tedavilerin sonunda 16/35
(%45,7) olmuştur. 28. gün itibariyle tüm nedenlere bağlı mortalite 10/35 (%28,6) olarak
saptanmıştır. Hem intravenöz tedavi sonunda hem de tüm tedavilerin sonunda başarılı global
yanıt oranı, başlangıçta araştırmacılar tarafından nötropenili olduğu değerlendirilmiş 13 hastada
7/13 (%53,8) olmuştur.
Derin Doku Enfeksiyonu Olan Hastalarda Ek Veriler
Anidulafungin’in (200 mg IV yükleme dozunu takip eden günlük 100 mg IV dozu)
mikrobiyolojik olarak kesinleşmiş derin doku kandidiyazisi bulunan erişkin hastalardaki
etkililiği, (1’i karşılaştırmalı, 4’ü ise açık etiketli olmak üzere) 5 prospektif çalışmadan elde
edilen toplu verilerin analizinde değerlendirilmiştir. Hastalar, en az 14 gün süreyle tedavi
edilmiştir. 4 açık etiketli çalışmada oral azol terapisine geçişe, en az 5 ila 10 gün süreli
11 / 17anidulafungin tedavisinin ardından izin verilmiştir. Analize toplam 129 hasta dahil edilmiştir.
Hastaların yirmi birinde (%16,3) eş zamanlı kandidemi mevcuttur. Ortalama APACHE II skoru
14,9’dur (aralık: 2 – 44). En yaygın enfeksiyon bölgeleri arasında peritoneal kavite (%54,3;
129’da 70), hepatobiliyer kanal (%7; 129’da 9), plevral kavite (%5,4; 129’da 7) ve böbrek
(%3,1; 129’da 4) yer almaktadır. Derin doku bölgesinden izole edilen en yaygın patojenler
temelde, C. albicans (%64,3; 129’da 83), C. glabrata (%31,0; 129’da 40), C. tropicalis (%11,6;
129’da 15) ve C. krusei (%5,4; 129’da 7)’dir. İntravenöz tedavinin bitimindeki başarılı global
yanıt (birincil sonlanım noktası); 6 haftalık takip vizitine kadarki tüm tedavilerin sonu ve tüm
nedenlere bağlı mortalite oranları Tablo 4’te sunulmuştur.
Tablo 4. Derin Doku Kandidiyazis Hastalarında Başarılı Global Yanıta ve Tüm Nedenlere
Bağlı Mortalite Oranı – Toplu Analiz
EOIVTb’de Global Başarı Yanıtı MITT Popülasyonu (%n/N)
Genel 102/129 (%79,1)
Peritoneal kavite 51/70 (%72,9)
Hepatobiliyer kanal 7/9 (%77,8)
Plevral kavite 6/7 (%85,7)
Böbrek 3/4 (%75)
EOTb’de Global Başarı Yanıtı 94/129 (%72,9)
Tüm Nedenlere Bağlı Mortalite 40/129 (%31)
a Başarılı global yanıt, hem klinik, hem de mikrobiyolojik yanıt olarak tanımlanmıştır.
b EOIVT, İntravenöz Tedavi Sonu; EOT, Tüm Tedavilerin Sonu
Pediyatrik popülasyon
Prospektif, açık etiketli, karşılaştırmalı olmayan, çok uluslu bir çalışmada, kandidemi dahil
invaziv kandidiyazisi (ICC) olan 1 aydan <18 yaşına kadar 68 pediyatrik hastada
anidulafunginin güvenliliği ve etkililiği değerlendirilmiştir. Hastalar yaşa göre
sınıflandırılmıştır (1 ay ila <2 yaş, 2 ila <5 yaş ve 5 ila <18 yaş) ve günde bir kez intravenöz
anidulafungin (1. günde 3 mg/kg yükleme dozu ve 1,5 mg / kg günlük idame) 35 güne kadar)
verilmiştir. Ve ardından isteğe bağlı olarak oral flukonazole geçilmiştir (6-12 mg/kg/gün,
maksimum 800 mg/gün). Hastalar EOT’den 2 ve 6 hafta sonra takip edilmiştir.
Anidulafungin alan 68 hastadan 64’ünde mikrobiyolojik olarak doğrulanmış Candida
enfeksiyonu vardı ve modifiye edilmiş tedavi amaçlı (MITT) popülasyonda etkinlik açısından
değerlendirilmiştir. Genel olarak 61 hastada (% 92,2) Candida sadece kandan izole edilmiştir.
En yaygın izole edilen patojenler Candida albicans (25 [% 39,1] hasta), ardından Candida
parapsilosis (17 [% 26,6] hasta) ve Candida tropicalis (9 [% 14,1] hasta) olmuştur. Başarılı bir
global yanıt, hem klinik bir başarı yanıtı (iyileşme veya iyileştirme) hem de mikrobiyolojik bir
başarı yanıtı (eradikasyon veya varsayılan eradikasyon) olarak tanımlanmıştır. MITT
popülasyonundaki genel başarılı küresel yanıt oranları Tablo 5’te sunulmuştur.
12 / 17Tablo 5. Yaş Grubunca MITT Popülasyonuna Göre Başarılı Global Yanıtın Özeti
Başarılı Global Yanıt, % n
1 ay < 2 yaş 2 yaş < 5 yaş 5 yaş < 18 yaş Genel
Zaman Global
(N=16) (N=18) (N=30) (N=64)
noktası yanıt
n (n/N, %) n (n/N, %) n (n/N, %) n (n/N, %)
EOIVT Başarı 11 (68,8) 14 (77,8) 20 (66,7) 45 (70,3)
% 95 GA (41,3, 89) (52,4, 93,6) (47,2, 82,7) (57,6, 81,1)
EOT Başarı 11 (68,8) 14 (77,8) 21 (70) 46 (71,9)
% 95 GA (41,3, 89) (52,4, 93,6) (50,6, 85,3) (59,2, 82,4)
Takip eden Başarı 11 (68,8) 13 (72,2) 22 (73,3) 46 (71,9)
2 hafta % 95 GA (41,3, 89) (46,5, 90,3) (54,1, 87,7) (59,2, 82,4)
Takip eden Başarı 11 (68,8) 12 (66,7) 20 (66,7) 43 (67,2)
6 hafta % 95 GA (41,3, 89) (41, 86,7) (47,2, 82,7) (54,3, 78,4)
% 95 GA = Clopper-Pearson yöntemi kullanılarak iki terimli oranlar için tam % 95 güven
aralığı; EOIVT = İntravenöz Tedavinin Sonu; EOT = Tüm Tedavinin Sonu; MITT =
değiştirilmiş tedavi amacı; N = popülasyondaki denek sayısı; n = yanıtlı denek sayısı
5.2 Farmakokinetik özellikler
Genel özellikler
Anidulafunginin farmakokinetiği sağlıklı denekler, özel popülasyonlar ve hastalarda
tanımlanmıştır. Sistemik maruz kalmada denekler arasında düşük bir değişkenlik (varyasyon
katsayısı ~%25) saptanmıştır. Kararlı duruma yükleme dozundan (günlük idame dozunun iki
katı) sonra birinci günde ulaşılmıştır.
Emilim:
IV uygulanan bir preparat olduğundan farmakokinetik özellikleri arasında “emilim” bir
inceleme konusu değildir.
Dağılım:
Anidulafunginin farmakokinetiği, hızlı bir dağılım yarı-ömrü (0,5-1 saat) ve total vücut sıvısı
volümüne benzer bir şekilde 30-50 L’lik bir dağılım hacmi ile tanımlanır. Anidulafungin insan
plazma proteinlerine büyük oranda (>99%) bağlanır. İnsanlarda anidulafunginin belirgin bir
dokuya dağılımı ile ilgili çalışma yapılmamıştır. Bu yüzden anidulafunginin serebrosipinal
sıvıya penetrasyonu ve/veya kan-beyin bariyerini geçmesi konusunda bir bilgi yoktur.
Biyotransformasyon:
Anidulafunginin hepatik metabolizması gözlenmemiştir. Anidulafungin sitokrom P450
izoenzimleri ile klinik açıdan önemli bir substrat, indükleyici ya da inhibitör değildir.
Anidulafunginin sitokrom P450 izoenzimleri tarafından metabolize edilen ilaçların
metabolizması üzerinde klinik açıdan önemli etki yaratması olası değildir.
13 / 17Anidulafungin fizyolojik ısıda ve pH’da, yavaş bir kimyasal bozunmaya uğrayarak antifungal
etkinliği olmayan açık halkalı bir peptit haline gelir. Anidulafungin’in fizyolojik koşullar
altında in vitro bozunma yarı-ömrü yaklaşık 24 saattir. In vivo ortamda açık-halkalı ürün daha
sonra bozunmuş peptidik ürünlere dönüşür ve ağırlıklı olarak biliyer sistem yoluyla vücuttan
dışarı atılır.
Eliminasyon:
Anidulafunginin klerensi yaklaşık 1 L/s’tir. Anidulafunginin plazma konsantrasyon-zaman
profilinin büyük bir çoğunluğunu karakterize eden yaklaşık 24 saatlik baskın bir eliminasyon
yarı ömrü ile profilin son eliminasyon aşamasını karakterize eden 40-50 saatlik bir son yarı-
ömrü vardır.
Tek-dozlu bir klinik çalışmada, sağlıklı deneklere işaretlenmiş (14C) anidulafungin (~88 mg)
uygulanmıştır. Uygulanan radyoaktif dozun yaklaşık %30’u 9 günde dışkıyla atılmış, bunun
%10’dan azı bozulmamış ilaçtır. Uygulanan radyoaktif dozun %1’den azı vücuttan idrarla
atılmış olup göz ardı edilir bir renal klirens göstermektedir. Anidulafungin konsantrasyonları
doz sonrası 6. günde miktarın alt sınırlarına düşmüştür. Doz sonrası 8. haftada, kan, idrar ve
dışkıda ihmal edilebilir miktarlarda ilaç-kaynaklı radyoaktivite görülmüştür.
Doğrusallık/ Doğrusal olmayan durum
Anidulafungin geniş bir günlük doz aralığında (15-130 mg) doğrusal farmakokinetik
göstermektedir.
Hastalardaki karakteristik özellikler
Mantar enfeksiyonu olan hastalar:
Mantar enfeksiyonu olan hastalarda anidulafunginin farmakokinetiği, popülasyon
farmakokinetik analizlerine dayanarak sağlıklı deneklerde gözlenene benzerdir. 1,1 mg/dk’lık
bir infüzyon hızında günlük 200/100 mg’lık bir dozla, kararlı durum tepe (C ) ve çukur
maks
konsantrasyonları (C ) sırasıyla yaklaşık 7 ve 3 mg/L’ye ulaşabilir ve ortalama kararlı durum
min
EAA değeri yaklaşık 110 mg⋅saat/L’dir.
Vücut ağırlığı:
Her ne kadar ağırlık popülasyon farmakokinetik analizinde klirens açısından değişkenlik
kaynağı olarak tanımlansa da, ağırlığın anidulafunginin farmakokinetiği üzerinde düşük oranda
klinik önemi vardır.
Cinsiyet:
Sağlıklı erkek ve kadınlarda anidulafunginin plazma konsantrasyonları benzerdir. Çoklu doz
hasta çalışmalarında, ilaç klirensi erkeklerde biraz daha hızlı olmuştur (yaklaşık %22).
Yaşlılar:
Popülasyon farmakokinetik analizi medyan klirens değerinin yaşlı grubu (hastalar ≥ 65 yaş,
medyan CL = 1,07 L/s) ile yaşlı-olmayan grup (hastalar < 65 yaş, medyan CL = 1,22 L/s)
arasında biraz farklılık gösterdiğini, ama klirens aralığının benzer olduğunu göstermiştir.
14 / 17Köken:
Anidulafunginin farmakokinetiği beyaz, siyah, Asyalı ve Hispanik ırkta birbirine yakındır.
HIV pozitiflik:
Eşzamanlı anti-retroviral tedaviye bakılmaksızın HIV pozitifliğe bağlı doz ayarlaması
gerektirmez.
Karaciğer yetmezliği:
Anidulafungin karaciğerde metabolize edilmez. Anidulafunginin farmakokinetiği Child-Pugh
sınıfı A, B ya da C karaciğer yetmezliği olan hastalarda incelenmiştir. Anidulafungin
konsantrasyonları herhangi bir şiddette karaciğer yetmezliği olan deneklerde artış
göstermemiştir. Her ne kadar Child-Pugh sınıfı C karaciğer yetmezliği olan hastalarda EAA,
değerinde hafif bir azalma gözlenmiş olsa da, bu azalmanın sağlıklı denekler için gözlenen
popülasyon aralığı tahminlerinin içerisinde olduğu bildirilmiştir.
Böbrek yetmezliği:
Anidulafunginin ihmal edilebilir bir renal klirensi vardır (<%1). Hafif, orta, şiddetli derecede
ya da son dönem (diyalize-bağımlı) böbrek yetmezliği olan hastalarla yapılan klinik bir
çalışmada, anidulafunginin farmakokinetiği böbrek fonksiyonları normal olan deneklerde
gözlenene benzer olmuştur. Anidulafungin diyaliz edilebilir değildir ve hemodiyaliz zamanına
bakılmaksızın kullanılabilir.
Pediyatrik popülasyon:
Günlük dozlar sonrasında anidulafunginin farmakokinetiği nötropenisi olan 24
immünkompromize pediyatrik hastada (2 ile 11 yaş arası) ve adolesan (12 ile 17 yaş arası)
hastada araştırılmıştır. Kararlı duruma yükleme dozundan (idame dozunun iki katı) sonraki
birinci günde ulaşılmış ve kararlı durum C ve EAA dozla orantılı bir şekilde artış
maks ss
göstermiştir. 2 ile 17 yaş arası hastalarda 0,75 ve 1,5 mg/kg/gün’lük günlük idame dozlarının
ardından sistemik maruz kalma, sırasıyla 50 ve 100 mg/gün sonrasında yetişkinlerde gözlenene
benzer olmuştur.
Anidulafunginin farmakokinetiği, 3 mg/kg yükleme dozu ve 1,5 mg / kg / gün idame dozunun
uygulanmasını takiben ileriye dönük, açık etiketli, karşılaştırmalı olmayan bir pediyatrik
çalışmada ICC’li 66 pediyatrik hastada (1 ay ila <18 yaş) araştırılmıştır. (bkz. Bölüm 5.1).
ICC’li yetişkin ve pediyatrik hastalardan alınan birleşik verilerin popülasyon farmakokinetik
analizine dayalı olarak, yaş gruplarında (1 ay ila <2 yıl, 2 ila <5 yaş ve 5 ila <18 yaş), 200 mg
yükleme dozu ve 100 mg/gün idame dozu alan yetişkinlerdekilere benzerdir. Vücut ağırlığı
ayarlı CL (L/ sa/ kg) ve kararlı durumda dağılım hacmi (L/kg) yaş grupları arasında benzerdir.
5.3 Klinik öncesi güvenlilik verileri
Üç aylık çalışmalarda, sıçan ve maymunlarda öngörülen klinik terapötik maruz kalmanın 4 ila
6 katı yükseği dozlarda, enzimlerde yükselme ve morfolojik değişimler içeren karaciğer
toksisitesi bulgusuna rastlanmıştır. Anidulafungin ile yapılan in vitro ve in vivo genotoksisite
çalışmalarında genotoksik potansiyel bulgusu görülmemiştir. Hayvanlarda yapılan uzun
15 / 17dönemli çalışmalar anidulafunginin karsinojenik potansiyelini değerlendirmek amacıyla
yapılmamıştır.
Sıçanlara anidulafungin verilmesi, erkek ve kadın fertilitesi dahil üreme üzerinde herhangi bir
etki göstermemiştir.
Anidulafungin sıçanlarda plasenta duvarını aşmış ve fetal plazmada tespit edilmiştir. Embriyo-
fetal gelişim çalışması 100 mg/gün olarak önerilen terapötik idame dozunun 0,2-2 katı dozlarda
sıçanlarda, 1-4 katı dozlarda da tavşanlarda gerçekleştirilmiştir. Test edilen en yüksek dozda
anidulafungin sıçanlarda ilaç ile alakalı gelişimsel toksisiteye sebep olmamıştır. Tavşanlarda
gözlenen gelişimsel etkiler (fetus kilolarında biraz azalma) yüksek doz grubunda oluşmuştur,
Bu doz aynı zamanda maternal toksisite de yaratmıştır.
Enfekte olmamış yetişkinlerde ve yenidoğan sıçanlarda tek dozdan sonra anidulafunginin
beyindeki konsantrasyonu düşüktür (beyin plazma oranı yaklaşık 0,2).Bunun yanında enfekte
olmamış yenidoğan sıçanlarda 5 günlük dozdan sonra beyindeki konsantrasyon artmıştır (beyin
plazma oranı yaklaşık 0,7). Yaygın kandidiyazisli tavşanlarda ve CNS kandida enfeksiyonu
olan farelerde yapılan çoklu doz çalışmaları anidulafunginin beyindeki fungal yükü azalttığını
göstermiştir.
Yaygın kandidiyazis ve hematojen Candida meningoensefalit tavşan modellerinde
farmakokinetik-farmakodinamik çalışmaların sonucu, MSS dışı dokulara göre MSS
dokularının enfeksiyonlarını en iyi şekilde tedavi etmek için daha yüksek dozlarda
anidulafungin gerektiğini göstermiştir (bkz. Bölüm 4.4).
Sıçanlara 3 doz seviyesinde anidulafungin verilmiş ve 1 saat içinde ketamin ve ksilizin
kombinasyonu kullanılarak uyutulmuşlardır. En yüksek doz alan sıçan grubu anestezi ile
şiddetlenmiş infüzyon ile ilişkili reaksiyonlar deneyimlemişlerdir. Orta doz alan sıçan grubunda
da benzer reaksiyonlar görülmüş fakat sadece anestezi uygulanmasından sonra bu reaksiyonlar
ortaya çıkmıştır. Anestezi varlığında veya yokluğunda en düşük doz alan grupta herhangi bir
yan etki görülmemiştir. Ayrıca orta doz alan grupta da anestezi yokluğunda infüzyon ile ilgili
yan etkiler ortaya çıkmamıştır.
Juvenil sıçanlarda yapılan çalışmalar, yetişkin hayvanlara kıyasla anidulafungin
hepatotoksisitesine daha fazla duyarlılık göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Fruktoz
Mannitol
Polisorbat 80
Tartarik asit
Sodyum hidroksit (pH ayarı için)
Hidroklorik asit (pH ayarı için)
16 / 176.2 Geçimsizlikler
Bu tıbbi ürün, Bölüm 6.6’da belirtilenler dışında diğer tıbbi ürünler ya da elektrolitler ile
karıştırılmamalı ya da birlikte verilmemelidir.
6.3 Raf ömrü
24 ay
Rekonstitüye edildikten sonra 2°C-25°C arasında saklanmak koşuluyla 1 saat içerisinde,
seyreltildikten sonra ise 2°C-8°C arasında buzdolabında saklanmak koşuluyla 24 saat içerisinde
kullanılmalıdır. Dondurulmamalıdır.
6.4 Saklamaya yönelik özel tedbirler
2°C-8°C arasında buzdolabında saklanmalıdır. Ürün kuru toz halinde 25°C’ye kadar
sıcaklıklara bir kez 48 saat maruz kalabilir. Sıcaklık maruziyetinden sonra, toz hemen
sulandırılmalı ve Bölüm 4.2’de belirtilen açıklamalar doğrultusunda seyreltilmelidir. Eğer
hemen sulandırılmayacak ise, sıcaklık maruziyetinden sonra toz atılmalıdır.
Mikrobiyolojik açıdan seyreltilmiş infüzyon çözeltisi hemen kullanılmalıdır. Eğer hemen
kullanılmayacak ise, önerilen saklama koşulu 2°C-8°C arasında en fazla 24 saattir.
6.5 Ambalajın niteliği ve içeriği
Kutuda gri renkli, bromobutil, çentikli, kauçuk liyofilizasyon tıpası ile hava geçirmez
(hermetik) şekilde kapatılmış ve yeşil flip-off ile sızdırmazlığı sağlanmış, 20R, şeffaf, renksiz,
Tip I cam flakon
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad. No:1 34303
Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI(LARI)
2022/336
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.06.2022
Ruhsat yenileme tarihi:
10. KÜB’ÜN YENİLENME TARİHİ
17 / 17