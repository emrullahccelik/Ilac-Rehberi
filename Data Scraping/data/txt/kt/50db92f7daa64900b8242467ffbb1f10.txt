1 
 KULLANMA TALİMATI  
ICARUS  20 mg ağızda dağılan  film 
Ağız dan alınır.  
 
• Etkin madde: Tadalafil  
Her bir ağızda dağılan  film 20 mg Tadalafil içerir.  
• Yardımcı maddeler:  Hidroksipropil selüloz, ksantan gum, gliserin, polietilen glikol 
400, mannitol, simetikon  emülsiyonu, titanyum dioksit, polisorbat 80, sukraloz, sarı 
demir oksit, kırmızı demir oksit, vanilya aroması, saf su  
 
Bu ilacı kullanmaya başlamadan önce KULLANMA TALIMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
 Bu kullanma talimatında:  
 
1. ICARUS  nedir ve ne için kullanılır?  
2. ICARUS ’u kullanmadan önce dikkat edilmesi gerekenler  
3. ICARUS  nasıl kullanılır?  
4. Olası yan etkiler nelerdir? 
5. ICARUS ’un saklanması  
 Başlıkları yer almaktadır.  
 
 
 
2 
 1. ICARUS  nedir ve ne için kullanılır?  
ICARUS  laminat PET/ADH/Al/ADH/Rayopeel® saşe içinde ambalajlanmış dikdörtgen 
biçiminde, açık sarı renkte, ağızda dağılan  filmdir. Ürün 2,4 ve 10 saşe içeren ambalajlarda 
kullanma talimatıyla beraber pazara sunulmaktadır. 
 
ICARUS , yetişkin erkeklerde erektil disfonksiyon tedavisi için kullanılan bir ilaçtır. Erektil 
disfonksiyon, cinsel aktivite için gerekli penis sertleşmesinin sağlanamaması veya sertliğin korunamaması durumudur. ICARUS ’un cinsel aktivite için uygun penis sertleşmesinin 
sağlanması yeteneğini önemli ölçüde geliştirdiği gösterilmiştir.   
 
ICARUS , tadalafil etkin maddesini içeren, fosfodiesteraz tip 5 inhibitörleri olarak adlandırılan 
ilaç grubuna dahildir. Cinsel uyarıyı takiben ICARUS , penis içerisindeki kan damarlarının 
gevşemesine yardımcı olarak kanın penis içerisine akışını sağlar. Bunun sonucunda peniste 
sertleşme gerçekleşir. Eğer sertleşme sorununuz yoksa ICARUS  yardımcı olmayacaktır.  
 Cinsel uyarının olmadığı durumlarda ICARUS ’un tek başına işe yaramayacağı önemle göz 
önünde bulundurulmalıdır. Bu nedenle sizin ve partnerinizin, sertleşme sorunu tedavisi için ilaç almıyormuş gibi, ön cinsel aktivitede bulunması gerekmektedir.  
 2. ICARUS ‘u kullanmadan önce dikkat edilmesi gerekenler  
ICARUS ’u aşağıdaki durumlarda KULLANMAYINIZ  
Eğer,  
• Tadalafil e veya ICARUS ’un içinde yer alan diğer maddelerden herhangi birine karşı  
alerjiniz (aşırı hassasiyet) varsa.  
• Herhangi bir formda organik nitrat veya amil nitrit gibi nitrik oksit içeren ilaçlar  
kullanıyorsanız. Bu grup ilaçlar (nitratlar), koroner kalp hastalığına bağlı göğüs ağrısı  
(anjina pektoris) tedavisinde kullanılmaktadır. ICARUS ’un bu ilaçların etkilerini 
artırdığı gösterilmiştir. Eğer herhangi bir formda nitrat kullanıyorsanız veya emin 
değilseniz  doktorunuzu bilgilendiriniz. 
• Ciddi kalp rahatsızlığınız varsa ya da yakın zamanda (son 90 gün içinde) kalp krizi  
geçirdiyseniz.  
• Stabil olmayan göğüs ağrısı (öngörülemeyen, düzensiz gelen anjina pektoris) ya da 
cinsel birleşme sırasında göğüs ağrınız varsa.  
3 
 • Son 6 ayda New York Heart Association sınıflandırmasına göre “Sınıf 2” ya da daha 
ağır kalp yetmezliğiniz varsa.  
• Kontrol edilemeyen kalp ritm bozukluğunuz (aritmi) varsa.  
• Tansiyonunuz çok düşükse (<90/50 mm Hg) ya da kontrol altına alınamamış yüksek tansiyonunuz varsa.  
• Yakın zamanda (son 6 ay içerisinde) felç geçirdiyseniz.  
• Göz felci olarak da tanımlanan non -arteritik anterior iskemik optik nöropati (NAION)  
nedeniyle görme kaybınız olduysa.  
• Riosiguat kullanıyorsanız. Bu ilaç akciğerde yüksek kan basıncı (pulmoner arteriyel  
hipertansiyon) ve kan pıhtısına bağlı akciğerde yüksek kan basıncı (kronik  
tromboembolik pulmoner hipertansiyon) tedavisi için kullanılır. ICARUS  gibi PDE5  
inhibitörlerinin bu ilacın tansiyon düşürücü etkisini arttırdığı gösterilmiştir. Riosiguat  
kullanıyorsanız veya emin değilseniz doktorunuzla konuşunuz.  
 
ICARUS ’u aşağıdaki durumlarda DİKKATLİ KULLANINIZ  
ICARUS ’u kullanmadan önce doktorunuzla konuşunuz. 
Cinsel aktivite kalbinize ekstra bir zorlama yaptığından, kalp hastalığı olan hastalarda olası bir  
risk taşır. Bu nedenle, kalp probleminiz varsa doktorunuzu bilgilendirmelisiniz. Aşağıdaki nedenler, ICARUS ’un sizin için neden uygun olmayabileceğini gösteren 
nedenlerdir. Eğer bunlardan herhangi bir tanesi size uyuyorsa, ilacı almadan önce doktorunuz 
ile konuşunuz:  
• Kırmızı kan hücrelerinin anormalliği (orak hücreli anemi), kemik iliği kanseri (multipl  
miyelom), kan hücrelerinin kanseri (lösemi) veya peniste şekil bozukluğunuz varsa.  
• Ciddi karaciğer probleminiz varsa, 20 mg’lık doz sizin için uygun olmayabilir. 
• Ciddi böbrek rahatsızlığınız varsa, 20 mg’lık doz sizin için uygun olmayabilir. 
• Peniste herhangi bir cinsel isteğe bağlı olmaksızın sık ve uzun süreli sertleşme varsa.  
 Leğen kemiğinin içindeki oluşumları ilgilendiren cerrahi girişim (pelvik cerrahi) veya prostat 
bezinin etrafındaki bazı dokularla birlikte alınması olarak tanımlanan , sinirin korunmadığı 
radikal prostatektomi geçiren hastalarda ICARUS ’un etkili olup olmadığı bilinmemektedir. 
Görmede ani azalma ya da görme kaybı yaşadıysanız, ICARUS  kullanmayı bırakınız ve 
derhal doktorunuza başvurunuz.  
 
4 
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza  danışınız.  
 Tadalafil kullanan bazı hastalarda azalmış veya ani işitme kaybı kaydedilmiştir. Olayın 
doğrudan tadalafille ilişkili olup olmadığı bilinmese de, işitmede azalma veya ani işitme kaybı 
yaşarsanız, ICARUS  kullanmayı bırakınız ve derhal doktorunuza başvurunuz.  
 
ICARUS , kadınların veya 18 yaş altı erkeklerin kullanımı için tasarlanmamıştır.  
 ICARUS ’un yiyecek ve içecek ile kullanılması  
ICARUS ’u aç veya tok karna kullanabilirsiniz.  
Alkol ile birlikte kullanımının etkileri için bölüm 3’e bakınız. Greyfurt suyu ICARUS ’un 
etkisi üzerine etkili olabilir ve dikkatle kullanılmalıdır. Daha fazla bilgi için doktorunuzla konuşunuz. 
 
Hamilelik  
Geçerli değildir.  
 
Emzirme  
Geçerli değildir.  
 
Araç ve makine kullanımı  
Klinik araştırmalarda ICARUS  kullanan erkeklerin bazılarında baş dönmesi bildirilmiştir. Bu 
nedenle, taşıt veya makine kullanmadan önce ilaçlara karşı nasıl bir tepki gösterdiğinizi 
bilmeniz gerekir.  
 ICARUS ’un içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
Diğer ilaçlar ile birlikte kullanımı  
Özellikle nitratlarla tedavi görüyorsanız doktorunuzu veya eczacınızı bilgilendirmeniz çok 
önemlidir , çünkü nitratlarla birlikte ICARUS  kullanmamalısınız.  
 
5 
 Aşağıdaki ilaçları ICARUS  ile birlikte kullanacaksanız ICARUS  ya da belirtilen ilaçlar 
etkilenebileceği için doktorunuz ya da eczacınıza bilgi veriniz:  
− Seçici olmayan alfa blok er olarak adlandırılan ilaçlar, (bazen yüksek tansiyonu ya da 
iyi huylu prostat büyümesine eşlik eden idrar yolu bulgularının tedavisinde kullanılır.)  
− Yüksek tansiyonu tedavi eden diğer ilaçlar  
− Riosiguat (akciğerde yüksek kan basıncı (pulmoner arteriyel hipertansiyon) ve 
akciğerde kan pıhtısına bağlı yüksek kan basıncı (kronik tromboembolik pulmoner 
hipertansiyon) tedavisi nde) kullanıyorsanız, ICARUS  gibi PDE5 inhibitörlerinin bu 
ilacın tansiyon düşürücü etkisini arttırdığı gösterilmiştir. Riosiguat kullanıyorsanız 
veya emin değilseniz doktorunuzla konuşunuz.  
− 5 alfa redüktaz inhibitörü (büyümüş prostatın tedavisinde kullanılır)  
− Ketokonazol gibi ilaçlar (mantar enfeksiyonlarının tedavisi için) ve AIDS ya da HIV enfeksiyonu tedavisi için proteaz inhibitörleri  (ritonavir, sakinavir)  
− Fenobarbital, fenitoin ve karbamazepin (konvülziyona karşı kullanılan ilaçlar)  
− Rifampisin, eritromisin, klaritromisin veya itrakonazol (gibi bakteri ve mantar enfeksiyonlarının tedavisinde kullanılan ilaçlar)  
− Sertleşme tedavisinde kullanılan diğer ilaçlar  
 
Eğer doktorunuz kullanamayacağınızı söylediyse, diğer ilaçlar ile birlikte ICARUS  
kullanmayınız.  
Eğer, erektil disfonksiyon tedavisi oluyorsanız, ICARUS ’u diğer bu tür ilaçlar ile birlikte 
kullanmayınız.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. ICARUS  nasıl kullanılır?  
Uygun kullanım ve doz/uygulama sıklığı için talimatlar:  
ICARUS ‘u kullanırken her zaman doktorunuzun söylediği şekilde alınız. Eğer emin 
değilseniz mutlaka doktorunuza ya da eczacınıza danışınız. 
Genel olarak önerilen doz öngörülen cinsel aktiviteden en az 30 dakika önce alınan 10 mg’dır.  
ICARUS, yemekle birlikte veya ayrı olarak alınır. 
6 
 10 mg tadalafilin yeterli bir etki göstermediği hastalarda doz 20 mg’a yükseltilebilir. Günlük 
maksimum 1 doz kullanılmalıdır. Tadalafilin 10 mg veya 20 mg’lık dozları öngörülen cinsel 
aktiviteden önce alınmalıdır ve sürekli günlük kullanım için önerilmemektedir . 
 ICARUS ’u cinsel aktiviteden en az 30 dakika öncesinde almalısınız. ICARUS , ağızda dağılan  
filmi aldıktan sonra  36 saat sonrasına kadar etkili olabilir. Cinsel uyarı olmadığı durumlarda 
ICARUS ’un etki  etmeyeceğini bilmeniz gerekmektedir. Bu nedenle sizin ve partnerinizin, 
sertleşme sorunu  tedavisi için ilaç almıyormuş gibi, ön cinsel aktivitede bulunmanız 
gerekmektedir.  
 Alkol kullanımı sertleşme yeteneğini olumsuz yönde etkileyebilir. Alkol alımı geçici olarak  
tansiyonunuzu düşürebilir. Eğer ICARUS  aldıysanız ya da almayı düşünüyorsanız, ayağa  
kalktığınızda baş dönmesi riskini artıracağından, fazla alkol alımından (kandaki alkol 
oranı  %0.08 ya da daha fazla olmamalı) kaçınınız.  
En az 36 saatlik aralıklarla haftada en fazla 2 kez kullanılmalıdır.  ICARUS  20 mg ağızda 
dağılan  film cinsel aktivite  öncesinde kullanılmak için tasarlanmıştır, sürekli günlük kullanımı 
önerilmez.  
 
Uygulama yolu ve metodu:  
ICARUS  ağızda dağılan film yalnız erkeklerde ağız yoluyla kullanım içindir. Ürünün 
bölünerek kullanılması uygun değildir.  ICARUS  aç veya tok karna alınabilir. 
 Değişik yaş grupları:  
Çocuklarda kullanımı:  
ICARUS , 18 yaşın altındaki çocuklar ve ergenlerin kullanımı için uygun değildir. 
 Özel kullanım durumları 
Karaci ğer yetmezliği: Karaciğer yetmezliği olan hastalarda cinsel aktiviteden önce önerilen 
maximum doz 10 mg’dır.  
Böbrek yetmezli ği: Böbrek yetmezliği olan hastalarda önerilen maximum doz 10 mg’dır.  
Eğer ICARUS ’un etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konuşunuz. 
 
7 
 Kullanmanız gerekenden fazla ICARUS  kullandıysanız  
ICARUS ’tan kullanmanız gerekenden fazlasını kullanmışsanız bir doktor veya eczacı ile  
konuşunuz. 
Bölüm 4’t e belirtilen yan etkiler ile karşılaşabilirsiniz.  
 
ICARUS ’u kullanmayı unutursanız  
Hatırlar hatırlamaz dozunuzu hemen alınız ancak unutulan dozları dengelemek için çift doz  
almayınız. 
Bu ürünün kullanımıyla ilgili başka herhangi bir sorunuz varsa doktorunuza ya da eczacınıza  
danışınız.  
ICARUS  ile tedavi sonlandırıldığında oluşabilecek etkiler  
Bulunmamaktadır.  
4. Olası yan etkiler nelerdir?  
Tüm ilaçlar gibi, ICARUS ’un içeriğinde bulunan maddelere duyarlı olan kişilerde yan etkiler  
olabilir. Bu etkiler normalde hafifle orta derece arasındadır. 
Tadalafil'in günde bir kez kullanım dozuyla bildirilen baş ağrılarının çoğunluğu, tedavinin 
başlamasından sonraki ilk 10 ila 30 gün içinde yaşanmaktadır.  
Bu kullanma talimatındaki yan etkiler aşağıdaki kategorilerde gösterildiği şekilde 
sıralanmış tır. 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyo r: Eldeki verilerden hareketle t ahmin edilemiyor . 
 Aşağıdakilerden biri olursa, ICARUS ’u kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne başvurunuz:  
• Alerjik reaksiyon (döküntü dahil) (sıklık: yaygın olmayan)  
• Göğüs ağrısı - nitrat kullanmayınız, derhal medikal yardım aramalısınız (sıklık: yaygın  
olmayan)  
8 
 • ICARUS  kullandıktan sonra uzamış ve ağrılı sertleşme (sıklık: seyrek). Eğer bu gibi 
bir 4  saatten daha uzun süren sertleşme ile karşılaşırsanız hemen doktorunuza 
başvurunuz.  
• Ani görüş kaybı (sıklık: seyrek)  
 
Raporlanan diğer yan etkiler:  
Yaygın  
Baş ağrısı, sırt ağrısı, kas ağrıları, kollar ve bacaklarda ağrı, yüzde kızarma, burun tıkanıklığı,  
hazımsızlık.  
 
Yaygın olmayan  
Baş dönmesi, mide ağrısı, bulantı, kusma, reflü, bulanık görme, göz ağrısı, nefes almada zorluk, idrarda kan varlığı, çarpıntı hissi, hızlı kalp atımı, yüksek tansiyon, düşük tansiyon, 
burun kanaması ve kulaklarda çınlama, ellerde, ayaklarda ve bileklerde şişme ve yorgun 
hissetme.  
 Seyrek   
Bayılma, nöbet ve geçici hafıza kaybı, göz kapaklarının şişmesi, kırmızı gözler, ani duyma  
azalması ya da kaybı, kurdeşen (cilt yüzeyindeki kaşıntılı kırmızı şerit şeklinde döküntüdür) ,  
idrar yolundan kan gelmesi, menide kan varlığı ve terlemede artış.  
 Bilinmiyor  
Santral seröz koryoretinopati  
ICARUS  kullanan erkeklerde kalp krizi ve inme rapor edilmiştir. Bu erkeklerin çoğunda bu 
ilacı kullanmadan önce kalp problemleri olduğu biliniyordu. 
 
Tek veya her iki gözde seyrek olarak görme yeteneğinde kısmi, geçici veya kalıcı azalma 
veya  görme kaybı rapor edilmiştir.  
 Klinik araştırmalarda ICARUS  kullanan erkeklerde görülen bazı ilave seyrek yan 
etkiler:  
Migren, yüzün şişmesi, yüzün ya da boğazın şişmesine neden olan ciddi alerjik reaksiyonlar,  
ağır deri döküntüleri , gözlere giden kan akışını etkileyen bazı bozukluklar, düzensiz kalp 
atımı, angına ve ani kardiyak ölüm. 
9 
 65 yaş üzerinde ICARUS  kullanan erkeklerde ishal yan etkisi daha sıklıkla rapor  edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne  bildiriniz. Meydana gelen yan etkileri bildirerek kullanmakta olduğunuz ilacın 
güvenliliği  hakkında daha fazla bilgi edinilmesine katkı sağlamış olacaksınız. 
 
5. ICARUS ’un saklanması  
ICARUS ’u çocukların göremeyeceği, erişemeyeceği yerlerde ve ambalajında saklayınız. 
 
ICARUS  ağızda dağılan  film, nemden korumak için orijinal ambalajında ve 25ºC’nin 
altındaki oda  sıcaklığında saklanmalıdır.  
 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra ICARUS ’u kullanmayınız.  
Eğer üründe ve/veya ambalajında bozukluklar fark ederseniz ICARUS ’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Ruhsat Sahibi:  
Centurion İlaç Sanayi ve Ticaret A.Ş.  
Beşiktaş/İstanbul  
 Üretim yeri :  
CTCBIO INC.   
Gyeonggi -do/Kore Cumhuriyeti  
 Bu kullanma talimatı …/…/… tarihinde onaylanmıştır.  
