KISA ÜRÜN BİLGİSİ
1. BEŞERİ TIBBİ ÜRÜNÜN ADI
GENTAGUT göz pomadı
Steril
2. KALİTATİF VE KANTİTATİF BİLEŞİM
Etkin madde(ler): Her 1 gram pomad, 3 mg gentamisin baza eşdeğer (%0,3) 5 mg gentamisin
sülfat içerir.
Yardımcı maddeler:
Her 1 gram pomadda,
Metil paraben (E218) 0,5 mg
Propil paraben (E216) 0,1 mg
Yardımcı maddeler için bölüm 6.1’e bakınız.
3. FARMASÖTİK FORM
Göz Pomadı
Beyaz-açık sarı homojen pomad.
4. KLİNİK ÖZELLİKLER
4.1 Terapötik endikasyonlar
GENTAGUT göz pomadı, konjonktivit, keratit, keratokonjonktivit, kornea ülserleri, blefarit,
blefarokonjonktivit, akut meibomianit ve dakriyosistit gibi aşağıdaki organizmaların duyarlı
suşlarının neden olduğu oküler bakteriyel enfeksiyonların topikal tedavisinde kullanılır.
Staphylococcus aureus, Staphylococcus epidermidis, Streptococcus pyogenes, Streptococcus
pneumoniae, Enterobacter aerogenes, Escherichia coli, Haemophilus influenzae, Klebsiella
pneumoniae, Neisseria gonorrhoeae, Pseudomonas aeruginosa ve Serratia marcescens.
4.2 Pozoloji ve uygulama şekli
Pozoloji, uygulama sıklığı ve süresi:
Doktor tarafından başka bir şekilde önerilmediği takdirde;
Hasta göze veya gözlere günde 2-3 kez alt göz kapağı çekilerek konjonktivaya sürülür.
Özel popülasyonlara ilişkin ek bilgiler:
Böbrek yetmezliği:
Bu popülasyonda dikkatli kullanılmalıdır.
Karaciğer yetmezliği:
Bu popülasyonda dikkatli kullanılmalıdır.
1/6Pediyatrik popülasyon:
Bu popülasyonda dozaj ayarlaması gerekmez.
Yenidoğanlarda etkililik ve güvenliliği kanıtlanmamıştır.
Geriyatrik popülasyon:
Veri bulunmamaktadır.
4.3 Kontrendikasyonlar
GENTAGUT göz pomadının bileşimindeki maddelerden herhangi birine karşı aşırı duyarlılık
gösterenlerde kullanılmamalıdır.
Gentamisin ve diğer aminoglikozidlere karşı alerjisi olduğu bilinen hastalara
uygulanmamalıdır. Gentamisinin nöromüsküler blokaja neden olabileceğine dair kanıtlar
vardır, bu nedenle miyastenia gravis ve ilgili durumlarda kullanılmamalıdır.
4.4 Özel kullanım uyarıları ve önlemleri
GENTAGUT göz pomadı, enjeksiyon için değildir. Asla subkonjonktival olarak enjekte
edilmemeli ve doğrudan ön kamaraya verilmemelidir.
Uzun süreli topikal tedaviden kaçınılmalıdır. Topikal olarak uygulanan antibiyotiklerin uzun
süre kullanımı cilt sensitizasyonuna ve mantarlarda dahil olmak üzere dirençli organizmaların
aşırı çoğalmasına neden olabilir. Diğer aminoglikozid antibiyotiklerle çapraz duyarlılık
oluşabilir.
Pürülan akıntı, inflamasyon veya ağrı daha fazla artar/kötüleşirse hastanın bu ilaç tedavisini
bırakıp doktora başvurması gerekir.
Ağır enfeksiyonlarda, topikal gentamisin kullanımına uygun sistemik antibiyotik tedavisi
eklenmelidir.
Oküler enfeksiyonların tedavi süresi boyunca kontakt lensler çıkartılmalıdır.
Nörotoksisite, ototoksisite ve nefrotoksisiteyi de içeren ciddi yan etkiler sistemik gentamisin
tedavisi alan hastalarda görülmüştür. Bu yan etkiler gentamisinin topikal kullanımının ardından
rapor edilmemiş olmasına rağmen, sistemik aminoglikozidlerle eş zamanlı kullanıldığında
dikkatli olunmalıdır.
İlacın herhangi bir bileşenine karşı aşırı duyarlılık veya tahriş gelişirse hastanın ilacı kullanmayı
bırakması ve uygun tedavinin başlatılması gerekir.
Kontaminasyonunun önlenmesi açısından tüp ucunun göz kapaklarına, göz çevresine veya
diğer yüzeylerine değdirilmemesine dikkat edilmelidir.
Göz pomadları korneal iyileşmeyi geciktirebilir.
2/6GENTAGUT göz pomadı metil paraben ve propil paraben içerdiğinden dolayı, alerjik
reaksiyonlara (muhtemelen gecikmiş) neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Doktor tarafından belirtilmediği sürece diğer nefrotoksik ya da ototoksik ilaçlarla birlikte
kullanımından kaçınılmalıdır.
Etakrinik asit ve furosemid gibi güçlü diüretiklerin ototoksisite riskini artırdığına inanılırken;
amfoterisin B, Sisplatin ve siklosporin potansiyel nefrotoksisite artırıcıdır. Anestezi sırasında
kürar tipi kas gevşetici almış olan hastalarda aminoglikozid uygulaması ile nöromusküler
blokaj ve solunum paralizi bildirilmiştir.
Özel popülasyonlara ilişkin ek bilgiler:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Yeterli veri bulunmamaktadır.
Gebelik dönemi
Gentamisinin insanlarda oftalmik doz olarak önerilen maksimum dozunun yaklaşık 500 katı,
gebe sıçanlara sistemik olarak uygulandığında, yenidoğan sıçanlarda vücut ağırlığı, böbrek
ağırlığı ve ortalama glomerüler sayının azaldığı gösterilmiştir.
Hamile kadınlar üzerinde gerçekleştirilmiş yeterli ve iyi kontrollü çalışma bulunmamaktadır.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir.
Gentamisin, hamilelik sırasında fetüs için sadece potansiyel yararın potansiyel riskten yüksek
olduğu durumda kullanılmalıdır.
Laktasyon dönemi
Gentamisinin insan ya da hayvan sütü ile atılmasına ilişkin yetersiz/sınırlı bilgi mevcuttur.
Memedeki çocuk açısından bir risk olduğu göz ardı edilemez. Emzirmenin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve GENTAGUT tedavisinin emziren anne açısından
faydası dikkate alınmalıdır.
Üreme/Fertilite
GENTAGUT’un insan fertilitesi üzerindeki etkileri bilinmemektedir.
4.7 Araç ve makine kullanımı üzerindeki etkiler
GENTAGUT kullanımı gözde geçici bulanık görmeye neden olabilir. Eğer bulanık görme varsa
hastalar, normal görmeye başlayıncaya kadar araç ve makine kullanmamalıdır.
3/64.8 İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥1/10), yaygın (≥1/100 ve <1/10), yaygın olmayan (≥1/1000 ve <1/100), seyrek
(≥1/10.000 ve <1/1000), çok seyrek (<1/10.000) ve bilinmeyen (mevcut olan verilere göre
sıklık tahmini yapılamayan) şeklindedir.
Sinir sistemi hastalıkları:
Seyrek: Halüsinasyonlar
Göz bozuklukları
Çok yaygın: Uygulama sırasında gözde yanma ve tahriş, spesifik olmayan konjonktivit,
konjonktiva epitelinde hasar ve konjonktival hiperemi
Yaygın: Bakteriyel ve fungal kornea ülserleri
Deri ve deri altı doku bozuklukları
Seyrek: Alerjik reaksiyonlar, trombositopenik purpura
GENTAGUT, sistemik olarak verildiğinde nefrotoksisiteye neden olabilir. Ancak, topikal
uygulama sonrasındaki sistemik absorpsiyonun benzer bir risk oluşturması muhtemel değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
GENTAGUT ile doz aşımı beklenmez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Aminoglikozidler (Topikal)
ATC Kodu: S03AA06
Gentamisin sülfat aminoglikozid grubundan olup, Micromonospora purpurea’dan elde edilir.
Bakterisid etkisini, duyarlı mikroorganizmaların normal protein sentezini inhibe etmek
suretiyle gösterir. Gentamisin sülfat aşağıda yer alan organizmaların birçok suşuna karşı in vitro
olarak aktiftir.
Staphylococcus aureus, Staphylococcus epidermidis, Streptococcus pyogenes, Streptococcus
pneumoniae, Enterobacter aerogenes, Escherichia coli, Haemophilus influenzae, Klebsiella
pneumoniae, Neisseria gonorrhoeae, Pseudomonas aeruginosa ve Serratia marcescens.
4/65.2 Farmakokinetik özellikler
Genel özellikler
Emilim
Gentamisin, sağlıklı deriden çok düşük miktarlarda emilir. Hasarlı deriden absorpsiyonu %5’e
kadardır. Gentamisinin topikal uygulaması sonucu sistemik absorpsiyon düşük oranda
gerçekleşir.
Dağılım:
Gentamisin ekstraselüler sıvıda dağıldığı için hacmi yüksek olan bazı yetişkinlerde serum
düzeyleri düşük kalabilir. Keza ateşli hastalardaki serum düzeyleri de ateşsiz hastalara göre
daha düşük olabilir. Gentamisin plazma proteinlerine çok düşük oranda bağlanır (<%10).
Biyotransformasyon:
Gentamisinin geçirdiği tek metabolik reaksiyon konjugasyondur ve farmakolojik açıdan aktif
metaboliti bulunmamaktadır.
Eliminasyon:
Yeni doğanlarda ve renal yetmezliği olan hastalarda daha uzun olmakla birlikte plazma
eliminasyon yarı ömrü 2-3 saat civarındadır. Gentamisin, diğer aminoglikozidler gibi
metabolize olmadan değişmemiş olarak atılmaktadır. Kararlı durumda, verilen dozun en az
%70’i 24 saat içinde idrarla atılır. İdrardaki konsantrasyonu 100 mcg/ml’yi aşabilir.
5.3 Klinik öncesi güvenlilik verileri
Gentamisin hakkında doğurganlığı bozduğuna ya da karsinojenisiteye neden olduğuna dair
herhangi bir çalışma yayınlanmamıştır. Aminoglikozid antibiyotiklerin mutajenik olmadığı
kanıtlanmıştır.
Gentamisin sistemik olarak gebe farelere günlük dozlarda, tavsiye edilen maksimum insan
dozunun yaklaşık 500 kat fazlası olarak uygulandığında yeni doğan farelerin vücut ağırlığını,
böbrek ağırlığını ve ortalama glomerüler sayımı düşürdüğü gösterilmiştir.
6. FARMASÖTİK ÖZELLİKLER
6.1 Yardımcı maddelerin listesi
Metil paraben (E218)
Propil paraben (E216)
Vazelin
6.2 Geçimsizlikler
Bilinmemektedir.
5/66.3 Raf ömrü
36 ay
6.4 Saklamaya yönelik özel tedbirler
30°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda 5 g’lık laklı alüminyum tüplerde kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
8. RUHSAT NUMARASI(LARI)
136/7
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.06.1985
Ruhsat yenileme tarihi:
10. KÜB’ÜN YENİLENME TARİHİ
6/6