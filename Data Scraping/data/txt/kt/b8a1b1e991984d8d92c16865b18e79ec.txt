KULLANMA TALİMATI  
DİAZEPAM DESİTİN 5 mg/ 2,5 ml Rektal Çözelti  
Rektal yoldan uygulanır . 
• Etkin madde : Her 2,5 ml tüp 5 mg diazepam içerir. 
• Yardımcı maddeler : Benzoik asit, sodyum benzoat, propilen glikol,  benzil  alkol 
etanol  %96, saflaştırılmış su.                   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç du yabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. DİAZEPAM DESİTİN nedir ve ne için kullanılır? 
2. DİAZEPAM DESİTİN 'i kullanmadan önce dikkat edilmesi gerekenler  
3. DİAZEPAM DESİTİN nasıl kullanılır?  
4. Olası yan etkiler nelerdir? 
5. DİAZEPAM DESİTİN 'in saklanması  
Başlıkları yer almaktadır. 
 
1.  DİAZEPAM DESİTİN nedir ve ne için kullanılır?  
• DİAZEPAM DESİTİN , etkin madde olarak, diazepam içerir.  
• DİAZEPAM DESİTİN , 2.5 ml’lik yumuşak plastik tüplerde, 2 veya 5 rektal tüp içeren 
karton kutularda kullanıma sunulmaktadır. 
• Diazepam, benzodiazepinler olarak bilinen ve sakinleştirici olarak kullanılan bir gruba 
ait bir ilaçtır ve antikonvülzanlar ( istem dışı kasılmaları kontrol etmek için) veya 
gergin kasları gevşetmek için kullanılır.  DİAZEPAM DESİTİN, sara tedavisinde ( epileptik ) veya ateşli istem dışı kasılmaları 
(konvülsiyonları ) kontrol etmek için, küçük cerrahi veya diş hekimliği prosedürlerinden 
önce yatıştırıcı ( sedasyon ) için, tetanozda kas spazmları için , ağır, şiddetli, sakatlık 
yaratan veya aşırı stresin söz konusu olduğu kaygı (anksiyete) ve ajitasyonda ilk 
müdahalede, damar içi enjeksiyonun uygun olmadığı ya da istenmediği a ncak hızlı 
etkinin gerektiği durumlarda kullanılır ve ayrıca  çocuklarda acil konvülsiyon tedavisinde 
de kullanılabilir.   
 
2. DİAZEPAM DESİTİN' i kullanmadan önce dikkat edilmesi gerekenler  
DİAZEPAM DESİTİN' i aşağıdaki durumlarda KULLANMAYINIZ  
Eğer;  
• Diazepam veya diğer benzodiazepinlere  ve yardımcı maddelerden herhangi birine 
karşı alerjiniz  (aşırı duyarlılığınız) var ise: kızarıklık, kaşınma, soluk almada güçlük, 
yüz, dudaklar, boğaz veya dilin şişmesi gibi belirtiler görülür ise  
• Myastenya gravis (kas güçsüzlüğü) hastasıysanız,  
• Uyku apnesi (uykuda geçici solunum durması) hastasıysanız, 
• Ağır karaciğer yetmezliğiniz var ise 
• Ağır solunum yetmezliğiniz var ise  
• Prematüre (erken doğan) bebeğinizde  
• Hamileyseniz  
 
DİAZEPAM DESİTİN’ i aşağıdaki durumlarda DİKKATLİ KULLANINIZ  
Eğer;  
• Böbrek ve karaciğer yetmezliğiniz var ise  
• Solunum yetmezliğiniz var ise  
• Glokom (göz tansiyonu) hastalığınız var ise  
• Beyne kan akışı azsa veya herhangi bir beyin hasarı durumunda  
• Geçmişte alkolizm veya madde bağımlılığı sorunu yaşadıysanız  
• Ruhsal hastalıklardan muzdaripseniz  
Bu ilaç doktorun ancak çok gerekli gördüğü durumlarda çocuklara verilebilir ve tedavi kısa 
tutulmalıdır.  
Geri çekilme (yoksunluk) belirtileri: Bu ilacın kısa süreli kullanımlarında diazepamın bağımlılık potansiyeli düşüktür. Ancak baş 
ağrısı, kas ağrısı, aşırı kaygı, gerginlik, huzursuzluk ve sinirlilik gibi yoksunluk belirtileri 
görülebilir. Şiddetli vakalarda, gerçeklik kaybı, duyarsızlaşma, ses hassasiyeti, hissizlik ve 
karıncalan ma, ışığa karşı hassasiyet , ses veya fiziksel temas hissi, h ayal görme, sara nöbeti, 
ruh hali değişiklikleri, kaygı ve uyku bozuklukları ve sinirlilik halleri görülebilir.  İlacı yavaş 
yavaş kesmek yoksunluk belirtilerinin giderilmesine yardımcı olabilir. İlacın birkaç hafta 
boyunca tekrar tekrar kullanılması ilacın etkisini azaltabilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DİAZEPAM DESİTİN'in yiyecek ve içecek ile kullanılması  
DİAZEPAM DESİTİN  kullanırken alkol almayınız. Alkol ilacın yatıştırıcı etkilerini 
artırabilir.  
 
Hamilelik  
İlacı kullanmadan önce doktorunuza veya eczacınıza danışınız.  
DİAZEPAM DESİTİN ’i gebe iseniz veya gebe olduğunuzu düşünüyorsanız doktorunuz 
aksini söylemediği  sürece k ullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
Bebe ğinizi emziriyorsanız doktorunuz aksini söylemediği sürece D İAZEPAM DESİTİN  
kullanmayınız.  
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
DİAZEPAM DESİTİN ’in son doz undan 24 saat sonrasına kadar araç ve makine kullanmayın . 
24 saat sonra hala uykulu veya konsantr e olmakta güçlük çekiyorsanız, kaslarınızda zayıflık 
veya kısmi haf ıza kaybı yaşıyorsanız araç ve makine kullanmamalı ve doktorunuzu 
bilgilendirmelisiniz.  DİAZEPAM DESİTİN'in içeriğinde bulunan bazı yardımcı maddeler hakkında önemli 
bilgiler  
DİAZEPAM DESİTİN  benzoik asit (E210) , sodyum benzoat (E211) ,propilen glikol , benzil 
alkol ve % 96 etanol  içerir.  
Benzoik asit ve sodyum benzoat deriye, göze ve mukoz membranlara hafif derecede irritandır.  
Propilen glikol deride iritasyona neden olabilir. Bu tıbbi üründe hacmin % 9.72’si kadar etanol 
(alkol) vardır (örneğin, her dozda 1000 mg’a kadar, her dozda 20 mL biraya eşdeğer, her 
dozda 8 mL şaraba eşdeğer gibi).  Alkol bağımlılığı olanlar için zararlı olabilir. Hamile veya 
emziren kadınlar, çocuklar ve karaciğer hastalığı ya da epilepsi gibi yüksek risk grubund aki 
hastalar için dikkate alınmalıdır.  
Benzil alkol p rematüre bebekler ve yeni doğanlara uygulanmaması gerekir.  Bebeklerde ve 3 
yaşına kadar olan çocuklarda toksik reaksiyonlara ve alerjik reaksiyonlara neden olabilir.  
 
 
Diğer ilaçlar ile birlikte kullanımı 
DİAZEPAM DESİTİN ile aşağıdaki ilaçlar etkileşebilir: 
 
- Antipsikotikler (akıl hastalığı ilaçları)  
- Anksiyolitikler (kaygı gidericiler)  
- Sedatif veya hipnotikler (örneğin uyku hapları)  
- Antidepresan (depresyon ilaçları)  
- Narkotik analjezikler  (güçlü ağrı kesiciler)  
- Anestezikler  
- Antiepileptikler (sara tedavisi, örneğin fenitoin)  
- Yatıştırıcı antihistaminikler (uyku hali oluşturan, alerji için kullanılan ilaçlar)  
- İzoniazid (tüberküloz için  (TB)  tedavisi için kullanılan bir ilaç )  
- Disul firam (alkolizm tedavisinde)  
- Simetidin, omeprazol (mide yanması ve ülser ilaçları)  
- Oral kontraseptifler (doğum kontrol ilaçları)  
- Kas gevşeticiler  
- Rifampisin (bir antibiyotik)  
- Teofilin (astım hastalığı için)  
- Levodopa (Parkinson hastalığı için)  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİAZEPAM DESİTİN nasıl kullanılır?  
• Uygun kullanım ve doz/uygulama sıklığı için talimatlar:  
DİAZEPAM DESİTİN ’i her zaman doktorunuzun talimatları doğrultusunda kullanınız. Emin 
değil iseniz doktor veya eczacınıza danışabilirsiniz. Genellikle doz 0.25- 0.5 mg/kg’dır (vücut 
ağırlığı). Bu doz hastanın yaşı ve sağlık durumuna göre değ işiklik gösterebilir.  İlaç 
yetişkinler ve çocuklarda (10 kg üstü veya 1 yaşından büyük) ) kullanılır.  
Normal şartlarda önerilen dozlar:  
- 1-3 yaş (10- 15 kg) arası çocuklar: 1 adet 5 mg tüp  
- 3 yaş üstü (15 kg’da fazla) çocuklar: 1 adet 10 mg tüp 
- Yetişkinler: 2  adet 10 mg tüp 
 
Acil vakalarda DİAZEPAM DESİTİN  kullanımı: 
Uzun süreli kullanım için uygun değildir. Eğer mutlaka kullanılması gerekiyorsa uygulama 
her 12 saatte bir tekrarlanabilir. Eğer istem dışı kasılmalar (konvülziyon) hala devam ediyorsa 
doktor a danışılmalıdır.  
DİAZEPAM DESİTİN  rektal (makat içine) yoldan ve tek kullanımlıktır. 
Tedavi mümkün olduğunca kısa tutulmalıdır. Belirtileri kontrol altına almak için mümkün 
olan en düşük doz kullanılmalıdır. Uzun süreli kullanımı durumunda, ilaca bağımlılık  
gelişebilir veya ilaç bırakıldığında sorunlar yaşanabilir.  
10 dk’da sonra herhangi bir etki görülmez ise çocuklarda doz tekrarlanabilir veya yetişkinlere 
10 mg’lık tüp tekrar uygulanabilir. 
 
• Uygulama yolu ve metodu:  
Çözelti makata uygulanır. Yetişkinler y an pozisyonda olmalıdır; çocuklar ise yan ya da 
yüzükoyun yatırılır. Rektal tüp içeriği tamamen uygulanmalıdır.  
  
 
 
 
 
 
 
 
• Değişik yaş grupları:  
Çocuklarda kullanımı:  
Bir yaşından küçük  veya 10 kg’ın altındaki çocuklarda kullanımı önerilmez.  
Uygun kullanım ve doz/uygulama sıklığı için talimatlar bölümünde belirtildiği şekilde 
kullanılır.  
Yaşlılarda kullanımı:  
Yaşlı  ve işlev kaybı olan hastalar da doz azaltmak gerekli olabilir . 
Özel kullanım durumları:  
Böbrek / karaciğer yetmezliği:  
Karaciğer  veya  böbrek  işlevlerinde bozukluğu  olan hastalarda da dozaj azaltmak gerekli 
olabilir.  
Eğer DİAZEPAM DESİTİN  'in etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz. 
 
Kullanmanız gerekenden daha fazla DİAZEPAM DESİTİN kullandıysanız  
Ciddi durumlarda düşük kan basıncı, solunum yavaşlaması, koordinasyon bozukluğu, refleks 
sorunları ve nadir durumlarda  koma (bilinç kaybı)  ve çok nadir durumlarda ise ölüm 
görülebilir.   
DİAZEPAM DESİTİN 'den kullanmanız gerekenden fazlasını kullanmışsanız bir doktor veya 
eczacı ile konuşunuz.  
1. Folyoyu yırtarak açın.  
Kapağı gevşetin ve çıkartın.  2. Tüpün ağız kısmını makata 
tamamen sokun (Yeni 
doğanlarda ve çok küçük 
bebeklerde 15 kg'ın altındaki, 
yarısı sokulur). Rektal tüpü 
ucundan aşağıya doğru tutun. 
Tüpü baş ve işaret 
parmaklarıyla sıkarak içeriğini 
tamamen boşaltın.  
 3. Tüpü makattan  
çıkartırken, çözeltinin tüpe geri 
emilimini önlemek için tüpü sıkmaya 
devam edin. Daha sonra hastanın 
kalçalarını bir müddet sıkın.  . Doz 
verildikten sonra tüpte az miktarda 
çözelti bırakılması amaçlanmıştır  DİAZEPAM DESİTİN' i kullanmayı unutursanız  
Unutulan dozları dengelemek için çift doz almayınız. 
 
DİAZEPAM DESİTİN ile tedavi sonlandırıldığında oluşab ilecek etkiler 
Yoksunluk fenomeni/geri gelme fenomeninin oluşma riski ilacın aniden kesilmesi ile 
artacağından ilacın dozu yavaş yavaş azaltılmalıdır. Yoksunluk belirtileri, baş ağrısı, kas 
ağrısı, aşırı kaygı hali, gerginlik, huzursuzluk, kafa karışıklığı  ve sinirlilik halidir. Şiddetli 
durumlarda; gerçeklik kaybı, duyarsızlaşma, ses hassasiyeti, hissizlik ve karıncalanma, ışığa 
karşı hassasiyet, ses veya fiziksel temas hissi, hayal görme, sara nöbeti, ruh hali değişiklikleri, 
kaygı ve uyku bozuklukları ve  sinirlilik halleri görülebilir . 
 
4. Olası yan etkiler nelerdir? 
Tüm ilaçlar gibi DİAZEPAM DESİTİN  'in içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden herhangi bir olursa, DİAZEPAM DESİTİN’i  kullanmayı durdurunuz 
ve DERHAL doktorunuza bildiriniz veya size en yakın hastanenin acil bölümüne 
başvurunuz:  
 
- Soluk almada ani güçlük hissederseniz, 
- Göz kapaklarında, yüz veya dudaklarda şişkinlik oluşursa, 
- Kızarıklık veya kaşıntı (tüm vücutta) yaşarsanız.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DİAZEPAM DESİTİN’e karşı ciddi allerjiniz var 
demektir. Acil t ıbbi müdahaleye veya hastaneye yatırılmanız gerek olabilir.   
İstenmeyen etkiler sistem -organ sınıfına göre aşağıdaki esaslar kullanılarak sıralanmaktadır:  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:            10 hastanın en az birinde görülebilir. 
Yaygın:                   10 hastanın birinden az faka t 100 hastanın birinden fazla görülebilir.  
Yaygın olmayan:    100 hastanın birinden az fakat 1000 hastanın birinden fazla görülebilir.  
Seyrek:                    1000 hastanın birinden az fakat 10000 hastanın birinden fazla görülebilir. 
Çok seyrek:             10000 hastanın birinden az görülebilir. 
Bilinmiyor:              Eldeki verilerden hareketle tahmin edilemiyor.  Yaşlı veya zayıflamış hastalar istenmeyen etkilere özellikle açıktır ve daha düşük dozların 
kullanılmasını gerektirebilir.  
 
Aşağıdakilerd en herhangi birini fark ederseniz, doktorunuza söyleyiniz.  
 
Yaygın:  
- Çift görme  
- Kas zayıflığı  
- Dikkat azalması, uyuşukluk duygusu, istem dışı kasılma, , hafıza kaybı (anterograd) 
unutkanlık, çelişkili reaksiyonlar *  
Duyarlı hastalarda fark edilmeyen depresyon belirgin hale gelebilir.  
- Sakinlik (sedasyon), uyuşukluk, baş ağrısı, baş dönmesi (düşme riski olan yaşlılarda), 
hareket bozukluğu (ataksi), konuşma bozukluğu, titreme, yorgunluk ve akşamdan 
kalmışlık etkisi.  
 
Seyrek:  
- Düşük tansiyon (hipotansiyon) ,kalp atımının yavaşlaması (bradikardi), göğüs ağrısı. 
- Trombosit - kan pulcuğu sayısında azalmayı da içeren kan bozukluları  
- Diğer görme bozuklukları  
- Ağız kuruluğu.  
- Mide bulantısı, kusma, karın ağrısı (epigastrik ağrı), kabızlık, ishal  
- Tıkanma sarılığı ( kolestatik sarılık), karaciğerden kaynaklı sarılık (hepato- sellüler 
sarılık)  
- İdrar yapma zorluğu  
- Cinsel dürtülerde değişiklik (libidoda değişiklikler), adet düzensizlikleri  
- Gırtlak spazmı, solunum yavaşlaması ve solunum durması (apne)  
- İştah artışı 
 
Çok sey rek: 
- Kurdeşen dökme(ürtiker) ve deri altında ödem oluşması (anjiyoödem) gibi alerjik cilt 
reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  Yan etkilerin raporl anması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
5.  DİAZEPAM DESİTİN'in saklanması  
DİAZEPAM DESİTİN 'i çocukların göremeyeceği, erişemeyeceği yerlerde ve ambalajında 
saklayınız. 
25°C altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajdaki/kartondaki/şişedeki son kullanma tarihinden sonra DİAZEPAM DESİTİN 'i 
kullanmayınız  
Eğer üründe ve/veya ambalajında bozukluklar fark ederseniz DİAZEPAM DESİTİN’i  
kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
Medsan İthalat İhracat İlaç San.ve Tic.Ltd.Şti.  
Koru Maha llesi Gürgen Sokak No:28 06810 Ç ayyolu –Ankara  
Tel: 0 312 387 2100 
Fax: 0 312 387 2887 
e-mail: info@medsan.com.tr  
 
Üretim Yeri:  
Desitin Arzneimittel GmbH  
Weg beim Jaeger 214, 22335 Hamburg  
Almanya  
Bu kullanma talimatı ../../.... tarihinde onaylanmıştır.  