KISA ÜRÜN BİLGİSİ
1. BEŞERİ TIBBİ ÜRÜNÜN ADI
PHOXILIUM 1,2 mmol/L fosfatlı hemodiyaliz/hemofiltrasyon çözeltisi
Steril
2. KALİTATİF VE KANTİTATİF BİLEŞİM
PHOXILIUM iki bölmeli bir torba içinde sunulmaktadır. Nihai hazırlanmış çözelti ara yalıtım
parçası kırıldıktan ve iki çözelti karıştırıldıktan sonra elde edilmektedir.
KARIŞTIRILMADAN ÖNCE
Küçük bölme (A) içindeki 1000 mL çözelti aşağıdakileri içermektedir:
Kalsiyum klorür, 2 H O 3,68 g
2
Magnezyum klorür, 6 H O 2,44 g
2
Büyük bölme (B) içindeki 1000 mL çözelti aşağıdakileri içermektedir:
Sodyum klorür 6,44 g
Sodyum hidrojen karbonat 2,92 g
Potasyum klorür 0,314 g
Disodyum fosfat, 2 H2O 0,225 g
KARIŞTIRILDIKTAN SONRA
1000 mL hazırlanmış çözelti aşağıdakileri içermektedir:
Etkin maddeler mmol/L mEq/L
Kalsiyum Ca2+ 1,25 2,5
Magnezyum Mg2+ 0,6 1,2
Sodyum Na+ 140 140
Klorür Cl- 115,9 115,9
Hidrojen fosfat HPO4-2 1,2 2,4
Hidrojen karbonat HCO - 30 30
3
Potasyum K+ 4 4
Nihai hazırlanmış çözeltinin her bir litresi 50 mL çözelti A’ya ve 950 mL çözelti B’ye
tekabül etmektedir.
Teorik Ozmolarite: 293 mOsm/L
Hazırlanmış çözeltinin pH’sı: 7,0-8,5
Yardımcı maddeler için Bölüm 6.1’e bakınız.
3. FARMASÖTİK FORM
Hemodiyaliz/hemofiltrasyon çözeltisi
Renksiz, berrak
4. KLİNİK ÖZELLİKLER
1 / 104.1. Terapötik endikasyonlar
PHOXILIUM, ARF’li (akut böbrek yetmezliği) kritik durumdaki hastalarda, pH ve kalemi
normal düzeylere geldiğinde ve hastalar, CRRT sırasında ultrafiltratta veya diyalizata fosfat
kaybı nedeniyle fosfat takviyesine gerek duyduğunda, CRRT (sürekli renal replasman tedavisi)
için kullanılır.
PHOXILIUM aynı zamanda, ilaç zehirlenmeleri ya da zehirlerin diyalizlenebilir olduğu ya da
membrandan geçebildiği zehirlenme durumlarında da kullanılabilir.
PHOXILIUM, normal kalemili ve normal ya da hipofosfatemili hastalarda kullanılmak için
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
PHOXILIUM'un uygulanma hacmi ve hızı, fosfat ve diğer elektrolitlerin kan
konsantrasyonuna, asit-baz dengesine, sıvı dengesine ve hastanın genel klinik durumuna
bağlıdır. Uygulanacak replasman çözeltisinin ve/veya diyalizatın hacmi ayrıca arzu edilen
tedavi yoğunluğuna (dozuna) bağlı olacaktır. PHOXILIUM uygulaması (doz, infüzyon hızı ve
kümülatif hacim) sadece kritik bakım tıbbı ve CRRT (Sürekli Renal Replasman Tedavisi)
konusunda deneyimli bir doktor tarafından yapılmalıdır.
Bu nedenle doz hacmi sorumlu hekimin kararına ve yazacağı reçete bağlıdır.
Hemofiltrasyon ve hemodiafiltrasyonda replasman çözeltisi için akış hızları aralığı şu
şekildedir:
Uygulama şekli:
İntravenöz kullanım ve hemodiyaliz için.
PHOXILIUM, bir replasman çözeltisi olarak kullanıldığında, ekstrakorporeal devreye
hemofiltreden ya da hemodiafiltreden önce (seyreltme öncesi) ya da sonra (seyreltmeden sonra)
uygulanır.
PHOXILIUM, bir diyalizat olarak kullanıldığında, yarı geçirgen bir zarla kan akışından ayrılan
ekstrakorporeal filtrenin diyalizat bölmesine uygulanır.
Tıbbi ürünün uygulanmadan önce hazırlanması ile ilgili talimatlar için (Bkz. Bölüm 6.6).
Yetişkin: 500 – 3000 mL/sa
Sürekli hemodiyaliz ve sürekli hemodiafiltrasyonda diyalizat için akış hızları aralığı şu
şekildedir:
Yetişkin: 500 – 2500 mL/sa
Yetişkinlerde CRRT için yaygın olarak kullanılan kombine toplam akış hızları (diyalizat ve
replasman çözeltileri) yaklaşık 2000 ila 2500 mL/sa’dir ve bu da yaklaşık 48 ila 60 L günlük
sıvı hacmine tekabül etmektedir.
Özel popülasyonlara ilişkin ek bilgiler:
2 / 10Böbrek/Karaciğer yetmezliği:
Yukarıda verilen bilgilerin dışında ek bir bilgi bulunmamaktadır.
Pediyatrik popülasyon:
Çocuklarda (yenidoğanlar ila 18 yaşına kadar ergenler), hemofiltrasyon ve
hemodiafiltrasyonda substitüsyon çözeltisi olarak kullanımda ve sürekli hemodiyaliz ve sürekli
hemodiafiltrasyonda diyaliz çözeltisi (diyalizat) olarak kullanımda akış hızları aralığı 1000 ila
4000 mL/sa/1,73 m2’dir. Ergenler için (12-18 yaş), pediatrik dozun maksimum yetişkin dozu
geçtiği hesaplanırsa, yetişkin doz önerisi kullanılmalıdır.
Geriyatrik popülasyon:
Yukarıda verilen bilgilerin dışında ek bir bilgi bulunmamaktadır.
4.3. Kontrendikasyonlar
Etkin maddeye (maddelere) ya da Bölüm 6.1’de listelenmiş yardımcı maddelerden herhangi
birisine aşırı duyarlılık.
Çözeltiye bağlı kontrendikasyonlar
• Hiperkalemi
• Metabolik alkaloz
• Hiperfosfatemi
Hemofiltrasyona/diyalize bağlı kontrendikasyonlar
• Eğer üremik semptomlar hemofiltrasyonla ya da hemodiafiltrasyonla düzeltilemiyorsa,
belirgin hiperkatabolizma ile birlikte böbrek yetmezliği,
• Vasküler erişim hattında yetersiz arteryal basınç,
• Sistemik antikoagülasyon, yüksek hemoraji riski varsa.
4.4. Özel kullanım uyarıları ve önlemleri
Çözelti yalnızca, hemofiltrasyon, hemodiyafiltrasyon ve sürekli hemodiyalizin kullanıldığı
CRRT’de uzmanlığı olan bir doktor tarafından ya da böyle bir doktorun gözetiminde
kullanılmalıdır.
Uyarılar:
Hiperkalemili hastalarda PHOXILIUM kullanılmamalıdır (Bkz. Bölüm 4.3). Hemofiltrasyon
ve/veya hemodiyaliz öncesinde ve sırasında serum potasyum konsantrasyonu izlenmelidir.
PHOXILIUM potasyum içeren bir çözelti olduğundan, tedavi başladıktan sonra geçici olarak
hiperkalemi oluşabilir. İnfüzyon hızını azaltın ve istenen potasyum konsantrasyonuna
ulaşıldığını doğrulayın. Hiperkalemi ortadan kalkmazsa, uygulamayı derhal durdurun.
PHOXILIUM bir diyalizat olarak kullanıldığında hiperkalemi gelişirse, potasyum uzaklaştırma
hızını arttırmak için potasyum içermeyen bir diyalizat uygulanması gerekebilir.
PHOXILIUM fosfat içeren bir çözelti olduğundan, tedaviye başlandıktan sonra geçici olarak
hiperfosfatemi oluşabilir. İnfüzyon hızı, istenen fosfat konsantrasyonu elde edilene kadar
düşürülmelidir. Hiperfosfatemi düzelmezse, uygulama derhal durdurulmalıdır (Bkz. Bölüm
4.3).
PHOXILIUM ile tedavi edilen hastalarda elektrolit ve kan asit-baz parametreleri düzenli olarak
izlenmelidir. PHOXILIUM, hastanın asit-baz dengesini etkileyebilecek zayıf bir asit olan
hidrojen fosfat içerir. PHOXILIUM ile tedavi sırasında metabolik asidoz gelişir veya
kötüleşirse, infüzyon hızının azaltılması veya uygulamanın durdurulması gerekebilir.
3 / 10PHOXILIUM glikoz içermediğinden, uygulama hipoglisemiye yol açabilir. Kan glukoz
seviyeleri diyabetik hastalarda düzenli olarak izlenmelidir (insülin veya diğer glikoz düşürücü
ilaçlar alan hastaların dikkatle değerlendirilmesi dahil); ancak diyabetik olmayan hastalarda da
göz önüne alınmalıdır; örneğin, işlem sırasında sessiz hipoglisemi riski varsa. Hipoglisemi
gelişirse, glikoz içeren bir çözeltinin kullanılması düşünülmelidir. İstenen glisemik kontrolü
sürdürmek için başka düzeltici önlemler gerekebilir.
Kullanma talimatları (Bkz. Bölüm 6.6) sıkı bir şekilde takip edilmelidir.
İki bölmedeki çözeltiler, kullanımdan önce karıştırılmalıdır.
Kontamine bir çözeltinin kullanılması sepsis ve şoka neden olabilir.
Çözelti berrak değilse uygulamayın. Hat setlerinin PHOXILIUM kabına bağlanması / kaptan
çıkarılması sırasında aseptik teknik kullanılmalıdır.
Yalnızca uygun ekstrakorporeal renal replasman ekipmanı ile kullanın.
Bu tıbbi ürün her 1000 mL’sinde 140 mmol sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
Özel kullanım uyarıları:
PHOXILIUM, hasta konforunu arttırmak için 37°C’ye ısıtılabilir. Kullanımdan önce çözeltinin
ısıtılması, sadece kuru ısı ile hazırlamadan önce yapılmalıdır. Çözeltiler suda veya mikrodalga
fırında ısıtılmamalıdır. PHOXILIUM, çözeltinin ve kabın izin verdiği durumlarda,
uygulamadan önce partiküllü madde ve renk değişikliği için gözle kontrol edilmelidir. Çözelti
berrak ve yalıtım sağlam değilse, uygulama yapmayın.
CRRT ile doğrudan bağlantılı olmasa bile, tüm sıvı girdileri ve çıktıları dahil olmak üzere
hemodinamik durum, sıvı dengesi, elektrolit ve asit-baz dengesi yakından takip edilmelidir.
Hipervolemi durumunda, CRRT cihazı için reçete edilmiş net ultrafiltrasyon hızı arttırılabilir
ve/veya replasman sıvısı ve/veya diyalizat dışındaki çözeltilerin uygulama hızı düşürülebilir.
Hipovolemi durumunda, CRRT cihazı için reçete edilmiş net ultrafiltrasyon hızı düşürülebilir
ve/veya replasman sıvısı ve/veya diyalizat dışındaki çözeltilerin uygulama hızı arttırılabilir.
4.5. Diğer tıbbi ürünler ile etkileşimler ve diğer etkileşim şekilleri
Tedavi sırasında hemodiyalizör, hemofiltre ya da hemodiafiltre ile uzaklaştırma nedeniyle filtre
edilebilir/diyalize edilebilir ilaçların kandaki konsantrasyonu azalabilir. Tedavi sırasında
uzaklaştırılan ilaçlar için doğru dozlara ulaşmak amacıyla gerekli olması durumunda ilgili
düzeltici tedavi başlatılmalıdır.
Hemofiltrasyon ve hemodiyaliz için doğru çözelti dozajı yoluyla diğer ilaçlarla etkileşimden
kaçınılabilir.
Aşağıdakiler PHOXILIUM ile potansiyel ilaç etkileşimi örnekleridir:
• İlave fosfat kaynakları (örn.; hiperalimentasyon sıvısı) serum fosfat konsantrasyonunu
etkileyebilir ve hiperfosfatemi riskini arttırabilir.
• D vitamini ve diğer D vitamini analogları ve ayrıca kalsiyum içeren tıbbi ürünler (örn.;
sitrat antikoagülasyonu alan CRRT hastalarında, kalsiyum homeostazı için kullanılan
kalsiyum klorür ya da kalsiyum glukonat) hiperkalsemi riskini arttırabilir.
• CRRT sıvılarında ya da diğer sıvılarda bulunan ilave sodyum bikarbonat (ya da tampon
kaynağı) metabolik alkaloz riskini arttırabilir.
• Sitrat bir antikoagülan olarak kullanıldığında genel tampon yüküne katkı sağlar ve
plazma kalsiyum düzeylerini azaltabilir.
4 / 104.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kalsiyum, sodyum, potasyum, magnezyum, klorür, hidrojen fosfat ve hidrojen karbonat
vücudun normal bileşenleri olduğundan, doğurganlık üzerinde herhangi bir etki
beklenmemektedir.
PHOXILIUM’un çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir. PHOXILIUM çocuk doğurma
potansiyeli bulunan kadınlara ancak açıkça gerekli olması durumunda uygulanmalıdır.
Gebelik dönemi
PHOXILIUM’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir. PHOXILIUM gebe kadınlara
ancak açıkça gerekli olması durumunda uygulanmalıdır.
Laktasyon dönemi
Laktasyon sırasında PHOXILIUM kullanımına dair belgelenmiş klinik veri bulunmamaktadır.
PHOXILIUM ancak açık bir şekilde gerekli olması durumunda emziren kadınlara
uygulanmalıdır.
Üreme yeteneği/Fertilite:
Fertilite üzerinde etki beklenmemektedir; çünkü kalsiyum, sodyum, potasyum, magnezyum
klorür, hidrojen fosfat ve hidrojen karbonat, vücudun normal bileşenleridir.
4.7. Araç ve makine kullanımı üzerindeki etkiler
PHOXILIUM’un araç veya makine kullanma yeteneğini etkilediği bilinmemektedir.
4.8. İstenmeyen etkiler
Kullanılan çözelti ya da tedaviden dolayı istenmeyen etkiler ortaya çıkabilir.
Bikarbonat tamponlu hemofiltrasyon ve hemodiyaliz çözeltileri genel olarak iyi tolere
edilmektedir.
Çok yaygın ≥1/10
Yaygın ≥1/100 ila < 1/10
Yaygın olmayan ≥1/1.000 ila < 1/100
Seyrek ≥1/10.000 ve < 1/1.000
Çok seyrek ≤ 1/10.000
Bilinmiyor (eldeki verilerden hareketle tahmin edilemiyor)
5 / 10Aşağıdaki istenmeyen etkiler pazarlama sonrası deneyim döneminde bildirilmiştir. Aşağıda
sunulan tablo, MedDRA sistem organ sınıflandırmasına (SOC ve Tercih Edilen Terim Düzeyi)
göredir. Sıklıklar mevcut verilerden tahmin edilemez.
MedDRA Sistem Tercih Edilen Terim Sıklık
Organ Sınıfı
Metabolizma ve Elektrolit dengesizlikleri Bilinmiyor
beslenme hastalıları örn.: hipofosfatemi
Sıvı dengesizliği, Bilinmiyor
örn.: hipervolemi, hipovolemi
Asit-baz dengesi Bilinmiyor
bozuklukları, örn.; metabolik
asidoz, metabolik alkaloz
Vasküler hastalıları Hipotansiyon* Bilinmiyor
Gastrointestinal Mide bulantısı* Bilinmiyor
hastalıları
Kusma* Bilinmiyor
Kas-iskelet Kas spazmları* Bilinmiyor
bozukluklar, bağ doku ve
kemik hastalıkları
*Genellikle diyaliz tedavileri ile ilişkili istenmeyen etkiler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Prosedürün doğru şekilde uygulanması ve hastanın sıvı dengesi, elektrolit ve asit-baz
dengesinin eğitimli bir tıbbi personel tarafından dikkatli bir şekilde takip edilmesi durumunda
PHOXILIUM ile doz aşımı meydana gelmez.
Ancak, PHOXILIUM doz aşımı, konjestif kalp yetmezliği, elektrolit veya asit-baz
dengesizlikleri gibi ciddi klinik rahatsızlıklara yol açabilir.
Eğer hipervolemi ya da hipovolemi meydana gelirse, bölüm 4.4’teki hipervoleminin ya da
hipovoleminin tedavisine yönelik talimatlar sıkı bir şekilde takip edilmelidir.
6 / 10Eğer metabolik asidoz ve/veya hiperfosfatemi meydana gelirse, uygulamayı derhal sonlandırın.
Doz aşımı için spesifik bir antidot yoktur. Tedavi sırasında yakın takip yapılarak risk en aza
indirilebilir (Bkz. Bölüm 4.3 ve 4.4).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hemodiyalitikler ve Hemofiltratlar.
ATC kodu: B05ZB
PHOXILIUM, hemofiltrasyon ve hemodiyaliz için çözelti, farmakolojik olarak inaktiftir.
Sodyum, kalsiyum, magnezyum, potasyum, fosfat ve klorür iyonları, normal plazmadaki
fizyolojik düzeylere benzer konsantrasyonlarda mevcuttur.
PHOXILIUM, hemofiltrasyon ve hemodiyafiltrasyon sırasında uzaklaştırılan suyun ve
elektrolitlerin yerine konulması için kullanılmaktadır ya da sürekli hemodiyafiltrasyon ya da
sürekli hemodiyaliz sırasında uygun bir diyalizat olarak görev yapması için kullanılmaktadır.
Hidrojen karbonat bir alkalize edici tampon olarak kullanılmaktadır.
5.2. Farmakokinetik özellikler
İlgili değildir.
PHOXILIUM içindeki etkin maddeler farmakolojik olarak aktif değildir ve fizyolojik plazma
konsantrasyonlarına benzer konsantrasyonlarda mevcuttur.
Genel özellikler:
Emilim:
İlgili değildir.
PHOXILIUM içindeki etkin maddeler farmakolojik olarak aktif değildir ve fizyolojik plazma
konsantrasyonlarına benzer konsantrasyonlarda mevcuttur.
Dağılım:
İlgili değildir.
PHOXILIUM içindeki etkin maddeler farmakolojik olarak aktif değildir ve fizyolojik plazma
konsantrasyonlarına benzer konsantrasyonlarda mevcuttur.
Biyotransformasyon:
İlgili değildir.
PHOXILIUM içindeki etkin maddeler farmakolojik olarak aktif değildir ve fizyolojik plazma
konsantrasyonlarına benzer konsantrasyonlarda mevcuttur.
Eliminasyon:
İlgili değildir.
PHOXILIUM içindeki etkin maddeler farmakolojik olarak aktif değildir ve fizyolojik plazma
konsantrasyonlarına benzer konsantrasyonlarda mevcuttur.
Doğrusallık/Doğrusal olmayan durum:
Bu konuda mevcut bir veri bulunmamaktadır.
7 / 105.3. Klinik öncesi güvenlilik verileri
Klinik öncesi bulgulardan elde edilmiş önemli veriler mevcut değildir. Etkin maddeler
farmakolojik olarak aktif değildir ve fizyolojik plazma düzeylerine benzer konsantrasyonlarda
mevcuttur.
6. FARMASÖTİK ÖZELLİKLER
6. 1. Yardımcı maddelerin listesi
Küçük bölme A: Enjeksiyonlar için su
Hidroklorik asit (pH ayarlaması için)
Büyük bölme B: Enjeksiyonlar için su
Karbon dioksit (pH ayarlaması için)
6.2. Geçimsizlikler
Geçimlilik çalışmaları olmadığından, bu tıbbi ürün diğer tıbbi ürünlerle karıştırılmamalıdır.
6.3. Raf ömrü
18 ay
Karıştırıldıktan sonra:
Hazırlanmış çözeltinin kimyasal ve fiziksel kullanım stabilitesi 22°C'de 24 saat boyunca
gösterilmiştir. Hemen kullanılmadığı takdirde, kullanımdaki saklama süreleri ve kullanımdan
önceki koşullar kullanıcının sorumluluğundadır ve tedavi süresi de dahil olmak üzere 24
saatten daha uzun olmamalıdır.
6.4. Saklamaya yönelik özel tedbirler
30°C altındaki oda sıcaklığında saklayınız. Dondurmayınız.
Hazırlanmış çözeltinin saklama koşulu için (Bkz. Bölüm 6.3).
6.5. Ambalajın niteliği ve içeriği
Polyolefinden yapılmış kap iki bölmeli bir torbadır. 5000 mL torba, bir küçük bölme (250 mL)
ve bir büyük bölmeden (4750 mL) oluşmaktadır. İki bölme bir ara yalıtım parçası ile
ayrılmaktadır.
Büyük bölmeye, üstünde kapak bulunan bir lastik diskle kapatılmış, polikarbonattan (PC)
yapılmış bir enjeksiyon konektörü (ya da spike konektörü) ve uygun bir replasman hattı ya da
diyaliz hattıyla bağlantı için silikon lastikten yapılmış bir valfin olduğu bir luer konektörü (PC)
yerleştirilmiştir. Torba, çok katmanlı polimer filmden yapılmış saydam bir ambalaj içinde
bulunmaktadır. İki bölmeli her torba 5000 mL içermektedir.
Ambalaj büyüklüğü:
- Bir kutu içinde 2 x 5000 mL (iki torba) olarak piyasaya arz edilir.
- 1 x 5000 mL (tekli torba) olarak piyasaya arz edilir.
Tüm ambalaj formları piyasada olmayabilir.
8 / 106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Küçük bölme A’daki çözelti, kullanımdan hemen önce ara bağlantı parçası kırıldıktan ya da
ara yalıtım parçası açıldıktan sonra büyük bölme B’deki çözeltiye eklenir. Hazırlanmış çözelti
berrak ve renksiz olacaktır.
Ayrıntılı kullanma talimatlarının bulunduğu bir hasta kullanma talimatı kutu içinde
sunulmaktadır.
Hazırlama ve hastaya yapılan uygulama boyunca aseptik teknik kullanılmalıdır.
Dış ambalaj hasarlı değilse, tüm yalıtımlar sağlamsa, ara bağlantı parçası ya da ara yalıtım
parçası açılmamışsa ve çözelti berraksa kullanın. Sızıntı olup olmadığını test etmek için torbaya
sert bir şekilde bastırın. Eğer sızıntı olduğu belirlenirse, çözeltiyi hemen atın çünkü artık
sterilite garanti edilemez.
Büyük bölme B’ye, çözeltinin hazırlanmasından sonra gerekli diğer ilaçların eklenmesi
olasılığına karşı bir enjeksiyon portu yerleştirilmiştir. Nihai renk değişimi ve/veya çökelme,
çözünmeyen kompleksler ya da kristalleri kontrol ederek ilave ilacın PHOXILIUM ile
geçimliliğini değerlendirmek kullanıcının sorumluluğundadır. Bir ilaç eklemeden önce onun
bu ilaç içinde çözünebilir ve stabil olduğundan ve PHOXILIUM’un pH aralığının uygun
olduğundan emin olun (Hazırlanmış çözeltinin pH’sı 7,0-8,5). Katkı maddeleri geçimsiz
olabilir. Eklenecek ilaçların Kullanma Talimatlarına danışılmalıdır.
Enjeksiyon portu içinde bulunan tüm sıvıyı uzaklaştırın, torbayı baş aşağı çevirin, ilacı
enjeksiyon portuna takın ve iyi bir şekilde karıştırın. Katkı maddelerinin eklenmesi ve
karıştırılması her zaman çözelti torbası ekstrakorporeal devreye bağlanmadan önce
yapılmalıdır. Çözelti hemen uygulanmalıdır.
Eğer torbanın iki bölmesini bir ara yalıtım parçası ayırıyorsa ve luer konektörü üzerinde bir valf
bulunuyorsa, aşağıdaki kullanım talimatları takip edilmelidir:
I Kullanmadan hemen önce torbanın dış ambalajını çıkarın ve iki farklı bölmedeki
çözeltileri karıştırın. Küçük bölmeyi iki elinizle tutup iki bölme arasındaki ara yalıtım
parçasında bir açıklık oluşana kadar sıkıştırarak yalıtımı açın.
II İki bölme arasındaki ara yalıtım parçası tamamen açılana kadar büyük bölmeye iki
elinizle bastırın.
III Torbayı nazikçe çalkalayarak çözeltinin tamamen karışmasını sağlayın. Çözelti artık
kullanıma hazırdır ve ekipmana asılabilir.
IV Diyaliz ya da replasman hattı, iki erişim portundan birisine bağlanabilir.
IVa Eğer luer erişim hattı kullanılırsa, kapağı bir çevir ve çek hareketi ile çıkarın ve diyaliz
ya da replasman hattındaki erkek luer kilidini torba üzerinde bulunan dişi luer
konektörüne bir it ve çevir hareketi ile bağlayın. Bağlantının tam olarak oturmuş ve sıkı
olduğundan emin olun. Konektör artık açıktır. Sıvının serbest bir şekilde aktığını
doğrulayın.
Diyaliz ya da replasman hattı luer konektöründen ayrıldığında, konektör kapanacak ve
çözelti akışı duracaktır. Luer portu, iğne içermeyen ve temizlenebilir bir porttur.
IVb Enjeksiyon portu kullanıldığında, ilk olarak geçme kapağı çıkarın. Enjeksiyon portu
temizlenebilir bir porttur. Spike konektörü plastik septum aracılığıyla bağlayın. Sıvının
serbest bir şekilde aktığını doğrulayın.
Hazırlanmış çözelti hemen kullanılmalıdır.
Eğer hemen kullanılmazsa, hazırlanmış çözelti, çözelti A’nın çözelti B’ye eklenmesinden
sonraki tedavi süresi dahil olmak üzere 24 saat içinde kullanılmalıdır.
9 / 10Hazırlanmış çözelti tek kullanımlıktır. Kullanımdan sonra kullanılmamış çözelti atılmalıdır.
Kullanılmamış tıbbi ürün ya da atık materyal, yerel gerekliliklere uygun olarak bertaraf
edilmelidir.
7. RUHSAT SAHİBİ
Vantive Sağlık Hizmetleri Ltd. Şti. Yenimahalle / Ankara
8. RUHSAT NUMARASI
2024/358
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 16.09.2024
Ruhsat yenileme tarihi:
10. KÜB’ÜN YENİLENME TARİHİ
10 / 10