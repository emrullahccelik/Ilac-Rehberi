KISA ÜRÜN BİLGİSİ
1. BEŞERİ TIBBİ ÜRÜNÜN ADI
KEFSİD 500 mg KAPSÜL
2. KALİTATİF VE KANTİTATİF BİLEŞİM
Etkin madde:
Her kapsül, 500 mg sefaklora eşdeğer miktarda 524.66 mg sefaklor monohidrat içerir.
Yardımcı madde(ler):
Sodyum nişasta glikolat 23.2 mg
Diğer yardımcı maddeler için 6.1’e bakınız.
3. FARMASÖTİK FORM
Kapsül
KEFSİD kapsülün opak kırmızı renkli gövdesi, opak siyah renkli başlığı vardır.
4. KLİNİK ÖZELLİKLER
4.1. Terapötik endikasyonlar
KEFSİD, sefaklora duyarlı mikroorganizmaların neden olduğu aşağıda belirtilen
enfeksiyonların tedavilerinde endikedir.
- Akut Bronşit ve Kronik Bronşitin Akut Alevlenmeleri: S. pneumonia, H. influenzae
(beta-laktamaz üreten suşlar dahil), H. parainfluenzae, M. catarrhalis (beta-
laktamaz üreten suşlar dahil) ve S. aureus gibi mikroorganizmaların neden
olduğu enfeksiyonlar.
- Farenjit ve Tonsillit: S. pyogenes (grup A streptokoklar) gibi mikroorganizmaların
neden olduğu enfeksiyonlar. (Penisilin, romatizmal ateş profilaksisi dahil, streptokokal
enfeksiyonların tedavisinde ve önlenmesinde seçilecek ilk ilaçtır. KEFSİD genelde
nazofarenks orjinli streptokokların eradikasyonunda etkilidir fakat, romatizmal ateş
konusunda etkisini kanıtlayan yeterli bilgi mevcut değildir).
- Pnömoni: S. pneumonia, H. influenzae (beta-laktamaz üreten suşlar dahil) ve M.
catarrhalis (beta-laktamaz üreten suşlar dahil) gibi mikroorganizmaların neden
olduğu enfeksiyonlar.
- Komplikasyonsuz Alt İdrar Yolları Enfeksiyonları: Sistit ve asemptomatik bakteriüri
dahil; E. coli, K. pneumonia, P. mirabilis ve S. saprophyticus gibi
mikroorganizmaların neden olduğu enfeksiyonlar.
1- Deri ve Yumuşak Doku Enfeksiyonları: S. pyogenes, (grup A streptokoklar), S. aureus
(beta-laktamaz üreten suşlar dahil) ve S. epidermidis (beta-laktamaz üreten suşlar
dahil) gibi mikroorganizmaların neden olduğu enfeksiyonlar.
Uygun antimikrobiyal tedavi, bakteriyolojik çalışmalarla enfeksiyon oluşmasında rol oynayan
mikroorganizmalar saptandıktan sonra yerine getirilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Farenjit, bronşit, tonsilit, deri ve yumuşak doku enfeksiyonları ve alt idrar yolu enfeksiyonlarında
önerilen doz, 8 saatte bir olmak üzere günde 3 defa oral yoldan 500 mg'dır.
S. pyogenes (grup A streptokoklar) in neden olduğu enfeksiyonlarda KEFSİD tedavi edici dozlarda en
az on gün uygulanmalıdır.
Şiddetli enfeksiyonlarda (örneğin: Pnömoni) 8 saatte bir, günde üç kez oral yoldan 500 mg kullanılır.
Uygulama şekli:
Doktor tarafından başka şekilde tavsiye edilmediği takdirde;
KEFSİD, oral yoldan aç ya da tok karnına alınabilir. Fakat gıda maddeleri ile birlikte alındığı
zaman emilimi artar (Bakınız bölüm 5.2 Farmakokinetik özellikler). Kapsül kırılmadan,
ezilmeden ve çiğnenmeden yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlanması gerekebilir:
Kreatinin klerensi 10-50 mL/dak ise dozun % 50 - % 100’ü uygulanır.
Kreatinin klerensi < 10 mL/dak ise dozun % 50’si uygulanır.
Pediyatrik popülasyon:
16 yaşından küçük çocuklarda, KEFSİD’in kullanım açısından güvenliliği tam olarak
kanıtlanmamıştır. Sefaklorun, çocuklarda kullanıma uygun süspansiyon formu mevcuttur.
Geriyatrik popülasyon:
Serum kreatinin değerleri normal olan yaşlı bireylerde (>65) izlenen yüksek maksimal plazma
konsantrasyonları ve eğri altı alan (EAA), renal fonksiyonların zayıflamasına bağlıdır ve
klinik yönden önemli değildir. Bu nedenle, böbrek fonksiyonları normal olan yaşlı hastalarda
doz ayarlaması gerekmez.
4.3. Kontrendikasyonlar
KEFSİD, sefalosporin grubu antibiyotiklere veya formülasyonun içeriğinde bulunan
maddelere karşı duyarlı kişilerde kullanılması kontrendikedir.
24.4. Özel kullanım uyarıları ve önlemleri
KEFSİD ile tedaviye başlamadan önce, hastada önceden sefalosporinlere, penisilin ya da
diğer ilaçlara aşırı duyarlılık reaksiyonları bulunup bulunmadığı dikkatle araştırılmalıdır.
Penisilin ve sefalosporinler arasındaki çapraz reaksiyon göz önüne alındığında bu ilacın
penisiline duyarlı ya da başka ilaçlara karşı alerjisi olan hastalara verilmesi gerekli ise
uygulama çok dikkatle yapılmalıdır. İlaçlara karşı alerjik reaksiyon gösteren hastalara
uygulama dikkatle takip edilmeli ve KEFSİD ile ilgili alerjik bir reaksiyon görüldüğünde
tedavi derhal durdurulmalıdır. Ciddi seyreden akut aşırı duyarlılık reaksiyonlarında epinefrin
kullanımı ve diğer acil tedbirlerin alınması gerekebilir.
Anaflaktik reaksiyonlar; anjiyoödem, asteni, ödem (yüz ve dudakları da kapsayan), dispne,
parestezi, senkop ya da vasodilatasyon dahil olmak üzere soliter semptomlar olarak
görülebilir.
KEFSİD dahil bütün antibiyotikler alerjik bireylerde ve bilhassa ilaçlara karşı duyarlı
bireylerde dikkatle kullanılmalıdır. Geniş spektrumlu antibiyotiklerin kullanımında
(makrolidler, semisentetik penisilinler ve sefalosporinler dahil) psödomembranöz kolit
olguları rapor edilmiştir; bu nedenle, antibiyotik kullanımı sırasında oluşan diyare olgularında
bu durum göz önünde bulundurulmalıdır. Kolitin şiddeti, hafif ve hayatı tehdit edici dereceler
arasında değişebilir; hafif olgularda ilacın kesilmesi yeterlidir, orta ve ciddi derecedeki
olgularda gerekli ve yeterli tedavi uygulanmalıdır.
Bilhassa uzun süreli tedaviler, dirençli organizmaların fazla üremesine neden olabilir. Hasta
bu yönden dikkatle takip edilmeli ve bir süperenfeksiyon oluşması durumunda gereken
yapılmalıdır.
Anüri durumunda sefaklorun eliminasyon yarı ömrü 2.3 – 2.8 saat olduğundan orta ila ciddi
dereceli böbrek yetmezliği genellikle doz ayarlaması gerektirmez.
Geçici trombositopeni, lökopeni, lenfositoz, nötropeni ve anormal idrar tahlili görülebilir.
Laboratuvar Test Etkileşmesi: Sefaklor uygulaması idrarda hatalı-pozitif glikoz reaksiyonu
verdirebilir. Bu fenomen, bütün sefalosporin antibiyotik alanlarda, Benedict ve Fehling
solüsyonları ile Clinitest tablet kullanıldığında izlenir; ancak, Test Tape (Glikoz Enzimatik
Test Bandı, Lilly) kullanıldığında izlenmez.
Sefalosporinlerle yapılan tedavilerde direkt Coombs testi pozitif olabilir; bu durum KEFSİD
tedavisinde de göz önünde bulundurulmalıdır.
Bu tıbbi ürün her dozunda 23,2 mg sodyum nişasta glikolat ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
34.5. Diğer tıbbi ürünler ile etkileşimler ve diğer etkileşim şekilleri
Bir saat içinde alınan magnezyum ya da alüminyum hidroksit içeren antiasit ilaçlar
KEFSİD’in emilim oranını azaltırlar. H blokörleri KEFSİD’in emilim oranı ve hızı üzerinde
2
etkili değildir.
Bütün diğer beta-laktam antibiyotikleri gibi sefaklorun böbreklerden atılması probenesid ile
azalır. Varfarin ve sefakloru birlikte kullanan hastalarda kanama olmasından bağımsız olarak
protrombin zamanında uzama olduğunu bildiren bazı çalışmalar vardır.
Klinik çalışmalarda başka ilaç etkileşmesi izlenmemiştir.
Özel popülasyonlara ilişkin ek bilgiler:
Etkileşim çalışmaları yoktur.
Pediyatrik popülasyon:
KEFSİD formu çocuklarda kullanılmamaktadır. Bu formu ile ilgili özel etkileşim çalışmaları
yapılmamıştır.
4.6. Gebelik ve laktasyon
Genel tavsiye: Gebelik kategorisi B ‘dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
KEFSİD için çocuk doğurma potansiyeli bulunan kadınlar / doğum kontrolüne
(kontrasepsiyon) ilişkin klinik veri mevcut değildir.
Gebelik dönemi:
KEFSİD için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik /embriyonal/fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. İnsanlara yönelik potansiyel risk bilinmemektedir. Hamile kadınlarda
yeterli ve iyi kontrol edilmiş çalışmalar yoktur. Gebe kadınlara verilirken tedbirli olunmalıdır.
Fare ve sıçanlarda insan dozlarının 12 katına dek varan dozlarda ve gelinciklere maksimum
insan dozlarının 3 katında kullanıldığında, fetüs üzerinde KEFSİD’e bağlı bir zarar meydana
gelmemiştir.
Laktasyon dönemi:
Annelere 500 mg dozlarda uygulanan KEFSİD, sütte az miktarda tespit edilmiştir.
Emzirmenin durdurulup durdurulmayacağına ya da tedaviden kaçınılıp kaçınılmayacağına
karar verilmelidir.
Üreme yeteneği/Fertilite:
Sıçanlarda ve farelerde insan dozundan 12 kez yüksek ve gelinciklerde maksimum insan
dozundan 3 kez yüksek olan dozlarda yapılan çalışmalarda, sefaklorun fertilite üzerine
olumsuz bir etkisi veya fetüse zararlı bir etkisi olmamıştır.
4.7. Araç ve makine kullanımı üzerindeki etkiler
Sefaklorun araç ve makine kullanımı üzerine etkisini yoktur
44.8. İstenmeyen etkiler
Plasebo kontrollü klinik araştırmalarda bildirilen tedaviye bağlı advers olaylar, aşağıdaki
tabloda MedDRA sistem organ sınıfı ve sıklık sıralamalarına göre verilmektedir. Her
kategorideki istenmeyen etkiler, azalan sıklık derecesine göre sıralanmıştır.
MedDRA konvansiyonuna göre yaygınlık dereceleri şu şekildedir: Çok yaygın (≥1/10);
yaygın (≥1/100 ila <1/10); yaygın olmayan (≥1/1,000 ila <1/100); seyrek (≥1/10,000 ila
<1/1000); çok seyrek (<1/10,000), bilinmiyor (eldeki veriler ile hareket edilemiyor)
Enfeksiyonlar ve enfestasyonlar
Yaygın: Vajinit, monoliyazis, kandida
Kan ve lenf sistemi hastalıkları
Yaygın: Eozinofili
Yaygın olmayan: Aplastik anemi, agranülositoz, hemolitik anemi
Bilinmiyor: Trombositopeni, nötropeni
Bağışıklık sistemi hastalıkları
Yaygın: Anaflaksi, kaşıntı ile karakterize döküntü, ürtiker,
Seyrek: Ateş ile karakterize serum hastalığına benzer reaksiyonlar (kaşıntı veya eritrema
multiforma ile ve artralji ve artritis gibi eklem bulgularıyla karakterize serum hastalığına
benzer reaksiyonlar tanımlanmıştır. Lenfoadenopati ve böbrek yetmezliği (örn. proteinüri)
çok seyrek olarak bildirilmiştir. Semptomların genelde tedaviye başladıktan birkaç gün sonra
gelişir).
Psikiyatrik hastalıklar
Bilinmiyor: Hiperaktivite, konfüzyon, uykusuzluk, sinirlilik, ajitasyon, halüsinasyonlar,
uyuklama hali
Sinir sistemi hastalıkları
Yaygın olmayan: Geçici hiperaktivite, konfüzyon, uykusuzluk, sinirlilik
Bilinmiyor: İritabilite, baş dönmesi, halusinasyon, ajitasyon, parestezi, sersemlik
Vasküler hastalıklar
Bilinmiyor: Anjiyoödem
Gastrointestinal hastalıklar
Yaygın: Diyare, bulantı
Yaygın olmayan: Kusma, psödomembranöz kolit
Hepato-bilier hastalıklar
Yaygın olmayan: SGOT, SGPT ve serum alkalen fosfatazda geçici artışlar
Bilinmiyor: Kolestatik sarılık, hepatit, kolestaz
Deri ve deri altı doku hastalıkları
Yaygın olmayan: Eritema multiforme, Stevens-Johnson sendromu, toksik epidermal nekroz,
ürtiker
5Kas-iskelet bozuklukları, bağ doku ve kemik hastalıkları
Yaygın olmayan: Hipertoni
Böbrek ve idrar yolu hastalıkları
Yaygın olmayan: Geçici intertisiyel nefrit
Laboratuvar testleri: Karaciğer ve böbrek fonksiyon testlerinde etkileşimler, direkt Coombs
testinde hatalı pozitif sonuç
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlaması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Semptomlar:
KEFSİD doz aşımı ile ilgili toksik semptomlar bulantı, kusma, epigastrik huzursuzluk ve
diyare şeklinde kendini gösterir. Epigastrik huzursuzluğun şiddeti ve diyare doz ile ilgilidir,
eğer, diğer semptomlar da mevcut ise altta yatan bir diğer hastalık, bir alerjik reaksiyon ya da
diğer zehirlenme durumları göz önünde bulundurulmalıdır.
Pek çok beta-laktam antibiyotik, nöromusküler hiperiritabilite veya nöbet gelişimine neden
olma potansiyeline sahiptir.
Tedavi:
Doz aşımında tedavi ve kontrol, aşırı ilaç alımı, ilaçlar ile etkileşim ve hastanın beklenmeyen
ilaç kinetiği göz önünde tutularak yapılmalıdır. Hastanın hava yolu açık tutulmalı, ventilasyon
ve perfüzyon desteklenmelidir. Hastanın hayati belirtileri, kan gazları, serum elektrolitleri v.b.
yakından izlenmeli ve sabit tutulmalıdır. İlacın gastrointestinal kanaldan emilimi, kusturma ve
yıkamadan daha etkili olan aktif kömür uygulanması ile geciktirilebilir. Kömür
uygulamasının tekrarlanması bazı ilaçların eliminasyonunu da etkiler. Mide boşaltılırken ya
da kömür uygulanırken hastanın hava yolunun açık olması sağlanmalıdır.
Sefaklor doz aşımında zorlamalı diürez, periton diyalizi, hemodiyaliz ya da kömür
hemoperfüzyonun faydaları kanıtlanmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: İkinci kuşak sefalosporinler
ATC kodu: J01D C04
KEFSİD’in etkin maddesi sefaklor, birçok gram (+) ve gram (-) mikroorganizmaya karşı
bakterisid etkili, geniş spektrumlu, sefalosporin grubundan semi-sentetik bir antibiyotiktir.
Sefaklor ile yapılan in vitro çalışmalar, ilacın bakterisid etkisini, bakterinin penisilin bağlayan
proteinler (PBP) denilen hedef proteinlerine bağlanarak, bakteriyel hücre duvarında
6peptidoglikan sentezinin son transpeptidaz aşamasını engellemek yolu ile hücre duvarı
sentezini inhibe ederek gösterdiğini açıklamaktadır.
Sefaklor, bakteriyel beta-laktamaza dayanıklıdır; bu nedenle, beta-laktamaz üreten ve
penisilin ile bazı sefalosporinlere dirençli mikroorganizmalar sefaklora duyarlıdır.
Sefaklor, in vitro olarak aşağıda belirtilen mikroorganizmalar ile bu mikroorganizmaların
neden olduğu klinik enfeksiyonlarda etkilidir:
Gram pozitif mikroorganizmalar:
Staphylococcus aureus (beta-laktamaz üreten suşlar dahil), Staphylococcus epidermidis (beta-
laktamaz üreten suşlar dahil), Staphylococcus saprophyticus, Streptococcus pneumonia,
Streptococcus pyogenes (grup A streptokoklar). Sefaklor, metisiline-dirençli stafilokoklara
karşı etkisizdir.
Gram negatif mikroorganizmalar:
Haemophilus parainfluenzea, Haemophilus influenzae (beta-laktamaz üreten suşlar dahil),
Moraxella (Branhamella) catarrhalis (beta-laktamaz üreten suşlar dahil), Escherichia coli,
Klebsiella pneumonia, Proteus mirabilis.
Sefaklor in vitro olarak aşağıda belirtilen mikroorganizmaların birçok suşlarına karşı etkilidir
ancak, klinik yönden etkisi tam kanıtlanmamıştır:
Citrobacter diversus ve Neisseria gonorrhoeae gibi gram negatif ve Propionibacterium
acnes, Bacteroides türleri (Bacteroides fragilis dışında), Peptostreptokoklar ve Peptokoklar
gibi anaerobik mikroorganizmalar.
Sefaklor; Pseudomonas türleri, Acinetobacter calcoaceticus, enterokokların birçok türü
Enterobakter türleri, indol pozitif Proteus ve Serratia'ya karşı etkisizdir.
5.2. Farmakokinetik özellikler
Genel özellikler
Genel özellikler:
Emilim:
Sefaklor, oral yoldan alındıktan sonra gıda maddeleri ile ilişkili olmaksızın sindirim
kanalından kolaylıkla emilir. Sindirim sisteminde gıda maddelerinin bulunması ilacın
emilimini tümüyle etkilemez; yalnız emilimde bir gecikme ve bununla ilgili olarak da
maksimum serum konsantrasyonunda bir düşme izlenir.
Dağılım:
250 mg, 500 mg ve 1 g dozlarda uygulanan sefaklor ile yaklaşık 30-60 dakika içinde, dozla
orantılı olarak 7 mcg/mL,13 mcg/mL ve 23 mcg/mL ortalama maksimum serum
konsantrasyonları oluşur.
Biyotransformasyon:
Sefaklorun yarılanma süresi böbrek fonksiyonu normal hastalarda 0.6-0.9 saattir. Renal
fonksiyonu azalmış hastalarda serum yarılanma ömrü hafifçe uzamıştır.
Eliminasyon:
7Sefaklor % 60-85 oranında 8 saat içinde idrar ile değişmeden atılır, önemli bir kısmı ilk 2
saat içinde atılır. Bu süre içinde maksimum idrar konsantrasyonları yukarıdaki dozlara göre
sırasıyla 600 mcg/mL, 900 mcg/mL ve 1900 mcg/mL'dir.
Hastalardaki karakteristik özellikler
Böbrek hastalarında: Böbrek fonksiyonu azalmış hastalarda sefaklor yarı ömrü hafifçe uzar.
Renal işlevlerin tamamen bozulduğu durumlarda, molekülün plazma yarılanma süresi 2.3 -2.8
saate kadar uzar. Belirgin olarak renal fonksiyon bozukluğu olan hastalardaki atılım yolları
bilinmemektedir. Hemodiyaliz, sefaklorun yarı ömrünü %25 - %30 azaltır. (Doz ayarlaması
için bakınız bölüm 4.2)
Yaşlı hastalarda: Yüksek plazma konsantrasyonları ve yüksek eğri altı alanları (EAA)
bulunur.
5.3. Klinik öncesi güvenlilik verileri
Karsinojenik etkisi
Sefaklorun karsinojenik etkisi araştırılmamıştır.
Mutajenik etkisi
Sefaklorun mutajenik etkisi araştırılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Magnezyum stearat
Sodyum nişasta glikolat (Explotab)
Kapsül boyar maddeleri:
Titanyum dioksit
Siyah demir oksit
Kırmızı demir oksit
Eritrosin
6.2. Geçimsizlikler
Preparatın farmasötik açıdan terkibe giren madde ve inert ambalajla herhangi bir geçimsizliği
yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
PVC/PVDC/Al folyo blisterlerde, 12 ve 21 kapsül/kutu.
6.6. Beşeri tıbbi üründen arta kalan maddelerin imhası ve diğer özel önlemler
8“Ambalaj ve Ambalaj Atıklarının Kontrolü Yönetmelikleri” ne uygun olarak imha
edilmelidir.
7. RUHSAT SAHİBİ
Actavis İstanbul İlaç San. ve Tic. Ltd. Şti.
Ortabayır Mah. Ağaçaltı Sok. No : 5/2 Kağıthane/İstanbul
8. RUHSAT NUMARASI
248/1
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.02.2013
Ruhsat yenileme tarihi:
10. KÜB’ÜN YENİLENME TARİHİ
-
9