KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASACOL® 800 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Mesalazin (5- aminosalisilik asit) 800 mg
Yardımcı madde:
Laktoz monohidrat 152.8 mg
Yardımcı maddeler için bölüm 6.1’e bakınız.
3. FARMASÖTİK FORM
Enterik tablet.
Kırmızı/kahverengi, film kaplamalı oblong şekilde tablet.
4. KLİNİK ÖZELLİKLER
4.1. Terapötik endikasyonlar
Ülseratif kolit : - hafif ve orta şiddette hastalıkta remisyon sağlanması
- remisyonun sürdürülmesi
Crohn hastalığı : - remisyonun sürdürülmesi
4.2. Pozoloji ve uygulama şekli
Pozoloji/uygulama sıklığı ve süresi:
Oral yoldan kullanım içindir.
Tabletler, kırılmadan ve çiğnenmeden bütün olarak bir bardak su ile yutulmalıdır. İdeal olarak
tabletler yemeklerden önce alınmalıdır.
Uygulama şekli:
Ülseratif kolit
- Remisyon sağlanması
Günde 2.4 – 4.8 g dozlara bölünerek
- Remisyonun sürdürülmesi
Günde 1.6 – 2.4 g tek seferde veya dozlara bölünerek
Crohn hastalığı
- Remisyonun sürdürülmesi
Günde 2.4 g tek seferde veya dozlara bölünerek
1Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda ASACOL kullanırken hastaların yakın takibi
önerilir.
Pediyatrik popülasyon:
6 yaşın altındaki çocuklarda kullanıma ilişkin bilgiler sınırlıdır.
6 yaş ve üzerindeki çocuklarda:
- Remisyon sağlamak için; günlük 30-50 mg/kg doz bölünmüş dozlarda başlanıp, ihtiyaca
göre 75 mg/kg’a çıkarılabilir. Günlük toplam doz 4 g’ı aşmamalıdır.
- Remisyonun sürdürülmesi için; günlük 15-30 mg/kg doz bölünmüş dozlarda
uygulanabilir. Günlük toplam doz 2 g’ı aşmamalıdır.
Genel olarak, 40 kg’a kadar olan çocuklarda yetişkin dozunun yarısı; 40 kg üzerindeki
çocuklarda ise normal yetişkin dozu uygulanabilir.
Geriyatrik popülasyon:
İleri derecede renal yetmezlik (Glomerüler filtrasyon hızı <30 ml/dk/1.73 m2) olmadığı sürece
yaşlılarda normal erişkin dozu kullanılabilir.
4.3. Kontrendikasyonlar
- Mesalazine ya da içerdiği yardımcı maddelerden herhangi birine karşı aşırı duyarlılık
durumunda,
- Salisilatlara karşı aşırı duyarlılık hikayesi olan hastalarda,
- Böbrek fonksiyonu ileri derecede bozuk hastalarda (GFH dakikada 30 ml’den az),
- İleri derecede karaciğer yetmezliği olanlarda,
- Gastrik veya duodenal ülseri olup, kanama eğilimi olanlarda,
- 6 yaşından küçük çocuklarda kontrendikedir.
4.4. Özel kullanım uyarıları ve önlemleri
Renal yetmezlik:
Böbrek hastalığı ileri derecede olanlarda kullanılması tavsiye edilmez. Kanda üresi yükselmiş
olan ve proteinürisi olan hastalarda dikkatle kullanılmalıdır. Tedavi sırasında böbrek fonksiyon
bozukluğu gelişen hastalarda mesalazinin neden olduğu nefrotoksisite düşünülmelidir.
Tedaviye başlamadan önce ve tedavi sırasında periyodik olarak bütün hastalarda böbrek
fonksiyonlarının incelenmesi tavsiye edilir. Böbrek fonksiyonlarının tedavinin ilk 2 haftası
içinde ve sonraki 12 hafta boyunca her 4 haftada bir kontrol edilmesi önerilir. ASACOL tedavisi
başlandığında kısa aralıklarla yapılan testler nadir görülen akut renal reaksiyonların tanınmasını
2kolaylaştırır. İlk 3 aydan sonra, tedavinin ilk yılında böbrek fonksiyonlarının 3 ayda bir kontrol
edilmesi önerilir. Herhangi bir akut renal reaksiyonun olmaması durumunda, takip aralığı 6 aya
uzatılabilir ve daha sonraki 5 yıl için yıllık takip aralığı uygulanabilir. Başka hastalık
belirtilerinin ortaya çıkması durumunda ileri tetkiklerin yapılması önerilir. Renal yetmezlik
görülmesi durumunda tedavi derhal kesilmeli ve hastanın tıbbi yardım alması önerilmelidir.
Kan diskrazileri:
Çok nadir olarak ciddi kan diskrazileri bildirilmiştir. Eğer bir hastada ASACOL tedavisi
görürken, kan diskrazisi veya enfeksiyonu akla getirecek belirti ve semptomlar (örneğin sürekli
ateş, farenjit, morarma, açıklanamayan kanama, purpura veya anemi) gelişirse, hematolojik
araştırmalar ve tam kan sayımı yapılmalıdır. Bu tür tetkiklerin, tedavinin ilk 2 haftası içinde ve
sonraki 12 hafta boyunca her 4 haftada bir kontrol edilmesi önerilir. Tetkik sonuçları normal
ise testler, tedavi süresince 3 aylık aralıklarla yapılabilir. Eğer bir kan diskrazisi şüphesi veya
belirtisi varsa tedavi derhal kesilmeli ve hastanın derhal doktora başvurması önerilmelidir.
Karaciğer yetmezliği:
Mesalazin içeren ilaçların kullanımı ile karaciğer enzim seviyelerinin yükselebileceği
bildirilmiştir. Karaciğer yetmezliği olan hastalarda ASACOL dikkatle kullanılmalıdır.
Kardiyak aşırı duyarlılık reaksiyonları:
Nadir de olsa, ASACOL tedavisi sırasında mesalazine bağlı kardiyak aşırı duyarlılık
reaksiyonları (miyokardit ve perikardit) bildirilmiştir. Mesalazine bağlı kardiyak aşırı
duyarlılığı bilinenlerde ASACOL tekrar kullanılmamalıdır. Orijininden bağımsız olarak daha
önce alerjik nedenlerle miyokardit ya da perikardit gelişmiş olan hastalarda dikkatli
olunmalıdır.
Pulmoner hastalıklar:
ASACOL tedavisi sırasında, başta astım olmak üzere pulmoner hastalığı olanların yakından
takip edilmelidir.
Sülfasalazine karşı aşırı duyarlılık:
Sülfasalazine karşı aşırı duyarlılığı olduğu bilinen hastalarda, sadece yakın tıbbi takibin
mümkün olduğu durumlarda tedavi başlanmalıdır. Kramp, karın ağrısı, ateş, şiddetli baş ağrısı
ya da döküntü gibi intolerans belirtileri görülürse tedavi derhal sonlandırılmalıdır.
Gastrik ve duodenal ülserler:
Hastada gastrik ya da duodenal ülser varsa, tedavi dikkatle başlanmalıdır.
Karbonhidrat intoleransı:
3Nadir kalıtımsal galaktoz intoleransı, Lapp laktoz yetmezliği ya da glukozgalaktoz
malabsorpsiyon problemi olan hastaların bu ilacı kullanmamaları gerekir. Laktüloz ve benzeri
ilaçlarla birlikte kullanmaktan kaçınılmalıdır.
Yaşlı hastalar:
Yaşlılarda müstahzar sadece böbrek fonksiyonu normal olanlarda ve dikkatle kullanılmalıdır.
Pediyatrik hastalar:
6 yaşın altındaki pediyatrik hastalarda güvenlilik ve etkililiği tam olarak belirlenmiş değildir.
4.5. Diğer tıbbi ürünler ile etkileşimler ve diğer etkileşim şekilleri
Birlikte kullanımı önerilmeyenler:
Müstahzar dışkı pH’ını azaltacak ve mesalazinin doğru bir şekilde salınmasını engelleyecek
laktüloz veya benzeri preparatlarla birlikte verilmemelidir.
Birlikte kullanıldıklarında önlem alınması gerekenler:
Mesalazin, tiyopurin metiltransferazı inhibe ederek azatiyoprin ve 6-merkaptopürinin
immunosupresif etkilerini artırabilir. Buna bağlı olarak hayati tehlike arz eden enfeksiyonlar
görülebilir. Böyle bir kombinasyon tedavisinin özellikle başlangıcında lökosit sayısı her hafta
tekrarlanarak izlenmelidir. Tedavinin ilk ayında lökosit seviyesi stabil ise, sonraki 12 haftalık
bir dönem 4 haftada bir, takiben 3 ayda bir lökosit seviyesini kontrol etmek yeterlidir.
Mesalazin ve varfarin birlikte kullanıldıklarında INR değerlerinin değişebildiği bildirilmiştir.
Mesalazin, varfarinin etkisini inhibe edebilir. Eğer bu kombinasyon vazgeçilmez görülüyorsa
protrombin zamanı yakından izlenmelidir.
Birlikte kullanıldıklarında dikkat edilmesi gerekenler:
Sülfasalazin, digoksinin emilimini azalttığı halde, mesalazin ve digoksin arasında herhangi bir
ilaç etkileşimi bildirilmemiştir.
Mesalazin, NSAİİ’ler, azatiyoprin ya da metotreksat gibi nefrotoksik ilaçlarla birlikte
kullanıldıklarında renal reaksiyon riski artabildiği halde, bu tür etkileşime ilişkin herhangi bir
advers olay bildirilmemiştir.
4.6. Gebelik ve laktasyon
Genel tavsiye
Gebelik kategorisi B’dir.
Mesalazinin gebelik ve laktasyonda kullanımı yalnızca doktorun kanaatine göre bu tedavinin
potansiyel faydalarının potansiyel risklerinden üstün olduğu vakalarla sınırlı olmalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
4Deneysel ve klinik veriler, mesalazin alan doğurma potansiyeli olan kadınlara doğum kontrolü
uygulanması gerektiğini göstermemektedir. Mesalazin doğum kontrol ilaçları ile etkileşime
girmez.
Gebelik dönemi
Hayvan araştırmaları mesalazinden kaynaklanan teratojenik etkiler veya fetus üzerinde toksisite
ile ilgili bir bulgu göstermemiştir. Mesalazinin gebelikte kullanımı ile ilgili sınırlı klinik
araştırmalar gebelik ve fetus üzerinde zararlı bir etki göstermemiştir. Mesalazin gebelerde
kullanılırken dikkatli olunmalıdır.
Laktasyon dönemi
Mesalazin kullanan annelerin sütünde düşük konsantrasyonlarda mesalazin ve düşük
konsantrasyonlarda onun N-asetil metaboliti bulunmuştur. Bunun klinik önemi
belirlenmemişse de, mesalazin emziren annelere verilirken dikkatli olunmalıdır.
Üreme yeteneği/Fertilite
İnsanlarda fertilite üzerine yapılmış yeterli klinik çalışmalar bulunmamakla birlikte, hayvan
çalışmalarında gebelik, fetal gelişim, doğurma ya da doğum sonrası gelişim üzerine olumsuz
etkiler görülmemiştir.
4.7. Araç ve makine kullanımı üzerine etkiler
Araç ve makine kullanımı üzerine herhangi bir etkisi yoktur.
4.8. İstenmeyen etkiler
Oral mesalazin kullanımına bağlı yan etkiler seyrek görülür ve diyare, bulantı, kusma, karın
ağrısı gibi başlıca etkiler gastro-intestinal sistemle ilgilidir. Doza bağlı olmaksızın görülebilen
aşırı duyarlılık reaksiyonları olarak, nadir de olsa baş ağrısı, artralji/miyalji, ateş ve alopesi
bildirilmiştir. Alopesi, kronik enflamatuvar bağırsak hastalığının ekstra-intestinal tutulumu da
olabilir.
Advers reaksiyonlar, en sık görülenler en önce belirtilmek üzere aşağıdaki başlıklar
altında sıralanmıştır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila < 1/100);
seyrek (≥1/10.000 ila < 1/1000), çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Seyrek: Kan diskrazileri, lökopeni, nötropeni, agranülositoz, aplastik anemi ve trombositopeni.
Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritematosus sendromu, pankolit.
Sinir sistemi hastalıkları
Yaygın olmayan: Parestezi
Seyrek: Baş ağrısı.
Çok seyrek: Periferik nöropati, vertigo.
Kardiyak hastalıklar
5Seyrek: Miyokardit, perikardit.
Solunum sistemi hastalıkları
Çok seyrek: Alerjik ve fibrotik akciğer reaksiyonları (bronkospazm, dispne, öksürük, alveolit,
pulmoner eozinofili, akciğer infiltrasyonu) pnömoni, interstisyal pnömoni, eozinofilik
pnömoni, akciğer bozukluğu.
Gastrointestinal hastalıklar
Yaygın: Bulantı, kusma, diyare, flatulans, karın ağrısı, dispepsi.
Seyrek: Akut pankreatit.
Çok seyrek: Kolit semptomlarının artışı (Crohn hastalığının ya da ülseratif kolitin agreve
olması).
Hepato-biliyer sistem hastalıkları
Seyrek: Hepatit, hepatik fonksiyon/karaciğer fonksiyon testleri bozukluğu.
Deri ve deri altı doku hastalıkları
Seyrek: Önde gelen semptomları perikardit ve plöroperikardit olan lupus, ayrıca deri döküntüsü
(ürtiker dahil), büllöz deri reaksiyonları.
Çok seyrek: Stevens Johnson Sendromu, eritema multiforme.
Kas-iskelet sistemi hastalıkları
Yaygın: Artralji/miyalji.
Böbrek ve idrar yolu hastalıkları
Seyrek: İnterstisyel nefrit, nefrotik sendrom ve böbrek yetmezliği oral mesalazin tedavisinde
görülebilir, ilacın kesilmesiyle düzelir. Renal yetmezlik bildirilmiştir. Tedavi sırasında renal
fonksiyonları bozulan hastalarda mesalazine bağlı nefrotoksisite akla gelmelidir.
Üreme sistemi hastalıkları
Çok seyrek: Oligospermi (reversibl).
Genel bozukluklar ve uygulama bölgesine ilişkin hastalıklar
Yaygın: Pireksi.
Yaygın olmayan: Hastalığın egzaserbasyonu, göğüs ağrısı, ilaç etkisizliği.
Araştırmalar
Bilinmiyor: Yüksek kan kreatinin seviyesi, kilo kaybı, düşük kreatinin klerensi, yüksek amilaz
seviyesi, sedimentasyon hızında artış, artmış lipaz seviyesi, yüksek BUN.
4.9. Doz aşımı ve tedavisi
Prensip olarak belirti ve semptomların salisilat intoksikasyonunda görülenlerin benzeri olması
beklenir : Karışık asidoz-alkaloz, hipervantilasyon, akciğer ödemi, terleme ve kusma sonucu
dehidrasyon, hipoglisemi.
Karışık asidoz-alkaloz tedavisi : Durumun özelliğine uygun olarak asit-baz dengesinin
düzeltilmesi ve elektrolitlerin yenilenmesi.
Terleme ve kusma sonucu dehidrasyon için : Sıvı verilmesi
Hipoglisemi için : Glukoz verilmesi
6Ayrıca mide yıkanır ve diürezi artırmak için intravenöz elektrolitler verilir. Bilinen bir antidot
yoktur.
5. FARMAKOLOJİK ÖZELLİKLER
5.1. Farmakodinamik özellikler
ATC kodu: A07EC02, Aminosalisilik asit (5-ASA)
ASACOL mekanizması henüz tam aydınlanmamış bir yoldan antienflamatuvar etki gösteren
mesalazin veya diğer adıyla 5-aminosalisilik asit içerir. Mesalazin tedavi sırasında kalın
bağırsakta erişilen konsantrasyonlarda polimorfonükleer lökositlerin migrasyonunu ve
hücrelerdeki lipooksijenazı inhibe eder. Böylece bağırsak duvarındaki makrofajlarda
proinflamatuvar lökotrienlerin (LTB ve 5-HETE) yapımı da inhibe edilir. Deneysel şartlarda
4
mesalazin, siklooksijenazı da inhibe eder ve böylece tromboksan B ve prostaglandin E
2 2
salınması da inhibe edilmiş olur, ancak bu etkinin klinik anlamı henüz bilinmemektedir.
Mesalazin tümör nekroz faktörü  (TNF-) ve trombosit aktive edici faktörün (PAF) de
oluşumunu inhibe eder. Mesalazin aynı zamanda bir antioksidandır, reaktif oksijen ürünleri
oluşumunu azalttığı ve serbest radikalleri bağladığı gösterilmiştir. Ayrıca, mesalazin deney
hayvanlarının deneysel kolitinde bağırsakta su ve klorür sekresyonunu inhibe eder ve sodyum
reabsorpsiyonunu artırır.
Mesalazinin, peroksizom proliferatör aktive reseptör gama (PPAR-γ) aktivasyonu sağlaması ve
bazı antiinflamatuvar özellikleri nedeniyle, kolorektal kanser riskinin azaltılmasında önemli bir
rolünün olduğu düşünülmektedir. 140’ı displazili, 334’ü kolorektal kanserli toplam 1932
hastanın dahil edildiği 9 klinik çalışmanın meta-analizi sonucu, düzenli mesalazin kullanan
hastalarda kolorektal kanser riskinin % 49 oranda azaldığı belirlenmiştir. Mesalazin
kullanmayan ya da düzensiz kullananlarda bu tür bir etki görülmemiştir.
5.2. Farmakokinetik özellikler
Genel özellikler
ASACOL tabletler, sindirim kanalında mesalazinin emilimini azaltmak amacıyla akrilik bazlı
bir polimerle (EudragitTM S) kaplanmıştır. Bu kaplama, mesalazinin intraluminal pH’ın 7 ve
üstünde olduğu terminal ileum ve kolona kadar salımını geciktirmektedir. Dolayısıyla pH 7’ye
duyarlı kaplama, uygulanan mesalazinin tamamının enflamasyonun bulunduğu kolona
ulaştırılmasına imkan verir.
Emilim:
7Ağız yoluyla uygulandığında emilim yaklaşık % 24’tür. Yani verilen dozun % 76’sı kolon
lümeninde mukozada kalır ve lokal antiinflamatuvar etki gösterir. Sağlıklı bireylerde oral
yoldan 800 mg’lık doz uygulandıktan sonra idrarda kümülatif mesalazin ve metabolitinin (N-
asetil-5- aminosalisilik asit) ölçümü sonucu, mesalazinin sistemik emiliminin % 20 civarında
olduğu, geriye kalan kısmının bağırsak mukozasında kalarak feçesle atıldığı anlaşılmıştır.
Uygulanan dozun aç ya da tok karnına uygulanması sistemik emilim oranını değiştirmemiştir.
Sistemik olarak emilen kısımda mesalazin ve metaboliti için sırasıyla maksimum
konsantrasyonların 720 ng/ml ve 1000 ng/ml olduğu; doruk konsantrasyona ulaşma sürelerinin
12.4 ve 13.9 saat olduğu tespit edilmiştir.
Dağılım:
Sağlıklı bireylerde oral yoldan uygulandıktan sonra sistemik olarak emilen kısımdaki
mesalazinin % 43 oranda; N-asetil-5-aminosalisilik asidin ise % 78 oranda plazma proteinlerine
bağlandığı tespit edilmiştir. Mesalazin ve N-asetil-5-aminosalisilik asit, düşük
konsantrasyonlarda da olsa süte geçmektedir. Ancak, bu durumun klinik olarak anlamlı bir
etkisinin olup olmadığı bilinmemektedir.
Biyotransformasyon:
Sistemik olarak emilen mesalazin, karaciğerde ve bağırsak mukozasında hızla inaktif bir derive
olan N-asetil-5-aminosalisilik aside metabolize olur.
Eliminasyon:
Sağlıklı bireylerde yapılan çalışmada, oral yoldan kullanıldığında mesalazinin sistemik olarak
emilen kısmının eliminasyon yarılanma süresi 9 saat (tek doz) ve 11 saat (kararlı durum) olarak
tespit edilmiştir. Mesalazinin atılımı başlıca üriner ve fekal yolla olup mesalazin ve onun N-
asetil metaboliti şeklindedir.
5.3. Klinik öncesi güvenlilik verileri
Bu kısa ürün bilgisinde bölüm 4.4’te yer alan güvenlilik verileri dışında, mesalazin ile yapılan
preklinik çalışmalarda insanlar için genotoksik, karsinojenik veya teratojenik sonuçlar elde
edilmemiştir.
Sıçanlara günde 1 g/kg dozda mükerrer verildiğinde böbrek ve gastro-intestinal kanalda hasara
neden olmuştur. Mesalazin Ames testinde mutajenik bulunmamıştır. Fare ve sıçanlardaki
araştırmalarda karsinojenik özellikleri görülmemiştir. Sıçanlarda (doz 360 mg/kg) veya
tavşanlarda (doz 480 mg/kg) yapılan çalışmalarda teratojenik ya da fötal toksik etkiler
görülmemiştir. Ayrıca mesalazin erkek veya dişi sıçanların üreme kabiliyetini etkilememiştir.
6. FARMASÖTİK ÖZELLİKLER
6.1. Yardımcı maddelerin listesi
8Laktoz monohidrat
Sodyum nişasta glikolat (Tip A)
Magnezyum stearat
Talk
Povidon (Kollidon, 25)
Metakrilik asit-metil metakrilat kopolimer (1:2)
Talk
Trietil sitrat
Sarı pigment hidratı (demir oksit)
Kırmızı pigment (demir oksit)
Makrogol 6000 (Polietilen glikol)
6.2. Geçimsizlikler
Bu ürün için geçerli değildir.
6.3. Raf ömrü
36 ay.
6.4. Saklamaya yönelik özel tedbirler
Kuru bir yerde, 25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
90 tabletlik Al/PVC blisterlerde ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Bu ürün için geçerli değildir.
7. RUHSAT SAHİBİ
Adı : EİP Eczacıbaşı İlaç Pazarlama A.Ş.
Adresi : Büyükdere Cad. Ali Kaya Sok. No.5
Levent 34394, İstanbul
Telefon / Faks : 0 212 350 80 00 / 0 212 350 84 64
8. RUHSAT NUMARASI(LARI)
22.12.2009-129/53
99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2009
Ruhsat yenileme tarihi:
10. KÜB’ÜN YENİLENME TARİHİ
………..
10