 1 KULLANMA TAL İMATI  
 
NUTRINEAL  Periton Diyalizi Çözeltisi 
Periton (karın) boşluğuna infüzyon yoluyla uygulanır.  
Steril  
Etkin madde:  Her bir litre NUTRINEAL  çözeltisi 951 mg Alanin, 1071 mg Arjinin, 510 
mg Glisin, 714 mg Histidin, 850 mg İzolösin, 1020 mg Lösin, 955 m g 
Lizin hidroklorür, 850 mg Metiyonin, 570 mg Fenilalanin, 595 mg Prolin, 
510 mg Serin, 646 mg Treonin, 270 mg Triptofan, 300 mg Tirozin, 1393 mg Valin, 5380 mg Sodyum klorür, 184 mg Kalsiyum klorür dihidrat, 51 mg Magnezyum klorür hekzahidrat ve 4480 mg Sodyum (S) -Laktat içerir.  
Yardımcı maddeler:  Steril enjeksiyonluk su ve konsantre hidroklorik asit.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için reçetelendirilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz  kullanmayınız. 
 
Bu Kullanma Talimatında:  
1. NUTRINEAL  nedir ve ne için kullanılır?  
2. NUTRINEAL’i  kullanmadan önce dikkat edilmesi gerekenler  
3. NUTRINEAL  nasıl kullanılır?  
4. Olası yan etkiler nelerdir? 
5. NUTRINEAL’i n saklanması  
Başlıkları yer almaktadır. 
 1. NUTRINEAL  nedir ve ne için k ullanılır?  
• Periton diyalizi çözeltileri böbrekleri geçici olarak görevini yapamayan ya da iyileşmeyecek 
şekilde bozulmuş hastalarda kullanılır. Kandaki fazla suyu ve atık maddeleri çekerek alırlar; 
anormal olarak yükselmiş tuz düzeylerini ise normale döndürürler.  
• NUTRINEAL , 2000 ve 2500 mililitrelik (2 ve 2,5 litre) torbalarda kullanıma sunulmuş bir 
periton diyalizi (karından yapılan diyaliz) çözeltisidir.  
• NUTRINEAL  şeker içermeyen bir periton diyalizi çözeltisidir. NUTRINEAL , beslenme 
bozukluğu olan böbrek yetmezlikli hastalar, eğer periton diyaliziyle (karın diyalizi) tedavi ediliyorsa, bu hastalarda beslenme desteği olarak kullanılır. NUTRINEAL  içindeki amino 
asitler, beslenmesi bozulmuş hastalar için ek bir beslenme kaynağı sağlar.   2  
2. NUTRINEAL’i kullanmadan  önce dikkat edilmesi g erekenler  
Size uygulanmakta olan periton diyalizi tedavisi için NUTRINEAL'in uygun bir çözelti olup 
olmayacağını doktorunuz değerlendirecektir. Bunu yaparken tıbbi geçmişinizde periton 
diyalizi çözeltilerinin kullanılmaması gereken durumlar olup olmadığını dikkate alacaktır.  
 
NUTRINEAL’i  aşağıdaki durumlarda KULLANMAYINIZ  
Eğer;  
- Bu ilacın bileşimindeki a mino asitler veya herhangi diğer bileşenlere karşı aşırı 
duyarlılığınız  (soluk kesilmesi, hırıltılı solunum, deri döküntüleri, kaşıntı, vücutta şişme)  
varsa (lütfen bu Kullanma Talimatının en başında belirtilen "etkin maddeler" ve "yardımcı 
maddeler" bölümüne bakınız) , 
- Kanınızdaki üre değerleri 38 mmol/L ’den fazlaysa,  
- Vücudunuzdaki amino asit adı verilen proteinlerin yapıtaşlarının yapım -yıkım olaylarını 
(metabolizmasını) etkileyen bir hastalığınız varsa,  
- Kanınızdaki potasyum adı verilen tuzun düzeyleri çok düşükse,  
- Sizde iştah kaybı, bulantı ya da kusma gibi üremi belirtileri varsa,  
- Kanınızdaki bikarbonat adı verilen tuzun düzeyleri çok düşükse, 
- Karaciğer yetmezliğiniz varsa  
- Şiddetli laktik asidozunuz (kanda yüksek miktarda asit) varsa,  
- Karın duvarını veya boşluğunu etkileyen cerrahi olarak düzeltilemeyen veya karınla ilgili  
enfeksiyon riskini arttıran ve düzeltilemeyen bir probleminiz varsa,  
bu ilacı KULLANMAYINIZ.  
 NUTRINEAL’i  aşağıdaki d urumlarda DİKKATLİ KULLANINIZ  
Eğer; 
- Sizde iştah kaybı, bulantı ya da kusma gibi belirtiler ortaya çıkarsa  doktorunuzu 
bilgilendiriniz . Bu durumda doktorunuz günlük önerdiği NUTRINEAL  miktarını azaltmak 
isteyebilir ya da NUTRINEAL  tedavisine son verebilir. 
- Karın ağrınız olursa veya karnınızdan boşalttığınız sıvı bulanıksa ya da parçacıklar 
görülüyorsa hemen doktorunuzu bilgilendiriniz. Bu durum sizde peritonit (karın zarının iltihaplanması) durumu  geliştiğini gösterebilir. Boşaltma torbasını ve ürünün üzerinde 
belirtilen seri numarasını tedavinizi yürüten merkeze götürünüz. NUTRINEAL  ile 
tedavinize devam edip etmemeye ve bu durumu düzeltici bir tedavi uygulamaya 
doktorunuz karar verecektir. Örneğin bu durum bir iltihaba (enfeksiyon) bağlıysa doktorunuz hangi antibiyotiğin en uygun tedavi sağlayacağını anlayabilmek için size bazı testler uygulayabilir ya da  sizdeki iltihabi durumun hangi tür bakteriye (mikrop) bağlı 
olduğunu belirleyene kadar bir den fazla bakteriye etkili bir antibiyotik önerebilir (bu tür 
antibiyotiklere “geniş spektrumlu antibiyotik” adı verilir).  
- Eğer sizde bir aşırı duyarlılık durumu (alerjik bir tepki) görülürse hemen doktorunuzu 
bilgilendiriniz ( bunun için aynı zamanda bu Kullanma Talimatı ’nın "4. Olası yan etkiler 
nelerdir?" bölümüne de bakınız) . Doktorunuz NUTRINEAL tedavisine son verebilir.   3 - Periton diyalizi sırasında vücudunuzdan protein, amino asit veya vitamin kaybı olabilir. 
Doktorunuz kontrollerinizde bu kayıplarınızı telafi etmeye yönelik tedaviler önerebilir.  
- Karın duvar ınızı ya da boşluğunuzu etkileye n herhangi bir hastalığınız varsa. Örneğin 
fıtığınız ı veya bağırsaklarınızı etkileyen kronik  bir enfeksiyöz veya iltihabi durumunuz 
varsa.  
- Karın bölgenizdeki ana atardamarınıza yönelik bir ameliyat (aortik greft replasmanı) geçirmişseniz.  
- Şiddetli bir akciğer  hastalığınız yani amfizeminiz varsa.  
- Soluk alıp vermede zorluk çekiyorsanız.  
- Sizdeki mevcut bir kan şekeri yüksekliğini tedavi için insülin ya da başka ilaçlar kullanıyorsanız. Bu durumda doktorunuz bu ilaçların dozlarını ayarlamak isteyebilir. 
- Sekonder hiperparatiroidizm olarak adlandırılan bir hastalığınız varsa. Bu durumda 
doktorunuz düşük miktarlarda kalsiyum içeren bir diyaliz çözeltisini kullanıp 
kullanamayacağınıza karar verecektir.  
- Ayrıca -muhtemelen doktorunuzla birlikte - periton diyalizi tedavisinin nadiren görülen bir 
komplikasyonu olan e nkapsülan periton sklerozu (EPS) adı verilen hastal ığın sizde 
görülüp görülmediği  konusuna dikkat etmelisiniz. EPS karnınızda iltihaplanmaya ve karın 
içindeki organlarınızı saran kalın bir zar gelişimine neden olabilir. Bu şekilde karın içi organlarınızın normal hareketleri engellenebilir. Bu durum nadiren ölüme yol açar.  
- Doktorunuz düzenli aralıklarla kanınızda bulunan bir tuz olan potasyumun düzeylerini ölçtürecektir. Eğer ölçümlerde düzeyleri çok düşük bulursa, sizdeki bu durumu telafi etmek için size potasyum klorür takviyesi önerebilir. 
- Doktorunuz sizin için geçerli önlemleri size bildirecektir. Size düzenli aralıklarla kan testi yapacak ve tedaviniz sırasında bu testlerin normal seyretmesini sağlayacaktır.  
- Buna ek olarak –muhtemelen doktorunuzla birlikte - doktorunuzun sizden izlemenizi 
isteyebileceği yemeklerle aldığınız protein miktarı, sıvı- tuz dengeniz ve kilo durumunuz 
gibi ölçümlerle ilgili kayıtları yazılı olarak tutunuz.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
NUTRINEAL’i n yiyecek ve içecek ile kullanılması  
Karın diyalizi sırasında günlük aktivitelerinize devam edebilir, doktorunuzun önerdiği  
yiyecek içecekleri tüketebilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
Doktorunuz kullanabileceğinizi söylemediyse gebelik döneminde NUTRINEAL kullanımı önerilmez.  
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza ya da eczacınıza danışınız.   4 Doktorunuz kullanabileceğinizi söylemediyse bebeğinizi emzirirken bu ilacı 
kullanmamalısınız.  
Araç ve makin e kullanımı  
Bu tedavi güçsüzlük, bulanık görme veya baş dönmesi veya vücut sıvı hacminde azalmaya sebep olabilir (hipervolemi). Eğer ilaçtan etkile nirseniz, araç kullanmaktan kaçınınız.  
 
NUTRINEAL’i n içeriğinde bulunan bazı yardımcı maddeler hakkında önemli bilgiler  
NUTRINEAL’i n içeriğinde bulunan maddelere karşı bir aşırı duyarlılığınız yoksa, uygulama 
yolu nedeniyle bu yardımcı maddelere karşı olumsuz bir etki beklenmez.  
Bu tıbbi ürün 132 mmol/litre sodyum ihtiva eder. Bu durum, kontrollü sodyum diyetinde olan 
hastalar için göz önünde bulundurulmalıdır. 
 
Diğer ilaçlar ile birlikte kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
NUTRINEAL 'e ek olarak herhangi bir ilaç kullanıyorsanız, son zamanlarda kullanmışsanız ya 
da herhangi bir ilaç almayı planlıyorsanız, doktorunuza danışınız. Diyalizle vücuttan 
uzaklaştırılabilen  bazı  ilaçların dozlarının arttırılması gerekebilir.  
Kardiyak glikozit ya da dijital preparatları olarak adlandırılan türden kalp ilaçları kullanıyorsanız (örneğin digoksin) dikkatli olunuz. Kalp ilacınız beklendiği kadar etkili 
olmayabilir ya da zararlı yan etkilerinde artış olabilir.  
• Tedavinize potasyum ve kalsiyum adı verilen tuzların eklenmesi gerekebilir.  
• Kalp atışlarınız düzensizleşebilir (aritmi).  
Doktorunuz tedaviniz sırasında kanınızda bulunan potasyum , kalsiyum ve magnezyum  
düzeylerini yakından izleyecektir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NUTRINEAL  nasıl k ullanılır?  
NUTRINEAL, periton boşluğuna uygulanır. Bu boşluk karnınızda, karın cildiyle periton zarı 
arasında bulunur. Periton zarı bağırsak ve karaciğer gibi karnınızın içindeki  organları 
çevreleyen bir zardır.  
NUTRINEAL kesinlikle d amar içi yoldan kullanılmamalıdır.  
Bu ilacı her zaman periton diyalizi konusunda uzmanlaşmış tıbbi personel tarafından tarif edildiği şekilde kullanınız. Emin olmadığınız her konuda bu personele danışınız. 
Torbada bir hasar varsa, bu torbayı atmalısınız.    5 Uygun kullanım ve doz/uygulama sıklığı için talimatlar:  
Tedavi şekli, sıklığı, kullanılacak sıvının formülasyonu, hacmi, karın boşluğunda kalacağı 
süre ve toplam diyaliz süresini hekiminizin önerdiği şekilde uygulayınız.  
 NUTRINEAL  genellikle g ünde bir değişim için 2 ya da 2,5 litre olarak önerilir.  
NUTRINEAL ile tedaviye başladıktan 3 ay sonra beslenme durumunuzda olumlu bir gelişme 
olmazsa doktorunuz tedavinizi yeniden değerlendirecektir.  
Uygulama yolu ve metodu:  
NUTRINEAL  karın boşluğuna yerleştirilen plastik bir boru (kateter) yardımıyla karın içi 
(intraperitoneal) yoldan kullanılır. Çözelti bu katetere uygun uygulama setleri aracılığıyla 
uygulanabilir. 
Diyaliz çözeltinizi kullanmadan önce , 
• Dış torbası içinde vücut sıcaklığına kadar (37 ºC) ısıtınız. Bu işlemi hiç bir zaman kaynar 
su içinde ya da mikrodalga fırında ısıtarak yapmayınız; yalnızca kuru ısı (örn., ısıtıcı 
pedler, ısıtma cihazları) kullanarak gerçekleştiriniz.  
• Dış torbasın ı çıkarınız ve hemen uygulayınız. Yalnızca çözelti berrak ve torbası sağlamsa 
kullanınız. 
• Ürün tek kullanımlıktır, çözeltinin kalan bölümünü atınız. 
Torba değişimi sırasında, periton diyalizi tedavisine başlarken diyaliz hemşireniz tarafından eğitimini aldığınız şekilde mikropsuz bir teknik kullanmalısınız.  
MiniCap (Povidon İyotlu):  
Tanım  
Bu cihaz  periton diyalizi tedavisinde kullanılan plastik bir ayırma kapağıdır  ve Vanti ve transfer 
setini n dişi Lüer bağlantısını  kontaminasyondan korumak üzere povidon- iyot içerir.  
Kontrendikasyonlar  
İyoda karşı bilinen alerjik reaksiyon öyküsü varsa bu ürünü kullanmayınız. Daha fazla bilgi 
için doktorunuza başvurunuz. 
Uyarılar  
Diyaliz işlemi sırasında bakterilerin bulaşmasını önlemek için hijyen kurallarını ve işlem 
prosedürlerini doğru şekilde uygulayın.  Diyaliz sıvı sının akış  yolunun herhangi bir 
kısmında  bakteri bulaşması peritonit ile sonuçlanabilir.  
Ambalaj açılmışsa veya hasar görmüşse veya ambalajın dış kısmı lekelenmişse 
kullanmayınız. Sünger kuru ise, yoksa ya da kapaktan dışarı çıkmışsa kullanmayınız (Bkz. 
Şekil 1). Süngere dokunulmuşsa atınız. 
Oda sıcaklığında saklayınız. Aşırı ısıdan koruyunuz. 
Bu ürün tek kullanımlıktır. Tek kullanımlık bir ürünün yeniden kullanılması veya yeniden 
işlemden geçirilmesi, kontaminasyona ve ürünün işlevinin veya yapısal bütünlüğünün zarar 
görmesine neden olabilir. 
Çocukların göremeyeceği, erişemeyeceği yerlerde ve ambalajında saklayınız. Kazara 
yutulması halinde, derhal doktorunuza danışınız.  
Peritoneal diyalizat dolum hacmi düşük olan hastalarda, özellikle bebek ve çocuklarda,  tiroid 
fonksiyonunun izlenmesi tavsiye edilmektedir. İyot maruziyetini minimuma indirmek için, 6 klinik olarak mümkün olduğunda, bir sonraki dolum döngüsünü başlatmadan önce periton 
boşluğundaki sıvıyı drenaj torbasına boşaltınız.  
Diğer üreticilerden temin edilebilen pek çok diyaliz ürünü, Vantive Health Corporation 
ekipmanı veya tek kullanımlık ürünleriyle birlikte kullanılmaktadır. Bu ürünlerdeki 
değişkenlik, toleranslar, mekanik kuvvet veya zaman zaman yapılabilecek değişiklikler 
Vantive ’in kontrolü dışındadır. Bundan dolayı Vantive, başka üreticilerin diyaliz ürünlerinin, 
kendi ürünleri ile kullanıldığında tatmin edici bir şekilde işleyeceğini garanti edemez.  
Kullanım Talimatı  
Dikkat: Aseptik teknik kullanınız.  
1. Doktorunuz tarafından verilen talimatlara uyunuz. Bir yüz maskesi takınız. Ellerinizi
dezenfektan özelliği olan sabun ile yıkayıp tamamen kurutunuz. Ellerinize antiseptik
uygulayınız.
2.MiniCap  ambalajını düz bir yüzey üzerine yerleştiriniz ve ambalajın üst -uç kısmından
başlayarak  MiniCap ’i tamamen açığa çıkaracak şekilde aşağıya doğru açınız.
3.MiniCap ’i ambalajından alınız.
4. Transfer setin uç kısmını aşağıya doğru pozisyonda tutunuz. MiniCap ’i dikkatlice
kavrayıp elinizle saat yönünde sıkarak iyice sabitlenene kadar transfer seti üzerine
derhal yerleştiriniz  (Bkz. Şekil2). Not: MiniCap ’i çok sıkmayınız.
5.Değişim sırasında, MiniCap ’i saat yönünün tersine çevirerek transfer seti
bağlantısından çıkarınız.
6. “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
Şe
kil 1 Şekil 2 
!PVP-1! 
cm 
® 
~ 
RT Prnrkfon-lyot lqerlr 
Kullamm tallmaHarna balun 
Yenlden kullannaym 
Paiket hasar gl)«l!Oyse kuHanmaym 
lsldlan uzak tu:un 
Odla s1caklljJInda sakla'.}J'In  7 Diğer ilaçlarla geçimliliği 
Doktorunuz NUTRINEAL torbası içine doğrudan ekleyebileceğiniz diğer enjektabl ilaçları 
reçetelemek isteyebilir. Bu durumda ilacı doğrudan ilaç uygulama girişinden uygulayınız. Bu 
ilacı ekler eklemez ürünü uygulayınız. Emin olmadığınız durumlarda doktorunuza sorunuz.  
 Değişik yaş grupları:  
Çocuklarda kullanımı:   
NUTRINEAL’in etkinliği ve güvenliliği 18 yaş altındaki hastalarda gösterilmemiştir. 
Yaşlılarda kullanımı:  Erişkinlerdeki gibi kullanılır. 
 
Özel kullanım durumları:  
Böbrek / Karaciğer yetmezliği:  
NUTRINEAL böbrek yetmezliğinin tedavisinde uygulanan periton diyalizi yönteminin bir parçası olarak kullanılır. Karaciğer yetmezliği durumunda kullanılmamalıdır. 
Eğer NUTRINEAL’i n etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
Kullanmanız gerekenden daha fazla NUTRINEAL  kullandıysanız:  
Eğer 24 saat içinde birden fazla torba NUTRINEAL  kullandıysanız sizde karında gerginlik, 
şişkinlik hissi olabilir.  
NUTRINEAL ’den kullanmanız gerekenden fazlasını kullanmışsanız  bir doktor  veya eczacı ile 
konuşunuz.  
 NUTRINEAL ’i kullanmayı unutursanız:  
Unutulan dozları  dengelemek için çift doz almayınız. 
 NUTRINEAL  ile tedavi sonlandırıldığındaki oluşabilecek etkiler :  
Doktorunuz NUTRINEAL  ile tedavinizin ne kadar süreceğini size bildirecektir. Tedaviyi 
erken kesmeyiniz çünkü bu yaşamınızı tehdit edebilecek sonuçlara yol açabilir , istenen 
sonucu alamazsınız.  
 4. Olası yan etkiler n elerdir?  
Tüm ilaçlar gibi NUTRINEAL ’in içeriğinde bulunan maddelere duyarlı olan kişilerde yan 
etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır:   
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az , fakat 10.000 hastanın birinden  
                                fazla görülebilir . 
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  8 Aşağıdakilerden herhangi birini fark ederseniz, hemen doktorunuza veya periton 
diyalizi merkezinize bildiriniz:  
- Karın ağrısı  
- Pıhtılaşma bozukluğu  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Çok yaygın:  
− Bulantı, kusma;  
− Anoreksi (iştahsızlık);  
− Gastrit;  
− Halsizlik/güçsüzlük hissi;  
− Vücudunuzdaki sıvı hacminin artışıyla (hipervolemi) ilgili belirtiler: Kilonuzda hızlı bir 
artış, ayak bilekleri ya da bacaklarda şişlik, gözlerde şişme, tansiyonunuzda (kan basıncınızda) artış, soluğunuzda kesilme ya da göğüs ağrısı;  
− Vücut sıvılarının asiditesinin artması (asidoz).  
 
Yaygın:  
− Kansızlık (anemi);  
− Mizacınızda çökkünlük, genel bir neşesizlik hali, zevk alamama gibi belirtiler 
(depresyon);  
− Soluk kesilmesi;  
− Karın ağrısı;  
− Vücudunuzdaki sıvı hacminin azalmasıyla (hipovolemi) ilgili belirtiler: Susuzluk, 
tansiyonunuzda (kan basıncınızda) düşme;  
− Vücudunuzdaki tuzlardan potasyumun azlığına (hipokalemi) bağlı belirtiler: kasılma, 
kolay uyarılabilirlik, kalbinizde çarpıntı olmas ı; 
− Enfeksiyon (mikroplarla oluşan iltihabi durum). 
 
Bilinmiyor : 
− Karın zarlarınızın iltihaplanması (peritonit) ;  
− Boşaltma sıvısının  normalden bulanık hale gelmesi;  
− Karında rahatsızlık hissi;   
− Ateş; 
− Kırıklık ; 
− Kaşıntı; 
− Aşırı duyarlılık reaksiyonu (alerjik bir tepki; soluk kesilmesi, hırıltılı solunum, deri 
döküntüleri, kaşıntı, vücutta şişme);   
− Yüz ve boğazın şişmesine yol açan ciddi alerjik tepki (anjiyoödem).  
 
Periton diyalizi prosedürüyle ilişkili diğer yan etkiler:  
− Kateterinizin çıkış yerinin çevresinde kızarıklık, iltihap akıntısı, şişlik ya da ağrı (kateter 
çıkış yolu enfeksiyonu);  
− Kateterle ilişkili olumsuzluklar; 
− Kan kalsiyum düzeylerinde azalma (hipokalsemi);  
− Periton zarının yapı ve fonksiyonunun bozulması  (Enkapsülan Periton Sklerozu).  
Bunların hepsi ciddi yan etkilerdir. İlacınıza ya da yapılan karın diyalizine bağlı olabilir. Acil 
tıbbi müdahale gerekebilir.  -9 Yan etkilerin raporlanması  
Kullanma  Talimatında  yer alan veya almayan  herhan gi bir yan etki meydana  gelmesi 
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak y a da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın 
güvenliliği hakkında daha fazla bilgi edinilmesine katkı sağlamış olacaksınız. 
Eğer bu kullanm a talimatı nda bahs i geçmeye n herhangi bir yan etki ile karşılaşırsanız 
doktorunuzu vey a eczacınız ı bilgilendiriniz. 
5. NUTRINEAL ’in saklanması
NUTRINEAL’i çocukların göremeyeceği , erişemeyece ği yerlerd e ve ambalajında saklayınız.
Son kullanma tarihiyl e uyuml u olarak kullanınız
Ambalajdak i son kullanma tarihinden sonra NUTRINEAL’i kullanmayını z .
Işıktan korumak için dı ş karton kutusu içi nde saklayınız.
25°C altında ki oda sıcaklığı nda saklayınız.
Berrak olmayan ve torbası hasarlı çözeltileri kullanmayınız. Dış ambalajından çıkarıld ıktan  
sonra ürün hemen kullanılmalıdır. 
Ürün  tek kullanımlıktır;  kullanımdan  sonra  torbad a kalan  çözelti  atılmalıdır. Son kullanma 
tarihi  geçmiş  veya kullanılmay an ilaçları  çöpe  atmayınız!  Çevre  ve Şehircilik  Bakanlığınca 
belirlenen toplama sistemine veriniz.  
Vantive, MiniCap ve Physioneal, Vantive  Health LLC’nin ticari markalarıdır.  
Ruhsat s ahibi: Vantive Sağlık Hizmetleri Ltd. Şti. 
Yenim ahalle / Ankara 
Üretim Yeri:    Vantive Manufacturing Limited  
  M
oneen Road, Castlebar, Country Mayo - İrlanda          
Bu kullanma talimatı  21.10.2024 tarihinde onaylanmıştır.  