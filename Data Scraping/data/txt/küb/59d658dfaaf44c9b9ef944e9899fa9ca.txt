 
1 
 KISA ÜRÜN BİLGİLERİ  
 
1.  BEŞERİ TIBBİ ÜRÜNÜN ADI  
KLORMERDAMİN Gargara  
 
2.  KALİTATİF VE KANTİTATİF BİLEŞİM  
100 ml’lik çözelti ; 
 
Etkin madde:  
Klorheksidin diglukonat…………120 mg (%0.12)  
Benzidamin hidroklorür…………150 mg (%0.15)  
 
Yardımcı madde (ler):  
Sorbitol(% 70)........................ ...12,00 g  
Etanol (%96)........................... ....7,5 ml  
Yardımcı maddeler için 6.1’e bakınız.  
 
3.  FARMASÖTİK FORM  
Gargara çözeltisi.  
Tatlımsı buruk, ferahlatıcı nane kokulu, yeşil renkli, berrak çözelti.  
 
4. KLİNİK ÖZELLİKLER  
4.1.  Terapötik endikasyonlar  
KLORMERDAMİN  
 Ağız ve boğaz mukozasında enflamasyon ve ağrıyla seyreden gingivit , stomatit, 
farenjit, tonsilit ve aftöz lezyonlarında,  
 Ağız ve boğaz antisepsisi, h astanın yutma fonksiyonunun rahatla tılması  ve diş eti 
rahatsızlarında semptom giderici olarak,  
 Peridontel girişimlerden önce ve sonra,  
 Radyoterapi ve kemoterapi sonrası ve diğer nedenlere bağlı mukozitlerinde  
 Dental plakların önlenmesinde kullanılır.  
 
4.2.  Pozoloji ve uygulama şekli  
Pozoloji/uygu lama sıklığı ve süresi:  
KLORMERDAMİN ’in yetişkin dozu 15 ml’dir. Gün bo yunca 1, 5 - 3 saatlik aralıklarla 
uygulanır.   
2 
  
Uygulama şekli:  
KLORMERDAMİN  ağzı çalkalamak veya gargara yapmak içindir.  
KLORMERDAMİN  seyreltilmeden kullanılır.  
En az 30 saniye süreyle  ağızda tutulur. Kullanımdan sonra ağızdan atılır.  
 
KLORMERDAMİN ’in içeriğinde yer alan klorheksidin tedavi süresince plak ve gingivitiste 
azalma yapar. Eğer KLORMERDAMİN  oral hijyen prosedürlerine alternatif olarak 
kullanılıyorsa, ağız en az 1 dakika süre yle KLORMERDAMİN  ile çalkalanmalıdır. 
KLORMERDAMİN ’deki klorheksidinin sebep olduğu renklenmeyi en aza indirmek için 
kullanmadan önce dişleri fırçalamak uygundur.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Absorblanan benzidamin  yüksek oranda karaciğerde metabolize olduğu için şiddetli karaciğer 
bozukluğu olan hastalarda sistemik etki olasılığı göz önünde bulundurulmalıdır.  
Absorblanan benzidamin ve metabolitleri idrarla atıldığı için şiddetli böbrek bozukluğu olan 
hastalarda si stemik etki olasılığı göz önünde bulundurulmalıdır.  
 
Pediyatrik popülasyon (12 yaş  ve üzeri ): 
5 - 15 ml KLORMERDAMİN ile her 1,5  - 3 saatte bir 30 saniye süre ile gargara yapılır.  
Sürekli olarak 7 günden fazla kullanılmamalıdır.  
Yanma ve batma hissi oluşursa gargara su ile seyreltilmelidir.  
Klinik çalışmaların yeterli sayıda olmaması nedeniyle, 12 yaşın altındaki çocuklarda 
KLORMERDAMİN ’in kullanılması tavsiye edilmez.  
 
Geriyatrik popülasyon:   
Geriyatrik hastalara, yetişkinlerle aynı doz uygulanabilir . 
 
4.3.  Kontrendikasyonlar  
 Benzidamin ve klorheksidine ve formülasyon içindeki maddelerden herhangi birine 
hipersensitivitesi olan hastalarda,  
 Gebelik ve emzirme dönemlerinde  
KLORMERDAMİN  kullanılmamalıdır.  
 
4.4.  Özel kullanım uyarıları ve önlemleri   
3 
 Haricen kullanılır.  
Klinik çalışmaların yeterli sayıda olmaması nedeniyle KLORMERDAMİN  12 yaşın  altındaki 
çocuklarda tavsiye edilmez.  
Yalnızca ağız içinde kullanılır, gözler ve kulaklar ile temas ettirilmesinden kaçınılmalıdır.  
Ağız içinde, dil ve diş üzerinde geri dönüşümlü renk değişikliği yapabilir.  
KLORMERDAMİN  yutulmamalı ve tükürmek suretiyle ağızdan uzaklaştırılmalıdır.  
Seyreltilmeden kullanılır.  
Boğaz ağrısı bakteriyel enfeksiyonla oluşmuş veya enfeksiyonla birlikte gör ülüyorsa 
KLORMERDAMİN  kullanımına ilave olarak antibakteriyel tedavi düşünülebilir.  
Bozulmuş renal fonksiyon: Absorblanan benzidamin ve metabolitleri idrarla atıldığı için 
şiddetli renal bozukluğu olan hastalarda sistemik etki olasılığı göz önünde bulundur ulmalıdır.  
Bozulmuş karaciğer fonksiyonu: Absorblanan benzidamin yüksek oranda karaciğerde 
metabolize olduğu için şiddetli karaciğer bozukluğu olan hastalarda sistemik etki olasılığı göz 
önünde bulundurulmalıdır.  
Bu tıbbi ürün sorbitol  içerdiğinden, nadir kalıtımsal fruktoz intolerans problemi olan 
hastaların bu ilacı kullanmamaları gerekir.  
Bu tıbbi ürün, az miktarda  – her dozda 100 mg’dan daha az - etanol (alkol) içerir.  
 
4.5. Diğer tıbbi ürünler ile etkileşimler ve diğer etkileşim şe killeri  
 
Klorheksidin;  
Klorheksidin tuzları sabun ve diğer anyonik bileşiklerle geçimsizdir.  
Klorheksidin tuzları katyonik ve noniyonik yüzey aktif maddelerle geçimlidir, ancak yüksek 
konsantrasyonlarda beraber kullanıldıklarında miseller bağlanma sebebiyl e klorheksidinin 
aktivitesi azalabilir.  
Setrimid ve lissapol NX gibi sürfaktanlarla ise çözünürlükleri arttırılabilir.  
Arap zamkı, sodyum alginat, sodyum karboksi metil selüloz gibi anyonik polielektrolitlerle, 
nişasta ve kitre zamkı ile geçimsizdir, aynı zamanda bu maddelerle etkileri de azalır.  
Brillant green, kloramfenikol, bakır sülfat, floressein sodyum, formaldehit, gümüş nitrat, 
çinko sülfat gibi maddelerle de geçimsizdir.  
Sert sularla seyreltildiğinde Ca+2 ve Mg+2 katyonları ile etkileştiğinden çöz ünmeyen tuzlar 
halinde çökebilir.  
Benzoatlarla, bikarbonatlarla, karbonatlarla, boratlarla, nitratlarla, fosfatlarla, sülfatlarla bir 
araya gelen klorheksidin tuzlarının çözeltileri %0.05’ten daha derişikse çözünürlüğü daha az  
4 
 tuzlar oluşturacağından çökel irler. Setrimid bu tuzların çözünürlüklerini arttırdığından 
setrimid ile kombine edildiğinde bu çökmeler olmaz.  
Klorheksidin glukonat, setrimid ve benzalkonyum klorürle geçimlidir. Bunlar bakterisid 
etkisini sinerjik olarak arttırırlar. Setrimid sert sular la klorheksidinin çökmesini önler.  
Klorheksidin glukonat hariç klorheksidin ve tuzları alkolde suya göre daha iyi çözünür. 
Klorheksidin glukonat çözeltisi alkol üzerine ilave edildiğinde çökebilir. Formülasyonda 
etanol bulunması çözeltiyi Gram negatif mik roorganizmalara karşı daha etkin kılar. Selülozik 
filtrelerden süzülürken adsorbe olabilirler.  
 
Benzidaminle herhangi bir ilaç etkileşimi bildirilmemiştir.  
 
Özel popülasyonlara ilişkin ek bilgiler  
Özel popülasyonlar  üzerinde etkileşim çalışması henüz yapılmamıştır.  
Pediyatrik  popülasyon  
Pediyatrik popülasyon  üzerinde etkileşim çalışması henüz yapılmamıştır.  
 
4.6. Gebelik ve laktasyon  
Genel tavsiye  
Gebelik Kategorisi: C  
 
Çocuk doğurma potansiyeli bulunan kadınlar / doğum kontrolü (kontrasepsiyon)  
KLORMERDAMİN ’in kontrasepsiyona herhangi bir etkisi yoktur, ancak 
KLORMERDAMİN  alkol içerdiğinden çocuk doğurma potansiyeli bulunan kadınlar dikkatli 
kullanmalıdır.  
 
Gebelik dönemi:  
KLORMERDAMİN ’in  gebelik döneminde kullanı mı kontrendikedir.  
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya 
doğum ve/veya doğum sonrası gelişim üzerindeki etkiler bakımından yetersizdir. İnsanlara 
yönelik potansiyel risk bilinmemektedir.  
 
Laktasyon dönemi:  
Benzidamin ve klorheksidin glukonatın  insan  ya da hayvan sütüyle atılıp atılmadığına ilişkin 
herhangi bir veri mevcut değildir. Bu nedenle memedeki çocuk açısından bir risk olduğu göz 
ardı edilemez. KLORMERDAMİN ’in  emziren annelerde kullanımı kontrendikedir.  
 
  
5 
  
Üreme yeteneği / Fertilite:  
Klorheksidin glukonat ile üreme ve fertilite üzerine yapılmış çalışmalar mevcuttur. Sıçanlarda 
fertilite üzerinde; yine sıçan ve tavşanlarda fetüs üzerinde zararlı etki görülmemiştir.  
Benzidamin ile ilgili ise  hayvanlarda yapılmış yeterli araştırma mevcut değildir.  
 
4.7.  Araç ve makine kullanımı üzerindeki etkiler  
Araç ve makine kullanımı üzerine hiç bir etkisi yoktur.  
 
4.8. İstenmeyen etkiler  
Rapor edilen istenmeyen etkiler aşağıdaki sıklık derecesine göre listelenmiştir.  
Çok yaygın (≥1/10); yaygın (≥1/100 ila < 1/10); yaygın olmayan (≥1/1000, ila <1/100); 
seyrek (≥1/10.000, <1/1000); çok seyrek (<1/10.000), bilinmiyor (eldeki verilerden hareketle 
tahmin edilemiyor)  
 
Bağışıklık sistemi hastalıkları:  
Çok seyr ek: Alerjik reaksiyonlar, hipersensitivite ve anaflaksi  
Endokrin sistem hastalıkları:  
Çok seyrek: Parotis bezinde geçici şişme  
Sinir sistemi hastalıkları  
Çok yaygın: Ağızda geçici his azalması  
Yaygın: Ağızda batma ve yanma hissi  
Bilinmiyor: Baş dönmesi, baş ağrısı ve uyuşukluk  
 
Solunum, göğüs bozuklukları ve mediastinal hastalıkları  
Çok seyrek:  Laringospazm, bronkospazm  
Bilinmiyor: Faringeal irritasyon, öksürük   
Gastrointestinal hastalıkları  
Yaygın: Oral hissizlik , bulantı, kusma  
Bilinmiyor : Ağız kuruluğu  
Deri ve deri altı doku hastalıkları:  
Çok seyrek: İrritasyona bağlı cilt reaksiyonları, döküntü ile birlikte görülen kaşıntı, ürtiker, 
fotodermatit, oral deskuamasyon  
 
Genel bozukluklar ve uygulama bölgesine ilişkin hastalıklar   
6 
 Yaygın: Tad  almada değişiklik dişlerde ve diğer oral yüzeylerde lekelenme, kalkulus (tartar) 
formasyonunda artış   
Diş lekelenmesi zararsızdır ve uygulamadan önce diş fırçalamayla en aza indirilebilir.  
Çok seyrek: Lokal kuruluk, susuzluk, sızlama, ağızda serinlik hiss i  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers  reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr; e -
posta : tufam@titck.gov.tr ; tel: 800 314 00 08; faks: 0 312 218 35 99)  
 
4.9.  Doz aşımı ve tedavisi  
KLORMERDAMİN yanl ışlıkla içilirse, semptomatik ve des tekleyici tedavi yapılmalıdır. 
Belirli bir antidotu yoktur.  
 
5.  FARMAKOLOJİK ÖZELLİKLER  
5.1.  Farmakodinamik özellikler  
Farmakoterapötik Grup: Orafarenks ilaçları, antiinfektif ilaçlar (topikal oral), oral 
antiinflamatuvar ilaçlar (topikal oral)  
ATC Kodu:   A01AD02  
 
Benzidamin yapı olarak steroid grubuyla ilişkili olmayan bir antiinflamatuvar analjezik 
ajandır. Benzidamin baz oluşu açısından diğer non steroidal antiinflamatuvar ajanlardan 
farklıdır.  
Topikal tedavide kullanılan konsantrasyonlarda benzidamin lokal anestezik etki 
göstermektedir. Benzidaminin analjezik aktivitesi deneysel inflamasyon içeren  modellerde 
non-inflamatuvar ağrıya kıyasla daha çok bildirilmiştir.  
 
Klorheksidin bir biguanid antiseptiktir ve genel oral hijyene ara verildiği zaman plak  ve 
ginigivitis gelişimini azaltmaya yardımcı olur. Diş minesi hidroksiapatiti, diş yüzeyi, bakteri 
ve tükrük proteinleri içeren oral yapılara affinitesi vardır.  Klorheksidin dental plak 
depozisyonunu ve beraberinde gingivada kırmızılık, şişlik veya kanam ayla karakterize 
gingivitisi azaltır. Aft ülserlerinin oluşma sıklığını azaltır ve periodontal cerrahi sonrasında 
iyileşme oranını arttırır.    
7 
  
Benzidaminin antiinflamatuvar etki mekanizması adrenal aksis salgılanmasıyla ilişkili 
değildir. Diğer non -steroi dal antiinflamatuvar ajanlar gibi benzidamin belirli koşullarda 
prostaglandin biyosentezini inhibe eder. Fakat bu özelliği tam olarak açıklanamamıştır. 
Selüler membranlar üzerindeki stabilize edici etkileri etki mekanizmasına bağlanabilir.  
 
İlacın normal topikal uygulanmasından sonra klorheksidin uzatılmış bakteriyostatik etkisinin 
arkasından bakteriyosidal etki gösterir. Klorheksidin gram(+), gram( -) bakteriler, maya ve 
bazı mantar ve virüsler gibi mikroorganizmaların çoğuna etkilidir. Klorheksidin gecikm iş 
yüzey etkisiyle bakteriyel üremeyi geciktirir. Mikrobiyal hücre duvarlarından absorbe olur ve 
membran sızıntısına sebep olur.  
 
5.2.  Farmakokinetik özellikler  
Emilim:   
Klorheksidin glukonat topikal  oral solüsyonunun ağız gargarası olarak uygulamasını takiben 
sistemik emilimi olmadığı görülmektedir. Tarif edildiği gibi kullanıldığında oral gargara 
dozunun % 4’ü yutulur ve bir kısmı emilir. Yutulan klorheksidin dozunun % 90’ı emilmez ve 
doğrudan feçes  ile atılır.  
Klorheksidin glukonat %0.12 topikal oral solüsyonu ağız gargarası olarak uygulandığında 
ilacın yaklaşık %30’u ağız boşluğunda kalır. Klorheksidin glukonat 24 saat boyunca kademeli 
olarak serbest bırakılır.  
Benzidamin  hidroklorürün topikal uy gulamasını takiben, benzidamin iltihaplı oral mukoza 
tarafından emilir ve uygulama bölgesinde anti -inflamatuvar ve lokal anestezik etkisini  
gösterir. Benzidaminin oral kullanımı sonrasında elde edilen plazma benzidamin seviyesi 
düşüktür ve fiilen alınan m iktarla doğru orantılıdır.  
 
Dağılım :  
KLORMERDAMİN  lokal etkili bir ilaçtır. Bu nedenle tarife uygun kullanımda yutulmaması 
gerekir. Böylece sistemik emilim ve dağılım beklenmez. Ayrıca her iki bileşenin de 
gastrointestinal mukozadan emilimi düşüktür.  
 
Biyotransformasyon:  
Klorheksidinin emilimi minimal düzeyde olduğu için  plazmada ölçülemez. Benzidamin ise 
genel olarak oksidasyon ve konjugasyon yolu ile metabolize olur.  
 
  
8 
  
Eliminasyon:  
Klorheksidin  vücutta birikmez ve sadece çok az miktarı metabolize olur Yutulan 
klorheksidinin yaklaşık % 10’u, emilimi takiben böbrek yolu ile atılır; emilmeyen %90 ilaç 
feçes ile atılır.  
Sistemik dolaşıma katılan benzidamin ve metabolitleri büyük oranda idrarla atılır.  
 
5.3. Klinik öncesi güvenlilik verileri  
Klorheksidin glukonatın oral LD50’si erkek ve dişi sıçanlarda 3 mg/kg’ı, erkek farelerde 2,5 
mg/kg’ı, dişi farelerde 2,6 mg/kg’ı aşar; IV LD50’si erkek sıçanlarda 21 mg/kg, dişi 
sıçanlarda 23 mg/kg, erkek farelerde 25 mg/kg, dişi farelerde 24 mg/kg’dır; subkutan LD50’s i 
ise erkek ve dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 
mg/kg’dan fazladır. İnsanlarda klorheksidin glukonatın oral LD50’si yaklaşık 2 g/kg’dır.  
Benzidaminin akut çalışmalarda letal dozu tedavi dozunun çok üzerindedir. İnsanda terapötik 
doz 0.7 -1.0 mg/kg.dır. Farelerde LD50 değerleri (mg/kg) 33 i.v.; 110 i.p.; 218 s.c.; ve 515 p.o; 
sıçanlarda 100 i.p. ve 1050 p.o. olarak belirlenmiştir.  
 
6.  FARMASÖTİK ÖZELLİKLER  
6.1.  Yardımcı maddelerin listesi  
Sorbitol (%70)  
Alkol (%96)  
Poloxamer 188   
Nane aroması  
Limon aroması  
Kinolin sarısı  
Patent mavisi  
Deiyonize su  
 
6.2.  Geçimsizlikler  
Klorheksidin glukonat çözeltisi alkol üzerine ilave edildiğinde çökebilir. Arap zamkı, sodyum 
alginat, sodyum karboksi metil selüloz gibi anyoni k polielektrolitlerle, nişasta ve kitre zamkı 
ile geçimsizdir. Klorheksidin tuzları sabun ve diğer anyonik bileşiklerle geçimsizdir. Brillant 
green, kloramfenikol, bakır sülfat, sodyum fluoressein, formaldehit, gümüş nitrat, çinko sülfat 
gibi maddelerle de  geçimsizdir.  
  
9 
  
6.3.  Raf ömrü  
24 ay  
 
6.4.  Saklamaya yönelik özel tedbirler  
25°C’nin altındaki oda sıcaklığında saklayınız.  
 
 
6.5.  Ambalajin niteliği ve içeriği  
200 ml’lik PET ve cam şişelerde ve 15 ml’lik ölçeği ile birlikte, karton kutuda.  
 
6.6.  Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolu Yönetmeliği” ve  
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.   
 
7. RUHSAT  SAHİBİ  
Merkez  Laboratuarı  İlaç Sanayi  ve Ticaret  A.Ş. 
Sırrı  Çelik  Bulvarı  Ayça  Sk. No:6  
34788  Taşdelen  – Çekmeköy / İSTANBUL  
Tel: 0216  484 41 66 
Fax:  0216  484 41 91 
 
 
8. RUHSAT  NUMARASI(LARI)  
2016/476  
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat  tarihi: 10.06.2016  
Ruhsat  yenileme  tarihi:  
 
10. KÜB’ün  YENİLENME  TARİHİ  : 
- 
 
 