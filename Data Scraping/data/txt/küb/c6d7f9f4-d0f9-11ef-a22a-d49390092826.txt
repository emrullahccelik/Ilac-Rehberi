KISA ÜRÜN BİLGİSİ
1.BEŞERİ TIBBİ ÜRÜNÜN ADI
MAGOSİT 365 mg film kaplı tablet
2.KALİTATİF VE KANTİTATİF BİLEŞİM
Her bir film kaplı tablet;
Etkin madde:
Magnezyum 365 mg (365 mg magnezyuma eşdeğer 605,33 mg magnezyum oksit)
Yardımcı maddeler:
Laktoz monohidrat (İnek sütünden elde edilmektedir.) 77,17 mg
içerir.
Yardımcı maddeler için 6.1’e bakınız.
3.FARMASÖTİK FORM
Film kaplı tablet
Sedefli beyazımsı renkte, parlak, film kaplı, yuvarlak film kaplı tabletler
4.KLİNİK ÖZELLİKLER
4.1.Terapötik endikasyonlar
MAGOSİT,
• Magnezyum eksikliğinde ortaya çıkan semptomların giderilmesi
• Kalp ve vasküler sistem: Taşikardi, kardiyak aritmiler, miyokard enfarktüsü, anjina
pektoris, hafif şiddette hipertansiyon
• Sinir ve kaslar: Tetani, düz ve çizgili kaslardaki kramplar, gastrointestinal kramplar,
nöromusküler hipereksitabilite, sistrema, yeni doğmuş ve küçük çocuklardaki kramplı
durumlar
• Jinekolojik ve obstetrik: Pre-term kasılmalar, servikal yetmezlik, erken membran
rüptürü, gebelikte spazmlar (eklampsi/pre-eklampsi), betamimetik kullanımı
gerektiren tokolizis, dismonere
• Ortopedi: Kalsifikasyon ve ossifikasyonlar
• Böbrek taşı oluşumunun önlenmesi (kalsiyum oksalat ürolityazı tekrarının önlenmesi),
• Diyabet tedavisi ve migren
durumlarının tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Yetişkinler ve adölesanlar (12-17 yaş) için önerilen günlük doz 1-2 film kaplı tablettir.
Hamilelikte ve laktasyon döneminde önerilen günlük doz 1-2 film kaplı tablettir.
Uygulama şekli:
MAGOSİT, oral yoldan kullanım içindir.
1 / 7Özel popülasyonlara ilişkin ek bilgiler:
Böbrek yetmezliği:
Ciddi renal yetmezliği olan hastalar, birikme sonucu toksisite oluşabileceğinden magnezyum
almamalıdır.
Karaciğer yetmezliği:
Karaciğer yetmezliği olan hastalar üzerine veri bulunmamaktadır.
Pediyatrik popülasyon:
12 yaş üzeri adolesanlarda önerilen günlük doz 1-2 film kaplı tablettir.
Geriyatrik popülasyon:
Geriyatrik popülasyon üzerine veri bulunmamaktadır.
4.3. Kontrendikasyonlar
Ciddi renal bozukluk veya formüldeki bileşenlerden herhangi birine karşı hipersensitivitesi
olan hastalarda kontrendikedir.
4.4. Özel kullanım uyarıları ve önlemleri
Absorbe edilen magnezyumun renal klirensinin azalması (kreatinin klirensi<30mL/dakika)
sonucu hipermagnezemi ve toksisite ortaya çıkabilir. Ciddi renal yetmezliği olan hastalar,
birikme sonucu toksisite oluşabileceğinden magnezyum almamalıdır. Kreatinin klirensi
<25mL/dakika olan hastalarda serum magnezyum seviyeleri izlenmelidir.
Dijital kullanan hastalarda dikkatle kullanılmalıdır, kardiyak iletimdeki değişmelerden
kaynaklanan kalp bloğu görülebilir.
Lityum uygulanan hastalarda dikkatle kullanılmalıdır.
Orta yaşın üstündeki hastalarda, hastalık veya ilaç kullanımına bağlı olarak diyare görülebilir.
Diyare, elektrolit dengesinde bozukluğa yol açabilir. Toksisite için serum seviyesi
izlenmelidir.
Oral magnezyum, genel olarak serum magnezyum konsantrasyonları <1,5 mEq/L olan
hastalarda magnezyum eksikliği tedavisi için uygun değildir.
Magnezyum içeren ilaçlar, yemeklerle birlikte alınmalıdır. Aç karnına kullanmak diyareye
neden olabilir.
MAGOSİT’in içeriğinde bulunan laktoz monohidrat (İnek sütünden elde edilmektedir.)
nedeniyle nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
MAGOSİT, non-depolarize edici nöromusküler blokörlerin etki ve toksisitesini arttırır.
MAGOSİT, aminokinolonlar, digoksin, nitrofurantoin, penisilamin ve tetrasiklinlerin
absorpsiyonunu azaltır.
2 / 7MAGOSİT’in oral tetrasiklinler ile birlikte kullanılması tetrasiklinlerin tam olarak etki
göstermesini engelleyebilir. Bu nedenle magnezyum, oral tetrasiklinlerden en az 1-3 saat önce
veya sonra alınmalıdır.
MAGOSİT’in sodyum polistiren sülfonat ile birlikte kullanımı, magnezyumun etkisini azaltır.
MAGOSİT’in selüloz sodyum fosfat ile birlikte kullanımı selüloz sodyum fosfatın tam olarak
etki göstermesini engelleyebilir. Bu nedenle magnezyum, selüloz sodyum fosfattan en az 1
saat önce veya sonra alınmalıdır.
MAGOSİT’in magnezyum enemaları da dahil olmak üzere magnezyum içeren diğer
preparatlarla birlikte kullanımı yüksek magnezyum kan seviyelerine yol açacağı için yan
etkilerin görülme olasılığı artar.
MAGOSİT’in yüksek doz barbituratlar, opioidler, hipnotikler ile birlikte kullanımı solunum
depresyonu riskine yol açar.
MAGOSİT’in nifedipin ile birlikte kullanımı hipotansiyona neden olur.
MAGOSİT’in florokinolon grubu antibiyotiklerle birlikte kullanımı, florokinolonların
bağırsaklardan emilimini önemli ölçüde azaltır.
Levotiroksin içeren ilaçlar MAGOSİT ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6.Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
MAGOSİT için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
3 / 7Laktasyon dönemi
MAGOSİT laksatif etki yaratabileceğinden, gebelik ve emzirme süresince bir hekime
danışılarak kullanılmalıdır.
Üreme yeteneği/Fertilite
Sıçanlarla gerçekleştirilen üreme çalışmalarında deri altı yoluyla yüksek dozlarda (1000
mg/kg bw/gün, günde 3 kere) uygulanan magnezyum sülfat daha az besin tüketimi ile
sonuçlanmış, anne sıçanlarda kilo alımı azalmış ve yavru sıçanlarda gecikmiş farklılaşma
meydana gelmiştir.
4.7.Araç ve makine kullanımı üzerindeki etkiler
MAGOSİT’in araç ve makine kullanmaya karşı olumsuz bir etkisi yoktur.
4.8.İstenmeyen etkiler
Genel olarak ciddi yan etkiler görülmez. Oral magnezyum kullanımında en sık (%10’dan
fazla) görülen yan etki diyaredir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Alerjik reaksiyon, kızarıklık, kaşıntı
Psikiyatrik hastalıklar
Yaygın: Mental depresyon, konfüzyon
Sinir sistemi hastalıkları
Yaygın: Koma
Kardiyak hastalıklar
Yaygın: Hipotansiyon, EKG değişiklikleri
Solunum, göğüs bozuklukları ve mediastinal hastalıklar
Yaygın: Solunum depresyonu
Gastrointestinal hastalıklar
Yaygın: Bulantı, kusma
Çok yaygın: Diyare
Kas-iskelet bozukluklar, bağ doku ve kemik hastalıkları
Bilinmiyor: Kramp
Genel bozukluklar ve uygulama bölgesine ilişkin hastalıklar
Bilinmiyor: Yorgunluk hissi, zayıflık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
4 / 7Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Serum magnezyumu referans aralığı:
Çocuklarda: 1,5-1,9 mg/dL (1,2-1,6 mEq/L)
Yetişkinlerde: 1,5-2,5 mg/dL (1,2-2 mEq/L)
Doz aşımında bulanık veya çift görme, koma, baş dönmesi veya bayılma, ciddi halsizlik,
azalmış veya artmış üriner atılım, kalp atışlarının yavaşlaması, solunumda güçlük gibi
semptomlar ortaya çıkar. Normal böbrek fonksiyonlarına sahip yetişkin bireylerde doz aşımı
nadiren görülür. Hipermagnezemi özellikle akut ve kronik renal bozukluklarda ortaya
çıkmaktadır ve diyaliz yöntemi ile efektif olarak tedavi edilmektedir.
5.FARMAKOLOJİK ÖZELLİKLER
5.l.Farmakodinamik özellikler
Farmakoterapötik grup: Vitamin, Mineral ve Diğer Nutrisyonel Ürünler
ATC kodu: A12CC10
Magnezyum vücutta en fazla bulunan ikinci intraselüler katyondur ve enerji metabolizması ile
protein ve nükleik asit sentezi ile ilgili 300'den fazla enzimatik reaksiyonun kofaktörü olarak;
ayrıca aminoasit, yağ, karbonhidrat ve steroid metabolizmalarında koenzim olarak görev
yapar.
Magnezyum vücuttaki elektrofizyolojik, elektromekanik ve hemodinamik olayları
yönlendirmektedir. Kalp kasındaki iletimin fizyolojisinde önemli rolü vardır.
Magnezyum, kalsiyumun doğal antagonistidir. Fosfolipitler ve ATP ile kompleksler
oluşturarak biyolojik membranları stabilize eder ve akışkanlığı azaltır.
Magnezyum, organizma için vital bir elementtir. Magnezyumun yeterli miktarda alınamaması
halsizlik, tremor, kasılma nöbetleri, kardiyak aritmiler, hipokalemi ve hipokalsemiye neden
olabilir.
Besin yolu ile magnezyumun yetersiz alımı veya aşırı tüketimi enzimatik sistemlerde ve
metabolizmada bozukluğa yol açar.
Yapılan çalışmalar kronik latent magnezyum eksikliğinin ateroskleroz, miyokard enfarktüsü,
hipertansiyon, kanser, böbrek taşları, pre-menstrüel sendrom ve psikiyatrik bozukluklarda
rolü olabileceğine işaret etmektedir.
5.2.Farmakokinetik özellikler
Genel özellikler
Emilim:
Oral yol ile alınan magnezyumun ince bağırsaktan absorpsiyonu 1 saat sonra başlar ve 8-12
saat içinde tamamlanır. 12 saat sonrasında emilmeyen kısım kalın bağırsağa ulaşır. Burada da
çok az bir absorpsiyon gerçekleşebilmektedir.
5 / 7Dağılım:
70 kg'lık bir insanın vücudunda ortalama 1 mol civarında magnezyum bulunur. Vücutta
bulunan magnezyumun yaklaşık olarak yarısı yumuşak dokuda, diğer yarısı da kemik dokuda
bulunmaktadır. Toplam vücut magnezyumunun %1’inden daha az bir kısmı ise kanda
bulunmaktadır. Serumdaki magnezyumun 1/3'ü proteinlere bağlı olarak bulunur; total serum
magnezyumunun % 25'i albümine, % 8'i ise globüline bağlanır. Ultrafiltre edilebilir 2/3'lük
kısmın ise yaklaşık olarak % 92'si serbest iyon olarak (total serum magnezyumunun % 61'i)
ve % 8'i de fosfat, sitrat kompleksleri ve diğer bileşikler olarak (total serum magnezyumunun
% 5,5'i) bulunur.
Biyotransformasyon:
Magnezyum biyolojik sistemlerde üç farklı durumda bulunur; proteine bağlı, anyonlarla
kompleks oluşturmuş halde ve serbest olarak. Bu formların içinde biyolojik aktiviteye sahip
olan sadece magnezyumun serbest şeklidir. Magnezyum enerji metabolizması ile protein ve
nükleik asit sentezi ile ilgili enzimatik reaksiyonların aktivasyonunda kofaktör olarak görev
yapar.
Eliminasyon:
Diğer katyonlardan farklı olarak magnezyumun % 50'sinden fazlası Henle kulpunun yükselen
kısmından re-absorbe edilir. Magnezyum absorpsiyonunu takiben kan dolaşımına katılır ve
serbest iyon hali böbreklerde ultrafiltrasyona uğrayarak süzülür. Absorplanan magnezyum
iyonlarının % 30 kadarı üriner yolla atılır. Absorplanmayan magnezyum ise feçes yolu ile
atılır. Yarılanma ömrü yaklaşık 4,5 saattir.
Doğrusallık/doğrusal olmayan durum:
Doğrusal bir farmakokinetik gösterir.
5.3.Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
6.FARMASÖTİK ÖZELLİKLER
6.l.Yardımcı maddelerin listesi
Poloksamer P188
Laktoz monohidrat (inek sütünden elde edilmektedir)
Polietilen glikol 8000
Düşük sübstitüeli hidroksipropil selüloz
Kopovidon
Magnezyum stearat
Kaplama maddesi (SheffCoat Brillant Silver 30712206):
Hidroksipropilmetil selüloz
Hipromelloz tip 2910
Triasetin
Gliserol triasetat
Talk
Mika bazlı sedefli pigment (titanyum dioksit/mika)
6 / 76.2.Geçimsizlikler
Mevcut değildir.
6.3.Raf ömrü
24 aydır.
6.4.Saklamaya yönelik özel tedbirler
25°C altındaki oda sıcaklığında ve kuru bir yerde saklayınız.
6.5.Ambalajın niteliği ve içeriği
MAGOSİT, şeffaf PVC/PE/PVDC-Alüminyum folyo blisterlerde ambalajlanmaktadır. Her bir
karton kutu 30 film kaplı tablet içerir.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ:
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8.RUHSAT NUMARASI:
2015/145
9.İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 16.02.2015
Ruhsat yenileme tarihi: 23.01.2020
10.KÜB'ÜN YENİLENME TARİHİ:
7 / 7