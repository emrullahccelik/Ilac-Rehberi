KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
INTRATECT 5 g/50 mL IV infüzyonluk çözelti
Steril, Apirojen
2. KALİTATİF VE KANTİTATİF BİLEŞİM
Etkin maddeler:
İnsan normal immünoglobülini (IVIg)
1 mL çözelti içinde:
İnsan normal immünoglobülini 100 mg (en az %96’sı IgG)
50 ml’lik bir flakonda 5 g içerir.
IgG alt sınıflarının dağılımı (yaklaşık değerler):
IgG1 %57
IgG2 %37
IgG3 %3
IgG4 %3
Maksimum IgA içeriği 1800 mikrogram/mL’dir.
İnsan bağışçılarının plazmasından elde edilir.
Yardımcı maddeler:
Yardımcı maddelerin tam listesi için bölüm 6.1’e bakınız.
3. FARMASÖTİK FORM
I.V. infüzyon için çözelti.
Çözelti berrak ya da hafif yanar döner, renksiz veya açık sarı renktedir.
4. KLİNİK ÖZELLİKLER
4.1 Terapötik endikasyonlar
1. İmmun yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı ve
kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
1*Kanıtlanmış SAE= IgG antikor titresinde pnömokokal polisakkarit ve polipeptid antijen
aşılarına en az 2 kat artış sağlanamaması
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının hızla
yükseltilmesi gereken immün trombositopeni (ITP) olgularında,
b) Guillain-Barré sendromunda
c) Kawasaki hastalığında
d) Multifokal motor nöropati hastalığında,
e) Kronik Enflamatuar Demiyelinizan Polinöropatinin tedavisinde (KIDP)
f) Bulber tutulumu olan Myastenia Gravis tedavisinde uygulanır.
4.2 Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji/ uygulama sıklığı ve süresi:
Pozoloji ve uygulama sıklığı endikasyona göre değişir.
Replasman tedavisinde hastanın farmakokinetik ve klinik yanıtına bağlı olarak dozun bireysel
olarak ayarlanması gerekebilir.
Primer immün yetmezliklerde replasman tedavisi
Doz, bir sonraki infüzyondan önce ölçülen serum IgG düzeyinin en az 6g/L düzeyinde veya
popülasyon yaşı için normal referans aralığı dahilinde kararlı olarak sürdürülmesini
sağlayacak şekilde ayarlanmalıdır. Bu dengenin sağlanabilmesi için tedavinin başlangıcından
itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada bir
uygulanan en az 0,2 g/kg’dır.
Serum immünoglobulin düzeyinin 6 g/L IgG olacak şekilde sabit tutulabilmesi için gereken
doz ortalama 0,2-0,8 g/kg/ay düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı IgG serum düzeyleri ölçülmeli ve
değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg’dır.
Primer immün trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir
veya
2• 2-5 gün süreyle 0,4 g/kg/gün dozunda uygulanır. Relaps olduğunda tedavi
tekrarlanabilir.
Guillain Barré Sendromu
5 gün süreyle 0,4 g/kg/gün dozunda uygulanır (nüksetme durumunda olası doz tekrarlama).
Kawasaki Hastalığı
8-12 saat süreyle tek doz olarak uygulanan 2g/kg’dır ve asetil salisilik asit ile kombine olarak
verilir.
Multifokal Motor Nöropati (MMN) hastalığnda
Başlangıç dozu: 2-5 güne süreyle bölünmüş dozlarda toplam 2g/kg
İdame dozu: 2-6 haftada bir 1-2 g/kg
Tedavi etkisi her döngüden sonra değerlendirilmelidir; 6 ay sonunda herhangi bir tedavi etkisi
görülmezse, tedavi kesilmelidir.
Kronik inflamatuvar demiyelinizan polinöropati (KIDP)
Önerilen başlangıç dozu: 2-5 ardışık günde bölünmüş dozlarda toplam 2g/kg dır. Yanıt
alınamaması durumunda 3 haftada bir 1g/kg total doz 1-2 günde verilir ve 2 ay sonunda yanıt
alınamazsa tedavi kesilir.
İdame dozu: başlangıç tedavisine yanıt alınmışsa 3 haftada bir 0,4-1 g/kg total doz 1-2 günde
uygulanır. Maksimum yarar elde edilen doz önerilir ve doz doktor tarafından belirlenir. En
düşük etkin idame dozu belirlenene kadar doz azaltılır ve uygulama sıklığı ayarlanır.
Myastenia Gravis
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon:
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama şekli:
İntravenöz yoldan uygulanır.
INTRATECT ilk 30 dakikada 0,3 mL/kg/saat hızından fazla olmayan bir başlangıç hızında
intravenöz olarak uygulanmalıdır. (Bkz. Bölüm 4.4). Advers reaksiyon durumunda ya
uygulama hızı azaltılmalı ya da infüzyon durdurulmalıdır. Hasta tarafından iyi tolere edilirse
uygulama hızı kademeli olarak maksimum saatte 1,9 mL/kg’a kadar arttırılabilir.
Replasman tedavisi:
Replasman tedavisi sırasında, 1,9 ml/kg/s infüzyon hızını iyi tolere eden hastalarda uygulama
hızı kademeli olarak 6 ml/kg/s’ye, iyi tolere edilmeye devam ettiği takdirde ise kademeli
olarak maksimum 8 ml/kg/s’ye yükseltilebilir.
Genellikle dozaj ve infüzyon hızları hastanın ihtiyaçları doğrultusunda özel olarak
belirlenmelidir (ayrıca bkz. bölüm 4.4).
3Özel popülasyonlara ilişkin ek bilgiler:
Böbrek/Karaciğer yetmezliği:
IVIg tedavisi uygulanan hastalarda akut böbrek yetmezliği vakaları bildirilmiştir
Böbrek yetmezliği riski bulunan hastalarda, IVIg preparatları uygulanabilir en düşük infüzyon
hızında ve dozda kullanılmalıdır (Bkz. Bölüm 4.4).
Karaciğer yetmezliği olan hastalarla ilişkin ek bir bilgi bulunmamaktadır.
Pediyatrik popülasyon:
Yukarıda bahsedilen her durumda pozoloji vücut ağırlığına göre ve klinikte alınan yanıta göre
verildiğinden, çocuklarda ve adölesanlarda (0-18 yaş) pozoloji değişmez.
Geriyatrik popülasyon:
IVIg tedavisi uygulanan hastalarda akut böbrek yetmezliği vakaları bildirilmiştir. Bu vakaların
çoğunda kişinin 65 yaşın üzerinde olması dahil belirli risk faktörlerinin olduğu bildirilmiştir.
Ayrıca IVIg uygulanması ile yüksek riskli hastalarda tromboembolik olaylar arasında
bağlantıyı gösteren klinik kanıtlar mevcuttur. Bu nedenle ileri yaş dahil trombotik olay
açısından risk faktörlerini taşıyan hastalarda IVIg reçetelenip infüzyonu uygulanırken dikkatli
hareket edilmeli, uygulanabilir en düşük infüzyon hızında ve dozda kullanılmalıdır (Bkz.
Bölüm 4.4)
4.3 Kontrendikasyonlar
• Etkin maddeye (insan immünglobulinleri) veya bileşenlerden herhangi birine karşı aşırı
duyarlılık (bkz. bölüm 4.4 ve 6.1).
• IgA’ya karşı antikor geliştiren selektif IgA yetmezliği olan hastalarda, IgA içeren ürün
uygulanması anaflaksiye neden olabilir.
4.4 Özel kullanım uyarıları ve önlemleri
Virüs güvenliği
INTRATECT, insan plazmasından elde edilmektedir. İnsan plazmasından elde
edilen ilaçlar, virüsler ve teorik olarak Varyant Creutzfeldt-Jacob (v-CJD) gibi,
çeşitli hastalıklara yol açabilen enfeksiyon yapıcı ajanlar içerebilirler.
INTRATECT'de Varyant Creutzfeldt-Jacob hastalığının bulaşma riski teorik
olarak minimumken, klasik Creutzfeldt-Jacob hastalığının bulaşma riski hiçbir
kanıtla desteklenmez. Alınan önlemlere rağmen, bu tür ürünler halen potansiyel
olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
belirli virüslere önceden maruz kalıp kalmadığının izlenmesi, belirli virüs
enfeksiyonlarının halihazırda varlığının test edilmesi ve belirli virüslerin yok
edilmesi ve/veya inaktivasyonu ile azaltılmıştır. Bütün bu önlemlere rağmen, bu
ürünler hala potansiyel olarak hastalık bulaştırabilirler. Ayrıca, henüz bilinmeyen
enfeksiyon yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan
4virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre
üretiminde artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
İzlenebilirlik:
Hastalar açısından INTRATECT her uygulandığında, hastayla ürünün seri numarası
arasındaki bağlantının korunabilmesi için, ürünün adı ve seri numarası kaydedilmelidir.
Kullanım önlemleri:
Potansiyel komplikasyonlar genellikle şu şekilde önlenebilir:
- Hastaların insan normal immünoglobulinine duyarlı olmadığına emin olmak için ilk
enjeksiyonda ürün yavaş verilmelidir (0,005 mL/kg/dk’ya karşılık gelen 0,3 mL/kg/sa)
- Hastalar infüzyon süresince herhangi bir semptoma karşı dikkatle takip edilmelidir.
Özellikle, insan normal immünglobulini ile hiç tedavi görmemiş hastalar, başka bir IVIg
uygulamasından INTRATECT tedavisine geçiş yapmış hastalar ya da önceki infüzyondan
sonra uzun bir ara vermiş olan hastalar, potansiyel istenmeyen etkilerin belirtilerini tespit
etmek için ilk infüzyon süresince ve ilk infüzyondan sonraki ilk saat izlenmelidir. Diğer
tüm hastalar infüzyondan sonra en az 20 dakika gözlemlenmelidir.
Tüm hastalarda, IVIg kullanımı şunları gerektirir:
- IVIg infüzyonuna başlamadan önce yeterli hidratasyon,
- İdrar çıkışının izlenmesi,
- Serum kreatin düzeylerinin izlenmesi,
- Loop diüretiklerin birlikte kullanımından kaçınılması (bkz. Bölüm 4.5).
Advers reaksiyon durumunda, uygulama hızı düşürülmeli veya infüzyon durdurulmalıdır.
Gerekli tedavi yan etkinin tipine veya ciddiyetine bağlıdır.
İnfüzyon reaksiyonları:
Belirli advers reaksiyonlar (örneğin baş ağrısı, kızarma, titreme, miyalji, hırıltılı solunum,
taşikardi, bel ağrısı, bulantı ve hipotansiyon) infüzyon hızı ile ilişkili olabilir. Bölüm 4.2’de
önerilen infüzyon hızı yakından takip edilmelidir. İnfüzyon süresi boyunca semptomlar
açısından hastalar yakından izlenmeli ve dikkatle gözlemlenmelidir.
Aşağıdaki durumlarda advers reaksiyonlar daha sık görülebilir;
- İnsan normal immünoglobülinini ilk kez alan hastalarda veya nadiren insan normal
immünoglobülin ürünü değiştirildiğinde ya da önceki infüzyondan sonra uzun bir süre
geçmişse.
- Tedavi edilmemiş enfeksiyonu veya altta yatan kronik inflamasyonu olan hastalarda
Aşırı duyarlılık
Aşırı duyarlılık reaksiyonları seyrektir.
Aşağıdaki hastalarda anafilaksi gelişebilir:
5- Anti-IgA antikorlarına sahip olan IgA saptanmayan hastalar
- İnsan normal immünoglobulini ile daha önceki tedaviyi tolere etmiş olan hastalar
Şok olması durumunda, şok için standart medikal tedavi uygulanmalıdır.
Tromboembolizm
IVIg uygulaması ile risk altındaki hastalarda yüksek immünoglobulin akışından kaynaklanan
rölatif kan viskozite artışına bağlı olduğu düşünülen, miyokart enfarktüsü, (inme dahil)
serebral vasküler olay, pulmoner emboli ve derin ven trombozu gibi tromboembolik olaylar
arasındaki ilişki klinik olarak kanıtlanmıştır. Bu durumun riskli hastalarda immünoglobulinin
yüksek olması sırasında kan viskozitesinin artışı ile ilgili olduğu sanılmaktadır. Obez ve daha
önceden trombotik olaylara ilişkin risk faktörü olan hastalar (ilerlemiş yaş, hipertansiyon,
diyabet, damar hastalığı veya trombotik nöbet öyküsü olan hastalarla, edinilmiş veya kalıtsal
trombofilik bozukluğu olan hastalar, uzun süre hareketsiz kalan hastalar, ciddi hipovolemisi
olan hastalar ve kan viskozitesini arttıran hastalığı bulunan hastalar) hastalarda IVIg reçete
edilirken ve infüzyon sırasında dikkatli olunmalıdır.
Tromboembolik advers olay riski taşıyan hastalarda IVIg ürünleri mümkün olan en düşük
infüzyon hızı ve dozunda uygulanmalıdır.
Akut renal yetmezlik
IVIg tedavisi uygulanan hastalarda akut renal yetmezlik vakaları bildirilmiştir. Birçok vakada,
önceden var olan renal yetmezlik, diyabet, hipovolemi, aşırı kilo, eş zamanlı nefrotoksik tıbbi
ürün kullanımı veya 65 yaş üzeri olma gibi risk faktörleri tanımlanmıştır.
Akut renal yetmezlik gelişimi için potansiyel olarak daha yüksek bir riske sahip olduğuna
karar verilen hastalarda, renal parametreler IVIg infüzyonu öncesinde ve de uygun aralıklarla
değerlendirilmelidir. IVIg ürünleri akut renal yetmezlik riskini taşıyan hastalarda mümkün
olan en düşük infüzyon hızı ve dozda uygulanmalıdır. Renal yetmezlik durumunda IVIg
tedavisinin sonlandırılması düşünülmelidir.
Yardımcı madde olarak sükroz, glikoz ve maltoz içeren ruhsatlı IVIg ürünlerinin birçoğunun
kullanımı ile akut böbrek yetmezliği ve böbrek disfonksiyonu raporları ile ilişkilendirilmiş olsa
da bu tür vakalara ait toplam sayı içerisinde stabilizatör olarak sükroz içerenler toplam sayıda
orantısız paya sahiptir. Risk altındaki hastalarda bu yardımcı maddeleri içermeyen IVIg
ürünlerinin kullanılması düşünülebilir. INTRATECT sükroz, glikoz veya maltoz
içermemektedir.
Aseptik Menenjit Sendromu (AMS)
IVIg tedavisi ile birlikte aseptik menenjit sendromunun da görüldüğü rapor edilmiştir.
Sendrom genellikle, IVIg tedavisini izleyen birkaç saat ile iki gün içerisinde başlar. Beyin
omurilik sıvısı (BOS) çalışmaları, çoğunlukla granülositik serilerden, mm3 başına birkaç bin
hücreye kadar pleositozla ve birkaç yüz mg/dL' ye kadar artan protein düzeyleri ile sıklıkla
pozitiftir. AMS, IVIg'in yüksek dozları (2g/kg) ve/veya hızlı infüzyonu ile ilişkili olarak daha
sık ortaya çıkabilir.
Bu gibi belirti ve semptomları gösteren hastalar, menenjitin diğer nedenlerini dışlamak için
serebrospinal sıvı (CSF) çalışmaları da dahil olmak üzere kapsamlı bir nörolojik muayeneden
geçmelidir.
6IVIg tedavisinin kesilmesi birkaç gün içerisinde AMS’nin sekelsiz iyileşmesi ile
sonuçlanmıştır.
Hemolitik anemi
IVIg ürünleri, hemolizinler gibi davranabilen kan grubu antikorları içerebilir ve pozitif direkt
antiglobülin reaksiyonuna (Coomb’s testi) ve nadiren hemolize neden olan kırmızı kan
hücrelerinin immünglobülinle in vivo kaplanmasına yol açar. IVIg terapisini takiben kırmızı
kan hücre (RBC) sekestrasyonundaki artışa bağlı olarak hemolitik anemi gelişebilir. IVIg
alıcıları, hemolize ait klinik belirti ve semptomlar açısından izlenmelidir (bkz. Bölüm 4.8.)
Nötropeni/Lökopeni:
IVIg ile tedaviden sonra nötrofil sayısında geçici azalma ve/veya bazen ciddi olabilen
nötropeni atakları raporlanmıştır. Bu tipik olarak IVIg uygulamasından sonraki saatler veya
günlerde gerçekleşir ve 7 ila 14 gün içinde kendiliğinden düzelir.
Transfüzyon ile ilişkili akut akciğer hasarı (TRALI):
IVIg alan hastalarda, akut kardiyojenik olmayan akciğer ödemi [Transfüzyon ile ilişkili akut
akciğer hasarı (TRALI)] ile ilgili bazı raporlar vardır. TRALI, şiddetli hipoksi, dispne,
takipne, siyanoz, ateş ve hipotansiyon ile karakterizedir. Tipik olarak TRALI’in semptomları
transfüzyon sırasında ya da transfüzyondan sonra 6 saat içinde, sıklıkla da 1-2 saat içinde
gelişir. Bu nedenle, IVIg alıcıları izlenmeli ve pulmoner advers reaksiyon olması durumunda
IVIg infüzyonu derhal durdurulmalıdır. TRALI, acil yoğun bakım ünitesi yönetimi gerektiren
potansiyel olarak hayatı tehdit edici bir durumdur.
Serolojik testlerle etkileşim
İmmünoglobulin uygulamasından sonra, pasif olarak transfer edilen çeşitli antikorların
hastanın kanındaki geçici yükselmesi, serolojik testlerde yanıltıcı pozitif sonuçlara neden
olabilir.
Eritrosit antijenlerine karşı antikorların pasif geçişi, ör A, B, D, kırmızı hücre antikorları için
bazı serolojik testlerle etkileşebilir, örneğin direkt antiglobulin testi (DAT, direkt Coombs’
test).
Bulaşıcı ajanlar
İnsan kan veya plazmasından elde edilen tıbbi ürünlerin kullanımından kaynaklanan
enfeksiyonların engellenmesine yönelik standart önlemler, donör seçimini, bireysel bağışların
ve plazma havuzlarının spesifik enfeksiyon markörleri için taranmasını ve virüslerin
inaktivasyonuna/temizlenmesine yönelik etkili üretim adımlarına yer verilmesini de
içermektedir. Buna rağmen, insan kan veya plazmasından elde edilen tıbbi ürünler
uygulandığında enfektif ajanların bulaşma olasılığı tamamen ortadan kaldırılamamaktadır.
Aynı durum, bilinmeyen veya yeni ortaya çıkan virüsler ve diğer patojenler için de geçerlidir.
Alınan önlemlerin insan immün yetmezlik virüsü (HIV), hepatit B virüsü (HBV) ve hepatit C
virüsü (HCV) gibi zarflı virüsler için etkili oldukları düşünülmektedir. Alınan önlemlerin
hepatit A virüsü ve parvovirüs B19 gibi zarfsız virüslere karşı etkisi sınırlı olabilir.
İmmünoglobulinlerde hepatit A veya parvovirüs B19’un bulaşmamasıyla ilgili olarak güvence
veren klinik deneyimler elde edilmiş olup, aynı zamanda antikor içeriğinin viral güvenliğe
önemli bir katkı sağladığı da düşünülmektedir.
7Pediyatrik popülasyon
Erişkinler için verilen özel önlem ve uyarılar, pediyatrik popülasyon için de göz önünde
bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Zayıflatılmış canlı virüs aşıları ile etkileşim:
İmmünoglobülin kullanımı kızamık, kabakulak, kızamıkçık ve suçiçeği gibi zayıflatılmış canlı
virüs aşılarının etkinliğini en az 6 haftadan 3 aya kadar olan periyot boyunca azaltabilir. Bu
ürünün uygulanmasından sonra zayıflatılmış canlı virüs aşıları ile aşılama için 3 ay süre
geçmelidir. Kızamıkta bu süre 1 yıla kadar uzayabilir. Bu nedenle kızamık aşısı uygulanan
hastanın antikor durumu kontrol edilmelidir.
Loop diüretikleri
Loop diüretiklerinin eş zamanlı kullanımından kaçınılmalıdır.
Pediyatrik popülasyon
Erişkinler için bahsi geçen etkileşimlerin pediyatrik popülasyonda da görülmesi beklenebilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
INTRATECT’in, çocuk doğurma potansiyeli bulunan kadınlarda kullanımına ilişkin özel bir
öneri veya tedavi sırasında veya sonrasında doğum kontrolünün gerekli olduğuna dair
herhangi bir bilgi söz konusu değildir.
Gebelik dönemi:
Bu tıbbi ürünün hamilelikte kullanımının güvenliliği kontrollü klinik çalışmalarla
saptanmamıştır. Bu nedenle hamilelerde ve emziren annelerde dikkatli kullanılmalıdır. IVIg
ürünlerinin gebeliğin son üç ayında artarak plasentaya geçtiği gösterilmiştir.
İmmünglobulinlerle klinik deneyimler gebelik süreci, fetus veya yeni doğanda zararlı bir etki
beklenmediğini düşündürmektedir.
INTRATECT’in gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik/ ve-veya/embriyonal/ fetal gelişim/ ve-veya/ doğum/ ve-
veya/ doğum sonrası gelişim üzerindeki etkiler bakımından yetersizdir. (bkz. Bölüm 5.3).
İnsanlara yönelik potansiyel risk bilinmemektedir. Bu nedenle gerekli olmadıkça gebelik
döneminde kullanılmamalıdır.
Laktasyon dönemi:
İmmünglobulinler anne sütüne salgılanmaktadır. Emzirilen yenidoğan/bebek üzerinde
herhangi bir olumsuz etki beklenmemektedir.
Üreme yeteneği/Fertilite
İmmunoglobülinler ile klinik deneyim, fertilite üzerinde herhangi bir olumsuz etkinin
beklenmediğini göstermektedir.
84.7 Araç ve makine kullanımı üzerindeki etkiler
INTRATECT’ in araç ve makine kullanımı yeteneği üzerinde minör etkisi bulunmaktadır.
Tedavi sırasında advers reaksiyonlarla karşılaşan hastalar araç ve makine kullanımından önce
söz konusu etkilerin geçmesini beklemelidirler.
4.8 İstenmeyen etkiler
Güvenlilik profilinin özeti
İnsan normal immünoglobulinlerinin neden olduğu advers reaksiyonlar (azalan sıklıkta)
aşağıdakileri kapsar (ayrıca bakınız bölüm 4.4):
• titreme, baş ağrısı, baş dönmesi, ateş, kusma, alerjik reaksiyonlar, bulantı, artralji, düşük kan
basıncı ve orta seviye bel ağrısı
• geri dönüşümlü hemolitik reaksiyonlar; özellikle kan grubu A, B ve AB olan hastalarda ve
(seyrek) transfüzyon gerektiren hemolitik anemi olan hastalarda
• (seyrek) kan basıncında ani bir düşüş ve izole durumlarda önceki uygulamada hiçbir aşırı
duyarlılık gözlenmeyen hastalarda bile ciddi aşırı duyarlılık reaksiyonları (anafilaktik şok),
• (seyrek) geçici kutanöz reaksiyonlar (kutanöz lupus eritematozus dahil - bilinmeyen sıklıkta)
• (çok seyrek) miyokard enfarktüsü, inme, pulmoner emboli, derin ven trombozları gibi
tromboembolik reaksiyonlar,
• geri dönüşümlü aseptik menenjit vakaları (bilinmiyor)
• artmış serum kreatinin düzeyi ve / veya akut böbrek yetmezliği vakaları (bilinmiyor)
• Transfüzyon ile ilişkili akut akciğer hasarı (TRALI) vakaları (bilinmiyor)
Bulaşıcı ajanlarla ilgili güvenlilik bilgileri için bkz. Bölüm 4.4.
Advers reaksiyonların tablolanmış listesi
Tamamlanmış klinik çalışmalarda bildirilen şüpheli Advers İlaç Reaksiyonları:
INTRATECT (50 g/L) ile ikisi primer immün yetmezliği (PID), biri ise immün
trombositopenik purpura (ITP) tanısı alan hastalar üzerinde olmak üzere üç klinik çalışma
gerçekleştirilmiştir. Her iki PID çalışması kapsamında 68 hasta INTRATECT (50 g/L) ile
tedavi edilmiş ve güvenilirlik için değerlendirilmiştir. Tedavi süresi sırasıyla 6 ve 12 aydır.
ITP çalışması 24 hasta üzerinde gerçekleştirilmiştir. Söz konusu 92 hastaya toplam 830
INTRATECT (50 g/L) infüzyonu uygulanmış olup, toplam 51 advers ilaç reaksiyonu
kaydedilmiştir.
INTRATECT (100 g/L) ile PID hastalarıyla bir klinik çalışma yapılmıştır. 30 hastaya 3 ila 6
ay süreyle INTRATECT (100 g/L) tedavisi uygulanmış ve güvenilirlik değerlendirmesi
yapılmıştır. 30 hastaya toplam 165 INTRATECT (100 /L) infüzyonu uygulanmış olup, bunlar
arasında toplam 19 infüzyon (%11,5) advers ilaç reaksiyonlarıyla ilişkilendirilmiştir.
Bu advers reaksiyonların çoğu hafif ila orta şiddette ve kendi kendini sınırlar niteliktedir.
Çalışmalar sırasında ciddi bir advers ilaç reaksiyonuna rastlanmamıştır.
Advers reaksiyon listesi tablo şeklinde sunulmuştur:
Aşağıda yer alan tablo, MedDRA sistem organ sınıfına göredir (SOC ve Tercih Edilen Terim
Düzeyi).
Şu terimler ve sıklık dereceleri kullanılmıştır: Çok yaygın (≥1/10), yaygın (≥1/100 ila <1/10),
yaygın olmayan (≥1/1.000 ila <1/100), seyrek (≥1/10.000 ila <1/1.000); çok seyrek
9(<1/10.000), bilinmiyor (eldeki verilerden hareketle tahmin edilemiyor).
Intratect (50 g/L) ile yapılmış klinik çalışmalarda gözlemlenen yan etkilerin tablo
halinde sıklığı PID ve ITP endikasyonları: (Sıklıklar sırası ile uygulanan her bir infüzyon
(n=830) ve tedavi edilen her bir hasta (n=92) için hesaplanır)
Sistem Organ Sınıfı İstenmeyen Etki Sıklık Sıklık
uygulanan infüzyon tedavi edilen
sayısına göre hasta sayısına
(n=830) göre (n=92)
Kan ve lenf sistemi Hemoliz (hafif) Yaygın olmayan Yaygın
hastalıkları
Sinir Sistemi Baş ağrısı Yaygın Çok yaygın
hastalıkları Disguzi Yaygın olmayan Yaygın
Vasküler hastalıklar Hipertansiyon, yüzeyel Yaygın olmayan Yaygın
vende görülen tromboflebit
Gastrointestinal Bulantı, kusma, Yaygın olmayan Yaygın
hastalıklar gastrointestinal ağrı
Deri ve deri altı doku Papüler döküntü Yaygın olmayan Yaygın
hastalıkları
Genel bozukluklar ve Ateş Yaygın Çok yaygın
uygulama bölgesine
Sıcak basması, titreme Yaygın olmayan Yaygın
ilişkin hastalıklar
Araştırmalar Vücut sıcaklığında artış, Yaygın olmayan Yaygın
pozitif coombs testi
(indirekt ve direkt)
Intratect (100 g/L) ile yapılmış klinik çalışmalarda gözlemlenen yan etkilerin tablo
halinde sıklığı, PID endikasyonu: (Sıklıklar sırası ile uygulanan her bir infüzyon (n=165) ve
tedavi edilen her bir hasta (n=30) için hesaplanır)
Sistem Organ Sınıfı İstenmeyen Etki Sıklık Sıklık
uygulanan infüzyon tedavi edilen
sayısına göre hasta sayısına
(n=165) göre (n=30)
Bağışıklık sistemi Infüzyonla ilişkili Yaygın Yaygın
hastalıkları reaksiyonlar
Aşırı duyarlılık Yaygın olmayan Yaygın
Sinir Sistemi Baş ağrısı Yaygın Yaygın
hastalıkları Duyusal bozukluklar Yaygın olmayan Yaygın
Kardiyak hastalıklar Palpitasyon Yaygın Yaygın
Vasküler hastalıklar Hipertansiyon, hiperemi Yaygın olmayan Yaygın
Gastrointestinal Diyare, abdominal ağrı Yaygın olmayan Yaygın
hastalıklar
Deri ve deri altı doku Deri ağrısı, döküntü Yaygın olmayan Yaygın
hastalıkları
Kas-iskelet Artralji, sırt ağrısı, kemik Yaygın Yaygın
bozuklukları, bağ ağrısı
10doku ve kemik Kas ağrısı Yaygın olmayan Yaygın
hastalıkları
Genel bozukluklar ve Rahatsızlık Yaygın Çok yaygın
uygulama bölgesine Halsizlik, titreme, Yaygın olmayan Yaygın olmayan
ilişkin hastalıklar hipotermi
Kendiliğinden bildirilen advers reaksiyonların detayları:
Sıklık: Bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları: Lökopeni
Bağışıklık sistemi hastalıkları: Anafilaktik şok, alerjik reaksiyon
Kardiyak hastalıklar: Angina pektoris
Vasküler hastalıklar: Şok
Solunum, göğüs bozuklukları ve mediastinal hastalıklar: Dispne NOS
Kas-iskelet bozukluklar, bağ doku ve kemik hastalıkları: Sırt ağrısı
Genel bozukluklar ve uygulama bölgesine ilişkin hastalıklar: Katılık
Araştırmalar: Kan basıncının azalması
Seçilen advers reaksiyonların tanımı
INTRATECT için rapor edilen advers reaksiyonlar insan normal immünoglobilinleri için
beklenen profildedir.
Pediyatrik popülasyon
Pediyatrik popülasyondaki advers reaksiyonların sıklığı, cinsi ve şiddetinin erişkinlerle aynı
olması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı, özellikle yaşlı hastalar ve kardiyak veya renal yetmezlikli hastalar da dahil risk
altındaki hastalarda aşırı sıvı yüklemesine ve hiperviskoziteye neden olabilir (bkz. Bölüm
4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmün serum ve immünoglobülinler: İmmünoglobülinler, normal
insan, intravenöz uygulama için.
ATC kodu: J06BA02
Etki Mekanizması:
İnsan normal immünoglobulini esas olarak, enfeksiyon ajanlarına karşı geniş antikor
dağılımına sahip immünoglobülin G (IgG) içerir.
11İnsan normal immünoglobulini normal popülasyonda bulunan IgG antikorlarını içerir.
1000’ den az olmayan vericiden sağlanan plazma havuzundan hazırlanmaktadır. IgG alt
sınıflarının dağılımı doğal insan plazmasına benzer oranlardadır. Bu tıbbi ürünün yeterli dozu
anormal şekilde düşük IgG seviyesini normal değerlere çıkarır.
Yerine koyma tedavisi dışındaki endikasyonlarda etki mekanizmaları tam olarak
aydınlatılamamıştır, ancak immünmodülatör etkiye sahiptir.
Pediyatrik popülasyon
Pediyatrik popülasyondaki farmakodinamik özelliklerin erişkinlerle aynı olması
beklenmektedir.
5.2 Farmakokinetik özellikler
INTRATECT intravenöz uygulama sonrası alıcının kan dolaşımında hemen ve tam olarak
mevcuttur.
Emilim:
İntravenöz uygulama sonrası biyoyararlanım tam ve hızlıdır.
Dağılım:
Plazma ve ekstravasküler sıvı arasında nispeten hızlı dağılır. Ekstravasküler ve intravasküler
kompartmanlar arasında dengeye yaklaşık olarak 3 -5 gün sonra ulaşılır.
Biyotransformasyon:
IgG ve IgG kompleksleri retiküloendotelyal sistem hücrelerinde yıkıma uğrarlar.
Eliminasyon:
INTRATECT 100g/l ’in yarılanma ömrü yaklaşık 34 gündür. Bu yarılanma ömrü, özellikle de
primer immün yetmezliğinde hastadan hastaya değişebilmektedir.
Doğrusallık/ Doğrusal olmayan durum:
Bilgi bulunmamaktadır.
5.3 Klinik öncesi güvenlilik verileri
İmmünoglobulinler insan vücudunun normal bileşenleridir. Tekrarlanan doz toksisite testi ve
embriyo-fötal toksisite çalışmalarının antikorlar ile interferans yapması nedeniyle geçerliliği
yoktur. Ürünün yeni doğan immün sistemi üzerindeki etkileri çalışılmamıştır.
Klinik deneyimler immünoglobulinlerin tümörijenik ve mutajenik etkileri açısından bir kanıt
ortaya koymadığından, deneysel çalışmalar, özellikle de heterolog türlerde gerekli
görülmemiştir.
6. FARMASÖTİK ÖZELLİKLER
6.1 Yardımcı maddelerin listesi
Glisin
Enjeksiyonluk su.
126.2 Geçimsizlikler
Bu tıbbi ürün, geçimlilik çalışmaları yapılmadığından diğer tıbbi ürünlerle ve diğer IVIg
ürünleriyle karıştırılmamalıdır.
6.3 Raf ömrü
36 aydır.
İlk açıldıktan sonra hemen kullanılması önerilmektedir.
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
Dondurmayınız.
Işıktan korumak için flakonu dış karton kutusunun içinde saklayınız.
Son kullanma tarihinden sonra kullanmayınız.
Ürün açıldıktan sonra hemen kullanılmalıdır.
Bakteriyel kontaminasyon olasılığından dolayı kalan kısımlar atılmalıdır.
6.5 Ambalajın niteliği ve içeriği
Tıpalı (bromobütil) ve kapaklı (alüminyum) flakonda (Tip II cam) 50 ml çözelti – bir
flakonluk ambalaj boyutu.
6.6 Beşeri tıbbi üründen arta kalan maddelerin imhası ve diğer özel önlemler
Ürün kullanım öncesi oda veya vücut sıcaklığına getirilmelidir.
Preparat uygulanmadan önce partikül ve renk değişimi açısından gözle kontrol edilmelidir.
Partikül ve renk değişimi gözlenmesi halinde preparat kullanılmamalıdır. Sadece berrak
ya da hafif yanar döner ve renksiz ya da hafif sarı renkli çözeltiler kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının kontrolü Yönetmeliği”ne uygun olarak imha edilmelidir.
7. RUHSAT SAHİBİ
Maxicells İlaç San. A.Ş.
Oruç Reis Mahallesi Tekstilkent Cad. No:12 A/233
Esenler /İSTANBUL
Tel: 0 212 438 30 30
Faks: 0 212 438 29 29
8. RUHSAT NUMARASI(LARI)
2022/492
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 01.09.2022
Ruhsat yenileme tarihi:
10. KÜB’ÜN YENİLENME TARİHİ
13