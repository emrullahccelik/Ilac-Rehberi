KISA ÜRÜN BİLGİLERİ
1. BEŞERİ TIBBİ ÜRÜNÜN ADI
PAVULON 4 mg/2 ml IV ampul.
2. KALİTATİF VE KANTİTATİF BİLEŞİM
Etkin madde: Her ml PAVULON 2 mg panküronyum bromür içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
4. KLİNİK ÖZELLİKLER
4.1 Terapötik endikasyonlar
PAVULON, trakeal entübasyonun kolaylaştırılmasında ve orta ve uzun süreli cerrahi
girişimler sırasında iskelet kasının gevşemesini sağlamak amacıyla genel anesteziye yardımcı
olarak endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Diğer nöromüsküler blokörler gibi PAVULON da, yalnızca bu ilaçların etkileri ve kullanımı
konularında tecrübe sahibi doktorlar tarafından veya bu doktorların gözetimi altında
uygulanmalıdır.
Diğer nöromüsküler blokörlerde olduğu gibi PAVULON’un dozu her hastada bireysel olarak
belirlenmelidir. Kullanılan anestezi yöntemi, cerrahi girişimin beklenen süresi, anestezi
öncesinde veya sırasında verilen diğer ilaçlarla olası etkileşimler ve hastanın genel durumu
doz belirlenirken göz önünde tutulmalıdır. Nöromüsküler bloğun ve derlenmenin (recovery)
izlenmesinde uygun bir nöromüsküler izleme tekniği kullanılması önerilir.
İnhalasyon anestetikleri, PAVULON’un nöromüsküler etkilerini güçlendirir. Anestezi
sırasında bu etki, volatil anestetiklerin dokularda, bu etkileşim için ihtiyaç duyulan
konsantrasyonlara ulaştığında klinik önem kazanır. Sonuç olarak, PAVULON’un idame
dozları, inhalasyon anestetetiklerinin kullanıldığı girişimlerde daha düşük tutulmalı ve daha
seyrek verilmelidir. (bakınız bölüm 4.5).
Yetişkin hastalarda, aşağıdaki dozaj önerileri, trakeal entübasyonda, ayrıca orta-uzun süreli
cerrahi girişimler sırasında ihtiyaç duyulan kas gevşemesinin sağlanmasında genel bir yol
gösterici olarak kullanılabilir.
Trakeal entübasyon
Rutin anestezi sırasında standart entübasyon dozu, vücut ağırlığının her kilogramı için 0.08-
0.1 mg panküronyum bromürdür. Klinik bakımdan kabul edilebilir entübasyon koşulları, 0.1
1mg/kg ve 0.08 mg/kg panküronyum bromürün intravenöz olarak verilmesinin ardından
sırasıyla 90-120 saniye ve 120-180 saniye içerisinde elde edilir. İlacın intravenöz olarak
verilmesiyle, seğirme yüksekliğinin kontrol değerinin %25’ine ulaşması arasında geçen
yaklaşık süreler; 0.08 mg/kg veya 0.1 mg/kg panküronyum kullanıldığında sırasıyla 75 dakika
ve 100 dakikadır.
Kas gevşemesinin devam ettirilmesiiçin PAVULON dozları
Önerilen idame dozu kg vücut ağırlığı başına 0.01-0.02 mg panküronyum bromürdür.
Kümülatif etkinin sınırlandırılabilmesi için, PAVULON’un idame dozlarının yalnızca seğirme
yüksekliğinin kontrol değerinin en az %25’ine ulaştığı zaman verilmesi önerilmektedir.
Suksametonyum ile entübasyon sonrası cerrahi girişimler için PAVULON dozları
Önerilen dozlar kg vücut ağırlığı başına 0.04-0.06 mg panküronyum bromürdür. Bu dozlarda,
verilen suksametonyum dozuna bağlı olarak kontrol seğirme yüksekliğinin %25’inin
sağlanmasına kadar geçen süre 22-35 dakika arasındadır. PAVULON verilişi hasta,
suksametonyumun indüklediği nöromüsküler blokajdan klinik olarak kurtulana kadar
ertelenmelidir.
Uygulama şekli:
PAVULON yalnızca intravenöz olarak ve tercihen, açık bir damar yolundan bolus enjeksiyon
şeklinde verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek/ karaciğer yetmezliği olan hastalara, sağlıklı insanlara
verilen doz ile aynı doz verilebilir. Ancak bu grup hastalarda, etkinin başlaması yavaş olabilir
ve nöromüsküler blokaj süresi uzayabilir (bakınız bölüm 4.4).
Geriyatrik popülasyon:
Genç yetişkinlerdeki aynı entübasyon ve idame dozları (sırasıyla 0.08-0.1 mg/kg and 0.01-
0.02 mg/kg) kullanılabilir. Ancak yaşlı hastalardaki etki süresi, farmakokinetik
mekanizmalardaki değişikliklere bağlı olarak, genç hastalardakine kıyasla uzamaktadır.
Pediyatrik popülasyon:
Klinik çalışmalar yenidoğanlar (0-1 ay) ve infantlar (1.12 ay) için doz gerekliliklerinin
yetişkinlerinki ile benzer olduğunu göstermektedir. Non-depolarizan nöromüsküler blokörlere
duyarlılığın değişken olabilmesi nedeniyle yenidoğanlarda başlangıç test dozu olarak 0.01-
0.02 mg/kg’ın kullanılması önerilmektedir. Çocuklarda (1-14 yaş) daha yüksek bir doz
(yaklaşık %25) gerektiği bildirilmiştir.
Aşırı kilolu ve obez popülasyonu:
Fazla kilolu ya da obez hastalarda (ideal vücut ağırlığının %30 ve üzerinde vücut ağırlığına
sahip hastalar olarak tanımlanır) kullanıldığında dozlar ideal vücut ağırlığını hesaba katarak
azaltılmalıdır.
24.3 Kontrendikasyonlar
Panküronyum veya bromür iyonuna veya PAVULON’un yardımcı maddelerden herhangi
birine karşı anafilaktik/anaflaktoid reaksiyon anamnezi veren hastalar. Depolarizan
nöromüsküler bloke edici bir ajanın, örn. süksametonyumun eşzamanlı kullanımı.
4.4 Özel kullanım uyarıları ve önlemleri
PAVULON solunum kaslarının paralize olmasına neden olduğundan bu ilaç uygulanan
hastalara spontan solunum geri gelene kadar ventilasyon uygulanması zorunludur.
Rezidüel kürarizasyon, diğer nöromüsküler blokörlerde olduğu gibi PAVULON’da da
bildirilmiştir. Bundan kaynaklanabilecek komplikasyonların önlenebilmesi için hastanın
yalnızca, nöromüsküler blok yeterince çözüldükten sonra ekstübe edilmesi önerilir. Ameliyat
sonrası dönemde ekstübasyon sonrası rezidüel kürarizasyona yol açabilecek diğer nedenler de
(örneğin ilaç etkileşimleri veya hastanın genel durumu) göz önünde bulundurulmalıdır.
Standart klinik uygulamanın bir bölümü olarak kullanılmamışsa, özellikle rezidüel
kürarizasyon olasılığı yüksek hastalarda olmak üzere nöromüsküler bloğu çözen ilaçların
kullanılması da düşünülmelidir.
Nöromüsküler blokörlerin verilmesinden sonra anafilaktik reaksiyonlar gelişebilir. Bu gibi
reaksiyonların tedavisine yönelik önlemler her zaman alınmalıdır. Özellikle, nöromüsküler
blokörlere karşı önceden anaflaktik reaksiyonlar görülmesi durumunda nöromüsküler ajanlara
alerjik çapraz reaksiyon rapor edildiğinden özel önlemler alınmalıdır.
PAVULON’un yoğun bakım ünitesinde (YBÜ) kullanımına ilişkin veriler yeterli değildir.
Genelde, YBÜ da kas gevşeticilerinin uzun dönem kullanımını takiben, uzamış paraliz
ve/veya iskelet kasında güç kaybı bildirilmiştir. Nöromüsküler blokajın muhtemel uzaması
ve/veya doz fazlasını engellemeye yardım için, nöromüsküler geçişin kas gevşeticileri
kullanımı ile ayarlanması kuvvetle tavsiye edilmektedir. Ayrıca hastalarda yeterli analjezi ve
sedasyon sağlanmalıdır. Dahası, kas gevşeticiler her bir hastada bu ilaçların etkileri
konusunda bilgi sahibi olan, tecrübeli doktorlar tarafından ya da bu doktorların gözetimi
altında, uygun nöromüsküler izleme teknikleri kullanılarak belirlenmelidir.
YBÜ’nde non-depolarizan nöromüsküler blokörlerin kortikosteroid tedaviyle birlikte uzun
süre kullanılmasının ardından miyopati geliştiği sıkça bildirilmiştir. Hem nöromüsküler
blokör, hem kortikosteroid verilen hastalardaki nöromüsküler ilaç kullanma süresi bu nedenle,
mümkün olduğunca sınırlandırılmalıdır.
Aşağıdaki durumlar, PAVULON’un farmakokinetiğini ve/veya farmakodinamiğini
etkileyebilir:
Böbrek yetmezliği:
Böbrek atılımı panküronyumun temel eliminasyon yolu olduğundan, böbrek yetmezliği
hastalarında eliminasyon yarılanma ömrü uzar ve plazma klerensi azalır. Böbrek yetmezliği
hastalarındaki eliminasyon yarılanma ömründe görülen uzama her zaman olmamakla birlikte
sıklıkla nöromüsküler blokaj süresinin artmasıyla birlikte seyretmektedir. Bu hastalarda
nöromüsküler blokajdan çıkma süresi de uzayabilmektedir.
3Karaciğer ve/veya safra yolları hastalıkları:
Karaciğerin panküronyum eliminasyonunda küçük bir rol oynamasına rağmen, karaciğer
hastalığı olan hastalarda majör farmakokinetik değişiklikler gözlenmiştir. İlacın dağıtım
hacminde artış olduğundan (azami %50) PAVULON’un nöromüsküler blokaj etkisine karşı
direnç gelişebilmektedir. Aynı zamanda karaciğer ve/veya safra yolları hastalıkları
panküronyum’un eliminasyon yarılanma ömrünü uzatabilmektedir. PAVULON bu tür
hastalara uygulandığında etkinin daha yavaş başlayacağı, toplam doz gereksiniminin daha
yüksek olacağı ve nöromüsküler blokajın ve etki kaybolma süresinin uzayacağı dikkate
alınmalıdır.
Özellikle bronşiyal karsinomla ilişkili karsinomatoz hastaları bu ajana belirgin bir duyarlılık
sergileyebilir ve oluşan nöromüsküler blok neostigmine yetersiz yanıt verebilir.
Diğer non-depolarizan kas gevşeticilerde olduğu gibi, panküronyum da önceden pulmoner,
karaciğer veya böbrek hastalığı olan hastalarda dikkatli kullanılmalı ve uzun post-operatif
solunum desteği uygulanması amaçlanmadığı sürece kas distrofisi, ağır miyasteni ve
miyastenik sendromu olan hastalarda özellikle dikkatli kullanılmalıdır.
Panküronyum, hipertansiyon eğilimi olan hastalarda dikkatli kullanılmalıdır.
Panküronyum parsiyel protromboplastin zamanında ve protrombin zamanında azalmaya
neden olabilir. Yavaş dolaşım süresiyle ilgili koşullar, örn. kardiyovasküler hastalık, ödem ve
yaşlılık, artan başlangıç süresine yol açabilecek artan dağılım hacmine neden olur.
Panküronyum yenidoğanlarda, hasta veya kaşektik hastalarda, karaciğer hastalığı veya
obstrüktif sarılık (ilaçların etkilerine dirençli) durumunda, değişen plazma protein düzeyi
durumlarında veya böbrekte azalan kan akışı veya böbrek hastalığı durumlarında özellikle
dikkatli kullanılmalıdır. Hipotermik teknikler kullanılan operasyonlarda, non-depolarizan
ilaçların nöromüsküler bloke edici etkisi hastanın ısıtılmasıyla azaltıp artırılabilir.
Panküronyum, dikkatle ayarlanmış dozajda veya yetkili bir anestezi uzmanının gözetimi
altında ve sadece acil kullanım için kontrollü ventilasyon, oksijen üfleme ve endotrakeal
entübasyon imkanları mevcut olduğunda uygulanmalıdır.
Anestezi sonrası ameliyathaneden ayrılmadan önce hastanın spontan, derin ve düzenli nefes
alıp vermesini sağlamak önemlidir. Panküronyumla elde edilen nöromüsküler blokaj,
antikolinerjik ajan olarak atropinle birlikte yeterli dozdaki kolinesteraz inhibe edici ajanla
(örn. neostigmin) geri çevrilebilir.
Hastanın entübasyonu sırasında, örneğin hızlı indüksiyon sırasında regürjitasyon tehlikesi
varsa dikkatli olunmalıdır.
Dolaşım süresinin uzaması:
Dolaşım süresinin uzaması ile ilgili durumlar örneğin kardiyovasküler hastalık, ileri yaş,
dağılım hacminin artmasına neden olan ödematöz durumlar nöromüsküler blokajın başlama
süresinin uzamasına neden olabilmektedir.
4Nöromüsküler hastalık:
Diğer nöromüsküler blokörlerde de olduğu gibi PAVULON nöromüsküler hastalığı olan
hastalarda veya poliyomyelit sonrasında, bu vakalarda nöromüsküler bloke ajanlarına karşı
yanıt önemli ölçüde değişebileceğinden aşırı dikkatli bir şekilde kullanılmalıdır. Bu değişimin
şiddeti ve niteliği büyük ölçüde farklılık gösterebilmektedir.
Myastenia gravis hastalarında veya myastenik sendromu (Eaton-Lambert) olan hastalarda
düşük PAVULON dozları şiddetli etkilere neden olabilmektedir ve PAVULON’un etki
dozuna titre edilmesi gerekmektedir.
Hipotermi:
Hipotermi altında yapılan cerrahi operasyonlarda PAVULON’un nöromüsküler blokaj etkisi
artmakta ve süresi uzamaktadır.
Obezite:
Diğer nöromüsküler blokaj ajanlarında olduğu gibi, obez hastalarda eğer uygulanan dozlar
gerçek vücut ağırlığı üzerinden hesaplandıysa, PAVULON uzamış bir kalış süresi ve uzamış
bir spontan geri dönüş gösterebilir.
Yanıklar:
Yanık hastalarında nondepolarizan ajanlara karşı direnç geliştirdiği bilinmektedir. Dozun
cevaba göre ayarlanması önerilir.
PAVULON’un etkisini arttırabilen durumlar şunlardır:
Hipokalemi (örneğin şiddetli kusma, ishal ve diyüretik tedavi sonrası), hipermagnezemi,
hipokalsemi (örneğin yoğun transfüzyonlar sonrası), hipoproteinemi, dehidrasyon, asidoz,
hiperkapni, kaşeksi.
Şiddetli elektrolit bozuklukları, kan pH değişiklikleri veya dehidratasyonun mümkünse
düzeltilmesi gerekmektedir.
4.5 Diğer tıbbi ürünler ile etkileşimler ve diğer etkileşim şekilleri
1. Süksametonyum: Panküronyumdan önce (endotrakeal entübasyon için) kullanıldığında
panküronyumun gevşetici etkisini ve etki süresini artırır. Bu nedenle, süksametonyum azalma
belirtileri gösterene kadar panküronyum uygulaması ertelenmelidir.
2. Anestetikler: Şu anestetikler, panküronyumun nöromüsküler bloke edici aktivitesini
güçlendirebilir: halotan, eter, enfluran, izofluran, metoksifluran, siklopropan, tiyopental,
metoheksital, ketamin, fentanil, gamahidroksibütirat, etomidat.
3. Aşağıdaki ilaçlar panküronyumun etki süresini ve nöromüsküler blok yoğunluğunu
etkileyebilir.
Potansiyalizasyon: Diğer non-depolarizan kas gevşeticiler, önceki süksinilkolin uygulaması,
polipeptid ve aminoglikozid grubu antibiyotikler, diazepam, propranolol, tiamin (yüksek doz),
MAO inhibe edici ajanlar, kinidin, magnezyum sülfat, protamin, nitrogliserin, narkotik
analjezikler, diüretikler, fenitoin, alfa ve beta adrenerjik bloke edici ajanlar, imidazoller,
metronidazol, noradrenalin ve adrenalin.
5Azalmış etki: Neostigmin, edrofonyum, kortikosteroidler (yüksek doz), noradrenalin,
adrenalin, potasyum klorür, kalsiyum klorür, sodyum klorür, heparin (geçici azalma),
azatioprin, teofilin, piridostigmin, nörolept analjezi ve propanidid.
Değişken etki: Panküronyum uygulamasından sonra verilen depolarizan kas gevşeticiler,
nöromüsküler bloke edici etki potansiyalizasyonuna ya da etkide azalmaya neden olabilirler.
Non-depolarizan ilaç, depolarizan ilacın nöromüsküler bloke edici etkisine direnci artırır. Bu
nedenle, kas gevşetme öncesinde yüksek dozda depolarizan ilaç gereklidir. Bu yüksek
dozdaki depolarizan ilaç, sinir ucunda desensitizasyona neden olarak post-operatif apne
süresini uzatabilir.
Non-depolarizan bloğun aksine depolarizan blok, antikolinesteraz ajanla ortadan kaldırılamaz,
hatta kötüleşebilir.
Plazma kolinesteraz aktivitesi panküronyum ile azaldığından, panküronyumun ardından
verildiğinde mivakuryumun etki süresinin önemli derecede yükseldiği belirlenmiştir.
Kardiyovasküler sistem üzerindeki etki: Panküronyum halotanla indüklenen hipotansiyonun
şiddetini artırmaz; ayrıca kardiyak depresyon kısmen düzeltilebilir. Nörolept analjeziyle
indüklenen aşırı bradikardi ve morfin türevlerinin bazı kolinerjik etkileri, panküronyumla
önlenebilir.
Panküronyum, trisiklik antidepresanlarla ilgili kardiyak aritmi geliştirme eğilimini artırdığı
için, kronik trisiklik antidepresan tedavisi gören ve halotan veya herhangi bir inhalasyon
anestezi ilacı ile anestezi yapılan hastalara dikkatle verilmelidir.
Yakın zamanda elde edilen kanıtlar, alkilleyici ilaçların (azot hardalı) kas gevşeticilerin
kullanımı da dahil olmak üzere anestezi sırasında hastalara verildiğinde olası bir tehlike
olarak kabul edilmesi gerektiğini göstermektedir.
Özel popülasyonlara ilişkin ek bilgiler
Pediyatrik popülasyon: Pediyatrik popülasyonlarla ilgili herhangi bir etkileşim çalışması
yapılmamıştır.
4.6 Gebelik ve laktasyon
Genel Tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PAVULON’un gebe kadınlarda kullanımına ilişkin yeterli veri mevcut değildir.
Gebelik dönemi
Fetusa yönelik potansiyel zararın tespit edilebilmesi için hayvan veya insan gebeliği sırasında
PAVULON kullanımına ilişkin yeterli veri yoktur. PAVULON gebe kadınlara, ancak sorumlu
doktor faydaların risklere göre daha ağır bastığına karar verirse uygulanmalıdır.
PAVULON ile yapılan çalışmalar Sezeryan ameliyatında güvenli olduğunu göstermiştir.
PAVULON Apgar puanını, fetal kas tonusunu veya kardiyorespiratuar adaptasyonunu
6etkilememektedir. Göbek kordonundan alınan kan örneklerinin incelenmesi, PAVULON’un
ancak kısıtlı ölçüde plasentadan geçtiği görülmektedir ki bu da yeni doğanda klinik advers
etki gözlenmesine neden olmaz.
Gebelik zehirlenmesi için magnezyum tuzları alan hastalarda, magnezyum tuzları
nöromüsküler blokajı arttırdıklarından, nöromüsküler bloke ajanları tarafından indüke edilen
nöromüsküler blokajın kaybolması yetersiz ölçüde gerçekleşebilir ya da PAVULON
tarafından indüklenen nöromüsküler blokaj geri kazanımı engellenebilir. Bu nedenden ötürü
magnezyum sülfat alan hastalarda PAVULON dozu azaltılmalı ve seğirme yanıtı düzeyine
göre dikkatlice ayarlanmalıdır.
Laktasyon dönemi
PAVULON’un insanlarda laktasyon sırasında kullanılmasıyla ilişkili herhangi bir veri mevcut
değildir. PAVULON emziren kadınlara ancak sorumlu doktor faydaların riskine göre daha
ağır bastığına karar verirse kullanılmalıdır.
Üreme yeteneği/Fertilite
Herhangi bir veri mevcut değildir.
4.7. Araç ve makine kullanımı üzerindeki etkiler
PAVULON genel anesteziye yardımcı olarak kullanıldığından, ambulatuvar hastalarda genel
anestezi sonrası alınan önlemler alınmalıdır. Panküronyumun nöromüsküler etkisinden
kurtulduktan sonraki 24 saat içerisinde araç ve makine kullanılması önerilmemektedir.
4.8 İstenmeyen etkiler
Vital belirtilerdeki değişiklikler ve nöromüsküler blokun uzaması, en yaygın olarak görülen
advers ilaç reaksiyonlarıdır. Pazarlama sonrası izleme çalışmalarında en sık bildirilen ciddi
advers ilaç reaksiyonları, ender olarak görülmüş olmalarına rağmen ‘anafilaktik ve
anafilaktoid reaksiyonlar’ ve bunlara eşlik eden semptomlardır. Aşağıdaki tabloda yer alan
açıklamalara da bakınız.
Çok yaygın [≥ 1/10], yaygın [≥ 1/100 ila ≤ 1/10], yaygın olmayan [≥ 1/1.000 ila ≤ 1/100],
seyrek [≥ 1/10.000 ila ≤ 1/1.000], çok seyrek [< 1/10.000], bilinmiyor [eldeki verilerden
hareketle tahmin edilemiyor])
MedDRA SOC Tercih edilen terim1
Yaygın olmayan/seyrek2 Çok seyrek (<1/10 000)
(<1/100, >1/10 000)
Bağışıklık sistemi Aşırı duyarlılık
bozuklukları Anafilaktik reaksiyon
Anafilaktoid reaksiyon
Anafilaktik şok
Anafilaktoid şok
Sinir sistemi bozuklukları Gevşek felç
Kardiyak bozukluklar Taşikardi
Vasküler bozukluklar Hipotansiyon Dolaşım kollapsı ve şok
7Cildin kızarması
Respiratuvar, torasik ve Bronkospazm
mediastinal bozukluklar
Deri ve derialtı dokusu Anjiyonörotik ödem
bozuklukları Ürtiker
Deri döküntüsü
Eritimatöz deri döküntüsü
Kas-iskelet ve bağ dokusu Kaslarda güçsüzlük3
bozuklukları Steroid miyopatisi3
Genel bozukluklar ve İlacın etki etmemesi Yüz ödemi
uygulama yeri reaksiyonları İlacın etkisinin/terapötik Enjeksiyon yerinde ağrı
yanıtın azalması
İlacın etkisinin/terapötik Enjeksiyon yeri reaksiyonu
yanıtın artması
Yaralanma, zehirlenme ve Nöromüsküler blok süresinin Anestezinin hava yolu
prosedürün uzaması komplikasyonları
komplikasyonları Hastanın, anestezi sonrası
normal duruma dönmesinin
yavaşlaması
MedDRA versiyon 9.0
1 Pazarlama sonrası izleme raporlarından ve genel literatürden derlenen insidans değerleri.
2 Pazarlama sonrası izleme verileri, kesin insidans rakamları vermemiş olduğundan bildirilen
insidans değerleri, beş yerine iki kategoride sınıflandırılmıştır.
3 YBÜ’nde uzun süreli kullanımı takiben
Anafilaksi
Çok ender olmasına rağmen, PAVULON’u içerecek şekilde nöromüsküler blokör ajanlara
karşı ciddi anaflaktik reaksiyonlar bildirilmektedir. Anafilaktik/ anafilaktoid reaksiyonlara
örnekler: bronkospazm, kardiyovasküler değişiklikler (örneğin hipotansiyon, taşikardi,
dolaşım tıkanıklıkları/şok) ve kütanöz değişikliklerdir (örneğin anjiodema, ürtiker). Bu
reaksiyonlar bazı durumlarda öldürücü olmaktadır. Bu reaksiyonların her zaman
olabilecekleri düşünülmeli ve gereken önlemler alınmalıdır.
Nöromüsküler blokörlerin genel olarak gerek enjeksiyon yerinde lokal, gerekse sistemik
histamin salınmasına neden olabildikleri bilindiğinden bu ilaçlar hastaya verilirken;
enjeksiyon yerinde kaşıntı ve eritematöz ve/veya generalize histaminoid (anafilaktoid)
reaksiyonların gelişebileceği, daima göz önünde bulundurulmalıdır.
İntradermal PAVULON ile yapılan deneysel çalışmalar bu ilacın, lokal histamin salınmasına
yol açmak bakımından yalnızca zayıf bir kapasiteye sahip olduğunu ortaya koymuştur.
İnsanlardaki kontrollü çalışmalarda intravenöz PAVULON verilmesini takiben plazmadaki
histamin düzeylerinde önemli herhangi bir artış görülmemiştir.
Nöromüsküler blokajın uzaması
İlacın farmakolojik etkilerinin ihtiyaç duyulan süreyi aşacak şekilde daha uzun süre devam
etmesi, non-depolarizan nöromüsküler blokörlerin bir sınıf olarak en sık görülen advers
reaksiyonudur. Bu advers etki, kas zayıflığından nöromüsküler blokajın uzaması sonucu
oluşan solunum yetmezliği ya da apneye kadar değişebilir.
8Miyopati
PAVULON’un YBÜ’nde kortikosteroidlerle birlikte kullanılmasından sonra miyopati gelişen
az sayıda hasta bildirilmiştir (bölüm 4.4 ve 4.5’e da bakınız)
Ameliyattan sonra gelişen akciğer komplikasyonları
Yayınlanmış klinik çalışmaların birinde, panküronyum verildikten sonra rezidüel
nöromüsküler blokaj gelişen hastalardaki post-operatif akciğer komplikasyonlarının, rezidüel
blok gelişmeyen hastalardan daha fazla görüldüğü bildirilmiş olduğundan; rezidüel
nöromüsküler bloğun önlenmesi önemlidir (bakınız bölüm 4.4).
Oftalmik
Pazarlama sonrası takipte raporlanmamış olmasına rağmen, literatür PAVULON’un
uygulamadan sonraki birkaç dakika boyunca normal ve artmış intraoküler basınçta anlamlı bir
düşüşe yol açabileceği ve miyozise neden olabileceği bildirilmiştir. PAVULON, laringoskopi
ve trakeal entübasyona bağlı oluşan intraoküler basınç artışını azaltabildiği için göz
cerrahisinde kullanılabilmektedir.
Kardiyovasküler
PAVULON, kalp atımında, ortalama arteryel kan basıncında ve kalp debisinde orta dereceli
artış şeklinde sadece minor kardiyovasküler etkilere sahiptir. İlacın hafif kardiyoselektif
vagolitik etkisine bağlı olan bu etkiler, özellikle önerilen dozdan yüksek dozlar
uygulandığında ve anestezi premedikasyonu veya indüksiyonu için vagolitik ajan kullanımı
ve /veya dozu değerlendirilirken dikkate alınmalıdır.
Vagolitik etkisi nedeniyle, PAVULON bazı inhalasyon anestetiklerinin kullanımına bağlı
kardiyak depresyonu antagonize etmektedir. Ayrıca bazı güçlü anestetiklerin ve aneljeziklerin
yol açtığı bradikardi de PAVULON kullanımı sayesinde düzeltilmektedir.
Gastrointestinal
Anestezi sırasında bazen salivasyon görülür.
4.9 Doz aşımı ve tedavisi
Klinik özellikler: Semptomlar uzun süreli apne, solunum depresyonu ve/veya kas
güçsüzlüğüdür. Akut solunum yetmezliği ölüme neden olabilir.
Tedavi: Neostigmin 2.5 mg dozda ve Atropin 1.2 mg dozda, ventilasyona devam edilirken
nöromüsküler bloğu tersine çevirmek için uygulanabilir. Kolinesteraz inhibe edici ajan
uygulandığında, panküronyumun nöromüsküler bloke edici etkileri tersine çevrilemezse,
spontan soluk alma yeniden sağlanana kadar ventilasyona devam edilmelidir. Kolinesteraz
inhibitörünün tekrarlı dozajı tehlikeli olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kas gevşeticiler, periferik yoldan etki gösteren ajanlar, diğer
kuaterner amonyum bileşikleri
ATC kodu: M03AC01
9Panküronyum bromür, diğer non-depolarizan nöromüsküler bloke edici ajanlarınkine benzer
farmakolojik etkiler üretir. İlaç, kalp atım hızında, kalbin asetilkolin reseptörleri üzerinde
doğrudan bloke edici bir etkiden kaynaklandığı görülen bir artışa neden olabilir. Kalp atım
hızındaki artışın dozla ilgili olduğu ve normal dozlarla minimum düzeyde olduğu
görülmektedir. Panküronyum, çok az ya da sıfır düzeyde histamin salınımına neden olur ve
gangliyonik blokaja neden olmaz; dolayısıyla, hipotansiyona ya da bronkospazma yol açmaz.
Steroidal yapısına rağmen, ilaç hormonal aktivite sergilemez.
5.2 Farmakokinetik özellikler
Genel özellikler
Panküronyum bromür 60 mikrogram/kg I/V uygulamasının ardından kas gevşemesi, 2-3
dakika içinde endotrakeal entübasyon için uygun olan bir düzeye ulaşır; bu, tübokürarin ile
olduğundan biraz daha hızlıdır. Paraliz başlangıcı ve süresi dozla ilgilidir. 60 mikrogram/kg
dozun ardından, ilacın etkileri yaklaşık 35-45 dakika içinde azalmaya başlar. İlave dozlar,
nöromüsküler blokajın büyüklüğünü ve süresini artırabilir. Etki süresi, hastanın klinik
durumuna ve uygulanan doza bağlıdır; ancak, perioperatif kas gevşetici dozları alan normal
hastalarda, etki süresi genellikle 45-60 dakikadır.
Panküronyumun protein bağlanmasının önemli düzeyde olmadığı görülmektedir. İlacın
aktivitesi, plazma karbondioksit konsantrasyonları veya pH’den önemli ölçüde etkilenmez.
Yeniden dağılım, tek dozların ardından aktivitenin sonlandırılmasından sorumludur.
Panküronyum, az miktarda plasentaya geçer.
Plazma konsantrasyonlarının trifazik biçimde düştüğü görülmektedir. Böbrek ve karaciğer
fonksiyonu normal olan yetişkinlerde, terminal fazdaki yarı ömür yaklaşık 2 saattir.
Eliminasyon yarı ömrü, böbrek ve/veya karaciğer fonksiyon bozukluğu olan hastalarda
uzayabilir. İlaç esasen böbrekler tarafından değişikliğe uğramadan elimine edilir; bununla
birlikte, az miktarda ilaç metabolize edilebilir ve ilacın bir kısmı safrada elimine edilebilir.
5.3 Klinik öncesi güvenlilik verileri
Hayvanlarda yapılan çalışmalar, kayda değer herhangi bir sonuç vermemiştir.
6. FARMASÖTİK ÖZELLİKLER
6.1. Yardımcı maddelerin listesi
PAVULON yardımcı maddeleri: sodyum asetat (E262), sodyum klorür, asetik asit (E260),
enjeksiyonluk su.
6.2 Geçimsizlikler
Diğer birçok ilaç için olduğu gibi, tiopental’e eklendiğinde geçimsizlik bildirilmiştir.
PAVULON’un geçimli olduğu belirtilmiş olan çözeltiler (bakınız bölüm 6.6) dışında,
PAVULON’u aynı enjektör ya da torbada çözeltilerle veya ilaçlarla karıştırılmaması
önerilmemektedir.
10Eğer PAVULON başka ilaçlar için de kullanılmış aynı infüzyon seti ile kullanılırsa, bu
infüzyon setinin, PAVULON ve PAVULON ile geçimsizliği belirlenmiş ya da geçimliliği
belirlenmemiş olan bir başka ilacın kullanımı sırasında yeterince yıkanmış olması önerilir
(örneğin %9.9 NaCI ile).
6.3 Raf Ömrü
Belirtilen koşullarda saklanması halinde PAVULON’un raf ömrü 36 aydır (bakınız.
Saklamaya yönelik özel tedbirler).
Ampulun üzerindeki etikette ‘son kullanma tarihi:’ ardında görülen tarih, ürünün
kullanılabileceği son tarihi göstermektedir. PAVULON herhangi bir koruyucu içermediğinden
çözelti ampulün açılmasından hemen sonra kullanılmalıdır.
6.4 Saklamaya yönelik özel tedbirler
PAVULON 2-8°C’de karanlık yerde saklanmalıdır.
6.5 Ambalajın niteliği ve içeriği
2 mg/ml’lik konsantrasyonda 2 ml panküronyum bromür ihtiva eden Tip I cam ampuller.
Ambalaj 10, 100 veya 150 ampul içermektedir.
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
2 mg/ml konsantrasyonlu PAVULON’un: %0.9 sodyum klorür çözeltisi, % 5 anhidröz glikoz
çözeltisi ve laktatlı Ringer’s çözeltisi ile geçimli olduğu ve aynı şırınga ya da infüzyon setinde
bunlarla karıştırabileceği gösterilmiştir. Kullanım karıştırmadan hemen sonra başlamalıdır.
Kullanılmamış çözelti atılmalıdır.
7. RUHSAT SAHİBİ
Merck Sharp Dohme İlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 İSTANBUL
Tel: (0212) 336 10 00
Fax: (0212) 215 27 33
8. RUHSAT NUMARASI(LARI)
196/65
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.04.2001
Ruhsat yenileme tarihi: 21.12.2005
10. KÜB’ÜN YENİLENME TARİHİ
11