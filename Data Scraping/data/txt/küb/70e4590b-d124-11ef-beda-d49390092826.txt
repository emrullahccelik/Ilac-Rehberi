KISA ÜRÜN BİLGİSİ
1. BEŞERİ TIBBİ ÜRÜNÜN ADI
STAFİNE H %2 + %1 krem
2. KALİTATİF VE KANTİTATİF BİLEŞİM
Etkin madde: Her bir gram krem 20 mg Fusidik asit ve 10 mg Hidrokortizon asetat içerir.
Yardımcı maddeler:
Potasyum sorbat 2,66 mg/g
Butil hidroksianizol 0,04 mg/g
Setil alkol 111 mg/g
Gliserol 94,33 mg/g
Yardımcı maddeler için 6.1.’e bakınız.
3. FARMASÖTİK FORM
Krem
Beyaz krem.
4. KLİNİK ÖZELLİKLER
4.1. Terapötik endikasyonlar
STAFİNE H, fusidik aside duyarlı olduğu doğrulanan ya da şüphelenilen bakterilerin neden
olduğu enfeksiyonun bulunduğu kontakt dermatit veya atopik dermatit dahil olmak üzere,
dermatit tedavisinde endikedir. Hidrokortizon içeriği nedeniyle, STAFİNE H yüzde ve
çocukların derisinde ve daha hafif inflamatuar durumlar dahil olmak üzere, daha hafif bir
kortikosteroidin endike olduğu durumlarda özellikle endikedir. STAFİNE H’ın yüzde ve
ellerde, kasık ve koltukaltı gibi bölgelerde kullanımı kozmetik açıdan uyumludur.
4.2. Pozoloji ve uygulama şekli
Pozoloji/uygulama sıklığı ve süresi:
2 hafta kadar günde 3 kez uygulanır. Kapalı lezyonlarda daha az sıklıkta uygulama yeterli
olabilir.
1Uygulama şekli:
Cilde sürülerek uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
STAFİNE H kremin kullanımına ilişkin olarak, böbrek/karaciğer yetmezliği ile ilgili özel bir
bildirim bulunmamaktadır.
Pediatrik popülasyon:
Süt çocuğu ve küçük çocuklarda zorunlu kalınmadıkça kullanımı önerilmemektedir.
Geriyatrik popülasyon:
Yaşlılar için herhangi bir doz ayarlamasına gerek yoktur.
4.3. Kontrendikasyonlar
• Fusidik asit/sodyum fusidat, hidrokortizon asetat veya bileşiminde bulunan maddelere
karşı aşırı duyarlılık
STAFİNE H içerdiği kortikosteroid nedeniyle aşağıdaki durumlarda kontrendikedir:
• Tedavi edilmeyen veya uygun tedavi ile kontrol altına alınamayan mantar, virüs veya
bakterilerin neden olduğu primer deri infeksiyonları
• Tedavi edilmeyen veya uygun tedavi ile kontrol altına alınamayan tüberküloz veya sifiliz
ile ilişkili deri belirtileri
• Perioral dermatit ve rozasea
4.4. Özel kullanım uyarıları ve önlemleri
STAFİNE H ile uzun dönemli topikal tedaviden kaçınılmalıdır.
Uygulama yerine bağlı olarak STAFİNE H ile tedavi sırasında hidrokortizonun olası sistemik
absorpsiyonu göz önüne alınmalıdır.
Kortikosteroid içeriği nedeniyle, STAFİNE H göz kenarlarına uygulama esnasında dikkat
edilmelidir. Göze kaçmamasına dikkat edilmelidir (bkz bölüm 4.8);
Topikal kortikosteroidlerin sistemik absorpsiyonu nedeniyle geri dönüşümlü hipotalamik-
pituiter-adrenal (HPA) eksende baskılanma oluşabilir.
2Çocuklar erişkinlere göre topikal kortikosteroidlerle oluşan HPA eksen baskılanması ve
Cushing sendromuna daha duyarlı olduklarından, STAFİNE H çocuklarda dikkatli
uygulanmalıdır.
Fusidik asit topikal uygulanması ile bakteriyel direncin oluşabileceği bildirilmiştir. Tüm
antibiyotiklerde olduğu gibi, fusidik asidin uzamış veya tekrarlayan kullanımı antibiyotik
direncini artırabilir. Fusidik asit ve hidrokortizon asetat ile tedaviyi 14 günü geçmeyecek
şekilde sınırlamak direnç gelişimini minimuma indirecektir. Bu durum ayrıca,
kortikosteroidlerin immunsupresif etkisinin yol açabileceği antibiyotik dirençli bakterilere
bağlı gelişen enfeksiyonlardaki her türlü potansiyel semptomu maskeleme riskini
önleyecektir.
Bu durum ayrıca, kortikosteroidin immünosupresif etkisinin, antibiyotiğe dirençli bakterilere
bağlı enfeksiyonların potansiyel semptomlarını maskeleme riskini önlemektedir. Herhangi bir
klinik iyileşme olmaması halinde, steroid antibiyotik kombinasyonları 7 günden fazla
kullanılmamalıdır.
Kortikosteroidlerin immunsupresif etkileri nedeniyle, STAFİNE H, enfeksiyonda artmış
duyarlılığa, mevcut enfeksiyonun şiddetlenmesine, latent enfeksiyonun şiddetlenmesine
neden olabilir. Enfeksiyon topikal tedavi ile kontrol altına alınamıyorsa, sistemik tedaviye
geçilmesi önerilmektedir (bkz bölüm 4.3)
Atrofik deri, kütanöz ülser, akne vulgaris, hassas deri damarları yanı sıra perianal ve genital
pruritus durumlarında, içerdiği kortikosteroid nedeniyle STAFİNE H kremin kullanılması
önerilmemektedir. Açık yaralar ve muköz membranlar ile temasından kaçınılmalıdır. Tüm
kortikosteroidlerle olduğu gibi, yüz üzerinde uzun süre kullanımından kaçınılmalıdır.
STAFİNE H, butil hidroksianizol (E320) içerir. Lokal deri reaksiyonlarına (örneğin, kontak
dermatite) ya da gözlerde ve mukoz membranlarda irritasyona neden olabilir.
STAFİNE H, setil alkol içerir. Lokal deri reaksiyonlarına (örneğin, kontak dermatite) neden
olabilir.
34.5. Diğer tıbbi ürünler ile etkileşimler ve diğer etkileşim şekilleri
STAFİNE H ile herhangi bir ilaç etkileşimi bildirilmemiştir. Sistemik olarak verilen ilaçlarla
etkileşimini minimum olduğu düşünülmektedir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait herhangi bir veri yoktur.
Gebelik dönemi
Fusidik asit:
Fusidik aside sistemik maruziyet gözardı edilecek kadar çok düşük olduğundan gebelik
sırasında fusidik asidin herhangi bir etkisi beklenmemektedir.
Hidrokortizon asetat:
Çok fazla sayıda gebe kadında (1000 gebeden daha fazla sonuç) kortikosteroidlerin
malformasyona veya feto/neonatal toksisiteye yol açmadığı gösterilmiştir.
Klinik olarak gerekli görülürse STAFİNE H hamilelik döneminde kullanılabilir. Sistemik
kortikosteroidler hakkında genel bilgi göz önünde bulundurularak dikkatli olunmalıdır.
Laktasyon dönemi
Emziren bir annede Fusidik asit/hidrokortizon asetat kombinasyonunun topikal olarak deride
sınırlı bir alana uygulanmasının sistemik maruziyeti göz ardı edilecek kadar çok düşük
olduğundan, yenidoğan/bebekte herhangi bir etki beklenmemektedir.
STAFİNE H, emzirme sırasında uygulanabilir fakat meme bölgesine uygulamadan
kaçınılmalıdır.
Üreme yeteneği/Fertilite
Deride topikal kullanım ile ilgili olarak insanda üreme yeteneği/fertiliteye etkisi
bildirilmemiştir.
44.7. Araç ve makine kullanımı üzerindeki etkiler
Araç ya da makine kullanımı üzerine STAFİNE H’in etkisi ya hiç yok ya da göz ardı edilecek
kadar düşük düzeydedir.
4.8. İstenmeyen etkiler
İstenmeyen etkilerin sıklığı, klinik çalışma dataları ve spontane raporların toplandığı bir data
havuzunun analiz edilmesi ile belirlenir. En sık bildirilen istenmeyen etkiler özellikle
uygulama bölgesinde olmak üzere kaşıntı, yanma, iritasyon gibi çeşitli deri reaksiyonlarıdır.
İstenmeyen etkiler MedDRA sistemi organ sınıfına göre listelenmektedir. Her sistem organ
sınıfı içerisinde istenmeyen etkiler sıklıklarına göre sıralanmakta olup en sık reaksiyonlar ilk
başta verilmektedir. Her sıklık grubu içerisinde istenmeyen etkiler azalan ciddiyet sırasına
göre sunulmaktadır. Ayrıca, her istenmeyen etkiye karşılık belirtilen sıklık kategorisi
aşağıdaki sisteme dayanmaktadır.
Çok yaygın (≥1/10); yaygın (≥1/100, <1/10); yaygın olmayan (≥1/1000, <1/100); seyrek
(≥1/10.000, <1/1000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Yaygın olmayan: Aşırı duyarlılık
Deri ve deri altı doku hastalıkları
Yaygın olmayan: Kontakt dermatit, egzema, döküntü
Genel bozukluklar ve uygulama bölgesine ilişkin hastalıkları
Yaygın: Uygulama yeri reaksiyonları (kaşıntı, yanma ve iritasyon)
Hidrokortizon gibi hafif kortikosteroidlerin özellikle uzamış topikal uygulamada sistemik
istenmeyen sınıf etkileri adrenal baskılamadır (bkz bölüm 4.4).
Topikal kortikosteroidlerin göz kenarına uzun süre uygulanması sonucu veya glokom
gelişimine yatkın hastalarda intraoküler basınçda artış ve glokom oluşabilir.
5Hidrokortizon gibi hafif kortikosteroidler ile dermatolojik istenmeyen etkiler arasında; deride
atrofi, dermatit (kontakt dermatit, akneiform dermatit ve perioral dermatit dahil) telenjiektazi
ve stria, rosacea, eritem, depigmentasyon, hipertrikoz yer almaktadır. Topikal
kortikosteroidlerin uzun süre uygulanması ile ekimoz da oluşabilir
Çocuklar ve erişkinlerdeki güvenlilik profili benzerdir.
Şüpheli advers reaksiyonların raporlanması
Ruhsatlandırma sonrası şüpheli advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal olarak aşırı doz fusidik asit uygulamasına bağlı potansiyel semptom ve bulgularla
ilgili herhangi bir bilgi mevcut değildir. Topikal kortikosteroidlerin yüksek miktarda ve 3
haftadan uzun süre uygulanması sonucu Cushing sendromu ve adrenokortikal yetmezlik
gelişebilir.
Aktif maddelerin yanlışlıkla aşırı dozda oral alınmasının sistemik herhangi bir olumsuz
sonucu söz konusu değildir. 1 tüpteki fusidik asit miktarı, sistemik tedavide verilen günlük
oral dozu aşmamaktadır. Kortikosteroidlerin bir seferlik oral aşırı alımı nadiren bir klinik
probleme neden olmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Dermatolojik İlaçlar /Kortikosteroidler + Diğer Antibiyotikler
(Topikal Dermatolojik)
ATC Kodu: D07CA01
STAFİNE H’de antiinflamatuar ve antipruritik etkilere sahip hidrokortizon ile topikal
antibakteriyel etkiye sahip fusidik asit kombine edilmektedir. 0.03-0.12 mcg/ml
konsantrasyonunda, S. aureus’un hemen hemen tüm suşları inhibe edilir. Topikal olarak
6uygulandığında, fusidik asit Staphylococcus aureus, Streptokoklar, Corynebacteriumlar,
Neisseria ve belirli Clostridia ve Bacteroideslere karşı da etkilidir.
5.2. Farmakokinetik özellikler
Genel özellikler
İnsanda STAFİNE H’in farmakokinetik özelliklerini tanımlayan veriler bulunmamaktadır.
Emilim: İn vitro çalışmalar fusidik asidin sağlam insan derisinden penetre olabildiğini
göstermektedir. Penetrasyon derecesi, fusidik asitle karsılaşma süresi ve derinin durumu gibi
faktörlere bağlıdır.
Hidrokortizon, topikal uygulamayı takiben absorbe olmaktadır. Absorbsiyonun derecesi
derinin durumu ve uygulama yolu gibi çeşitli faktörlere bağlıdır.
Biyotransformasyon: Hidrokortizon, büyük ölçüde metabolize olmaktadır.
Eliminasyon: Fusidik asit başlıca safra ile ve az miktarda da idrarla atılmaktadır.
Hidrokortizon, büyük ölçüde metabolize olmaktadır ve hızla idrarla atılmaktadır.
5.3. Klinik öncesi güvenlilik verileri:
STAFİNE H ile ilgili klinik öncesi güvenliliğine ilişkin deney hayvanlarında yapılan
çalışmalar ile ilgili veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Vazelin flant N
Likit parafin
Potasyum sorbat
Butil hidroksianizol
Polisorbat 60
Gliserol
Setil alkol
Konsantre hidroklorik asit
Saf su
76.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında saklayınız.
6.5. Ambalajın niteliği ve içeriği
30 g’lık alüminyum tüp
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Bağlarbaşı, Gazi Cad. No: 64-66
Üsküdar / İstanbul
Tel.: 0 216 492 57 08
Fax: 0 216 334 78 88
E-posta: info@kocakilac.com
8. RUHSAT NUMARASI
233/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.08.2011
Ruhsat yenileme tarihi:
10. KÜB’ÜN YENİLENME TARİHİ
11.07.2017
8