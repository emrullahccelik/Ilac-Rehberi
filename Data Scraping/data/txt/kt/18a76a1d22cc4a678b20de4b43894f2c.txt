KULLANMA TALİMATI  
 
SOOLANTRA® 10 mg/g krem  
Deriye uygulanır.  
 
• Etkin madde:  Kremin her bir gramı 10 mg ivermektin içerir.  
• Yardımcı madde(ler):  Gliserol, izopropil palmitat, karbomer, dimetikon, disodyum 
edetat, sitrik asit monohidrat, setil alkol, stearil alkol, makrogol setostearil eter, sorbitan 
stearat, metil parahidroksibenzoat (E218), propil parahidroksibenzoat (E216), 
fenoksietanol, propilen glikol, oleil alkol, sodyum hidroksit, saf su.  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklay ınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya ha staneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu kullanma Talimatında:  
1. SOOLANTRA® nedir ve ne için kullanılır?  
2. SOOLANTRA®’yı kullanmadan önce dikkat edilmesi gerekenler  
3. SOOLANTRA nasıl kullanılır?  
4. Olası yan etkiler nelerdir?  
5. SOOLANTRA’nın saklanması  
Başlıkları yer almaktadır.  
 
1. SOOLANTRA® nedir ve ne için kullanılır?  
SOOLANTRA®, 30 gramlık tüpler içinde sunulan beyaz ile soluk sarı renkli bir kremdir.  
 
SOOLANTRA®, avermektinler olarak adlandırılan bir ilaç grubuna ait olan ivermektin etkin 
maddesini içermektedir. Krem, gül hastalığında (rozasea ) görülen kabarcık ve lekeleri tedavi 
etmek için kullanılmaktadır.  
 
SOOLANTRA® sadece yetişkinlerde (18 yaş ve üzeri) kullanılmalıdır.  
 
 
 
 
 
 2. SOOLANTRA®’yı kullanmadan önce dikkat edilmesi gerekenler  
 
SOOLANTRA®’yı aşağıdaki durumlarda KULLANMAYINIZ  
Eğer;  
- İvermektine veya  bu ilacın içeriğindeki  yardımcı maddelerden herhangi birine karşı 
alerjiniz varsa.  
 
SOOLANTRA®’yı aşağıdaki durumlarda DİKKATLİ KULLANINIZ  
SOOLANTRA®’yı kullanmadan önce doktorunuz veya eczacınıza danışınız.  
 
Tedavinin başlangıcında bazı hastalar, gül hastalığının  (rozasea ) belirtilerinin kötüleştiğini 
gözlemleyebilir. Ancak bu yaygın değildir ve genellikle tedavinin ilk haftasında iyileşir. Eğer 
bu olursa doktorunuza danışınız.  
 
Bu uyarılar, geçmişteki herhang i bir dönemde dahi olsa sizin için geçerliyse lütfen doktorunuza 
danışınız.  
 
SOOLANTRA®’nın yiyecek ve içecek ile kullanılması  
SOOLANTRA®’nın yiyecek ve içecek etkileşimleri incelenmemiştir.  
 
Hamilelik  
İlacı kullanmadan önce doktorunuza veya eczacınıza danışınız.  
 
SOOLANTRA® hamilelik sırasında önerilmemektedir.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız, bu ilacı kullanmamalısınız, alternatif olarak  SOOLANTRA® ile tedaviye 
başlamadan önce emzirmeyi bırakmalısınız. Tedavinin yararını ve emzirmenin yararını dikkate 
alarak SOOLANTRA® kullanma  ile emzirme arasında bir karar vermenize yardımcı olması için 
doktorunuza danışmalısınız.  
 
Araç ve makine kullanımı  
SOOLANTRA®’nın araç ve makine kullanımı üzerind e hiçbir etkisi yoktur veya ihmal 
edilebilir bir etkisi vardır.  
 
SOOLANTRA®’nın içeriğinde bulunan bazı yardımcı maddeler hakkında önemli bilgiler  
SOOLANTRA® 
- Lokal deri reaksiyonlarına (örneğin, kontak t dermatite) neden olabilen setil alkol  ve stearil 
alkol , 
- Alerjik reaksiyonlara (muhtemelen gecikmiş) neden olabilen metil parahidroksibenzoat 
(E218)  ve propil parahidroksibenzoat (E216) , 
- Deride iritasyona neden olabilen propilen glikol  içermektedir.  
 
 
 Diğer ilaçlar ile birlikte kullanımı  
SOOLANTR A®’nın diğer ilaçlar ile etkileşimi bulunmamaktadır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SOOLANTRA® nasıl kullanılır?  
Bu ilacı her zaman tam olarak doktorunuzun söylediği gibi kullanınız. Emin değilseniz 
doktorunuza veya eczacınıza danışınız.  
Uygun kullanım ve doz/uygulama sıklığı için talimatlar:  
SOOLANTRA® yetişkinler için ve sadece yüz derisinde kullanılmak  üzere tasarlanmıştır . Bu 
ilacı vücudunuzun diğer bölgelerinde, özellikle gözleriniz, ağzınız veya herhangi bir mukoza 
gibi nemli vücut yüzeylerinde kullanmayınız . Yutmayınız.  
 
Önerilen doz, yüz derisine  günde bir uygulamadır.  
 
Tedavi kürü boyunca SOOLANTRA®’yı her gün kullanmalısınız ve tedavi kürü tekrarlanabilir. 
Doktorunuz SOOLANTRA®’yı ne kadar süre kullanmanız gerektiğini size söyleyecektir. 
Tedavi süresi kişiden kişiye değişebilir ve cilt bozukluğunun şiddetine bağlıdır.  
 
4 haftalık tedaviden sonra bir iyileşme fark edebilirsiniz. 3 ay sonra iyileşme olma ması 
durumunda , SOOLANTRA®’yı bırakmalı ve doktorunuza danışmalısınız.  
 
Uygulama yolu ve metodu:  
Yüzün aşağıdaki beş bölgesinin  her birine bezelye büyüklüğünde krem i uygula yınız: alın, çene, 
burun ve her iki yanak. Sonra kremi tüm yüze ince bir tabaka halinde yayınız.  
 
Göz kapaklarından, dudaklardan ve burun, ağız ve gözlerin içindeki mukozalardan kaçınınız. 
Eğer kremi yanlışlıkla gözlerin içine veya göz yakınlarına, göz kap aklarına, dudaklara, ağza 
veya mukozaya değdirirseniz, bölgeyi hemen bol suyla yıkayınız.  
 
SOOLANTRA®’nın günlük uygulamasından önce kozmetik leri (diğer yüz kremleri veya 
makyaj gibi) uygulamayınız. Bu ürünler uygulanan krem kuruduktan sonra kullanılabilir.  
 
Kremi uyguladıktan sonra hemen ellerinizi yıkayınız.  
 
Çocuk emniyetli kapaklı tüp nasıl açılır?  
Dökülmeyi önlemek için, açarken ya da kapatırken tüpü sıkmayınız.  
 
Kapağı aşağı doğru bastırınız ve saat yönünün tersine (sola) çeviriniz. Sonra kapağı çıkarınız.  
  
Çocuk emniyetli kapaklı tüp nasıl kapatılır?  
Aşağı itiniz ve saat yönünde çeviriniz (sağa çeviriniz).  
 
 
Değişik yaş grupları:  
Çocuklarda kullanımı:  
SOOLANTRA® çocuklar ve ergenler tarafından kullanılmamalıdır.  
 
Yaşlılarda kullanımı:  
Yaşlı  hastalarda  doz ayarlaması gerek li değildir.  
 
Özel kullanım durumları : 
Böbrek yetmezliği:  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği:  
Karaciğer problemleriniz varsa SOOLANTRA® kullanmadan önce doktorunuza danışınız.  
 
Kullanmanız gerekenden daha fazla SOOLANTRA® kullandıysanız:  
Eğer günlük olarak önerilen dozdan daha  fazla  kullandıysanız  lütfen ne yapmanız gerektiği 
konusunda size tavsiyede bulunacak doktorunuza danışınız.  
 
SOOLANTRA®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
SOOLANTRA®’yı kullanmayı unutursanız  
Unutulan dozları dengelemek için çift doz almayınız.  
 
SOOLANTRA® ile tedavi sonlandırıldığında oluşabilecek etkiler  
Kabarcıklar ve lekeler ancak bu ilacın birkaç uygulamasından sonra azalacaktır. 
SOOLANTRA®’yı doktorunuzun önerdiği süre boyunca kullanmaya devam etmeniz öne mlidir.  
 
Bu ilacın kullanımına ilişkin başka bir sorunuz olması halinde, doktorunuza veya eczacınıza 
danışınız.  
 
4. Olası yan etkiler nelerdir?  
Tüm ilaçlar gibi SOOLANTRA®’nın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden herhangi birini fark ederseniz, doktorunuza söyleyiniz:  
- Gül hastalığının ( rozasea ) şiddetlenmesi  
 
SOOLANTRA® ile aşağıda yer alan yan etkiler görülebilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 ha stanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
Yaygın yan etkiler:  
- Deride yanma hissi  
 
Yaygın olmayan yan etkiler:  
- Deride tahriş  
- Deride kaşınma  
- Kuru cilt  
- Gül hastalığının ( rozasea ) şiddetlenmesi (lütfen doktorunuza danışınız)  
 
Bilinmiyor:  
- Deride kızarıklık  
- Deride iltihaplanma  
- Yüzde şişme  
- Karaciğer enzimlerinde yükselme (ALT/AST)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirer ek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SOOLANTRA®’nın saklanması  
 
SOOLANTRA®’yı çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
 
Kartondaki ve tüpteki son kullanma tarihinden sonra SOOLANTRA®’yı kullanmayınız.  
 
Son kullanma tarihi o ayın son gününü ifade eder.  
 
Tüp açıldıktan sonra 6 ay içinde kullanınız.  25°C’nin altındaki oda sıcaklığında saklayınız.  
 
Bu tıbbi ürün herhangi bir özel saklama koşulu gerektirmemektedir.  
 
Çevreyi korumak amacıyla kullanmadığınız SOOLANTRA®’yı şehir suyuna veya çöpe 
atmayınız. Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
İDE İlaç Ruhsatlandırma, Biyofarmasötik, Danışmanlık, Eğt. ve Müm.  
Hizmetleri, Dış Tic., İth. -İhr. L td. Şti.  
Söğütözü Mah., 2176. Cad. Platin Tower Apt.  
No:7/42 06530 Çankaya/ANKARA  
 
Üretim yeri:  
Laboratoires Galderma  
ZI Montdésir, 74540 Alby sur Chéran/Fransa  
 
Bu kullanma talimatı  27.12.2022  tarihinde onaylanmıştır.  
 