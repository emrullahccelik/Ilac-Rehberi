1 / 8 
 KULLANMA TALİMATI  
 
PRAVACHOL 20 mg tablet  
Ağızdan alınır.  
 Etkin madde:  Her tablet 20 mg pravastatin sodyum içerir.  
 Yardımcı maddeler:  Mikrokristalin selüloz, laktoz  monohidrat ( inek sütünden üretilir), 
magnezyum stearat, povidon  K30, kroskarmeloz sodyum.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. PRAVACHOL nedir ve ne için kullanılır?  
2. PRAVACHOL’ü  kullanmadan önce dikkat edilmesi gerekenler  
3. PRAVACHOL nasıl kullanılır?  
4. Olası yan etkiler nelerdir?  
5. PRAVACHOL’ün saklanması  
 
Başlıkları yer almaktadır.  
 
1. PRAVACHOL nedir ve ne için kullanılır?  
PRAVACHOL ’ün etkin  maddesi olan pravastatin sodyum, statinler veya HMG -CoA redüktaz 
inhibitörleri adı verilen bir ilaç grubuna ait olup lipid olarak adlandırılan, kandaki yağlı 
maddelerin seviyelerinin düzenlenmesinde kullanılır.  
 
PRAVACHOL 20 mg Tablet, beyaz ile hemen hemen beyaz, yuvarlak, bir tarafında DEVA P20 
baskılı bikonveks tabletlerdir. 20 tablet içeren blister ambalajlarda piyasaya sunulmaktadır.  
 
PRAVACHOL , kolestrolün karaciğer tarafından üretimini önler ve buna bağlı olarak kolestrol 
ve diğer lipidlerin (trigiliserid) vücudunuzdaki seviyesini a zaltır.   Kanda kolestrol seviyesinin 
çok yüksek olması durumunda, kolestrol damarların duvarlarına birikerek tıkanmasına neden 
olur. 
Bu duruma damar sertliği (ateroskleroz) denir ve aşağıdaki durumlara neden olabilir:  
 Kalbi besleyen bir damarın kısmen tıka nması sonucu oluşan gögüs ağrısı (anjina pektoris),  
 Kalbi besleyen bir damarın tamamen tıkanması sonucu oluşan kalp krizi (miyokart 
infarktüsü),  
2 / 8 
  Beyni besleyen bir damarın tamamen tıkanması sonucu oluşan inme (serebrovasküler olay).  
 
PRAVACHOL,  aşağıdaki durumlarda kullanılmaktadır:  
Kan kolesterol seviyeniz yüksekse  
Diyete ve egzersiz, kilo verme gibi diğer tedavilere cevabın yetersiz kaldığı durumlarda diyete 
ilave olarak kullanılır.  
Primer korunma  
Diyete ilave olarak, ağır veya orta kan kolesterol seviyesi yüksek ve kardiyovasküler olay riski 
yüksek olan hastalarda, kardiyovasküler hastalığa bağlı ölüm oranının ve hastalığa yol açma 
oranının azaltılmasında kullanılır.  
Sekonder koruma  
Diğer risk fakt örlerinin düzeltilmesine ilave olarak, stabil olmayan anjina pektorisi (kalbi 
besleyen damarların daralması/tıkanması ile ortaya çıkan göğüs ağrısı) veya geçmişte kalp krizi 
geçirmiş olan ve normal veya yükseltilmiş kolesterol seviyesine sahip hastalarda,  
kardiyovasküler hastalığa bağlı ölüm oranının ve hastalığa yol açma oranının azaltılmasında 
kullanılır.  
Organ naklinden sonra  
Solid organ (böbrek, kalp, karaciğer, pankreas gibi katı organ)  naklini takiben bağışıklık 
sistemini baskılayıcı  tedavi alan hast alarda nakil sonrası kandaki lipid düzeyinin  
düşürülmesinde kullanılır.  
 
2. PRAVACHOL’ ü kullanmadan önce dikkat edilmesi gerekenler  
PRAVACHOL’ ü aşağıdaki durumlarda KULLANMAYINIZ  
Eğer;  
 Pravastatine  veya PRAVACHOL ’ün bileşenlerinden herhangi birine karşı alerjik (aşırı 
duyarlı) iseniz,  
 Hamile iseniz veya hamile kalma olasılığınız varsa,  
 Bebeğinizi emziriyorsanız,(bkz. emzirme bölümü)  
 Aktif karaciğer hastalığınız varsa,  
 Kan testlerinizde karaciğer işlevleriniz normalin  dışında görülüyorsa (karaciğer 
enzimlerinizde yükselmeler varsa)  
 
PRAVACHOL’ ü aşağıdaki durumlarda DİKKATLİ KULLANINIZ  
Eğer; aşağıdaki durumların herhangi biri sizde varsa ya da geçmişte olduysa tedaviye 
başlamadan önce doktorunuza söyleyiniz . 
 Böbrek has talığı,  
 Hipotiroidizm (vücutta tiroid hormonunun gereğinden az üretilmesi),  
 Karaciğer hastalığınız veya alkol probleminiz varsa (çok miktarda alkol alıyorsanız),  
 Kalıtımsal bir kas hastalığınız varsa,  
 Başka bir lipid düşürücü ilaç (örn. statin ya da fibrat  grubu) almakta iken kaslarınız ile ilgili 
sorunlar oluştuysa  
 Miyasteni (bazı durumlarda nefes alırken kullanılan kaslar da dahil olmak üzere genel kas 
güçsüzlüğü  ile seyreden bir hastalık) veya oküler miyasteni (göz kaslarında güçsüzlüğe 
3 / 8 
 neden olan bir hastalık)  geçirmekteyseniz veya geçirdi iseniz, statinler bazen durumu 
ağırlaştırabilir ya da miyasteni  oluşumuna yol açabilir. (bkz. bölüm 4)  
 
Ayrıca, sürekli devam eden kas güçsüzlüğünüz varsa doktorunuza ya da eczacınıza söyleyiniz. 
Teşhis ya da tedavi için ek testler yapılması ya da ek ilaçlar reçete edilmesi gerekebilir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Bahsi geçen durumlardan birine sahipseniz veya 70 yaşın üzerindeyseniz, dokt orunuz tedaviye 
başlamadan önce ve tedaviniz esnasında  kan testi yaptırmanızı isteyebilir. Kan testi kas ile 
ilgili yan etki riskinizi değerlendirmek için kullanılır.  
 
PRAVACHOL’ ün yiyecek ve içecek ile kullanılması  
PRAVACHOL  yarım bardak su ile aç karnı na ya da yiyeceklerle birlikte alınabilir. Alkol 
kullanımınızı en aza indirmeniz gerekmektedir. Kullanabileceğiniz alkol miktarı için 
doktorunuza danışınız.  
 
Hamilelik  
İlacı kullanm adan önce doktorunuza veya eczacınıza danışınız.  
 
PRAVACHOL’ü  hamilelik süresince kullanmayınız.  
 
Tedaviniz  sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanm adan önce doktorunuza veya eczacınıza danışınız.  
 
PRAVACHOL anne sütüne geçtiğinden, emzirme döneminde kullanmayınız.  
 
Araç ve makine kullanımı  
PRAVACHOL  araç ve makine kullanma yeteneğinizi genellikle etkilemez. PRAVACHOL  
aldıktan sonra sizde baş dönmesi, bulanık veya çift görme oluyorsa, araç veya herhangi bir 
makine kullanmamalısınız.  
 
PRAVACH OL’ün  içeriğinde bulunan bazı yardımcı maddeler hakkında önemli bilgiler  
İçeriğinde bulunan laktoz nedeniyle, eğer daha önceden doktorunuz tarafından bazı şekerlere 
karşı intoleransınız (dayanıksızlığınız) olduğu söylenmişse, bu tıbbi ürünü almadan önce 
doktorunuzla temasa geçiniz.  
 
 
 
 
4 / 8 
 Diğer ilaçlar ile birlikte kullanımı  
Aşağıda listelenmiş ilaçlar ile birlikte kullanımı kaslarla ilgili sorunlarda artmalara neden 
olabilir. Eğer, PRAVACHOL ile birlikte bu ilaçlardan birini kullanıyorsanız, doktorunuzu 
bilgilendiriniz.  
 Kan kolestrol seviyesini düşüren bir ilaç (gemfibrozil, fenofibrat gibi fibratlar ve nikotinik 
asit) 
 Bağışıklık sistemini baskılayan bir ilaç (siklosporin)  
 Bakteri kaynaklı enfeksiyonların  (iltihap oluşturan mikrobik hastalık) tedavisi için 
kullanılan bir ilaç (eritromisin veya klaritromisin gibi bir antibiyotik)  
 PRAVACHOL’ün de dahil olduğu statinler (HMG -CoA redüktaz inhibitörleri) adı verilen 
ilaç grubu ve İnsan İmmün Yetmezlik Virüsü (H İV) veya hepatit C (karaciğer iltihabı) için 
kullanılan başka ilaçlar; Darunavir+ritonavir veya lopinavir+ritonavir kullanımı sırasında 
PRAVACHOL dozunuzun sınırlanmasına gerek yoktur.  
 
Eğer PRAVACHOL’ün yanı sıra, kolestiramin veya kolestipol gibi, reçine  türü bir lipid 
düşürücü ilaç daha alıyorsanız, PRAVACHOL’ü bu ilaçlardan en az bir saat önce veya dört 
saat sonra almalısınız. Çünkü yakın sürelerde alındıklarında, reçine türü ilaçlar 
PRAVACHOL’ün emilimini etkileyebilir.  
 
Eğer reçeteli ya da reçetesiz h erhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza veya eczacınıza bunlar hakkında bilgi veriniz.  
 
3. PRAVACHOL nasıl kullanılır?  
Doktorunuz size, tedavi boyunca uygulamanız gereken yağ miktarı azaltılmış bir diyet  
önerecektir.  
 
PRAVACHOL’ü daima doktorunuzun söylediği şekilde alınız. Eğer emin değilseniz, 
doktorunuza ya da eczacınıza danışınız.  
 
Uygun kullanım ve doz/uygulama sıklığı için talimatlar:  
 Kandaki yüksek kolestrol ve lipid sevi yesi tedavisinde, önerilen doz günde bir sefer, tercihen 
akşamları 10 - 40 miligram arasındadır.  
 Kalp ve damar hastalıkları tedavisinde, önerilen doz günde tek sefer, tercihen akşamları 40 
miligramdır.  
 
En yüksek günlük doz olan 40 mg pravastatin seviyesini  aşmayınız. Doktorunuz size uygun 
olan dozu söyleyecektir.  
 
Organ nakli sonrasında:  
Doktorunuz başlangıç dozu olarak günde 20 mg verecektir. Doz, doktorunuz tarafından 40 mg’a 
kadar arttırılabilir.  
 
5 / 8 
 Pravastatin aynı anda bağışıklık sistemini baskı altında  tutan başka ilaçlarla birlikte veriliyorsa, 
başlangıç dozu günde 20 mg olmalıdır. Doz, doktorunuz tarafından 40 mg’a kadar arttırılabilir.  
 
Uygulama yolu ve metodu:  
Tabletleri yemeklerden bağımsız olarak bir miktar su ile birlikte yutunuz.  
 
Değişik yaş gruplarında kullanım:  
Çocuklarda kullanımı (8 – 13 yaş arası)  
Önerilen doz günde tek sefer terci hen akşamları 10 – 20 miligram arasıdır.  
 
8 yaşından küçük çocuklarda kullanılması önerilmemektedir.  
 
Ergenlerde (14 -18 yaş) kullanımı:  
Önerilen olağan doz, günde bir kez, tercihen akşamları, 10 – 40 miligramdır.  
 
Yaşlılarda kullanım:  
Yaşlı hastalarda doz ayarlaması gerekmemektedir . 
 
Özel kullanım durumları:  
Böbrek / karaciğer yetmezliği:  
Böbrek veya karaciğer yetmezliği olan hastalarda daha düşük bir doz ile başlanması 
düşünülmelidir. Kontrol altında doz ayarlanmalıdır.  
 
Eğer PRAVACHOL’ün etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PRAVACHOL kullandıysanız : 
PRAVACHOL ’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
 
PRAVACHOL’ ü kullanmayı unutursanız:  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız. Eğer 
tabletinizi aynı gün almazsanız, bu dozu atlayınız ve bir sonraki gün normal dozunuzu alınız.  
 
Unutulan dozları dengelemek için çift doz almayınız.  
 
PRAVACHOL ile tedavi sonlandığındaki oluşabilecek etkiler  
Doktorunuz PRAVACHOL ile tedavinizin süresini belirleyecektir. Doktorunuz tarafından 
belirtilmedikçe, tedaviyi kendiniz durdurmayınız. PRAVACHOL’ü çok düzenli olarak ve 
tedavi uzun sürse bile doktorunuzun tav siye ettiği süre boyunca almalısınız.   
Bu ilacın kullanımıyla ilgili başka sorularınız olursa, doktorunuza sorunuz.  
 
 
 
6 / 8 
 4. Olası yan etkiler nelerdir?  
Tüm ilaçlar gibi, PRAVACHOL’ün içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa PRAVACHOL’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Çok nadir rastlansa da kas problemleri ciddi olabilir ve ciddi hayatı tehdit eden böbrek 
hastalığına yol açabilir.  
 Açıklanamayan ya da inatçı kas ağrısı, kaslarda hassasiyet, zayıflık veya kramplar (özellikle 
kendinizi iyi hissetmiyorsanız ve yüksek ateşiniz varsa)  
 Çok zor nefes almaya sebep olan, yüz, dil, dudak ve nefes borusunda şişme dahil ani görülen 
ciddi alerjik reaksiyonlar (tepkiler). Bu çok nadir görülen ancak ciddi olabilen bir tepkidir.  
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
 
Bu çok ciddi yan e tkilerin hepsi oldukça seyrek görülür.  
 
Aşağıdaki yan etkiler yaygın olmayan yan etkilerdir ve 1000 hastanın 1’inden fazlasını 
etkileyebilir.  
Sinir sistemi hastalıkları: Baş dönmesi, yorgunluk, baş ağrısı, uyku bozuklukları (uykusuzluk 
dahil)  
Göz hastalıkl arı: Bulanık veya çift görme  
Gastrointestinal (mide -barsak) hastalıkları: Hazımsızlık, bulantı/kusma, midede ağrı veya 
rahatsızlık, ishal, gaza bağlı mide -bağırsakta şişkinlik, kabızlık  
Deri ve derialtı doku hastalıkları: Döküntü, kaşıntı, sivilce, ürtiker , kafa derisi ve saç 
problemleri (saç kaybı )  
Üreme ve idrar yolları hastalıkları: İdrar problemleri (ağrılı veya sık idrar yapma, gece idrara 
çıkamama) ve cinsel fonksiyonlarda bozukluk  
Kas ve iskelet sistemi hastalıkları: Kas ve eklem ağrıları  
 
Aşağıdaki  yan etkiler çok seyrek yan etkilerdir ve 10000 hastanın 1’inden azını etkileyebilir.  
Sinir sistemi hastalıkları: Yanma veya karıncalanma duygusu veya sinirleri etkileyen hissizlik 
gibi dokunma duyusu problemleri  
Deri ve derialtı doku hastalıkları:  Ciddi d eri hastalıkları ( ciltte pullanma ile kendini gösteren 
bir hastalık olan lupus eritematozus benzeri belirtiler)  
Karaciğer, safra ve safra yolları hastalıkları : Karaciğer veya pankreas iltihabı, 
sarılık(derinin sararması ve gözlerin beyazlaşması ile tanınab ilir; karaciğer hücre ölümünün 
çoğalması (fulminan Hepatik nekroz))  
Kas ve iskelet sistemi hastalıkları : Kas ve eklemlerde ağrı, hassasiyet, bir ya da daha fazla 
kasta ağrıya yol açan enflamasyon(miyozit veya polimiyozit), kaslarda güçsüzlük, tendonlarda 
kopma ile gelişebilen enflamasyon (iltihap)  
Normal dışı kan testi: Transaminazlarda (kanda bulunan bir çeşit enzim) yükselme karaciğer 
sorunlarının göstergesi olabilir. Doktorunuzdan bu testlerinizi düzenli olarak değerlendirmesini 
isteyebilirsiniz.  
7 / 8 
 Sıklığı  bilinmeyen yan etkiler  
 Sürekli devam eden kas güçsüzlüğü  
 Myastenia gravis (bazı durumlarda nefes alırken kullanılan kaslar da dahil olmak üzere genel 
kas güçsüzlüğüne neden olan bir hastalık). Oküler miyasteni (göz kaslarında güçsüzlüğe 
neden olan bir  hastalık). Kol veya bacaklarınızda hareket sonrası kötüleşen güçsüzlük, yutma 
güçlüğü, nefes darlığı,  göz kapaklarınızın düşmesi veya çift görme yaşarsanız doktorunuza 
danışınız.  
 
Olası yan etkiler:  
 Kabus  
 Hafıza kaybı  
 Depresyon  
 Solunum problemleri (inatçı öksürük ve/veya nefes darlığı veya ateş)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğ unuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
5. PRAVACHOL’ün Saklanması  
PRAVACHOL’ü çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında kuru bir yerde ve ışıktan koruyarak saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden son ra PRAVACHOL’ü kullanmayınız.  
 
“Son Kullanma Tarihi” belirtilen ayın son günüdür.  
 
Eğer üründe ve/veya ambalajında bozukluklar fark ederseniz PRAVACHOL’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:    
Deva Holding A.Ş.  
Küçükçekmece/İSTANBUL  
Tel: 0 212 692 92 92  
8 / 8 
 Fax: 0 212 697 00 24  
E-mail: deva@devaholding.com.tr  
 
Üretim yeri :              
Deva Holding A.Ş.  
Kapaklı/TEKİRDAĞ  
 
Bu kullanma talimatı …/…/…  tarihinde onaylanmıştır.   
 
