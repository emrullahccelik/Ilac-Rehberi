KISA ÜRÜN BİLGİSİ
1. BEŞERİ TIBBİ ÜRÜNÜN ADI
GAVISCON INFANT 225 mg/87,5 mg oral çözelti için toz içeren Saşe
2. KALİTATİF VE KANTİTATİF BİLEŞİM
Etkin madde:
Her bir saşe; 225 mg sodyum aljinat ve 87,5 mg magnezyum aljinat içerir.
Yardımcı maddeler:
Mannitol (E421)….287,5 mg/1 saşe
Yardımcı maddeler için bölüm 6.1’e bakınız.
3. FARMASÖTİK FORM
Saşe.
Oral kullanım için hazırlanmış, saşe içinde kirli beyaz görünüşlü toz.
4. KLİNİK ÖZELLİKLER
4.1. Terapötik endikasyonlar
GAVISCON INFANT, kardiyak sfinkteri tamamen gelişmemiş bebeklerde gastrik
regürjitasyon tedavisinde kullanılır.
GAVISCON INFANT, bebeklerde ve küçük çocuklarda hiatus herni ile ilişkili reflü, gastro-
özofageal reflü ve gastrik regürjitasyon tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
GAVISCON INFANT, 1-2 yaş arasındaki bebekler içindir. Prematüre bebeklerde veya tıbbi
gözetim bulunan durumlar hariç bir yaşın altındaki bebeklerde kullanılmamalıdır.
GAVISCON INFANT hazırlandıktan sonra hemen kullanılması gerekmektedir:
4.5 kg (10lb) altındaki bebekler: 1 saşe
4.5kg (10lb) üzerindeki bebekler: 2 saşe
Biberonla beslenen bebekler: Her saşe biberonda 115ml (4 fl oz) sıvıyla karıştırılır, iyice
çalkalanır, normal şekilde yedirilir.
Emzirilen bebekler ve 2 yaşa kadar diğer bebekler: Her saşe kaynatılmış ve soğutulmuş 5ml
(1 tatlı kaşığı) suyla düzgün bir hamur oluşana kadar karıştırılır, ilave 10ml (2 tatlı kaşığı)
kaynatılmış ve soğutulmuş su eklenir ve karıştırıldıktan sonra verilir.
GAVISCON INFANT, 2 yaşından büyük çocuklar, yetişkinler veya yaşlılar için uygun
değildir.
GAVISCON INFANT, 24 saatte altı kereden fazla uygulanmamalıdır.
Semptomlar 7 günden uzun sürerse, doktora danışılmalıdır.
Uygulama şekli:
GAVISCON INFANT, su veya süt ile karıştırıldıktan sonra oral yolla kullanılır.
1GAVISCON INFANT, emzirilen bebeklere her besleme veya öğünün ortasında bir kaşık
veya biberon kullanarak verilir.
GAVISCON INFANT, diğer tüm bebeklere her öğünün sonunda bir kaşık veya biberon
kullanarak verilir.
Özel popülasyonlara ilişkin ek bilgiler:
Böbrek yetmezliği: GAVISCON INFANT, sodyum içerdiğinden dolayı böbrek bozukluğu
olan bebeklerde kullanılmamalıdır.
Karaciğer yetmezliği: Veri bulunmamaktadır.
Pediyatrik popülasyon: GAVISCON INFANT, 2 yaşından büyük çocuklar için uygun
değildir. Tıbbi gözetim olmadan prematüre bebeklerde kullanılmamalıdır.
Geriyatrik popülasyon: GAVISCON INFANT, yaşlılar için uygun değildir.
4.3. Kontrendikasyonlar
GAVISCON INFANT, aşağıdaki durumlarda kullanılmamalıdır:
• Sodyum aljinat ve magnezyum aljinat ya da 6.1 bölümünde yer alan diğer yardımcı
maddelerden herhangi birine karşı aşırı duyarlılığı olduğunu bilenen çocuklarda,
• Bağırsak obstrüksiyonu ve sürekli diyare vakalarında,
• Prematüre bebeklerde,
• Ateş, diyare, kusma veya yüksek oda sıcaklığı gibi aşırı su kaybının olası olduğu
durumlarda,
• Uygun tedavinin sıvı replasmanı (desteği) ile rehidrasyon olduğu gastroenterit
vakalarında,
• GAVISCON INFANT içeriğindeki sodyum (doz başına yaklaşık 21 mg veya 0.92 mmol)
hipernatremi riskini artırabileceğinden dolayı bilinen veya şüphelenilen böbrek fonksiyon
bozukluğu olan bebeklerde.
4.4. Özel kullanım uyarıları ve önlemleri
Hipernatremi riskini önlemek için doz talimatlarına tam olarak uyum gösterilmelidir.
Hipernatremi oral sıvılarla ve bebeğin elektrolitlerinin izlenmesi ile tedavi edilmelidir. Ciddi
vakalar hipo-ozmotik çözeltilerin dikkatli kullanımı ile tedavi edilmelidir.
Tedavi başladıktan 7 gün sonra iyileşme olmazsa veya semptomlar kötüleşirse hastanın
durumunun tıbbi açıdan incelenmesi gerekmektedir.
Belirgin ya da devam eden bağırsak alışkanlıklarında değişiklikler veya ishal ya da kabızlık
gibi kıvam değişikliklerinin görüldüğü durumlarda görülme nedeni araştırılmalıdır.
GAVISCON INFANT içeriğindeki sodyum (doz başına yaklaşık 21 mg veya 0.92 mmol)
hipernatremi riskini artırabileceğinden dolayı bilinen veya şüphelenilen böbrek fonksiyon
bozukluğu olan bebeklerde kullanılmamalıdır.
GAVISCON INFANT, 1 saşesinde 287,50 mg mannitol (E421) içerdiğinden dolayı hafif
derecede laksatif etkisi olabilir.
4.5. Diğer tıbbi ürünler ile etkileşimler ve diğer etkileşim şekilleri
GAVISCON INFANT, kıvam artırıcı maddelerle veya kıvam artırıcı madde içeren süt
preparatları ile kullanılmamalıdır. Kıvam arttırıcılar ile kullanılması mide içeriğinin aşırı
kıvamlı hale gelmesine sebep olabilir.
Levotroksin içeren ilaçların GAVISCON INFANT ile birlikte alındığında emilimi
bozulduğundan, iki ilacın en az 2 saat ara verilerek alınması gerekmektedir.
2Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
GAVISCON INFANT, 1-2 yaş arasındaki bebeklerde kullanıldığından dolayı gebelik ve
laktasyonda kullanımı yoktur.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kullanımı yoktur.
Gebelik dönemi
Kullanımı yoktur.
Laktasyon dönemi
Kullanımı yoktur.
Üreme yeteneği /Fertilite
Kullanımı yoktur.
4.7. Araç ve makine kullanımı üzerindeki etkiler
GAVISCON INFANT, esas olarak 1-2 yaş arasındaki bebeklerin kullanımı için hazırlanmış
bir üründür. Sistemik değil lokal etkili bir ilaçtır, araç ve makine kullanımına olumsuz bir
etkisi yoktur.
4.8. İstenmeyen etkiler
GAVISCON INFANT kullanımı ile ilgili gözlenen istenmeyen etkiler aşağıdaki görülme
sıklık derecelerine göre belirtilmiştir:
Çok yaygın (≥1/10); Yaygın (<1/10 ila ≥1/100); Yaygın olmayan (<1/100 ila ≥1/1.000);
Seyrek (<1/1.000 ila ≥1/10.000); Çok seyrek (<1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları:
Bilinmiyor: Hipersensitivite
Gastrointestinal bozukluklar:
Çok seyrek: Kabızlık ve ishal.
Bilinmiyor: Bağırsak obstrüksiyonu, gaz, karında şişkinlik ve bezoar (topaklaşma).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijlans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı GAVISCON INFANT konsantrasyonu gastrik distansiyona sebep olabilir.
GAVISCON INFANT ve süt proteinlerinden oluşan intragastrik bir kütlenin geliştiği nadir
durumlar yaşanmıştır. Doz aşımı bu kütlelerin gelişimine katkıda bulunmuş olabilir.
Çocuklar hastaneye kaldırıldığında çoğunluğu hızla düzelmiştir, GAVISCON INFANT
3kullanımı kesilmiş ve yeterli sıvı alımı sağlanarak sıvı ve elektrolit dengesi izlenmiştir. Kütle
kendiliğinden çözünmezse, cerrahi veya endoskopik yollarla alınması gerekebilir.
Doz aşımı durumunda septomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Peptik ülser ve gastroözofageal reflü hastalığında kullanılan diğer
ilaçlar
ATC kodu: A02BX13
GAVISCON INFANT’ın etki mekanizması fizikseldir. Asidik mide içeriği ile reaksiyona
girerek viskoz bir jel oluşturur; bu da mide aktivitesinin stabilize olmasını, böylelikle de
gastro-özofageal reflü oluşumunu azaltır.
5.2. Farmakokinetik özellikler
Genel özellikler
GAVISCON INFANT’ın etkisi fizikseldir ve ilacın sistemik dolaşıma geçişinden
bağımsızdır.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Kolloidal silika
6.2. Geçimsizlikler
Bilinmemektedir.
6.3. Raf ömrü
36 ay
6.4. Saklamaya yönelik özel tedbirler
30oC altındaki oda sıcaklığında saklanmalıdır. Toz steril olduğu için, saşe karıştırma anına
kadar açılmamalıdır.
6.5. Ambalajın niteliği ve içeriği
İkili şekilde birbirine bağlı 30 birim doz saşe içeren karton kutu.
Saşeler kağıt, düşük yoğunluklu polietilen, alüminyum folyo ile Surlyn 1652 laminattan oluşur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi atıkların kontrolü yönetmeliği” ve “Ambalaj ve Ambalaj Atıklarının Kontrolü
yönetmelikleri”ne uygun olarak imha edilmelidir.
7. RUHSAT SAHİBİ
Reckitt Benckiser Tem. Malz. San. ve Tic. A.Ş.
Beşiktaş/İstanbul/Türkiye
Tel: 0212 326 96 00
48. RUHSAT NUMARASI(LARI)
124/4
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31.01.2008
Ruhsat yenileme tarihi: -
10. KÜB’ÜN YENİLENME TARİHİ
-
5