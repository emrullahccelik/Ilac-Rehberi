KISA ÜRÜN BİLGİSİ
1. BEŞERİ TIBBİ ÜRÜNÜN ADI
DAYLEP XR 1000 mg film kaplı tablet
2. KALİTATİF VE KANTİTATİF BİLEŞİMİ
Etkin Madde:
Levetirasetam 1000 mg
Yardımcı Maddeler:
Lesitin (soya (E322)) 0,875 mg
Yardımcı maddeler için 6.1’e bakınız.
3. FARMASÖTİK FORMU
Uzatılmış salımlı film kaplı tablet
Beyaz, oblong, bikonveks, uzatılmış salınımlı film kaplı tablettir.
4. KLİNİK ÖZELLİKLERİ
4.1 Terapötik Endikasyonları
DAYLEP XR epilepsi tanısı konmuş 16 yaş ve üzerindeki hastalarda, parsiyel başlangıçlı
nöbetlerin tedavisinde monoterapi ve ek tedavi olarak kullanılır.
4.2 Pozoloji ve uygulama şekli
Pozoloji/Uygulama sıklığı ve süresi
DAYLEP XR ile tedaviye günde 1 kez 1000 mg ile başlanmalıdır. Günlük doz, 2 haftalık
aralıklarla 1000 mg’lık artışlar ile maksimum önerilen doz olan 3000 mg/güne kadar
ayarlanabilir.
DAYLEP XR günde tek doz olarak uygulanır.
Uygulama şekli
DAYLEP XR oral yolla alınmalı ve yeterli miktarda su ile yutulmalıdır. Yemeklerle birlikte
ya da yemek harici alınabilir. DAYLEP XR’ı alkol ile almayınız.
1Özel Popülasyonlara İlişkin Ek Bilgiler
Böbrek yetmezliği
Levetirasetam uzun salımlı tabletin renal yetmezliği olan hastalar üzerindeki etkisi iyi
kontrollü klinik çalışmalarda değerlendirilmemiştir. Ancak, hemen salımlı tablet ile yapılmış
iyi kontrollü klinik çalışmalardaki etkilere benzer olması beklenmektedir.
Günlük doz kişinin böbrek fonksiyonlarına göre ayarlanmalıdır. Önerilen dozlar ve erişkinler
için doz ayarlaması aşağıdaki tabloda gösterilmiştir. Bu tabloyu kullanabilmek için hastanın
kreatinin klerensi (CLcr) ml/dak olarak hesaplanmalıdır. CLcr ml/dak değeri, serum kreatinin
(mg/dl) değerine bağlı olarak aşağıdaki formülle hesaplanabilir.
ş ı ğı ı
ı ç ç ı ı
[140−ya (y l)]× a rl k (kg)
C lcr(ml/dak) = (kad nlar i in 0.85 ile arp l r)
72 × serum kreatinin (mg/dl)
Daha sonra CLcr Vücut Yüzey Alanı (VYA) için aşağıda belirtildiği şekilde ayarlanır:
2 CLcr (ml/dak)
C lcr (ml/dak/1.73m ) = 2 (×1.73)
VYA (m )
Böbrek fonksiyon bozukluğu olan erişkin hastalarda doz ayarlaması
KREATİNİN KLERENSİ DOZ VE DOZ SIKLIĞI
GRUP
(mL/dak/1,73 m2)
Normal > 80 1000 – 3000mg/ günde tek doz
Hafif 50-80 1000 – 2000 mg/ günde tek doz
Orta 30-50 500 – 1500 mg/ günde tek doz
Şiddetli < 30 500 – 1000 mg/ günde tek doz
Karaciğer yetmezliği
Hafif – orta şiddetteki karaciğer yetmezliklerinde herhangi bir doz ayarlanmasına gerek
yoktur. Ağır karaciğer yetmezliği olan hastalarda, kreatinin klerensi böbrek yetmezliğini
yeterince yansıtmayabilir. Bu nedenle, kreatinin klerens değerinin <60 ml/dak/1.73m2 olduğu
durumlarda günlük idame dozunun %50 azaltılması önerilir.
2Pediyatrik Popülasyon 16 yaşın altındaki çocuk ve adolesanlarda güvenliliği ve etkinliği
bulunmadığından kullanılması önerilmez.
Geriyatrik Popülasyon Kontrollü epilepsi araştırmalarında çalışmaya alınan yaşlı hastaların
sayısı yetersiz olduğundan, uzatılmış salımlı levetirasetamın bu yaş grubundaki etkinliği
yeterli düzeyde değerlendirilememiştir.
Uzatılmış salımlı levetirasetamın 65 yaş ve üstü hastalardaki güvenliliğinin, hemen salınımlı
levetirasetam tabletleriyle yapılan klinik çalışmalarda gözlenen güvenlilik ile karşılaştırılabilir
olması beklenmektedir. Hemen salınımlı levetirasetam ile yapılan klinik çalışmalardaki 65 yaş
ve üstü 347 hastanın, daha genç hastalardan güvenlilik açısından genel olarak farklılığı söz
konusu değildi. 61-88 yaşlar arası 16 yaşlı hastada yapılan bir çalışmada tek doz ile 2 doz
hemen salımlı tabletin 10 günlük kullanımları ile sadece yaşa bağımlı farmakokinetik bir fark
gözlenmemiştir.
Levetirasetam büyük ölçüde böbreklerden atıldığından dolayı, böbrek fonksiyonları bozuk
olan hastalarda bu ilaca bağlı advers reaksiyon riski artabilmektedir. Yaşlı hastalarda böbrek
fonksiyonlarının düşmesi daha olası olduğundan, doz seçiminde dikkatli olunmalı ve
hastaların böbrek fonksiyonları izlenmelidir (Bkz. 4.2.).
4.3 Kontrendikasyonlar
Levetirasetam, diğer pirolidon türevleri veya içindeki diğer yardımcı maddelerden herhangi
bir maddeye karşı aşırı duyarlılığı olanlarda kontrendikedir.
DAYLEP XR lesitin (soya (E322)) ihtiva eder. Fıstık ya da soyaya alerjisi olan hastalar bu
tıbbi ürünü kullanmamalıdır.
4.4 Özel kullanım uyarıları ve önlemler
Mevcut klinik deneyimlere göre, DAYLEP XR tedavisinin, nöbet sıklığında artış
potansiyelini minimize etmek için kademeli bir doz azaltımı ile sonlandırılması
önerilmektedir.
Anti-epileptik ilaçlar (levetirasetam dahil) ile tedavi edilen hastalarda intihar, intihar girişimi,
intihar düşüncesi ve davranışı bildirilmiştir. Anti-epileptik ilaçların randomize plasebo
3kontrollü çalışmalarına ait bir meta-analiz ile intihar düşünce ve davranışı görülme riskinde
küçük bir artış olduğu gösterilmiştir. Bu riskin mekanizması bilinmemektedir.
Levetirasetam dahil antiepileptik ilaçlar, intihar düşünceleri veya davranışı riskini artırır. Bu
artmış risk, antiepileptik ilaç tedavisine başlandıktan sonraki ilk haftadan itibaren gözlenmiş
ve tedavi değerlendirmesi süresince devam etmiştir. Analize alınan çalışmaların çoğu 24
haftadan uzun süreli olmadığı için, 24 haftadan sonraki risk değerlendirilememiştir.
Antiepileptik ilaçlarla tedavi edilecek hastalar, depresyonun kötüleşmesi, intihar düşünceleri
veya davranışları ve/veya duygudurumlarında veya davranışlarında beklenmedik değişiklikler
bakımından takip edilmelidir. Hasta ve hasta yakınları, bu risk konusunda bilgilendirilmeli ve
söz konusu durumları derhal doktora bildirmesi gerektiği konusunda bilgilendirilmelidir.
Psikotik semptomlar (psikoz, halüsinasyonlar) ve davranışsal semptomlar (agresyon, öfke,
anksiyete, kişilik kaybı, depresyon, kişilik bozuklukları) meydana gelebilir; çocuklarda
insidansı artabilir. Doz azaltılması gerekli olabilir.
DAYLEP XR 1000 mg’ın böbrek yetmezliği olan hastalarda kullanılması için doz ayarlaması
yapılmalıdır. Ayrıca ciddi hepatik yetmezliği olan hastalarda doz seçimi öncesi böbrek
fonksiyonlarının belirlenmesi önerilir (Bkz. bölüm 4.2).
4.5 Diğer tıbbi ürünler ile etkileşim ve diğer etkileşim şekilleri
Edinilen in vitro veriler, levetirasetamın diğer ilaçlarla birlikte kullanımından kaçınılmasını
gerektirecek farmakokinetik etkileşim oluşturması veya böyle bir etkileşime maruz
kalmasının olası olmadığını göstermektedir. Metabolik etkileşimler konusunda edinilen in
vitro veriler, levetirasetamın farmakokinetik etkileşim oluşturması veya böyle bir etkileşime
maruz kalmasının olası olmadığını göstermektedir. Levetirasetam ve major metaboliti,
terapötik doz aralığı içinde ulaşılan C düzeylerinin üzerinde, insan karaciğer sitokrom
maks
P450 izoformlarının, epoksid hidroksilazın ve UDP-glukuronidasyon enzimlerinin inhibitörü
veya yüksek afiniteli substratları değildir. Levetirasetam ve major metaboliti plazma
proteinlerine %10’dan daha az bağlandığından, protein bağlanma bölgeleriyle yarışan diğer
ilaçlarla klinik olarak anlamlı etkileşimlerin olması olası değildir.
Levetirasetam uzun salımlı tabletin potansiyel ilaç etkileşimlerinin, temel olarak hemen
salımlı tablet ile aynı olması beklenmektedir.
4Levetirasetam hemen salımlı tablet ile yapılan klinik farmakokinetik çalışmaların verilerine
göre; in vitro veriler levetirasetamın, diğer antiepileptik maddelerin (fenitoin, karbamazepin,
valproik asit, fenobarbital, lamotrigine, gabapentin ve pirimidon) serum konsantrasyonlarına
levetirasetamın etkisinin olmadığını ve bunların da levetirasetamın farmakokinetiğine
etkisinin olmadığını göstermektedir.
Renal tübüler sekresyonu bloke eden bir ajan olan probenesid 500 mg günde 4 defa
kullanıldığında levetirasetamın farmakokinetiğini değiştirmediği fakat levetirasetamın primer
metabolitinin renal klerensini azalttığı gösterilmiştir.
Levetirasetam’ın probenesid üzerindeki etkisi çalışılmamıştır ve levetirasetamın, diğer aktif
olarak sekrete edilen steroid olmayan antiinflamatuar ilaçlar, sulfonamidler ve metotreksat
gibi ilaçlar üzerindeki etkisi bilinmemektedir.
Levetirasetamın günlük 1000 mg’lık dozu oral kontraseptiflerin (etinil-östradiol,
levonorgestrel) farmakokinetiklerini ve endokrin parametrelerini (lüteinizan hormon ve
progesteron) değiştirmemektedir. Digoksin, oral kontraseptifler ve varfarin ile birlikte
kullanımının levetirasetamın farmakokinetiğine etkisi yoktur. Levetirasetam 2000 mg/gün,
digoksin (0,25 mg/gün) ve varfarinin farmakokinetiğini etkilememiştir. Protrombin zamanı
değişmemiştir.
Levetirasetam, alkol (etil), SSS baskılayıcı ilaçlar ve metotrimeprazinin serum düzeylerini
veya etkilerini artırabilir. Metotrimeprazin ve droperidol, levetirasetamın serum düzeyini veya
etkisini artırabilir.
Levetirasetamın serum düzeyi veya etkisi, ketorolak veya meflokin ile birlikte kullanıldığında
azalabilir.
Santral sinir sistemi depresyonuna yol açabileceğinden alkol ile birlikte alınmamalıdır.
Özel popülasyonlara ilişkin ek bilgiler
Böbrek yetmezliği: Böbrek yetmezliği olan popülasyon üzerinde etkileşim çalışması
yapılmamıştır.
Karaciğer yetmezliği: Karaciğer yetmezliği olan popülasyon üzerinde etkileşim çalışması
yapılmamıştır.
Pediyatrik popülasyon: Pediyatrik popülasyon üzerinde etkileşim çalışması yapılmamıştır.
54.6 Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Levetirasetamın gebe kadınlarda kullanımına ilişkin yeterli veri mevcut değildir.
Diğer antiepileptik ilaçlarda olduğu gibi hamilelikteki fizyolojik değişiklikler Levetirasetam
konsantrasyonunu etkileyebilir. Hamilelikte, levetirasetam konsantrasyonlarının azalması ile
ilgili bildirimler bulunmaktadır. Bu düşüşler daha çok üçüncü trimesterde (hamilelik öncesi
%60 bazal konsantrasyona kadar) bildirilmiştir. DAYLEP XR ile tedavi edilen hamile
kadınların klinik açıdan kontrollerinin sağlanıldığından emin olunmalıdır. Antiepileptik
tedavilerin kesilmesi sonucunda hastalık alevlenebilir ve bu durum anneye ve fetüse zararlı
olabilir.
Gebelik dönemi
Levetirasetam’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3“Klinik öncesi güvenlilik verileri”). İnsanlara yönelik potansiyel risk
bilinmemektedir.
DAYLEP XR, hamilelikte gerekli olmadıkça (tedaviden beklenen yarar, fetüste meydana
gelebilecek zarar ile kıyaslandığında) kullanılmamalıdır.
Laktasyon dönemi
DAYLEP XR’ın terapötik dozları emziren kadınlara uygulandığı takdirde bebek üzerinde
etkiye neden olabilecek ölçüde süte geçmektedir. Bu nedenle, DAYLEP XR ile tedavi
sırasında anne sütü ile besleme önerilmez. Ancak, emzirmenin durdurulup
durdurulmayacağına ya da DAYLEP XR tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verirken emzirmenin
çocuk açısından faydası ve DAYLEP XR tedavisinin emziren anne açısından faydası dikkate
alınmalıdır.
6Üreme yeteneği /Fertilite
Sıçanlarda, 1800 mg/kg/gün’e kadar olan dozlarda (mg/m2 üzerinden veya maruziyet bazında,
insanlarda önerilen maksimum dozun yaklaşık 6 katı), erkek veya dişi fertilite veya üreme
performansı üzerine herhangi bir advers etki gözlenmemiştir.
4.7 Araç ve Makine Kullanma Yeteneği Üzerindeki Etkiler
Araç ve makine kullanımı üzerindeki etkisine yönelik bir çalışma yapılmamıştır. Bu nedenle,
kişiden kişiye değişen hassasiyete bağlı olarak tedavinin başlangıcında veya doz artışlarında,
uyuklama hali veya diğer santral sinir sistemi ile ilişkili semptomlar görülebilir. Bundan
dolayı bu tür görevleri yapacak kişilerin, kamyon sürücülerinin ve makine operatörlerinin
dikkatli olması gereklidir ve ilacı kullanan kişiler uyuklama hali olmadığını anlayana kadar
araç ve makine kullanmamalıdır.
4.8 İstenmeyen Etkiler
Aşağıda sunulan advers olay profili, levetirasetam ile tedavi edilen toplam 3416 hasta ile tüm
endikasyonların çalışıldığı havuzlanmış plasebo kontrollü klinik çalışmaların analizine
dayanmaktadır. Levetirasetamın kullanımına ilişkin bu veriler pazarlama sonrası deneyimlere
ve açık-etiketli genişletilmiş çalışmalarda eklenmiştir. En sık bildirilen advers reaksiyonlar
nazofaranjit, somnolans, başağrısı, yorgunluk ve baş dönmesidir. Levetirasetamın güvenirlik
profili genellikle onaylanmış epilepsi endikasyonlarında ve yaş grupları (yetişkin ve
pediyatrik hastalar) arasında benzerdir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Çok yaygın: Nazofaranjit
Seyrek: Enfeksiyon
Kan ve lenfatik sistem bozuklukları
Yaygın olmayan: Trombositopeni, lökopeni(1)
Seyrek: Pansitopeni (1,2), nötropeni(1)
7Metabolizma ve beslenme bozuklukları
Yaygın: Anoreksia
Yaygın olmayan: Kilo kaybı (1), kilo artışı
Psikiyatrik bozukluklar
Yaygın: Depresyon, hostilite/agresyon, anksiyete(1), insomni, sinirlilik/irritabilite
Yaygın olmayan: İntihar teşebbüsü(1), intihar düşüncesi(1), psikotik bozukluklar(1), anormal
davranış(1), halüsinasyon(1), öfke(1), konfüzyonel durum(1), labilite/duygu durum
dalgalanmalarına etkisi, ajitasyon
Seyrek: İntihar(1), kişilik bozukluğu, anormal düşünceler
Sinir sistemi bozuklukları
Çok yaygın: Somnolans, başağrısı
Yaygın: Konvülsiyon, denge bozuklukları, baş dönmesi, letarji, tremor, sersemlik
Yaygın olmayan: Amnezi, bellek bozukluğu, anormal koordinasyon/ataksi, parastezi(1), dikkat
dağınıklığı
Seyrek: Koreoatetozis(1), diskinezi(1), hiperkinezi
Göz bozuklukları
Yaygın olmayan: Çift görme, bulanık görme
Kulak ve labirent hastalıkları
Yaygın: Vertigo
Solunum, göğüs ve mediastinal hastalıklar
Yaygın: Öksürük
Gastrointestinal hastalıklar:
Yaygın: Abdominal ağrı, diyare, dispepsi, bulantı, kusma
Seyrek: Pankreatit(1)
8Hepatobiliyer hastalıklar
Yaygın olmayan: Karaciğer fonksiyon testlerinde anormallik(1)
Seyrek: Karaciğer yetmezliği (1), hepatit(1)
Deri ve derialtı doku hastalıkları
Yaygın: Raş
Yaygın olmayan: Alopesi(1), egzema, pruritus
Seyrek: Toksik epidermal nekroliz1), Stevens-Johnson sendromu(1), eritema multiforme(1)
Kas-iskelet sistemi ve bağ dokusu hastalıkları
Yaygın olmayan: Kaslarda zayıflık, miyalji
Genel bozukluklar ve uygulama bölgesine ilişkin hastalıklar
Yaygın: Asteni/yorgunluk
Yaralanma, zehirlenme ve prosedürel komplikasyonlar
Yaygın olmayan: Yaralanma
(1) Advers reaksionlar pazarlama sonrası deneyimi boyunca eklendi.
(2) Kemik iliği süpresyonu bazı olaylarda tanımlanmıştır.
4.9 Doz aşımı ve tedavisi
Semptomlar:
Levetirasetam uzatılmış salımlı tabletin doz aşımında ortaya çıkan bulgu ve belirtilerin,
levetirasetam hemen salımlı tablet ile benzer olması beklenmektedir. Levetirasetam hemen
salımlı tabletin kullanıldığı bilinen en yüksek dozu 6000 mg/gün’dür. Pazarlama sonrası aşırı
dozda levetirasetam hemen salımlı tablet alımını takiben somnolans, ajitasyon, agresyon,
uyanıklık düzeyinde baskılama, solunum depresyonu ve koma bildirilmiştir.
Tedavi:
Akut doz aşımından sonra, gastrik lavajla veya kusturarak mide boşaltılmalıdır.
Levetirasetamın spesifik antidotu yoktur. Hastaların klinik durumunun gözlemi ve vital
9bulguların takibini de içeren genel destekleyici tedavi uygulanmalıdır. Doz aşımında,
hemodiyaliz düşünülmelidir. Doz aşımında diyaliz ile levetirasetamın %60’ı primer
metabolitinin ise %74’ü vücuttan uzaklaştırılabilir.
5. FARMAKOLOJİK ÖZELLİKLERİ
5.1 Farmakodinamik Özellikler
Farmakoterapötik Grup: Antiepileptikler
ATC Kodu: N03AX14
Etki mekanizması
Levetirasetam’ın etki mekanizması hala tam olarak açıklanamamakta fakat mevcut
antiepileptik ilaçların etki mekanizmasından farklı görünmektedir. İn vitro ve in vivo
deneyler, levetirasetamın temel hücre özelliklerini ve normal nörotransmisyonu
değiştirmediğini göstermektedir.
İn vitro çalışmalar levetirasetamın intranöral Ca+2 düzeylerini, N tipi Ca+2 akımını kısmi
olarak inhibe ederek ve intranöral depolardan Ca+2 salınımını azaltarak etkilediğini
göstermiştir. Ek olarak, çinko ve β-karbolinler ile indüklenen GABA ve glisinle düzenlenen
akımlardaki azalmayı kısmen tersine çevirmektedir. Ayrıca in vitro çalışmalar levetirasetamın
kemirgenlerin beyin dokusunda spesifik bir bölgeye bağlandığını göstermiştir. Bu bağlanma
bölgesi veziküllerin birleşmesi ve nörotransmitter ekzositozu ile ilgili olduğuna inanılan
sinaptik vezikül proteini 2A'dır (SV2A). Fare odyojenik epilepsi modelinde, levetirasetam ve
ilişkili analogları, sinaptik vezikül proteini 2A'ya dereceli bağlanma afiniteleri ile nöbete karşı
koruma güçleri arasında ilişki gösterirler. Bu bulgular, levetirasetam ve sinaptik vezikül
proteini 2A arasındaki etkileşimin, tıbbi ürünün antiepileptik etki mekanizmasına katkıda
bulunduğunu göstermektedir.
Levetirasetamın antiepileptik aktivitesi epileptik nöbetli bir kaç hayvan modelinde
değerlendirilmiştir. Levetirasetam, elektrik akımı veya farklı kemokonvülsanlar yardımıyla
maksimum stimülasyonla uyarılan tek nöbetleri inhibe etmemiştir. Sub-maksimal
stimülasyonda ve eşik testlerinde, yalnızca minimal bir aktivite göstermiştir. Levetirasetamın
çeşitli hayvan modellerinde, prokonvülzan etkisi olmaksızın, parsiyel ve primer jeneralize
epilepsi nöbetlerine karşı korunmayı arttırdığı gösterilmiştir. İlacın primer metaboliti aktif
10değildir. İnsanlarda, hem parsiyel hem de jeneralize epilepsilerdeki (epileptiform
boşalım/fotoparoksismal yanıt) etkinliği ile levetirasetamın farmakolojik profilinin geniş
spektrumu doğrulanmıştır.
Farmakodinamik etkiler
Klinik Deneyim
1 ayın üstündeki bebek, çocuk ve erişkin epilepsili hastalarda, ikincil jeneralize olan veya
olmayan parsiyel başlangıçlı nöbetlerin ek tedavisinde:
Erişkinlerde, iki eşit dozda, günde toplam 1000 mg, 2000 mg veya 3000 mg uygulanan
levetirasetamın etkinliği, tedavi süresi 18 haftaya kadar olan 3 çift-kör, plasebo kontrollü
çalışmada gösterilmiştir. Sabit doz uygulandığında (12/14 hafta) parsiyel başlangıçlı
nöbetlerin haftalık sıklığında başlangıca göre %50 veya daha fazla azalma görülen hastaların
yüzdesinin 1000mg, 2000mg veya 3000mg levetirasetam alan hastalarda, sırasıyla, %27.7,
%31.6, %41.3 ve plasebo alanlarda %12.6 olduğu toplu analizde belirlenmiştir.
Pediyatrik hastalarda (4-16 yaş) levetirasetamın etkinliği, 198 hastanın katıldığı, 14 haftalık,
çift kör, plasebo kontrollü bir çalışmada saptanmıştır. Bu çalışmada hastalar sabit 60
mg/kg/gün (günde iki dozda) levetirasetam almıştır.
Levetirasetam ile tedavi edilen hastaların %44.6’sında ve plasebo alan hastaların %19.6’sında,
parsiyel başlangıçlı nöbetlerin haftalık sıklığında başlangıca göre %50 veya daha fazla azalma
olduğu saptanmıştır. Devam eden uzun süreli tedavide, hastaların %11.4’ü en az 6 ay ve
%7.2’si en az 1 yıl nöbetsizliğe ulaşmıştır.
Pediyatrik hastalarda (1 ay-4 yaş arası) levetirasetam etkinliği; 116 hastanın dahil edildiği ve
tedavi süresinin 5 gün olduğu bir çift-kör plasebo kontrollü çalışmada kanıtlanmıştır. Bu
çalışmada, hastalara, yaş titrasyon çizelgelerine dayanarak 20 mg/kg, 25 mg/kg, 40 mg/kg
veya 50 mg/kg günlük oral çözelti dozu reçetelenmiştir. Bu çalışmada, 1 aydan 6 aya kadar ki
bebeklerde 40 mg/kg/gün’e kadar titre edilen 20 mg/kg/gün’lük doz ve 6 aydan 4 yaşa kadar
ki bebekler ve çocuklarda 50 mg/kg/gün’e titre edilen 25 mg/kg/gün’lük doz kullanılmıştır.
Toplam günlük doz günde iki kez uygulanmıştır.
Etkinliğin primer ölçütü, 48-saat video EEG kullanılarak bir kör merkez okuyucu ile
değerlendirilen cevap oranıdır (günlük ortalama parsiyel başlangıçlı nöbet sıklığında
başlangıçtan itibaren≥ %50 azalma gösteren hastaların yüzdesi). Etkililik analizi, hem
11başlangıç hem değerlendirme periyotlarında en az 24 saatlik video EEG’si olan 109 hastadan
oluşmaktadır. Levetirasetam ile tedavi edilen hastaların %43.6’sının ve plasebo alan
hastaların %19.6’sının cevap verdiği dikkate alınmıştır. Sonuçlar, yaş grubu boyunca
uyumludur. Devam eden uzun süreli tedavi boyunca, hastaların %8.6’sı en az 6 ayı, %7.8’i ise
en az 1 yılı nöbetsiz geçirmiştir.
Yeni epilepsi tanısı konan 16 yaşın üstündeki hastalarda ikincil jeneralize olan veya olmayan
parsiyel başlangıçlı nöbetlerin tedavisinde monoterapi:
Levetirasetam monoterapisinin etkinliği; yeni veya yakın zamanda epilepsi tanısı konan 16
yaş veya üstü, 576 hastada, karbamazepin kontrollü salıma (CR) karşı, çift kör, paralel grup
non-inferiority (eşit-etkililik) çalışması ile saptanmıştır. Çalışmaya sadece uyarılmamış
parsiyel başlangıçlı nöbetleri veya jeneralize tonik-klonik nöbetleri olan hastalar alınmıştır.
Hastalar ya 400-1200 mg/gün karbamazepin-CR veya 1000-3000 mg/gün levetirasetama
randomize edilmiş, tedavi, yanıta bağlı olarak 121 haftaya kadar sürdürülmüştür.
Levetirasetam ile tedavi edilen hastaların %73.0’ünde ve karbamazepin-CR ile tedavi edilen
hastaların %72.8’inde altı ay nöbetsizliğe ulaşılmıştır. Tedaviler arasında ayarlanmış mutlak
fark %0.2’dir (%95 GA:-7.8 8.2). Deneklerin yarısından fazlası 12 ay nöbetsiz kalmıştır
(levetirasetam ve karbamazepin-CR alan deneklerin sırasıyla %56.6’sı ve %58.5’i).
Klinik uygulamayı yansıtan bir çalışmada, levetirasetam ile ek-tedaviye yanıt veren sınırlı
sayıda hastada (69 erişkin hastanın 36'sında) eş zamanlı uygulanan antiepileptikler kesilmiştir.
Juvenil miyoklonik epilepsili 12 yaşın üstündeki adölesan ve erişkinlerde miyoklonik
nöbetlerin ek tedavisinde:
Levetirasetamın etkinliği, farklı sendromlarda miyoklonik nöbetlerle seyreden idiyopatik
jeneralize epilepsili 12 yaş ve üstündeki hastalarda yapılan 16 haftalık, çift kör, plasebo
kontrollü bir çalışma ile saptanmıştır. Hastaların büyük çoğunluğunda juvenil miyoklonik
epilepsi vardı.
Bu çalışmada uygulanan levetirasetam dozu iki eşit doza bölünen toplam 3000 mg/gün'dür.
Levetirasetam ile tedavi edilen hastaların %58.3’ünde ve plasebo alan hastaların %23.3’ünde
miyoklonik nöbetlerde, haftalık en az %50 azalma görülmüştür. Devam eden uzun süreli
tedavide, hastaların %28.6’sı en az 6 ayı ve %21.0’i en az 1 yılı miyoklonik nöbetsiz
geçirmiştir.
12İdiyopatik jeneralize epilepsili 12 yaşın üstündeki adölesan ve erişkinlerde primer jeneralize
tonik klonik nöbetlerin ek tedavisinde:
Levetirasetamın etkinliği, farklı sendromlarda (juvenil miyoklonik epilepsi, juvenil absans
epilepsi, çocukluk çağı absans epilepsisi veya uyanırken Grand Mal nöbetler ile seyreden
epilepsi) primer jeneralize tonik klonik (PJTK) nöbetlerle seyreden idiyopatik jeneralize
epilepsili erişkin, adölesan ve sınırlı sayıdaki çocukta yapılan 24 haftalık çift kör, plasebo
kontrollü çalışma ile saptanmıştır. Bu çalışmada levetirasetam dozu, adölesan ve erişkinler
için iki eşit doza bölünen toplam 3000 mg/gün veya çocuklar için iki eşit doza bölünen toplam
60 mg/kg/gün'dü.
Levetirasetam ile tedavi edilen hastaların %72.2’sinde ve plasebo alan hastaların %45.2’sinde
PJTK nöbetlerinin haftalık sıklığında en az %50 azalma görülmüştür. Devam eden uzun süreli
tedavide, hastaların %47.4’ü en az 6 ayı ve %31.5’i en az 1 yılı tonik-klonik nöbetsiz
geçirmiştir.
5.2 Farmakokinetik Özellikler
Levetirasetam uzatılmış salınımlı tabletin biyoyararlanımı, levetirasetam hemen salınımlı
tabletinkine benzerdir. Tek bir doz 1000 mg, 2000 mg ve 3000 mg Levetirasetam XR
uygulamasından sonraki farmakokinetiğin (EAA ve C ) dozla orantılı olduğu gösterilmiştir.
maks
Uzatılmış salımlı levetirasetamın plazma yarılanma ömrü yaklaşık olarak 7 saattir.
Levetirasetam, oral uygulamadan sonra hemen hemen tamamıyla absorbe olur.
Levetirasetamın farmakokinetiği, düşük bireysel ve bireylerarası değişkenlik profiliyle birlikte
doğrusal olup zamanla değişmez. Levetirasetam anlamlı olarak proteinlere bağlanmaz (<%10)
ve dağılım hacmi intrasellüler ve ekstrasellüler suyun hacmine yakındır. Uygulanan dozun
%66’sı değişmeksizin böbrekler yoluyla atılır. Levetirasetamın major metabolik yolu (dozun
%24’ü), asetamid grubunun enzimatik hidrolizidir. Bu karaciğer sitokrom P450’ye bağımlı
değildir. Metabolitlerinin bilinen herhangi bir farmakolojik aktivitesi yoktur ve böbrekler
yoluyla atılır. Yapılan çalışmalarda Levetirasetamın plazma yarılanma ömrü yaklaşık olarak
6-8 saat arasında bulunmuştur. Yarılanma ömrü, yaşlılarda (esasen, bozulmuş renal klerense
bağlı olarak) ve böbrek yetmezliği olan kişilerde artmaktadır.
13Emilim:
Levetirasetam, oral uygulamadan sonra hemen hemen tamamıyla absorbe olur. Uzamış
salımlı levetirasetam pik plazma konsantrasyonuna yaklaşık olarak 4 saatte ulaşır. Uzamış
salımlı levetirasetam ile pik plazma konsantrasyonlarına ulaşma zamanı, hemen salınımlı
tabletlerden yaklaşık olarak 3 saat daha uzundur.
İki adet 500 mg’lık uzamış salımlı levetirasetam tabletin günde bir kez tek bir seferde
uygulanması, bir adet 500 mg’lık hemen salınımlı tabletin günde iki kez aç karna
uygulanmasındaki ile karşılaştırılabilir C ve EAA oluşturmuştur. Çoklu doz uzamış salımlı
maks
levetirasetam tablet alımından sonraki maruziyet (EAA ), çoklu doz hemen salınımlı tablet
0-24
alımından sonraki maruziyete benzerdi. Çoklu doz uzamış salımlı levetirasetam tablet
alımından sonra C ve C , çoklu doz hemen salımlı tablet alımından sonraki C ve
maks min maks
C ’den sırasıyla %17 ve %26 daha düşük idi. Uzamış salımlı levetirasetam tablet
min
uygulamasından önce yağ ve kalori içeriği yüksek bir kahvaltı yapılması, daha yüksek bir pik
konsantrasyonu ve pike kadar geçen medyan sürenin uzaması ile sonuçlanmıştır. Pik plazma
konsantrasyonuna ulaşma süresi (T ), tokluk durumunda 2 saat daha uzundu.
maks
İki adet 750 mg’lık uzamış salınımlı levetirasetam tablet, tek bir seferde uygulanan üç adet
500 mg’lık uzamış salınımlı levetirasetam tablete biyoeşdeğerdi.
Dağılım:
Levetirasetam anlamlı olarak proteinlere bağlanmaz (<%10) ve dağılım hacmi intrasellüler ve
ekstrasellüler suyun hacmine yakındır. Dağılım hacmi yaklaşık olarak 0,5 – 0,7 L/kg olup, bu
değer toplam vücut su hacmine yakın bir değerdir.
Biyotransformasyon:
Levetirasetam, insanlarda yaygın bir biçimde metabolize edilmez. Levetirasetamın major
metabolik yolu asetamid grubunun enzimatik hidrolizi olup, bu da ucb L057 (dozun %24’ü)
olarak tanımlanan karboksilik asit metabolitini oluşturmaktadır. Bu da herhangi bir karaciğer
sitokrom P450 izoenzimine bağımlı değildir. Levetirasetamın en önemli metaboliti olan ucb
L057, hayvanlardaki nöbet modellerinde inaktiftir. 2-okzo-pirolidin halkasının
hidroksilasyonu (dozun %2’si) ve 5’inci pozisyonda 2-okzo-pirolidin halkasının açılmasıyla
(dozun %1’i) iki adet minor metabolit belirlenmiştir. Levetirasetam veya onun major
metabolitinin birbirine enantiyomerik dönüşümü söz konusu değildir.
14Levetirasetamın ve primer metabolitinin, major insan karaciğer sitokrom P450 izoformlarını
(CYP3A4, 2A6, 2C9, 2C19, 2D6, 2E1 ve 1A2), glukuronil transferaz (UGT1A1 ve UGT1A6)
ve epoksid hidroksilaz aktivitelerini inhibe etmediği in vitro olarak gösterilmiştir. Ayrıca
levetirasetam, valproik asidin in vitro glukuronidasyonunu etkilemez. Levetirasetam, insan
hepatosit kültürlerinde CYP1A2, SULT1E1 veya UGT1A1 aktivitesine çok az etkili veya hiç
etkili değildir. Levetirasetam CYP2B6 ve CYP3A4’ün hafif indüksiyonuna neden olmuştur.
İn vitro veriler ve oral kontraseptifler, digoksin ve varfarinle ilgili in vivo etkileşim verileri,
anlamlı ölçüde bir enzim indüksiyonun in vivo olarak beklenmediğini göstermektedir. Bu
nedenle levetirasetamın diğer ilaçlarla ya da diğer ilaçların levetirasetam ile etkileşimi
beklenmemektedir.
Eliminasyon:
Yetişkinlerde levetirasetamın plazma yarılanma ömrü 7±1 saat olup ilacın dozundan veya
tekrarlanan uygulamasından etkilenmez. Levetirasetam sistemik dolaşımdan değişmemiş ilaç
olarak böbrekler yoluyla atılım ile elimine olur ki bu da uygulanan dozun %66’sını oluşturur.
Toplam vücut klerensi 0,96 ml/dak/kg olup renal klerensi ise 0,6 ml/dak/kg’dır. Atılma
mekanizması glomerüler filtrasyon ve sonrasında parsiyel tubüler reabsorbsiyon iledir.
Levetirasetamın metaboliti olan ucb L057, 4 ml/dak/kg’lık bir renal klerens ile glomerüler
filtrasyon ve aktif tubüler sekresyonla atılır. Levetirasetamın atılımı kreatinin klerensi ile
bağıntılıdır. Levetirasetamın klerensi böbrek fonksiyon bozukluğu olan hastalarda
azalmaktadır (Bkz.4.2. Pozoloji ve Uygulama Şekli, Özel Popülasyonlara ilişkin Ek Bilgiler)
Doğrusallık /Doğrusal Olmayan Durum:
Levetirasetamın farmakokinetiği, düşük bireysel ve bireylerarası değişkenlik profiliyle birlikte
doğrusal olup zamanla değişmez.
Hastalardaki karakteristik özellikler
Yaşlılar: Yaşlı hasta popülasyonunda levetirasetam uzatılmış salımlı tabletin kullanımına
spesifik olarak işaret edecek farmakokinetik veriler yetersizdir. Levetirasetam hemen salımlı
tabletin farmakokinetiği, kreatinin klerensi 30-74 mL/dak arasında olan 61-88 yaşlar arası 16
yaşlı hastada değerlendirilmiştir. 10 günlük, günde 2 kez levetirasetam kullanımın ardından,
muhtemelen bu popülasyondaki böbrek fonksiyonlarının azalmasına bağlı olarak sağlıklı
erişkinlere göre total vücut klerensi %38 azalmış ve yarılanma ömrü 2,5 saat uzamıştır.
15Çocuk Hastalar: 16 yaşın altında etkinlik ve güvenliliği saptanmamıştır.
Cinsiyet: Uzatılmış salımlı levetirasetamın kadınlarda (N=12), erkeklere (N=12) göre C ’ı
maks
%21-30 ve EAA’si %8-18 daha fazla bulunmuştur. Fakat vücut ağırlığına göre düzeltilmiş
klerensler karşılaştırılabilir düzeydedir.
Irk: Uzatılmış salımlı veya hemen salımlı levetirasetam ile ırkın etkilerini araştırmak üzere
formal farmakokinetik çalışma yürütülmemiştir. Ancak beyaz ırk (N=12) veya Asyalıları
(N=12) kapsayan çapraz çalışma karşılaştırmaları, hemen salımlı levetirasetamın
farmakokinetiğinin her iki ırk arası karşılaştırılabilir olduğunu göstermektedir.
Karaciğer Yetmezliği: Hafif (Child-Pugh A) ve orta derecede (Child-Pugh B) karaciğer
yetmezliğine sahip hastalarda levetirasetamın farmakokinetiğinde bir değişiklik tespit
edilmemiştir. Şiddetli karaciğer yetmezliği olan hastalarda (Child-Pugh C), toplam vücut
klerensi normal bireylerin %50'si kadar olmakla birlikte bu düşüşün büyük kısmı azalmış
renal klerens ile izah edilmektedir.
Böbrek Yetmezliği: Levetirasetam uzatılmış salımlı tabletin renal yetmezliği olan hastalarda
yapılmış kontrollü çalışması bulunmamaktadır. Ancak, hemen salımlı tablet ile yapılmış
kontrollü çalışmalar ile benzer olması beklenmektedir. Diyaliz uygulanan son dönem böbrek
yetmezliği olan hastalarda Levetiresetam XR yerine Levetiresetam hemen salımlı tablet
kullanılması önerilmektedir.
Hemen salımlı tabletin farklı derecelerde böbrek yetmezliği olan erişkinlerdeki durumu
çalışılmıştır. Levetirasetamın total vücut klerensi, hafif böbrek yetmezliği olanlarda %40
(CLcr=50-80 mL/dak), orta derecede böbrek yetmezliği olanlarda %50 (CLcr=30-50
mL/dak), ağır böbrek yetmezliği olanlarda %60 (CLcr<30 mL/dak) azalmıştır.
Levetirasetamın klerensi, kreatinin klerensi ile koreledir.
Anürik son dönem BY’nde total vücut klerensi normal kişilere göre (CLcr >80 mL/dak) %70
azalmıştır. Vücuttaki levetirasetamın %50’si, 4 saatlik standart hemodiyaliz işlemi süresince
uzaklaştırılmaktadır.
16Renal yetmezliği olanlarda levetirasetam dozu azaltılmalı, diyaliz uygulanan hastalara hemen
salımlı tablet verilmelidir. (Bkz. 4.2. Pozoloji ve Uygulama şekli ve dozu)
5.3 Klinik öncesi güvenlilik verileri
Geleneksel güvenlilik farmakolojisi, genotoksisite ve karsinojenisite çalışmaları temelindeki
klinik öncesi veriler, insana özel bir tehlike ortaya koymamıştır.
Klinik çalışmalarda görülmeyen ancak sıçanlarda ve daha az oranda farelerde görülen
istenmeyen etkiler, klinikte geçerlilik olasılığı olan ve insanlardakine yakın ilaca maruz
bırakma düzeylerinde ortaya çıkan karaciğer değişiklikleri, ağırlık artışı, sentrilobüler
hipertrofi, yağlı infiltrasyon ve plazmada karaciğer enzimlerinin artışı gibi uyum yanıtını
gösteren etkilerdir.
Sıçanlarda 400, 1200 ve 3600 mg/kg/gün dozlarında 2 embriyo-fötal gelişim (EFD) çalışması
yapılmıştır. 3600 mg/kg/gün’de 2 EFD çalınmasından sadece birinde fötal ağırlıkta hafif bir
düşme ve bununla ilişkili olarak iskelet yapı değişkenlikleri/minör anomalilerde artış
meydana gelmiştir. Embriyo mortalite üzerine bir etkisi yoktur ve malformasyon görülme
sıklığında bir artış olmamıştır. NOAEL (Hiç Advers Etkinin Gözlenmediği Düzey) hamile
dişi sıçanlar için 3600 mg/kg/gün (mg/m2 bazında insanlarda önerilen maksimum dozun 12
katı) ve fetuslar için 1200 mg/kg/gün’dür.
Sıçanlarda, 200, 600, 800, 1200 ve 1800 mg/kg/gün’lük dozları kapsayan 4 embriyo-fötal
gelişim çalışması yapılmıştır. 1800 mg/kg/gün doz seviyesinde, belirgin bir maternal toksisite
ve fötal ağırlıkta bir düşüşü indüklemiştir. Bu da, kardiyovasküler/iskelet yapı anomalileri
olan fetüslerin görülme sıklığında bir artış ile ilişkilendirilir. NOAEL, dişiler için <200
mg/kg/gün, fetüsler için 200 mg/kg/gün’dür (mg/m2 bazında insanlarda önerilen maksimum
doza eşit).
70, 350 ve 1800 mg/kg/gün levetirasetam dozları ile sıçanlarda peri- ve post-natal gelişim
çalışması yapılmıştır. NOAEL, F dişileri için ve sütten kesilinceye dek F yavrusunun
0 1
yaşaması, büyümesi ve gelişmesi için ≥ 1800 mg/kg/gün’dür (mg/m2 bazında insanlarda
önerilen maksimum dozun 6 katı). Sıçanlar ve köpeklerdeki neonatal ve juvenil hayvan
çalışmalarında, 1800 mg/kg/gün’e kadar olan dozlarda (mg/m2 bazında insanlarda önerilen
17maksimum dozun 6-17 katına tekabül eden) hayvanların standart gelişim ve olgunlaşma son
noktalarının hiçbirinde, herhangi bir advers etki gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
HPMC 4000 SR
PEG 6000
Macrogol 4000
Aerosil 200
Magnezyum Stearat
Opadry II 85G18490 White*
* Opadry II White 85G18490 boyar maddesi içeriği: Titanyum dioksit (E171), Polivinil alkol,
Talk, Macrogol/PEG 3350, Lesitin (soya (E322))
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel uyarılar
25°C’nin altındaki oda sıcaklığında saklayınız.
6.5 Ambalajın niteliği ve içeriği
50 ve 100 adet XR film kaplı tabletler, PVC/Alü blister ambalaj ve karton kutuda kullanma
talimatı ile beraber ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
187. RUHSAT SAHİBİ
İnventim İlaç San. Tic. Ltd. Şti.
General Ali Rıza Gürcan Cad.
Merter İş Merkezi Bağımsız Bölüm No: 8
Güngören / İSTANBUL
Tel : (0 212) 481 76 41
Faks : (0 212) 481 76 41
e-mail: info@inventimilac.com.tr
8. RUHSAT NUMARASI
243/28
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 22.06.2012
Ruhsat yenileme tarihi:
10. KÜB’ÜN YENİLEME TARİHİ
19