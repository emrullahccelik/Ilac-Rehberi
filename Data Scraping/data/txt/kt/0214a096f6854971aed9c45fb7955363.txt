1/8 
 KULLANMA TALİMATI  
 
GRAFALON 
20 mg/ml  I.V. infüzyonluk çözelti konsantresi içeren flakon  
Damar içine infüzyonla uygulanır. 
Steril  
 
Etkin madde:  
Her bir flakon 100 mg  (20 mg/m L) tavşanlardan  elde edilen anti  “insan  T- lenfosit”  
immünoglobulini içerir.  
 
Yardımcı maddeler:  
Sodyum dihidrojenfosfat dihidrat, fosforik asit (% 85) ve enjeksiyonluk su  
 
 
 
Bu Kullanma Talimatında:  
1. GRAFALON nedir ve ne için  kullanılır?  
2. GRAFALON kullanmadan önce dikkat edilmesi  gerekenler  
3. GRAFALON nasıl  kullanılır?  
4. Olası yan etkiler  nelerdir?  
5. GRAFALON’un  saklanması  
Başlıkları yer almaktadır.  
 
 
1. GRAFALON nedir ve ne için  kullanılır?  
 
GRAFALON, bağışıklık sistemini baskılayan “immünosupresan” adı verilen bir ilaç 
grubuna dahildir. İmmünosupresan ilaçlar nakledilen bir organın veya hücrelerin vücut 
tarafından reddedilmesine engel olur.  
 
GRAFALON, etkin madde olara k tavşanlardan elde edilen anti “insan T - lenfosit”  
immünoglobulini içerir. Etkin maddenin üretim sürecinde kültür ortamı olarak sığır serumu 
kullanılır. Son üründen sığır serumu tamamen uzaklaştırılmıştır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2/8 
  
GRAFALON, 5 mL’lik flakonlar içinde I.V. infüzy onluk çözelti konsantresi içermektedir. 1 
flakon ve  10 flakon içeren ambalajlar halinde sunulmaktadır. 9 mg/mL (% 0,9) sodyum 
klorür çözeltisi ile seyreltildikten sonra, damar içine infüzyonla uygulanır.  
Organ nakli (organ transplantasyonu) yapıldıysa veya  yapılacaksa, size GRAFALON 
uygulanabilir. Bunun amacı, vücudunuzun bağışıklık sisteminin yeni organı reddetmesini 
önlemektir. GRAFALON, nakledilen organa normal şartlarda saldıran özel hücrelerin 
oluşmasını bloke eder ve organa  ret yanıtını önler ya da durdurur.  
 
Kök hücre nakli (örn. kemik iliği nakli) öncesinde Graft Versus Host Hastalığı’nı önlemek 
amacıyla size GRAFALON  uygulanabilir. Bu, kök hücre naklinden sonra görülebilen 
yaygın, ancak ciddi bir komplikasyondur ve nakledilen hücrelerin hastanın kendi dokusuna 
karşı gösterdiği bir reaksiyondan kaynaklanır.  
 
GRAFALON, diğer bağışıklık sistemini baskılayan (immünosupressif) ilaçlarla birlikte, 
bağışıklık sistemini baskılayıcı tedavinin (immünosupressif tedavinin) bir parçası olarak 
kullanılır.  
 
 
2. GRAFALON kullanmadan önce dikkat edilmesi  gerekenler  
 
 
 
GRAFALON’u aşağıdaki durumlarda KULLANMAYINIZ  
Eğer:  
• GRAFALON’un etkin maddesine (Tavşanlardan elde edilen anti “insan T- lenfosit” 
immünoglobulini) veya GRAFALON’un içerdiği diğer maddelerden birine alerj iniz 
varsa (bunlara karşı aşırı  duyarlıysanız)  
• Tedavi edilemeyen bir enfeksiyon geçiriyorsanız  
• Kanamalarınız zor  durduruluyorsa  
• Tümörünüz varsa (kök hücre nakli yapıldığı durumlar  hariç)  
 
 Bulaşıcı ajanlara karşı uyarı  
İnsan  kanından  ya da insan  kanından  elde edilen  bileşenlerden  (plazmasından)  hazırlanan 
tıbbi ürünlerin kullanımı nedeniyle oluşacak enfeksiyonların önlenmesi için alınac ak 
standart önlemler, bağışçıların (donörlerin) seçimi, her bir bağış ve plazma havuzlarının 
spesifik    enfeksiyon    işaretleri    açısından   kontrolü    ve   virüslerin    inaktive   edilmesi  
/uzaklaştırılması için etkili üretim  adımlarının  eklenmesidir.  Buna  rağmen, insan  kanından 
yada plazmasından hazırlanan tıbbi ürünler uygulanacağı zaman, enfeksiyon ajanlarının 
bulaşmasıyla ortaya çıkabilecek  bulaşıcı  hastalık  olasılığı  tam olarak  önlenemez.  Bu durum 
henüz bilinmeyen ya da yeni görülen virüsler ve diğer tip enfeksiyon ajanları (patojenler) 
için de  geçerlidir.  
 
GRAFALON için alınan  önlemlerin  insan  immün  yetmezliği  virüsü  (HIV),  Hepatit  B virüsü 
ve Hepatit C virüsü gibi zarflı virüslere ve Hepatit A ve Parvovirüs B19 gibi zarfsız 
virüslere karşı  etkili  olduğu  kabul  edilmektedir.  Bu ürün  insan  kanından elde edildiğinden, 
virüsler gibi enfeksiyon oluşturan ajanların ve teorik olarak Deli Dana Hastalığı 
(Creutzfeldt -Jacob (CJD)) ajanlarının bulaşma riskini  taşıyabilir.  
Hekim bu ürünün riskleri  ve yararları hakkında hastaya bilgi vermelidir. 3/8 
 GRAFALON’u aşağıdaki durumlarda DİKKATLİ KULLANINIZ  
Eğer:  
• Daha önce bağışıklık sistemini baskılayan ilaçlara (immünosupresan ilaçlara) veya 
tavşan proteinlerine karşı alerjik reaksiyonunuz  olduysa  
• Karaciğer hastalığınız  varsa  
• Kalbinizle ilgili problemleriniz  varsa  
 
Bu uyarılar,  geçmişteki herhangi  bir dönemde  dahi olsa sizin için geçerliyse lütfen  doktorunuza 
danışınız.  
 
GRAFALON vücudunuzun kendi savunma sistemini zayıflatır. Bu yüzden vücudunuz, 
enfeksiyonlarla olması gerektiği şekilde mücadele edemez. Doktorunuz bu enfeksiyonlara 
uygun tedavi uygulayacaktır. 
 
 
GRAFALON’un yiyecek ve içecek ile kullanılması  
Damar içine uygulandığı için geçerli değildir.  
 
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz bu durumu doktorunuza bildiriniz. GRAFALON’un gebe kadınlarda kullanım 
güvenilirliği, kontrollü klinik deneylerle tespit edilmemiştir. 
 
GRAFALON’u hamileyken kullanılıp kullanamayacağınıza, doktorunuz durumunuzu göz 
önünde bulundurarak ve ilacın yararları/risklerini değerlendirerek karar verecektir.  
 
Tedaviniz sırasında hamil e olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
Emziriyorsanız doktorunuza bildiriniz.  
 
GRAFALON anne sütüne geçebilir. 
 
GRAFALON’u emziriyorken kullanılıp kullanamayacağınıza, doktorunuz durumunuzu göz 
önünde bulundurarak ve ilacın yararları/ risklerini değerlendirerek karar verecektir.  
 
Araç ve makine kullanımı  
 
Geçerli değildir.  
 
GRAFALON’un içeriğinde bulunan bazı yardımcı maddeler hakkında önemli bilgile r 
 
GRAFALON’un  içeriğinde yardımcı madde  olarak  sodyum  dihidrojenfosfat  dihidrat  ve fosforik 4/8 
 asit bulunur.  Bu yardımcı  maddelere karşı  aşırı duyarlılığınız  yoksa, bu maddelere bağlı  olumsuz 
bir etki  beklenmez.  
 
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında 
sodyum içermez. Kullanıma hazır infüzyon çözeltisinin sodyum içeriği daha yüksektir ve bu 
durum seyreltme için kullanılan sodyum klorür çözeltisindeki miktardan kaynaklanmaktadır.  
 
Diğer ilaçlarla birlikte kullanım ı 
- GRAFALON, diğer bağışıklık sistemini baskılayan (immünosupressif) ilaçlarla birlikte 
kullanılır (Örn.: kortikosteroidler). GRAFALON’un bu ilaçlarla birlikte kullanılması 
enfeksiyon, anormal kanama ve kansızlık (anemi) riskini  arttırır.  
 
- Bağışıklık sistemini baskılayan (immünosupressif) tedaviniz nedeniyle, size canlı aşı 
yapılamaz . Size cansız aşı yapıldıysa, doktorunuza danışınız. Bu aşıların yapılması, 
GRAFALON’un kullanımı ile aynı zamana rastlıyorsa, aşılar etki  göstermeyebilir.  
 
Eğer  reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 
3. GRAFALON nasıl  kullanılır?  
 
• Uygun kullanım ve doz/uygulama sıklığı için talimatlar:  
GRAFALON ile yapılan tedaviniz size, bağışıklık sistemini baskılayan (immünosupressif) 
tedavi alanında deneyimli, uzman bir doktor tarafından reçete edilmiştir. 
 
Erişkinlere vücut ağırlıklarına ve durumlarına bağlı olarak şu dozlar verilebilir:  
 
- Size organ  nakli yapılacak  ise: 
Günlük doz 2- 5 mg/kg vücut ağırlığıdır. Tedavi 5 ile 14 gün sürer.  
 
- Size organ nakli yapılmış  ise: 
Genellikle günlük doz 3- 5 mg/kg vücut ağırlığıdır. Tedavi süreciniz 5 ile  14 gün sürer.  
 
- Size kök hücre nakli yapılacak ise  (erişkinler):  
Kök hücre naklinden önceki 1- 3 gün içinde başlanarak uygulanmak üzere günlük doz 20 
mg/kg vücut ağırlığıdır.  
 
• Uygulama yolu ve metodu:  
 
GRAFALON, hastanede uygulanan bir ilaçtır. GRAFALON, damar içine infüzyon yoluyla 
verilir. GRAFALON, % 0 ,9 sodyum klorür çözeltisinde seyreltilerek size uygulanacaktır.  
 
• Değişik yaş grupları:  
Çocuklarda ve ergenlerde kullanım  
Mevcut bilgiler, çocuk hastaların erişkin hastalara kıyasla farklı dozlara gereksinimi 
olmadığını göstermektedir.  
 
Yaşlılarda kullanım  
Yaşlı hastalardaki (65 yaş ve üzeri) deneyimler sınırlıdır, ancak bu hastalarda diğer yaş 
gruplarına kıyasla farklı bir dozaja gereksinimi olduğuna dair bir bilgi bulunmamaktadır.  5/8 
  
• Özel kullanım durumları:  
Böbrek/ Karaciğer Yetmezliği:  
Böbrek veya karaciğer yetmezliği olan hastalarda özel bir doz ayarlamasına gerek yoktur.  
GRAFALON’un, karaciğer hastalığı olan hastalara dikkatli uygulanması gerekmektedir. 
Önceki pıhtılaşma bozuklukları daha kötüye gidebilir. Pıhtılaşma ile ilgili bazı değerlerin 
(kan pulcuğu (trombosit) ve pıhtılaşma ile ilgili değerler) dikkatle izlenmesi tavsiye edilir.  
 
Eğer GRAFALON’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla G RAFALON kullandıysanız:  
 
GRAFALON  uygulanması  durdurulur  ve diğer  bir bağışıklık  sistemini baskılayan 
(immünosupressif) tedaviye  geçilir.  
 
GRAFALON’un  gerekenden   fazla   kullanılmasına   bağlı   olarak,  bağışıklık  sisteminiz  
zayıflayabilir ve bu yüzden enfeksiyon gelişmesini engelleyen ilaçlar almanız  gerekebilir.  
 
GRAFALON’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
GRAFALON’u kullanmayı unutursanız  
 
Doktorunuz atlanan dozun ne zaman uygulanacağına karar ve recektir. Takip eden dozun yeni 
uygulama zamanı için doktorunuzun talimatlarına uymanız önemlidir. 
 
GRAFALON ile tedavi sonlandırıldığında oluşabilecek  etkiler 
Bulunmamaktadır.  
4. Olası yan etkiler  nelerdir?  
 
Tüm ilaçlar gibi GRAFALON’un içeriğinde bulunan maddelere duyarlı olan kişilerde bazı 
yan etkiler olabilir.  
 
Aşağıdakilerden herhangi biri olursa GRAFALON'u kullanmayı durdurunuz ve  
DERHAL doktorunuza bildiriniz:  
 
Allerjik reaksiyonlar  GRAFALON ile tedaviyi takiben yaygın görülen yan etkilerdir.  
• Göğüs  ağrısı 
• Hırıltı  
• Kas ağrısı  
• Ciltte  kızarıklık  
 
240’tan daha fazla hasta içinde 3 hastada allerjik reaksiyonlar anaflaktik şok olarak 
gelişmiştir. Bu, ciddi ve potansiyel olarak hayatı tehdit edici bir durumdur ve hastada 
aşağıdaki yan etkiler görülebilir: 
• Yüksek ateş 
• Ciltte  döküntü  6/8 
 • Şişme  
• Solunum  güçlüğü  
• Düşük kan basıncı  
 
Olası  diğer  yan etkiler ne sıklıkla ortaya çıktıklarına gö re aşağıda listelenmiştir. Bu tablo yan 
etkilerin kaç kişide ortaya çıkabileceğini göstermektedir. 
 
 
Aşağıdakilerden herhangi birini fark ederseniz doktorunuza bildiriniz:  
 
Çok yaygın:  
• Ateş 
• Ürperti  
• Baş ağrısı  
• Titreme  
• Kusma  
• Bulantı  
• İshal  
• Karın  ağrısı  
• Solunum  güçlüğü  
• Yüzde ve boyunda  kızarıklık  
• Enfeksiyon görülme oranında  artış 
• Kansızlık (anemi)  
Yaygın:  
 
• Kanda akyuvar sayısında azalma (lökopeni), kan pulcuğu sayısında görülen azalma 
(trombositopeni ), kanda alyuvar, akyuvar ve trombosit hücrelerinin sayısının azalması 
(pansitopeni)  
• Mukoza  iltihabı 
• Şişme  
• Yorgunluk hissi 
• Göğüs  ağrısı  
• Eklem ve kas  ağrısı  
• Sırt ağrısı  
• Kas tutulması 
• Düşük veya yüksek kan basıncı  
• Ciltte karıncalanma, batma veya uyuşukluk hissi 
• Kalp atışlarının  hızlanması 
• Işığa  hassasiyet  
• Laboratuvar değerlerinde  yükselme  
• Kandaki bilirubin değerinde yükselme  
• İdrarda kan  görülmesi  
• Öksürük 
• Burun kanaması  
• Ciltte  kızarıklık  
Çok yaygın:  
 Tedavi edilen 10 kişide 1 kişiden fazla  
Yaygın:  Tedavi edilen 100 kişide 1 kişiden fazla ve 10 kişide 1  kişiden  az 
Yaygın olmayan: Tedavi edilen 1.000 kişide 1 kişiden fazla ve 100 kişide 1 kişiden az 
Seyrek:  Tedavi edilen 10.000 kişide 1 kişiden fazla ve 1.000 kişide  1 kişiden az 
Çok seyrek:  Tedavi edilen 10.000 kişide 1 kişiden az 
Bilinmiyor:  Eldeki verilerden hareketle tahmin  edilemiyor.  7/8 
 • Kaşıntı 
• Döküntü 
• Böbrek yetmezliği (böbrek tübüler nekrozu)  
• Bazı beyaz kan hücrelerinden kaynaklanan kanser tipi  (lenfoproliferatif bozukluk)  
• Karaciğerdeki küçük damarlarda tıkanıklık (venooklüsif bozukluk)  
 
Yaygın olmayan:  
• Hazımsızlık  
• Yemek borusuna mide salgısının kaçması ile oluşan mukoza  iltihabı  
• Karaciğerle ilgili labora tuvar değerlerinde  yükselme  
• Kolestrolde  yükselme  
• Şok 
• Kırmızı kan hücrelerinin sayısında  artış 
• Lenf sıvısında  anormal  birikim  
• Su tutulması  
Seyrek, ancak tıbbi açıdan önemli olan yan etkiler: 
Kırmızı kan hücrelerinin anormal parçalanması (Hemoliz)  
Seyrek  olarak  (özellikle  ilaç uzun süreli  kullanılıyorsa),  hastanın  serum  hastalığına  yakalanması 
mümkündür. Bu hastalık, yabancı proteinlere karşı bir çeşit alerjik reaksiyondur ve ateş, kas / 
eklem ağrısı, kaşıntılı döküntü gibi semptomlarla kendini  gösterir.  
 
Çocuklarda ve ergenlerde ek yan etkiler  
Mevcut bilgiler, GRAFALON'un çocuk ve ergen hastalarda görülen yan etkilerinin yetişkin 
hastalarda görülen yan etkilere göre önemli bir fark göstermediğine işaret etmektedir.  
 
Eğer bu kullanma talimatında bahsi geçme yen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuş unuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
 
5. GRAFALON’un  saklanması  
 
GRAFALON’u çocukların göremeyeceği, erişemeyeceği yerlerde ve ambalajında saklayınız.  
2°C-8°C arasında buzdolabında saklayınız. Dondurmayınız. Donmuş ürünleri çözüp 
kullanmayınız.  
 
Işıktan koruyunuz, bunun için flakonu kutusunda saklayınız. 
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra GRAFALON’u kullanmayınız. Son kullanma tarihi 
o ayın son gününü gösterir. 8/8 
  
Çözeltinin görünümü bulanıksa, GRAFALON kullanılmamalıdır. 
 
Son kullanma tarihi geçmiş veya kullanılm ayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
FRESENIUS MEDİKAL HİZMETLER A.Ş.  
Rüzgarlıbahçe Mah. Cumhuriyet Cad. Hasoğlu Plaza 
No: 39 Kat: 7, 34805 Kavacık / İstanbul  / TÜRKİYE 
Tel: (0216) 680 29 86  
Fax: (0216) 680 29 88 
Web: www.freseniusmedicalcare.com.tr  
 
Üretim Yeri: 
Neovii Biotech GmbH 
Am Haag 6+7  
82166 Gräfelfing, Almanya  
 
Bu kullanma talimatı  .. /../….  tarihinde onaylanmıştır . 
 