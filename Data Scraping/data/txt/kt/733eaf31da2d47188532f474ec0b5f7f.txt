1/9  KULLANMA TALİMATI  
 
JELİGRA® 100 mg  Oral Jel  İçeren  Saşe  
Ağızdan alınır . 
• Etkin madde: Her 5g'lık saşe 100 mg sildenafile  eşdeğer  140.45 mg sildenafil  sitrat  
içerir.  
 
• Yardımcı maddeler: Mikrokristalin  selüloz /karboksimetil selüloz sodyum , sodyum 
nişasta  glikolat,  sorbitol 70/70(E420), gliserol,  metil  paraben  (E218),  sodyum 
sakkarin, poncaeu  4R (E124), çilek  aroması,  sodyum  hidroksit,  saf su, etanol  %96  
 
 
 
 
Bu Kullanma  Talimatında: 
 
1. JELİGRA® nedir ve ne için kullanılır?  
2. JELİGRA®’yı kullanmadan  önce dikkat edilmesi  gerekenler  
3. JELİGRA® nasıl kullanılır?  
4. Olası yan etkiler nelerdir?  
5. JELİGRA®’nın saklanması  
 
Başlıkları  yer almaktadır. 
 
1. JELİGRA® nedir ve ne  için kullanılır?  
 
• JELİGRA® 100 mg sildenafil;  pembe renkli,  çilek  aromalı  jel içeren  4 adet alüminyum- PE 
folyo  saşe içerisinde sunulmaktadır.  
 
• JELİGRA® fosfodiesteraz  tip 5 inhibitörleri  adı verilen  bir ilaç grubuna dahildir. Penisteki  
kan damarlarının  gevşemesine yardımcı  olarak  cinsel  uyarı  sırasında  kanın  penise  akımını  
sağlamak  suretiyle etki  gösterir.  
 
• JELİGRA® yetişkin  erkeklerde sadece cinsel  yoldan uyarılma  durumunda doğal  yolla  
sertleşme (ereksiyon) oluşmasına  yardım  eder.  Sertleşme  sorununuz  yoksa  JELİGRA® 
kullanmamalısınız.  Sertleşme  sorunu,  bir erkekte cinsel  aktivite  için gerekli,  penis  
sertleşmesinin  sağlanamaması  veya sertliğin  korunamamasıdır. JELİGRA® kadınların  
kullanımı  için değildir.  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel olarak sizin için reçete edilmiştir,  başkalarına  vermeyiniz.  
• Bu ilacın kullanımı sırasında doktora veya hastaneye gittiğinizde  doktorunuza bu ilacı 
kullandığınızı  söyleyiniz  
• Bu talimatta  yazılanlara  aynen uyunuz. İlaç  hakkında size önerilen  dozun dışında yüksek  
veya düşük doz kullanmayınız.  2/9  2. JELİGRA®’yı kullanmadan  önce dikkat  edilmesi  gerekenler  
 
Sertleşme  sorununu, buna yol açabilecek  olası  sebepleri  ve uygun  tedaviyi  belirlemek  için 
doktorunuz tarafından  kullandığınız  bütün ilaçların  ve hastalıklarınızın  bilinmesi  gereklidir. 
 
Cinsel  aktivite,  kalp ile ilgili sorunlar için belirli bir derecede risk teşkil  eder.  Bu nedenle  
sertleşme sorununuza yönelik  bir tedaviye  başlamadan  önce doktorunuzca kalp ve damar  
sisteminizin  durumu  değerlendirilmelidir.  
 
JELİGRA®’yı aşağıdaki  durumlarda  KULLANMAYINIZ  
 
• JELİGRA®'nın etken  maddesi  olan sildenafil  veya diğer  bileşenlerinden  herhangi 
birine karşı  alerjik  bir reaksiyonunuz (hassasiyetiniz) varsa;  
 
• Amil  nitrat  veya butil nitrat  gibi nitrik  oksit  açığa çıkaran  veya nitrat içeren  
(Nitrogliserin,  isosorbid mononitrat,  isosorbid  nitrat,  pentaeritritol tetranitrat,  eritritol  
tetranitrat,  isosorbid  dinitrat / fenobarbital  gibi)  herhangi bir ilaç kullanıyorsanız  
JELİGRA® kullanmayınız.  Bu ilaçlar,  sıklıkla  göğüs  ağrısı  ile kendini  gösteren  bir 
kalp ve damar  hastalığının  (anjina  pektoris) tedavisi için kullanılan  ilaçlardır.  
JELİGRA® bu ilaçların  etkilerinde  ciddi  bir artışa  neden  olabilir.  Bu ilaçlardan  birini  
kullanıyorsanız  doktorunuza söyleyiniz.  Emin  değilseniz  doktorunuza veya eczacınıza  
danışınız.  
 
• Riosiguat etkin maddeli bir ilaç kullanıyorsanız. Bu ilaç pulmoner arteriyel  
hipertansiyon (akciğerlerde yüksek kan basıncı) ve kronik tromboembolik 
hipertansiyon (kan pıhtısı ile birlikte akciğerlerde yüksek kan basıncı) 
tedavisinde kullanılır. JELİGRA gibi PDE5 inhibitörleri adı verilen ilaç 
gurubuna dahil ilaçların riosiguatın tansiyon düşürücü etkisini arttırdığı gösterilmiştir. Eğer riosiguat kullanıyorsanız ya da kullanıp kullanmadığınızdan 
emin değilseniz doktorunuza söyleyiniz.  
 
• Kalbiniz  ile ilgili bir sorununuz  varsa;  doktorunuz kalbinizin  seksüel  aktivitenin  
getireceği  ek yükü  kaldırıp kaldıramayacağını  dikkatle değerlendirmelidir.  
 
• Ağır bir karaciğer veya kalp sorununuz  varsa;  
 
• Yakın  zamanda  inme  veya kalp krizi geçirdiyseniz veya tansiyonunuz (kan basıncınız)  
düşükse.  
 
• Retinitis  pigmentoza gibi  az görülen belirli  bir kalıtsal  göz hastalığınız  varsa.  
• Görme  kaybına  veya görme  bozukluğuna  neden olabilen  Non-arteritik  anterior  
iskemik  optik nöropati (NAION)  (damarsal  olmayan  göz siniri zedelenmesi)  
hastalığınız  varsa.  
  3/9   
JELİGRA®’yı aşağıdaki  durumlarda  DİKKATLİ  KULLANINIZ  
 
• JELİGRA®’nın geçici  olarak  tansiyonunuzu (kan basıncınızı)  düşürücü  etkileri  
olabilir.  Çoğu  kimsede  bu durumun ilgili sonuçları  azdır  ya da hiç yoktur. Ancak  
özellikle  tansiyon  düşüşlerine  hassas,  kalp damarlarında  tıkanma  ile veya vücudun 
tansiyonu (kan basıncının)  kontrolünde ciddi  bozulma ile kendini  gösteren  nadir 
hastalıkları  olan kişilerde  cinsel  aktiviteye  eşlik  edecek  bu etkilerin  doktorunuzca 
değerlendirilmesi gerekir.  
 
• Orak  hücre anemisi  (kırmızı kan hücrelerindeki  bir anormallik), lösemi  (kan 
hücrelerinin kanseri)  veya multipl myelom (kemik  iliği kanseri)varsa veya Peniste  
herhangi bir hastalık  veya biçim  bozukluğunuz  varsa.  Sertleşme  sorununuz için ilaç 
kullanırken bu durumlar özel dikkat gerektirebilir.  
 
• Mide ülseriniz  veya bir kanama bozukluğunuz  (hemofili gibi)  varsa.  
 
• Görmenizde ani bir azalma  veya görme  kaybı  yaşarsanız  JELİGRA® kullanmayı  
durdurunuz ve derhal  doktorunuza bildiriniz.  Özellikle  yaşlı hastalarda  gözün ağ 
tabakasındaki  toplardamarlarda tıkanma riski  artmaktadır.  
 
• Duymanızda  ani bir azalma  veya sağırlık  yaşarsanız  JELİGRA® kullanmayı  
durdurunuz ve derhal  doktorunuza bildiriniz.  
 
• JELİGRA®’nın, AIDS  (HIV)  tedavisi  için kullanılan  bir ilaç olan ritonavir  ile birlikte  
kullanımı  tavsiye edilmemektedir (bkz. Diğer ilaçlar ile birlikte kullanımı).  
 
Bu uyarılar  geçmişteki  herhangi bir dönemde dahi  olsa sizin  için geçerliyse lütfen  
doktorunuza danışınız.  
 
JELİGRA® ile birlikte sertleşme sorunu  için kullanılan başka ilaçlar  kullanmamalısınız.  
 
JELİGRA®’yı sildenafil  veya diğer  PDE5  inhibitörlerini  içeren,  akciğerlerdeki  kan 
damarlarında  yüksek kan basıncının  (pulmoner  arteriyel  hipertansiyon- PAH)  tedavisi için 
kullanılan ilaçlarla kullanmamalısınız.  
 
Sertleşme sorununuz  yoksa JELİGRA® almamalısınız.  
Kadınsanız  JELİGRA® kullanmayınız.  
Böbrek veya karaciğer probleminiz varsa doktorunuza bildiriniz.  Doktorunuz dozu düşürmeye 
karar verebilir.  
 
JELİGRA®’nın yiyecek  ve içecek  ile kullanılması  
 
JELİGRA®  yiyecek  ve içeceklerle birlikte  alındığında  etki göstermesi  biraz  daha uzun 
sürebilir.  
 
Fazla  alkol  alınması,  sertleşme  yeteneğini  geçici  olarak  azaltabilir.  İlacınızdan  maksimum 
fayda sağlamak  için, cinsel aktiviteden  önce fazla  miktarda alkol tüketmeyiniz.  
  4/9   
Hamilelik  
JELİGRA® kadınların  kullanımı için değildir. 
 
Emzirme  
JELİGRA® kadınların  kullanımı için değildir. 
 
Araç ve makine kullanımı  
JELİGRA® baş dönmesine neden  olabilir  ve görmeyi  geçici  olarak  etkileyebilir.  Bu nedenle 
araç ve makine kullanırken  dikkatli olunuz. 
 
JELİGRA®’nın içeriğinde bulunan  bazı yardımcı  maddeler hakkında önemli  bilgiler  
JELİGRA®, sorbitol içermektedir.  Eğer daha önceden  doktorunuz tarafından  bazı şekerlere  
karşı  intoleransınız  olduğu  söylenmişse  bu tıbbi ürünü almadan  önce doktorunuzla temasa  
geçiniz.  
 
Bu tıbbi ürün her dozunda  8.6 mmol sodyum  ihtiva  eder.  Bu durum, kontrollü  sodyum  
diyetinde olan  hastalar için göz önünde bulundurulmalıdır.  
 
Bu ürün metil paraben  içermektedir.  Alerjik  reaksiyonlara (muhtemelen  gecikmiş)  sebebiyet  
verebilir.  
 
Bu tıbbi ürün her 5 g’da 100 mg’dan  daha az etanol  (alkol)  içerir.  Bu dozda etanole  bağlı  
herhangi bir  yan etki beklenmemektedir.  
 
Bu tıbbi ürün 600 mg gliserol i çerir.  Bu dozda gliserole  bağlı  herhangi bir yan etki 
beklenmemektedir. 
 
Bu ürün boyar madde olarak ponceau  4R içermektedir,  alerjik reaksiyonlara sebep  olabilir.  
 
Diğer ilaçlar ile  birlikte  kullanımı  
• JELİGRA®, nitrogliserin,  isosorbid  mononitrat,  isosorbid  nitrat,  pentaeritritol 
tetranitrat,  eritritol tetranitrat,  isosorbid  dinitrat/fenobarbital gibi nitratların  veya amil 
nitrat  veya butil nitrat gibi nitrik  oksit  açığa  çıkaran  ilaçların  etkilerinin  ciddi biçimde  
artmasına  neden  olabilir.  Bu ilaçlar,  sıklıkla  göğüs  ağrısı  ile kendini gösteren  bir kalp 
ve damar  hastalığının  (anjina pektoris) tedavisi için kullanılan  ilaçlardır.  Bu ilaçları  
kullanıyorsanız  JELİGRA® KULLANMAMALISINIZ.  
• Riosiguat kullanıyorsanız doktorunuza ya da eczacınıza bildiriniz. JE LİGRA®’nın; 
AIDS (HIV) tedavisi için kullanılan bir ilaç olan ritonavir ile birlikte kullanımı tavsiye 
edilmemektedir  
• Yüksek  tansiyon (kan basıncı)  veya prostat problemleri  nedeniyle alfa-bloker tedavisi  
almakta  olan hastalarda ayağa  kalkarken  baş dönmesi veya hafifleme  hissi görülebilir. 
Bunlar otururken veya hızla  ayağa  kalkarken  görülen tansiyon (kan basıncı)  düşmesi  
olarak  tanımlanan  postural hipotansiyonun belirtileridir.  Sildenafil  ile birlikte  alfa- 
bloker kullanan bazı hastalarda  bu belirtiler  görülmüştür. Bu genellikle  sildenafil 
alımından  sonra, 4 saat içerisinde,  ortaya  çıkmaktadır.  Bu gibi semptomların  görülme  
ihtimalini  azaltmak  için JELİGRA® tedavisine başlamadan  önce alfa bloker dozunuzu 
her gün düzenli olarak  alıyor olmanız  gerekmektedir.  
  5/9   
• JELİGRA® başlıca karaciğerde bu organa  özel enzimler  tarafından  işlemden  
geçirilerek  vücuttan  uzaklaştırılabilir  hale getirilir.  Bu sebeple aynı yolla  vücuttan 
uzaklaştırılabilir  hale getirilen  diğer  bazı ilaçlar  (Bir makrolid antibiyotik  olan 
eritromisin,  AIDS  (HIV)  tedavisi  için kullanılan bir ilaç olan sakinavir, mantar  
hastalıklarının  tedavisinde kullanılan  ilaçlar  olan ketokonazol ve itrakonazol, mide  
ülseri  tedavisinde  kullanılan  bir ilaç olan simetidin,  verem  tedavisinde kullanılan  bir 
antibiyotik  olan rifampisin,  özel akciğer  hastalıklarında  kullanılan  bir ilaç olan 
bosentan) ve greyfurt  suyu JELİGRA® ile birlikte  kullanıldığında  JELİGRA®’nın 
vücuttan  uzaklaştırılmasını geciktirebilir.  Bu ilaçlar  ile birlikte  kullanıldığında  
JELİGRA®’nın etkisi ve yan etkileri  artacağı  için; bu ilaçları  kullanan hastalar  
JELİGRA® kullanmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya  eczacınıza  bunlar hakkında bilgi veriniz. 
 
3. JELİGRA® nasıl  kullanılır?  
 
Uygun  kullanım  ve doz/uygulama sıklığı için talimatlar:  
• JELİGRA®’yı her zaman  doktorunuzun size önerdiği  şekliyle  kullanınız. Emin  
olmadığınız  takdirde eczacınıza veya doktorunuza danışınız.  
• JELİGRA®   günde bir defadan  fazla kullanılmamalıdır.  JELİGRA®’nın önerilen  günlük 
maksimum  dozu 100 mg’dır.  
 
Uygulama yolu ve metodu: 
• JELİGRA®, sadece ağız  yolu ile kullanım  içindir.  
• JELİGRA®’yı cinsel  aktiviteden  yaklaşık  bir saat önce almalısınız.  
• JELİGRA® 100 mg oral jel içeren  saşenin  içerisinde  bulunan oral jeli saşeden  çıkardıktan  
hemen  sonra su ile  veya  susuz alınız.  
 
Değişik  yaş grupları:  
Çocuklarda  kullanım:  
JELİGRA® 18 yaşın  altındakilerde kullanılmamalıdır.  
 
Yaşlılarda kullanım:  
Yaşlı  hastalara özel olarak dozun ayarlanması  gerekmemektedir.  
 
Özel  kullanım  durumları:   
Böbrek yetmezliği  
Şiddetli  böbrek yetmezliği  olan  hastalarda JELİGRA® kullanımı  önerilmez.  
 
Karaciğer yetmezliği  
Karaciğer  bozukluğu olan (örneğin siroz  gibi kronik bir karaciğer  hastalığı  olan) hastalarda 
JELİGRA® kullanımı  önerilmez.  
 
Eğer JELİGRA®’nın etkisinin çok güçlü veya zayıf olduğuna dair bir izleniminiz  var ise 
doktorunuz veya  eczacınız ile konuşunuz. 
  6/9   
Kullanmanız gerekenden  daha  fazla JELİGRA® kullandıysanız:  
JELİGRA®’dan kullanmanız gerekenden  fazlasını kullanmışsanız bir doktor veya eczacı ile 
konuşunuz.  
 
100 mg'ın  üzerindeki  dozlar  ilacın  etkinliğini  arttırmamaktadır.  Ancak,  yüksek dozlarda 
alındığında,  ilacın  istenmeyen  etkileri (yan etki) ve bunların şiddeti  artabilir.  
 
Doktorunuzun size  söylediğinden fazla sayıda şase almamalısınız.  
 
4. Olası yan etkiler nelerdir?  
 
Tüm  ilaçlar  gibi, JELİGRA®’nın içeriğinde  bulunan maddelere duyarlı  olan kişilerde  yan 
etkiler  olabilir.  Yan etkiler  genelde geçici  veya orta şiddette  olmuştur.  Tavsiye  edilen  
dozlarda aşağıdaki  yan etkiler  bildirilmiştir.  
Yan etkiler aşağıdaki  kategorilerde gösterildiği şekilde sıralanmıştır: 
Çok yaygın  :10 hastanın  en az birinde görülebilir. 
Yaygın  :10 hastanın  birinden az, fakat  100 hastanın  birinden fazla görülebilir.  
Yaygın  olmayan  :100 hastanın  birinden az, fakat  1.000 hastanın  birinden fazla görülebilir.  
Seyrek  :1.000 hastanın birinden az görülebilir. 
Çok seyrek  :10.000 hastanın  birinden az  görülebilir.  
Bilinmiyor  :Eldeki verilerden  hareketle tahmin  edilemiyor.  
 
Aşağıdakilerden  biri olursa  JELİGRA® kullanmayı  durdurunuz  ve derhal  size en yakın  
hastanenin acil bölümüne başvurunuz:  
 
Yaygın  Olmayan:  
• Bir tür alerjik  reaksiyon.  Belirtileri;  ani başlayan  hırıltı veya nefes  almada zorluk, göz 
kapağının,  yüzün, dilin  ya da boğazın şişmesi  şeklinde de olabilir.  
• Göğüs  ağrısı.  Eğer bu durum cinsel  ilişki sırasında  olursa, yarı oturur pozisyona geçin  
ve rahatlamaya  çalışın.  Göğüs  ağrınızı  rahatlatmak  için nitratlar olarak 
sınıflandırılan  ilaçları  kullanmayınız.  
 
Seyrek:  
• Uzamış  ve bazen  ağrılı  olabilen  sertleşme.  Eğer  4 saatten  uzun  süren  sertleşme  yaşarsanız  
acilen  doktorunuzla  temasa  geçiniz.  
• Görüşte  ani azalma  veya  görme kaybı  
• Ciddi deri reaksiyonları. Belirtileri;  deride  ciddi  soyulma  ve derinin kabarması,  dudak,  
cinsel  organlar  ve göz çevresinde  şişlik,  ateş şeklinde olabilir.  
• Nöbet  veya  kriz 
 
  7/9  Diğer  yan etkiler aşağıdaki  şekildedir:  
 
Çok yaygın:  
• Baş ağrısı  
 
Yaygın:  
• Bulantı  
• Yüz kızarması  
• Sıcak  basması  (vücudun üst kısmında  ani olarak  sıcaklık  hissetmek  şeklinde  belirti 
gösterebilir)  
• Hazımsızlık  
• Görmede renklerin soluklaşması  
• Bulanık  görme  
• Görme bozukluğu 
• Burun tıkanıklığı  
• Sersemlik  hissi  
 
Yaygın  olmayan:  
• Kusma  
• Deri döküntüsü 
• Gözlerde iritasyon  
• Gözlerde kanlanma/kızarma  
• Gözlerde ağrı  
• Işığa bakınca  parlama görme  
• Görsel  parlaklık  
• Işığa hassasiyet  
• Gözlerde sulanma  
• Kalp  çarpıntısı 
• Hızlı kalp atımı 
• Yüksek  kan basıncı  
• Düşük kalp  basıncı  
• Kas ağrısı  
• Uyku hissi 
• Dokunma hissinde azalma  
• Baş dönmesi 
• Kulak  çınlaması  
• Ağız  kuruluğu 
• Sinüslerin  (yüz  kemiklerinin  içindeki  hava boşlukları) tıkanması  veya dolması  
• Burun dokusunun iltihabı (burun  akması,  hırıltı  ve burun tıkanması gibi belirtileri 
• Üst karın  boşluğu bölgesinde ağrı  
• Gastro -özofajiyal  reflü  isimli midenin  asit içeriğinin  mide -yemek  borusu arasındaki  
bağlantıyı aşarak  yemek  borusu içerisine  doğru  çıkması  sonucu oluşan bir hastalık  
(mide  yanmasını  da içerecek  şekilde belirtileri olabilir)  
• İdrarda kan bulunması  8/9  • Kol ve bacaklarda ağrı  
• Burun kanaması  
• Sıcaklık  ve yorgunluk hissi  
 
Seyrek:  
• Baygınlık  hissi, bayılma  
• İnme  
• Kalp  krizi 
• Kalpte bir  çeşit  atım bozukluğu  
• Beynin  bazı bölümlerinde kan  akışının  geçici  olarak azalması  
• Boğazda  düğümlenme hissi  
• Ağızda  uyuşma  
• Gözün arka kısmında  kanama  
• Çift görme  
• Görüş  keskinliğinde azalma  
• Gözde anormal his 
• Göz ve göz  kapağında şişme  
• Görüş  alanınızda ufak  parçacıklar  ya da noktalar oluşması  
• Işık çevresinde haleler görme  
• Göz bebeğinin genişlemesi  
• Gözün beyaz  kısmının renk değiştirmesi  
• Peniste kanama  
• Menide kan  bulunması  
• Burunda kuruluk 
• Burnun iç yüzeyinde şişlik  
• Sinirli  hissetme  
• Duymada ani  azalma veya  işitme  kaybı  
• Görme  sinirlerinin  hasarına bağlı  görme  kaybına  neden  olabilen  non-arteritik  anterior  
iskemik  optik nöropati (NAION) isimli bir  göz hastalığı  
• Gözün ağ  tabakasında (retina)  damarlarda tıkanma  
• Gözün ağ  tabakasında (retina)  damarlardaki  sertleşmeye bağlı  hasar  
• Göz içi basıncının  artması  (glokom)  
• Uzağı  net görememe (miyopi)  
• Görüş  zayıflığı,  göz yorgunluğu (astenopi)  
• Gözün renkli  kısmı (iris) ile ilgili bozukluklar  
 
Bilinmiyor:  
Pazarlama  sonrası  deneyimde stabil  olmayan  anjina (kalp  ile ilgili bir hastalık)  ve ani  ölüm 
bildirilmiştir.  
Hepsi  olmamakla  bi rlikte  erkeklerin  çoğunda  bu ilacı aldıktan  sonra  kalp problemleri  
meydana gelmiştir.  Bu etkilerin  direkt  JELİGRA® ile ilişkili  olup olmadığının  belirlenmesi  
mümkün değildir. 
 
Eğer bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya  eczacınızı  bilgilendiriniz.  9/9   
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  
durumunda hekimi niz, eczacınız  veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç Yan Etki Bildirimi”  ikonuna tıklayarak  ya da 
0 800 314 00 08 numaralı  yan etki bildirim  hattını arayarak  Türkiye  Farmakovijilans  
Merkezi‘ne (TÜFAM)  bildiriniz.  Meydana gelen  yan etkileri  bildirerek  kullanmakta  
olduğunuz  ilacın  güvenliliği  hakkında daha fazla bilgi edinilmesine katkı  sağlamış  
olacaksınız.  
 
5. JELİGRA®’nın saklanması  
 
JELİGRA®’yı çocukların göremeyeceği,  erişemeyeceği  yerlerde ve ambalajında saklayınız.  
Orijinal ambalajında ve nemden koruyarak saklayınız.  
25ºC’nin  altındaki  oda sıcaklığında saklayınız.  
 
Son kullanma  tarihiyle uyumlu  olarak  kullanınız.  
Ambalajdaki son kullanma tarihinden sonra JELİGRA®’yı kullanmayınız.  
 
Ruhsat sahibi : Pharmet İlaç San. ve  Tic. Ltd. Şti.  
 Gökevler Mah., 2312. Sok., C Blok, Apt. No:16/C, 41/42, 
 P.K.:34522 Esenyurt/İstanbul  
 Tel: 0212 853 10 08 
 Faks:  0212 853 40 02 
 
Üretim yeri: Merkez  Lab. İlaç San.  ve Tic.  A.Ş. 
Çamlık  Mah.  Sırrı Çelik  Bulvarı , Ayça Sok. No:  6 
Taşdelen  – Çekmeköy/ İstanbul  
 
Bu kullanma talimatı ……………….. tarihinde onaylanmıştır. 