KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
GUAGO 1 mg Uzatılmış Salımlı Tablet
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı tablet 1 mg guanfasine eşdeğer 1,14 mg guanfasin hidroklorür içerir.
Yardımcı maddeler:
Susuz laktoz (inek sütü kaynaklı) …….…54,00 mg
Yardımcı maddeler için bölüm 6.1’ e bakınız.
3. FARMASÖTİK FORM
Uzatılmış salımlı tablet
Beyaz renkli, yuvarlak, bikonveks tablet
4. KLİNİK ÖZELLİKLER
4.1. Terapötik endikasyonlar
GUAGO, uyarıcı ilaçların uygun olmadığı, tolere edilemediği veya etkisiz kaldığı 6-17 yaş arası çocuk ve
adolesanlarda dikkat eksikliği hiperaktivite bozukluğunun (DEHB) tedavisinde endikedir.
GUAGO, tipik olarak psikolojik, eğitsel ve sosyal tedbirleri de içeren kapsamlı DEHB tedavi programının
kapsamında kullanılmalıdır.
4.2. Pozoloji ve uygulama şekli
Çocuk ve/veya adolesanlardaki davranışsal bozukluklarda, tedavi uygun bir uzmanın gözetiminde
başlatılmalıdır.
Tedavi öncesi tarama:
Reçete yazılmadan önce, somnolans ve sedasyon, hipotansiyon ve bradikardi, QT uzama aritmi ve kilo artışı
/ obezite riski yüksek olan hastaları tespit etmek için bir başlangıç değerlendirmesi yapılmalıdır. Bu
değerlendirme kan basıncı ve kalp atımı dahil olmak üzere hastanın kardiyovasküler durumuna yönelik
olmalıdır ve eşzamanlı alınan ilaçların kapsamlı öyküsü, geçmişteki veya şu anki komorbid tıbbi ve
psikiyatrik bozukluk veya semptomlar, ailede ani kardiyak/açıklanamayan ölüm öyküsü ve büyüme grafiğine
tedavi öncesi boy ve kilo değerlerinin doğru kaydı belgelenmelidir (bkz. Bölüm 4.4).
1 / 18Pozoloji/ Uygulama sıklığı ve süresi:
Klinik iyileşme ve birçok klinik olarak anlamlı advers reaksiyonun (senkop, hipotansiyon, bradikardi,
somnolans ve sedasyon) riski, doz ve maruziyet ile ilişkili olduğundan GUAGO tedavisine başlarken dikkatli
doz titrasyonu ve takibi gerekmektedir. Özellikle tedavinin ilk zamanlarında veya doz artışlarında somnolans
ve sedasyon yaşanabileceği hastalara belirtilmelidir. Somnolans ve sedasyon durumlarının klinik olarak
endişe uyandırıcı ya da persistan olduğuna karar verilirse, dozun azaltılması veya ilacın kesilmesi
düşünülmelidir.
Tüm hastalar için önerilen başlangıç dozu, günde bir kez oral yolla alınan 1 mg guanfasindir.
İlacın dozu haftada 1 mg’ı aşmayacak artışlarla düzenlenebilir. Hastanın verdiği yanıta ve tolerabilitesine
bağlı olarak doz kişiselleştirilmelidir.
Hastanın GUAGO’ya verdiği yanıta ve tolerabilitesine bağlı olarak, önerilen idame dozu aralığı 0,05-0,12
mg/kg/gün’dür. Çocuk ve adolesanlar için önerilen doz titrasyonu aşağıda verilmiştir (bkz. Tablo 1 ve 2).
Doz, ilk dozdan sonra haftalık aralıklarla yanıtın klinik değerlendirmesi ve tolerabilitesine bağlı olarak,
ağırlığa göre ayarlanmış önerilen optimal doz aralığındaki tolere edilen maksimum doza ayarlanabilir
(artırılabilir veya azaltılabilir).
Titrasyon sırasında izlem
Doz titrasyonu sırasında somnolans ve sedasyon, hipotansiyon ve bradikardi belirti ve semptomları haftalık
olarak izlenmelidir.
Devam eden izlem
Tedavinin ilk yılında hasta en az 3 ayda bir aşağıdakiler açısından değerlendirilmelidir:
• Aşağıdaki belirti ve semptomlar:
o somnolans ve sedasyon
o hipotansiyon
o bradikardi
• kilo artışı / obezite riski
Bu dönem boyunca klinik değerlendirmenin yapılması önerilmektedir. Ardından, tüm doz ayarlamalarından
sonra izleme sıklığı artırılarak 6 ay boyunca izleme faaliyetleri devam ettirilmelidir (bkz. Bölüm 4.4).
Tablo 1
6-12 Yaşlarındaki Çocuklar için Doz Titrasyon Planı
Kilo Grubu 1. Hafta 2. Hafta 3. Hafta 4. Hafta
25 kg ve üstü
1 mg 2 mg 3 mg 4 mg
Maksimum Doz= 4 mg
Tablo 2
Adolesanlar için (13-17 Yaş) Doz Titrasyon Planı
Kilo
Grubua
1. Hafta 2. Hafta 3. Hafta 4. Hafta 5. Hafta 6. Hafta 7. Hafta
34-41,4 kg
1 mg 2 mg 3 mg 4 mg
Maksimum Doz= 4 mg
41,5-49,4 kg
1 mg 2 mg 3 mg 4 mg 5 mg
Maksimum Doz= 5 mg
49,5-58,4 kg
1 mg 2 mg 3 mg 4 mg 5 mg 6 mg
Maksimum Doz= 6 mg
58,5 kg ve üstü
b
Maksimum Doz= 7 mg 1 mg 2 mg 3 mg 4mg 5 mg 6 mg 7 mg
2 / 18a
Adolesan hastaların ağırlığı en az 34 kg olmalıdır.
b
58,5 kg ve üzeri adolesanlar, 6 mg/gün dozunda minimum 1 haftalık tedavi tamamlanıp
hastanın tolerabilitesi ve ilaç etkililiği hekim tarafından kapsamlı şekilde incelendikten sonra
7 mg/gün’lük doza titre edilebilir.
Uzun dönemler boyunca (12 ay üzeri) guanfasin kullanmayı tercih eden hekimler, ilk yıl
boyunca 3 ayda bir ve daha sonra ise klinik değerlendirmeye göre yılda en az 1 kere
guanfasinin yararını tekrar değerlendirmeli (bkz. bölüm 4.4) ve tercihen okul tatili
zamanlarında, hastanın ilaç tedavisi almadan gösterdiği işlevselliği değerlendirmek için
ilaçsız deneme süreleri uygulamayı düşünmelidir.
Aşağı titrasyon ve ilacın kesilmesi
Hastalar/bakıcılar, doktorlarına danışmadan guanfasin kullanımını kesmeme konusunda
bilgilendirilmelidir.
GUAGO kesilirken, her 3 - 7 günde bir maksimum 1 mg olacak şekilde azaltılmalıdır ve
potansiyel yoksunluk etkilerini minimize etmek amacıyla özellikle kan basıncı ve kalp atım
hızındaki artış açısından kan basıncı ve nabız izlenmelidir (bakınız bölüm 4.4).
İdame etkililik çalışmasında, guanfasin’den plaseboya geçişte, 7/158 (%4.4) denek, kan
basıncında 5 mmHg üzeri değerlere artış ile karşılaşmıştır ve ayrıca yaş, cinsiyet ve boy için
95. Persentil üzerindedir (bakınız bölüm 4.8 ve 5.1).
Bu potansiyel yoksunluk etkilerinin minimize edilmesi için ilacın kesildiği dönemlerde
GUAGO dozunun yavaş yavaş azaltılması önerilir.
Unutulan doz
İlaç alımının unutulması durumunda ertesi gün GUAGO kullanımına devam edilebilir. Art
arda iki veya daha fazla doz unutulduğu takdirde, hastanın guanfasin tolerabilitesine göre
tekrar titrasyon yapılması önerilir.
Diğer guanfasin formülasyonlarından geçiş
Farklı farmakokinetik profiller sebebiyle, çabuk salımlı guanfasin tabletler mg/mg bazında
değiştirilmemelidir.
Uygulama şekli:
Oral kullanım.
GUAGO, günlük olarak sabah ya da akşam bir kez alınır. Guanfasinin salım hızını artırdığı
için GUAGO yutulmadan önce ezilmemeli, çiğnenmemeli veya kırılmamalıdır. Tedavi
yalnızca sorunsuz şekilde tableti yutabilen çocuklara önerilmektedir.
GUAGO aç veya tok karnına alınabilir ancak maruziyeti artırması sebebiyle yüksek derecede
yağlı yiyeceklerle birlikte uygulanmamalıdır (bkz. Bölüm 5.2). GUAGO greyfurt suyuyla
birlikte alınmamalıdır (bkz. Bölüm 4.5).
3 / 18Özel popülasyonlara ilişkin ek bilgiler:
Böbrek yetmezliği:
Guanfasin karaciğer ve böbrekler tarafından temizlenmektedir ve bozulmamış tıbbi ürünün
yaklaşık %30’u idrar yoluyla atılmaktadır. Şiddetli böbrek fonksiyon bozukluğu görülen
hastalarda (GFR 29-15 ml/dk), son evre böbrek hastalığı görülen hastalarda (GFR<15 ml/dk)
veya diyaliz gerektiren hastalarda dozun azaltılması gerekebilir. Çocuk hastalarda (6-17
yaşlarındaki çocuk ve adolesanlar) böbrek fonksiyon bozukluğunun guanfasinin
farmakokinetiği üzerindeki etkisi değerlendirilmemiştir.
Karaciğer yetmezliği:
Guanfasin karaciğer ve böbrekler tarafından temizlenmektedir ve guanfasin klerensinin en az
%50’si karaciğer yoluyla meydana gelmektedir. Farklı derecelerde karaciğer fonksiyon
bozukluğu görülen hastalarda dozun azaltılması gerekebilir.
Çocuk hastalarda (6-17 yaşlarındaki çocuk ve adolesanlar) karaciğer fonksiyon bozukluğunun
guanfasin farmakokinetiği üzerindeki etkisi değerlendirilmemiştir.
Pediyatrik popülasyon:
6 yaşın altındaki çocuklarda güvenliliği ve etkililiği incelenmediği için 6 yaşın altındaki
çocuklarda GUAGO kullanılmamalıdır.
Geriyatrik popülasyon:
Yetişkin ve yaşlı DEHB hastaları için guanfasinin güvenliliği ve etkililiği kanıtlanmamıştır ve
bu yüzden bu grup tarafından kullanılmamalıdır.
CYP3A4 ve CYP3A5 inhibitörleri / indükleyicileri ile tedavi edilen hastalar:
Birlikte alınması durumunda, CYP3A4/5 inhibitörlerinin guanfasinin farmakokinetiği
üzerinde anlamlı bir etkisinin olduğu gösterilmiştir. Orta seviyeli/güçlü CYP3A4/5
inhibitörlerinin (örneğin ketokonazol, greyfurt suyu) veya güçlü CYP3A4 indükleyicilerin
(örneğin karbamazepin) birlikte kullanımı durumunda doz ayarlaması yapılması önerilir (bkz.
Bölüm 4.5).
Güçlü ve orta seviyeli CYP3A inhibitörlerinin birlikte kullanımı durumunda, guanfasin
dozunda %50 azaltma yapılması önerilir. Etkileşim etkisinin değişkenliği sebebiyle, daha ileri
doz titrasyonu yapılması gerekebilir (yukarıya bakınız). Guanfasin güçlü enzim
indükleyicileri ile kombine edildiğinde, gerekirse dozun maksimum günlük 7 mg’a kadar
(bkz. bölüm 4.2) artırılması için tekrar titrasyon düşünülebilir. İndüksiyon tedavisi sona erdiği
takdirde, sonraki haftalarda guanfasin dozunu azaltmak için tekrar titrasyon yapılması
önerilmektedir (bkz. bölüm 4.5).
4.3. Kontrendikasyonlar
Etkin maddeye ya da bölüm 6.1’de listelenen yardımcı maddelerin herhangi birine aşırı
duyarlılık.
4 / 184.4. Özel kullanım uyarıları ve önlemleri
Hipotansiyon, bradikardi ve senkop
GUAGO senkop, hipotansiyon ve bradikardiye yol açabilmektedir. Senkop, ciddi hasara yol
açabilecek düşme ve kaza riski taşımaktadır (bkz. bölüm 4.8 ve 4.7).
Tedaviye başlamadan önce, kalp atım hızı ve kan basıncı parametreleri dâhil olmak üzere
hastanın kardiyovasküler durumu, ani kardiyak ölüm/açıklanamayan ölüm aile öyküsü
değerlendirilerek hipotansiyon, bradikardi ve QT uzaması/ aritmi riski yüksek olan hastalar
tespit edilmelidir. Klinik değerlendirmeler de dikkate alınarak, doz titrasyonu ve
stabilizasyonu sırasında haftalık olarak ve ilk yıl boyunca en az 3 ayda bir kalp atım hızı ve
kan basıncı izlenmelidir. Ardından, doz ayarlamalarından sonra izleme sıklığı artırılarak 6 ay
boyunca izleme faaliyetleri devam ettirilmelidir.
Hipotansiyon, kalp bloğu, bradikardi veya kardiyovasküler hastalık öyküsü bulunan ya da
senkop veya hipotansiyon, ortostatik hipotansiyon, bradikardi veya dehidratasyon gibi
senkopa yatkınlığa yol açan bir hastalık öyküsü bulunan hastalara GUAGO tedavisi
uygulanırken dikkatli olunmalıdır. Aynı zamanda, antihipertansif veya kan basıncını ya da
kalp atım hızını düşüren ya da senkop riskini artıran diğer tıbbi ürünleri eşzamanlı olarak
kullanan hastalara GUAGO tedavisi uygulanırken dikkatli olunmalıdır. Hastalar bol sıvı
tüketmeleri konusunda uyarılmalıdır.
Bırakma sonrası kan basıncı ve kalp hızındaki yükselme
GUAGO’nun bırakılmasının ardından kan basıncı ve nabız artabilir. Pazarlama sonrası
deneyimlerde, GUAGO’nun ani kesilmesi üzerine çok seyrek olarak hipertansif ensefalopati
bildirilmiştir (bkz. Bölüm 4.8). Bırakma sonrası kan basıncındaki artış riskini en aza
indirgemek amacıyla, toplam günlük doz her 3 – 7 günde bir, 1 mg’ı aşmayacak şekilde
azaltılmalıdır (bkz. Bölüm 4.2). GUAGO’yu bırakırken veya dozunu azaltırken kan basıncı ve
nabız izlenmelidir.
QTc aralığı
Faz II-III randomize çift kör monoterapi çalışmalarında, QTc aralığı uzamasında başlangıca
göre artış şeklinde kaydedilen değişikliğin Friedericia düzeltmesinden ve Bazett
düzeltmesinden sonra 60 ms’den büyük olduğu ilgili artışlar, plasebo hastalarında sırasıyla 0
(%0,0) ve 2 (%0,3), GUAGO hastalarında sırasıyla 1 (%0,1) ve 1 (%0,1) olarak bulunmuştur.
Bu bulgunun klinik önemi belli değildir.
QT uzaması geçmişi bulunan, torsade de pointes (örneğin kalp bloğu, bradikardi, hipokalemi)
risk faktörleri bulunan hastalara ya da QT aralığını uzattığı bilinen tıbbi ürünleri kullanan
hastalara guanfasin reçete edilirken dikkatli olunmalıdır. Bu hastalar, klinik değerlendirmelere
göre daha ileri kardiyak değerlendirmeye tabi tutulmalıdır (bkz. bölüm 4.8).
Sedasyon ve somnolans
GUAGO, ağırlıklı olarak tedavi başlangıcında somnolans ve sedasyona yol açabilir ve bu
durumlar tipik olarak 2-3 hafta ve bazı durumlarda daha uzun sürebilir. Bu yüzden, klinik
değerlendirmeler de dikkate alınarak, doz titrasyonu ve stabilizasyonu sırasında haftalık
olarak (bkz. bölüm 4.2) ve ilk yıl boyunca 3 ayda bir hastaların yakından izlenmesi önerilir.
GUAGO başka santral etkili depresanlarla (örneğin alkol, sedatifler, fenotiyazinler,
barbitüratlar veya benzodiyazepinler) kullanılmadan önce, ek sedatif etki potansiyeli
değerlendirilmelidir.
5 / 18GUAGO kullanıldığı sırada hastalar alkol kullanmamalıdır. Hastalar, GUAGO tedavisine
nasıl yanıt verdiklerini öğrenene kadar iş makinesi, bisiklet ve araç kullanmamaları
konusunda uyarılmalıdır (bkz. bölüm 4.7).
İntihar düşüncesi
DEHB tedavisi sırasında ortaya çıkan intihar düşüncesi ya da davranışı gösteren hastalar,
derhâl hekimleri tarafından değerlendirilmelidir. Altta yatan psikiyatrik hastalığın tedavisi
gerekebileceği gibi DEHB tedavi programında yapılabilecek olası değişikliklerde dikkatli
olunmalıdır.
Boy, kilo ve Vücut Kütle İndeksi (VKİ) üzerindeki etkiler
GUAGO tedavisi alan çocuk ve adolesanların Vücut Kütle İndeksi’nde artış görülebilir. Bu
yüzden, tedavinin başlangıcından önce ve daha sonra klinik değerlendirmeler de dikkate
alınarak ilk yıl boyunca 3 ayda bir boy, kilo ve VKİ izlenmelidir.
Ardından, tüm doz ayarlamalarından sonra izleme sıklığı artırılarak 6 ay boyunca hasta
izlenmeye devam edilmelidir.
Yardımcı maddeler
GUAGO, susuz laktoz (inek sütü kaynaklı) içerir. Nadir kalıtımsal galaktoz intoleransı, Lapp
laktaz yetmezliği ya da glukoz-galaktoz malabsorpsiyonu problemi olan hastaların bu ilacı
kullanmamaları gerekir.
4.5. Diğer tıbbi ürünlerle etkileşim ve diğer etkileşim şekilleri
GUAGO, CYP3A4/5 inhibitörleri veya indükleyicileri ile birlikte kullanıldığında, guanfasinin
plazma konsantrasyonları yükselebilir ya da düşebilir ve bu da potansiyel olarak
GUAGO’nun etkililiği ve güvenliliğini etkilemektedir. GUAGO, eş zamanlı olarak alınan
CYP3A4/5 yoluyla metabolize edilen, tıbbi ürünlerin plazma konsantrasyonlarını
artırabilmektedir (bkz. bölüm 4.2, 4.4 ve 5.2).
Guanfasin OCT1’in in vitro substratıdır. OCT1’i inhibe eden ilaçlar ile olası ilaç etkileşimleri
göz ardı edilemez.
Guanfasin, MATE1’in in-vitro inhibitörüdür ve MATE1 inhibisyonunun klinik önemi göz
ardı edilemez. Guanfasin ile MATE1 substratlarının beraber verilimi, bu tıbbi ürünlerin
plazma konsantrasyonlarında artışla sonuçlanabilir. İlave olarak, in vitro çalışmalara
dayanarak guanfasin, maksimal portal ven konsantrasyonlarında OCT1’in inhibitörü olabilir.
Guanfasin ile benzer Tmaks’ı (örn., metformin) olan OCT1 substratların beraber verilimi, bu
tıbbi ürünlerin Cmaks’ında artışlarla sonuçlanabilir.
GUAGO, sedasyon, hipotansiyon veya QT uzamasına yol açtığı bilinen diğer ürünlerle
birlikte alındığında, farmakodinamik etkisinde ilave etki olabilir (bkz. bölüm 4.4).
Erişkinler ile tüm ilaç-ilaç etkileşim çalışmaları yürütülmüştür, bununla birlikte belirtilen
pediyatrik yaş aralığında da benzer sonuçların alınması beklenmektedir.
QT Uzatan tıbbi ürünler
Guanfasin kalp atım hızında düşüşe yol açmaktadır. Guanfasin’in kalp atım hızı üzerindeki
6 / 18etkisi düşünüldüğünde, GUAGO’nun QT uzatan tıbbi ürünlerle birlikte kullanılması genel
olarak tavsiye edilmemektedir (bkz. bölüm 4.4).
CYP3A4 ve CYP3A5 inhibitörleri
Ketokonazol ve diğer orta seviyeli ve güçlü CYP3A4/5 inhibitörleri alan hastalara GUAGO
uygulanırken dikkatli olunmalıdır, bu durumda önerilen doz aralığında GUAGO dozunun
azaltılması önerilmektedir (bkz. bölüm 4.2). GUAGO’nun orta seviyeli ve güçlü CYP3A4/5
inhibitörlerle birlikte alınması, plazma guanfasin konsantrasyonlarını ve hipotansiyon,
bradikardi ve sedasyon gibi advers reaksiyon riskini yükseltmektedir. Ketokonazol ile birlikte
verildiğinde, guanfasin maruziyetinin oranı ve boyutunda önemli bir artış görülmüştür;
guanfasin pik plazma konsantrasyonları (Cmaks) ve maruziyet (AUC) sırasıyla 2 ve 3 kat
artmıştır. Diğer CYP3A4/5 inhibitörlerinde benzer etkiler görülebilir; orta seviyeli ve güçlü
CYP3A4/5 inhibitörü örnekleri için tablo 3’e bakınız. Liste hepsini kapsamamaktadır.
CYP3A4 indükleyiciler
Hastalar CYP3A4 indükleyici ile birlikte GUAGO aldığında, GUAGO dozunun önerilen doz
aralığında artırılması önerilmektedir (bkz. bölüm 4.2). CYP3A4 indükleyici olan rifampin ile
birlikte uygulandığında, guanfasin maruziyetinin oranı ve boyutunda anlamlı bir azalma
görülmüştür. Guanfasinin pik plazma konsantrasyonları (Cmaks) ve maruziyeti (AUC),
sırasıyla %54 ve %70 oranında azalmıştır. Diğer CYP3A4 indükleyicilerde benzer etkiler
görülebilir; CYP3A4/5 indükleyici örnekleri için tablo 3’e bakınız. Bu liste hepsini
kapsamamaktadır.
Tablo 3
Orta Seviyeli CYP3A4/5
Güçlü CYP3A4/5 inhibitörleri CYP3A4 indükleyiciler
inhibitörleri
Aprepitant Boseprevir Bosentan
Atazanavir Kloramfenikol Karbamazepin
Siprofloksazin Klaritromisin Efavirenz
Krizotinib İndinavir Etravirin
Diltiyazem İtrakonazol Modafinil
Eritromisin Ketokonazol Nevirapin
Flukonazol Posakonazol Okskarbazepin
Fosamprenavir Ritonavir Fenobarbital
İmatinib Sakinavir Fenitoin
Verapamil Subokson Primidon
Greyfurt suyu Telaprevir Rifabutin
Telitromisin Rifampisin
Sarı kantaron
Daha fazla dozaj önerileri için bölüm 4.2’ye bakınız
Valproik asit
GUAGO ve valproik asidin birlikte alınması, yüksek valproik asit konsantrasyonlarına yol
açabilmektedir. Hem guanfasinin hem de valproik asidin glukuronidasyon ile metabolize
edilmesi kompetitif bir inhibisyona neden olabilmesine rağmen, bu etkileşimin mekanizması
7 / 18bilinmemektedir. GUAGO, valproik asit ile birlikte uygulandığında, hastalar potansiyel ek
santral sinir sistemi (SSS) etkileri yönünden izlenmelidir ve serum valproik asit
konsantrasyonlarının izlenmesi düşünülmelidir. Birlikte kullanıldığında, valproik asit ve
GUAGO’nun dozları ayarlanabilmektedir.
Antihipertansif tıbbi ürünler
Hipotansiyon ve senkop gibi potansiyel ek farmakodinamik etkiler sebebiyle, GUAGO
antihipertansif tıbbi ürünlerle birlikte kullanıldığında dikkatli olunmalıdır.
SSS depresan tıbbi ürünler
Sedasyon ve somnolans gibi potansiyel ek farmakodinamik etkiler sebebiyle, GUAGO SSS
depresan tıbbi ürünlerle (örneğin alkol, sedatifler, hipnotikler, benzodiyazepinler, barbitüratlar
ve antipsikotikler) birlikte kullanıldığında dikkatli olunmalıdır.
Oral Metilfenidat
Yapılan bir ilaç etkileşim çalışmasında, guanfasin veya Ozmotik Salımlı Oral Sistem
(OROS)-metilfenidat HCI uzatılmış salımın, birlikte alınan diğer tıbbi ürünlerin
farmakokinetiği üzerinde etkisi olmadığı tespit edilmiştir.
Lisdeksamfetamin dimesilat
Yapılan bir ilaç etkileşim çalışmasında, guanfasin’in, lisdeksamfetamin dimesilat ile
kombinasyon halinde uygulanması guanfasin maksimum plazma konsantrasyonlarında %19
artışa yol açarken, maruziyet (AUC) %7 artış göstermiştir. Bu küçük değişikliklerin klinik
olarak anlamlı olması beklenmemektedir. Bu çalışmada, guanfasin ile lisdeksamfetamin
dimesilat kombinasyonundan sonra, d-amfetamin maruziyeti üzerinde hiçbir etki
gözlemlenmemiştir.
Gıda etkileşimleri
Yüksek yağ içerikli yemeklerin guanfasin emiliminde anlamlı bir etkisi olduğu kanıtlandığı
için, maruziyetin artması sebebiyle GUAGO yüksek yağ içerikli yemeklerle birlikte
alınmamalıdır.
Özel popülasyonlara ilişkin ek bilgiler:
Hiçbir etkileşim çalışması yapılmamıştır. 18 yaşın üstündeki erişkinlerde işe yarayıp
yaramadığı ve güvenli olup olmadığı bilinmediği için GUAGO 18 yaşın üstündeki
erişkinlerde kullanılmamalıdır.
Pediyatrik popülasyon:
Hiçbir etkileşim çalışması yapılmamıştır. 6 yaşın altındaki çocuklarda işe yarayıp yaramadığı
ve güvenli olup olmadığı bilinmediği için GUAGO 6 yaşın altındaki hasta çocuklarda
kullanılmamalıdır.
4.6. Gebelik ve laktasyon
Genel tavsiye
Gebelik kategorisi B’dir.
8 / 18Çocuk doğurma potansiyeli bulunan kadınlar/Doğum kontrolü (Kontrasepsiyon)
GUAGO’nun hamilelik sırasında ve doğum kontrolü kullanmayan ve çocuk doğurma
potansiyeline sahip kadınlar tarafından kullanılması önerilmemektedir.
Gebelik dönemi
Hamile kadınlarda guanfasin kullanımına ilişkin veriler mevcut değildir veya sınırlıdır.
Hayvanlar üzerinde yapılan çalışmalar, üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Laktasyon dönemi
Guanfasin ve metabolitlerinin insan sütüyle atılıp atılmadığı bilinmemektedir Hayvanlardan
elde edilen farmakodinamik ve toksikolojik veriler, guanfasin ve metabolitlerinin süt ile
atıldığını göstermektedir (bkz. Bölüm 5.3). Emzirmenin durdurulup durdurulmayacağına ya
da GUAGO tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve GUAGO
tedavisinin emziren anne açısından faydası dikkate alınmalıdır. Bu yüzden, emzirilen
bebeklerin taşıdığı risk dışlanamamaktadır.
Emzirmenin bebek üzerindeki yararları ve tedavinin kadın üzerindeki yararları hesaba
katılarak bebek emzirmenin ya da GUAGO tedavisinin kesilip kesilmeyeceğine dair bir karar
alınmalıdır.
Üreme yeteneği / Fertilite
İnsanlarda guanfasin kullanımının fertilite üzerindeki etkilerine ilişkin veriler mevcut değildir
ya da sınırlıdır.
Hayvanlar üzerinde yapılan çalışmalarda erkek fertilitesini etkilediği tespit edilmiştir (bkz.
bölüm 5.3).
4.7. Araç ve makine kullanımı üzerindeki etkiler
GUAGO sersemliğe ve somnolansa yol açabilmektedir. Bu etkiler ağırlıklı olarak tedavi
başlangıcında görülmekte ve tedavi devam ettikçe sıklığı azalabilmektedir. Aynı zamanda
senkop gözlemlenmiştir. Bu durumun araç, makine ve bisiklet kullanma becerisi üzerinde
orta-şiddetli bir etkisi olabilir. Hastalar bu olası etkiler konusunda uyarılmalı ve etkilenmeleri
halinde bu faaliyetleri kesmeleri belirtilmelidir (bkz. bölüm 4.4).
4.8. İstenmeyen etkiler
Guanfasin ile yapılan kontrollü, çift kör ve açık etiketli klinik çalışmalardan elde edilen veri
kümesinde en sık bildirilen advers reaksiyonlar (çok yaygın) arasında somnolans (%40,6), baş
ağrısı (%27,4), yorgunluk (%18,1), üst karın ağrısı (%12,0) ve sedasyon (%10,2)
görülmüştür.
9 / 18Yaygın olarak bildirilen ciddi advers reaksiyonlar arasında hipotansiyon (%3,2), kilo artışı
(%2,9), bradikardi (%1,5) ve senkop (yaygın değil) (%0,7) yer almaktadır. Somnolans ve
sedasyon advers reaksiyonları, ağırlıklı olarak tedavi başlangıcında görülmüş ve genellikle 2-
3 hafta ve bazı durumlarda daha uzun sürdüğü tespit edilmiştir.
Advers reaksiyon listesi
Aşağıdaki tabloda klinik çalışmalara ve spontan bildirimlere dayalı olarak tüm advers
reaksiyonlar gösterilmektedir. Pazarlama sonrası deneyimle bağlantılı tüm advers
reaksiyonlar italik yazılmıştır.
Kullanılan sıklık terminolojisinde aşağıdaki tanımlar geçerlidir:
Çok yaygın (≥ 1/10)
Yaygın (≥ 1/100 ila < 1/10)
Yaygın olmayan (≥ 1/1.000 ila < 1/100)
Seyrek (≥ 1/10.000 ila < 1/1.000)
Çok seyrek (< 1/10.000)
Bilinmiyor (eldeki verilerden hareketle tahmin edilemiyor).
Tablo 4. Guanfasin ile Bildirilen Advers İlaç Reaksiyonları
Sistem/Organ Sınıfı
Advers İlaç Reaksiyonu İnsidans Kategorisi
Bağışıklık sistemi hastalıkları
Aşırı duyarlılık Yaygın değil
Metabolizma ve beslenme hastalıkları
İştah azalması Yaygın
Psikiyatrik hastalıklar
Depresyon Yaygın
Anksiyete Yaygın
Duygudurum labilitesi Yaygın
İnsomni Yaygın
Orta insomni Yaygın
Kabus Yaygın
Ajitasyon Yaygın değil
Halüsinasyon Yaygın değil
Sinir sistemi hastalıkları
Somnolans Çok yaygın
Baş ağrısı Çok yaygın
Sedasyon Yaygın
Sersemlik hissi Yaygın
Letarji Yaygın
10 / 18Konvülsiyon Yaygın değil
Senkop/bilinç kaybı Yaygın değil
Postural baş dönmesi Yaygın değil
Hipersomni Seyrek
Kardiyak hastalıkları
Bradikardi Yaygın
1. derece atriyoventriküler blok Yaygın değil
Taşikardi Yaygın değil
Sinüzal aritmi Yaygın değil
Vasküler hastalıkları
Hipotansiyon Yaygın
Ortostatik hipotansiyon Yaygın
Solukluk Yaygın değil
Hipertansiyon Seyrek
Hipertansif ensefalopati Çok seyrek
Raynaud fenomeni Bilinmiyor
Solunum, göğüs bozuklukları ve mediastinal hastalıkları
Astım Yaygın değil
Gastrointestinal hastalıklar
Karın ağrısı Çok yaygın
Kusma Yaygın
İshal Yaygın
Bulantı Yaygın
Kabızlık Yaygın
Karın/mide rahatsızlığı Yaygın
Ağız kuruması Yaygın
Dispepsi Yaygın değil
Deri ve deri altı dokusu hastalıkları
Döküntü Yaygın
Kaşıntı Yaygın değil
Böbrek ve idrar yolu hastalıkları
Enürezi Yaygın
Polaküri Yaygın değil
Genel bozukluklar ve uygulama bölgesine ilişkin hastalıkları
Yorgunluk Çok yaygın
İrritabilite Yaygın
Asteni Yaygın değil
Göğüs ağrısı Yaygın değil
Kırgınlık Seyrek
Tetkikler
Kan basıncında düşüş Yaygın
Kilo artışı Yaygın
Kan basıncında artış Yaygın değil
Kalp atım hızında düşüş Yaygın değil
Alanin aminotransferaz artışı Yaygın değil
11 / 18Seçilen advers reaksiyonların tanımı
Somnolans /sedasyon, hipotansiyon, bradikardi ve senkop
Guanfasin ile tedavi edilen tüm hastaların %40,6’sında somnolans, %10,2’sinde sedasyon
görülmüştür. Guanfasin ile tedavi edilen tüm hastaların %1,5’inde bradikardi, %3,2’sinde
hipotansiyon ve %0,7’sinde senkop görülmüştür. Somnolans / sedasyon ve hipotansiyon
genellikle tedavinin ilk birkaç haftasında görülmüş ve daha sonra kademeli olarak düşmüştür.
Boy, kilo ve vücut kütle indeksi (VKİ) üzerindeki etkiler
Dikkatli kilo takibinde, çalışmada GUAGO alan çocuk ve adolesanlarda (yani, yıl boyunca
haftada 7 gün tedavi) başlangıca kıyasla yaş ve cinsiyete göre normalleştirilmiş BMI
persentilindeki ortalama değişiklik bir yılda 4,3 olarak bulunmuştur (başlangıç ve 12 aylık
ortalama persentiller sırasıyla 68,3 ve 73,1’dir). Sonuç olarak, rutin izleme kapsamında tedavi
başlangıcında, ilk yılda 3 ayda bir ve sonrasında 6 ayda bir büyüme çizelgesine devam
edilerek klinik değerlendirmeler dikkate alınarak boy, kilo ve VKİ izlenmelidir.
Kapsamlı QT/QTc Çalışması
Sağlıklı gönüllüler ile yürütülen çift kör, randomize, plasebo ve aktif kontrollü çapraz
çalışmada, 2 doz düzeyindeki (4 mg ve 8 mg) hızlı salımlı guanfasinin QT aralığı üzerindeki
etkisi değerlendirilmiştir. Her iki dozda da ortalama QTc’de belirgin bir artış gözlemlenmiştir.
Bu bulgunun bilinen bir klinik önemi söz konusu değildir.
Faz II-III randomize, çift kör monoterapi çalışmalarında, QTc aralığı uzamasında başlangıca
göre artış şeklinde kaydedilen değişikliğin Friedericia düzeltmesinden ve Bazett
düzeltmesinden sonra 60 ms’den büyük olduğu ilgili artışlar, plasebo grubunda sırasıyla 0
(%0,0) ve 2 (%0,3) ve GUAGO hastalarında 1 (%0,1) ve 1 (%0,1) olarak bulunmuştur. Bu
bulgunun klinik önemi net değildir.
Erişkin hastalar
GUAGO erişkin DEHB hastalarında incelenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımının belirti ve semptomları hipotansiyon, hipertansiyon başlangıcı, bradikardi, letarji
ve solunum depresyonunu içermektedir. Önerilen günlük dozun 3 katı guanfasin doz aşımı
hemodinamik instabilite ile ilişkilendirilmektedir. GUAGO doz aşımının tedavisi bu belirti ve
semptomların izlenmesi ve tedavi edilmesini kapsamaktadır.
Letarji gelişen pediyatrik hastalar (6-17 yaş çocuk ve adolesanlar dahil), semptomların
başlangıcının gecikme olasılığından dolayı koma, bradikardi ve hipotansiyon dâhil olmak
üzere daha ciddi toksisite gelişimi için 24 saate kadar gözlem altında tutulmalıdır.
Yutulmasından kısa bir süre sonra, aşırı doz tedavisinde gastrik lavaj uygulanabilir. Emilimin
sınırlandırılmasında aktif kömür yararlı olabilir. Klinik olarak anlamlı miktarlarda guanfasin
(%2,4) diyalizlenememektedir.
12 / 185. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Santral etkili gösteren antihipertansifler, antiadrenerjik ajanlar
ATC kodu: C02AC02
Etki mekanizması
Guanfasin, selektif alpha2A-adrenerjik reseptör agonistidir ve alpha2B ve alpha2C alttiplerine
kıyasla bu reseptör alt tipine 15-20 kat daha yüksek afinite gösterir. Guanfasin uyarıcı
değildir. Guanfasinin DEHB’deki etki mekanizması tam olarak kanıtlanmamıştır. Preklinik
araştırmalara göre guanfasin, alfa 2- adrenerjik reseptörlerde sinaptik noradrenalin iletiminin
doğrudan modifikasyonu yoluyla prefrontal korteks ve bazal ganglionlardaki sinyalleri
modüle etmektedir.
Farmakodinamik etkiler
Guanfasin bilinen bir antihipertansif maddedir. Guanfasin, alfa 2A-adrenerjik reseptörleri
uyararak vazomotor merkezinden kalbe ve kan damarlarına giden sempatik sinir sinyallerini
azaltmaktadır. Bu da periferik vasküler direnci, kan basıncını ve kalp atım hızını
düşürmektedir.
Klinik etkililik ve güvenlilik
Çocuk ve adolesanlar (6-17 yaş) ile yürütülen 5 kontrollü çalışma, 6-17 yaşlarındaki çocuk ve
adolesanlar ile yürütülen 3 kısa süreli kontrollü çalışma, 13-17 yaş arası adolesanlar ile
yürütülen 1 kısa süreli kontrollü çalışma ve 6-17 yaş arası çocuk ve adolesanlar ile yürütülen
1 randomize ilacı bırakma çalışmasında guanfasinin DEHB tedavisindeki etkileri
incelenmiştir ve bu çalışmaların hepsinde DEHB’ye ait DSM-IV-TR kriterleri karşılanmıştır.
Hastaların çoğunluğu optimize edilmiş 0,05-0,12mg/kg/gün dozu almıştır.
Günde tek doz uygulamasının (çocuklar: 1-4 mg/gün, adolesanlar: 1-7 mg/gün) güvenliliğini
ve etkililiğini değerlendirmek için yapılan pivotal Faz 3 SPD503-316 Çalışması’nda 6-17 yaş
arasındaki 337 hasta değerlendirilmiştir. Bu 12 haftalık (6-12 yaş) veya 15 haftalık (13-17
yaş) randomize, çift kör, paralel grup, plasebo ve aktif referans (atomoksetin), doz titrasyon
çalışmasında, araştırmacının DEHB Değerlendirme Ölçeği’ndeki (DEHB-RS)
değerlendirmelerine göre, guanfasin DEHB semptomlarında plaseboya göre çok daha yüksek
etkililik göstermiştir. DEHB Değerlendirme Ölçeği, DEHB’nin temel semptomlarının
ölçümüdür. Primer sonlanım noktasına ilişkin sonuç Tablo 5’te sunulmuştur.
Tablo 5. SPD503-316 Çalışması birincil etkililik özeti: DEHB-RS-IV
Başlangıç Başlangıç Plasebo ile
Plasebo ile
Tedavi DEHB-RS- değerine arasındaki fark Yanıt
N arasındaki fark
grupları IV kıyasla (%95CI) verenler
(%95CI)
(SD) değişiklik (SD) Etki büyüklüğü
-8,9 (-11,9, -5,8)
Guanfasin 114 43,1 -23,9 %64,3 %21,9 (9,2; 34,7)
(5,5) (12,4)
0,8
-3,8 (-6,8, -0,7)
Atomoksetin 112 43,7 -18,6 %55,4 %13,0 (0,0; 26,0)
(5,9) (11,9)
0,3
Plasebo 111 43,2 -15,0 Mevcut değil %42,3 Mevcut değil
(5,6) (13,1)
13 / 18Sekonder sonlanım noktalarının sonuçları, primer sonlanım noktalarının sonuçlarıyla tutarlılık
göstermiştir. Yanıt kriterlerini karşılayan hastaların oranı (DEHB-RS-IV Toplam Skorunda
başlangıca kıyasla ≥%30 düşüş ve CGI-I değeri 1 veya 2) guanfasin için %64,3, atomoksetin
için %55,4 ve plasebo için %42,3 olarak bulunmuştur. Guanfasin, WFIRS-P puanlarının da
gösterdiği üzere öğrenme, okul ve aile işlevselliğinde de önemli bir gelişme sağlamıştır.
Ayrıca, DEHB tedavisinde guanfasinin etkililiği, güvenliliği ve tolerabilitesinin doğrulanması
için (1-7 mg/gün) 13-17 yaşlarıdaki adolesanlar (n=314) ile 15 haftalık, çift kör, randomize,
plasebo kontrollü doz optimizasyon çalışması (SPD503-312) yürütülmüştür. Guanfasin,
plasebo alan kişilere kıyasla DEHB-RS-IV toplam skorunda daha büyük iyileşme
göstermiştir. Sonlanım noktasında klinik global izlenim şiddet ölçeği (CGI-S) ile ölçüldüğü
üzere, guanfasin ile tedavi edilen hastalar işlevsel sonuç açısından plaseboya kıyasla,
istatistiksel olarak anlamlı düzeyde daha iyi koşullarda olduğu görülmüştür. Bu çalışmada,
WFIRS-P skorunun aile, okul ve öğrenme bölümlerinde plaseboya üstünlüğü (istatistiksel
anlamlılık) saptanmamıştır.
Çalışma (SPD503-315), günde bir kez guanfasin doz uygulamasının (çocuklar: 1-4 mg/gün,
adolesanlar: 1-7 mg/gün) DEHB tedavisinde etkililiği, güvenliliği ve tolerabilitesinin
değerlendirilmesi için pediyatrik hastalar (6-17 yaşlarındaki çocuk ve adolesanlar dahil) ile
yürütülen bir açık etiketli faz (13 haftaya kadar) ve ardından çift kör, plasebo kontrollü,
randomize ilacı bırakma fazından (26 haftaya kadar) oluşan 41 haftalık uzun süre devam eden
etkililik çalışmasıdır (açık etiketli fazda n=526 ve çift kör, randomize ilacı bırakma fazında
n=315). Kümülatif tedavi başarısızlıkları ile ölçüldüğü üzere, DEHB hastası çocuk ve
adolesanların tedavilerinin uzun süre boyunca devam ettirilmesinde guanfasin plasebodan
üstün bulunmuştur (Guanfasin için %49,3, plasebo için %64,9, p=0,006). Tedavi başarısızlığı,
çift kör başlangıç ziyaretindeki ilgili skorlara kıyasla, DEHB-RS-IV toplam skorunda ≥%50
artış ve CGI-S puanında ≥2 skorluk artış olarak tanımlanmıştır. İşlevsellik değerlendirmesini
içeren klinik global şiddet izlenimi şiddet ölçeği (CGI-S) ile yapılan ölçüme göre, çift kör
tedavinin sonunda plasebo grubuna kıyasla, guanfasin grubunun daha büyük çoğunluğu
normal veya mental hastalık sınırında olduğu görülmüştür. Bu çalışmada, WFIRS-P skorunun
aile, okul ve öğrenme bölümlerinde plaseboya üstünlüğü (istatistiksel anlamlılık) sürekli
olarak saptanmamıştır.
DEHB tedavisinde guanfasin etkililiğine yönelik benzer sonuçlar, pediyatrik hastalar (6-17
yaşlarındaki çocuk ve adolesanlar dahil) ile yürütülen 2 randomize, çift kör, plasebo kontrollü
sabit dozlu (1-4 mg/gün aralığı) monoterapi çalışmalarında elde edilmiştir. ABD’de yürütülen
SPD503-301 ve SPD503-304 çalışmaları sırasıyla 8 ve 9 haftalıktır. Her iki çalışmada da,
DEHB Değerlendirme Ölçeği (DEHB-RS-IV) skorunda yapılan tedavi değerlendirmesinde
başlangıca kıyasla son değerdeki değişiklikte guanfasin plaseboya kıyasla çok daha büyük
iyileşme göstermiştir (LS ortalama aralığında plasebo ayarlı düşüş 5,4’ten 10,0’a, p<0,02).
Sabah ya da akşam olmak üzere günde bir doz guanfasinin (1-4 mg) etkililiğini
değerlendirmek için 6-12 yaşlarındaki çocuklar ile SPD503-314 çalışması yürütülmüştür. Bu
çalışma, ABD ve Kanada’da 9 haftalık çift kör, randomize, plasebo kontrollü bir doz
optimizasyon çalışmasıdır. DEHB semptomları DEHB Değerlendirme Ölçeğindeki (DEHB-
RS-IV) başlangıca kıyasla, 8. Haftadaki (son tedavi değerlendirmesi) değişiklik olarak
değerlendirilmiştir. Uygulama zamanına (sabah veya akşam) bakılmaksızın, guanfasin
plaseboya göre anlamlı düzeyde daha büyük iyileşme sağlamıştır (sabah ve akşam doz
uygulamasına ait plasebo ayarlı LS ortalama farkı sırasıyla -9,4 ve -9,8, p<0,001).
14 / 18Psikostimulanlar ile uyarıcılarla birlikte uygulama
Psikostimulan ile uyarıcılarla birlikte uygulamanın etkisi, psikostimulanlara kısmi yanıt
verenler üzerinde yapılan ek çalışmada incelenmiştir. Bu çalışma, 9 haftalık çift kör,
randomize, plasebo kontrollü, çok merkezli doz optimizasyon çalışmasıdır. DEHB tanısı
konmuş ve psikostimulanlara standardın altında, kısmi yanıt veren 6-17 yaşlarındaki çocuk ve
adolesanlarda uzun etkili psikostimulanlara (amfetamin, lizdeksamfetamin, metilfenidat,
deksmetilfenidat) birlikte uygulandığında, guanfasinin etkililiğinin ve güvenliğinin
değerlendirilmesi amaçlanmıştır. Standardın altında yanıt, tarama ve başlangıçta DEHB-RS-
IV toplam skoru ≥24 ve CGI-S puanı ≥3 olarak tanımlanmıştır. Primer etklilik
değerlendirmesi, DEHB-RS-IV toplam skorudur.
Elde edilen sonuçlara göre, ek guanfasin tedavisi gören hastalar, ek plasebo tedavisi gören
hastalara kıyasla, DEHB-RS-IV açısından daha fazla iyileşme kaydetmiştir (20.7 (12.6) puan
– 15.9 (11.8); fark 4.9 %95 Cl 2.6, 7.2). DEHB-RS-IV yanıtıyla ilgili olarak yaş farklılıkları
gözlenmemiştir.
Karşı Gelme Semptomları ile birlikte görülen DEHB Çalışması
SPD503-307 Çalışması, DEHB görülen ve karşı gelme semptomları gösteren 6-12
yaşlarındaki çocuklarda (n=217) guanfasin (1-4 mg/gün) ile yürütülen 9 haftalık, çift kör,
randomize, plasebo kontrollü doz optimizasyon çalışmasıdır. Karşı gelme semptomları,
Conners Ebeveyn Değerlendirme Ölçeği Karşı Gelme Alt Ölçeği – revize edilmiş Uzun Form
(CPRS-R:L9) skorunda, başlangıca kıyasla sonlanım noktasındaki değişiklik olarak
değerlendirilmiştir. Sonuçlar, guanfasin grubunda, plasebo grubuna kıyasla CPRS-R:L karşı
gelme alt ölçeği skorunda başlangıca kıyasla sonlanım noktasında istatistiksel olarak anlamlı
düzeyde (p ≤ 0,05) daha büyük azalmalar olduğunu (guanfasin ve plasebo grubunda sırasıyla
10,9 ve 6,8) ve etki büyüklüğünün 0,6 (p<0,001) olduğunu göstermektedir. Bu azalmalar,
guanfasin ve plasebo için sırasıyla %56 - %33’lük yüzde düşüşü anlamına gelmektedir.
5.2. Farmakokinetik özellikler
Emilim:
Guanfasin, pediyatrik hastalarda (6-17 yaşlarındaki çocuk ve adolesanlar dahil) oral
uygulamadan yaklaşık 5 saat sonra pik plazma konsantrasyonlarına ulaşılarak kolaylıkla
emilmektedir. Erişkinkerde, açlık durumunda alıma kıyasla, guanfasin yüksek yağ içerikli
yemeklerle birlikte alındığında, ortalama guanfasin maruziyeti (Cmaks ~ %75 ve AUC ~ %40)
artmıştır (bkz. bölüm 4.2).
Dağılım:
Guanfasin, ilaç konsantrasyonundan bağımsız olarak plazma proteinlere orta derecede
bağlanır (yaklaşık %70).
Biyotransformasyon:
Guanfasin, CYP3A4/5 aracılı oksidasyon yoluyla ve sonradan faz II sülfasyon ve
glukuronidasyon reaksiyonlarıyla metabolize edilmektedir. Dolaşımdaki başlıca metabolit,
farmakolojik aktivitesi olmayan 3-OH-guanfasin sülfattır.
Guanfasin, CYP3A4 ve CYP3A5 substratıdır ve maruziyet CYP3A4 ve CYP3A5
indükleyiciler ve inhibitörlerinden etkilenmektedir. Guanfasin, insan karaciğer
mikrozomlarında, diğer büyük sitokrom P450 izoenzimlerinin (CYP1A2, CYP2B6, CYP2C8,
CYP2C9, CYP2C19, CYP2D6, CYP3A4 veya CYP3A5) aktivitelerini engellememektedir;
15 / 18guanfasin’in CYP3A, CYP1A2 ve CYP2B6’nın indükleyicisi olması da beklenmemektedir.
Taşıyıcılar:
İn vitro çalışmalara dayanarak, guanfasin bir OCT1 ve OCT2 substratıdır fakat BCRP,
OATP1B1, OATP1B3, OAT1, OAT3, MATE1 veya MATE2 substratı değildir. Guanfasin
BSEP, MRP2, OATP1B1, OATP1B3, OAT1, OAT3, OCT2 veya MATE2K inhibitörü
değildir fakat MATE1 inhibitörüdür ve maksimum portal ven konsantrasyonlarında bir OCT1
inhibitörü olabilir.
Eliminasyon:
Guanfasin, filtrasyon ve aktif sekresyon yoluyla böbrekler ve karaciğer tarafından temizlenir.
Aktif böbrek sekresyonu, OCT2 taşıyıcısı aracılığıyla gerçekleşir. Böbrekten atılım başlıca
eliminasyon yoludur (%80) ve ana ilaç, idrar radyoaktivitesinin %30’unu oluşturmaktadır.
Başlıca idrar metabolitleri, 3-hidroksi guanfasin glukuronid, guanfasin dihidrodiol, 3-hidroksi
guanfasin sülfat olmuştur.
Guanfasinin eliminasyon yarılanma ömrü yaklaşık 18 saattir.
Guanfasinin farmakokinetiği çocuk (6-12 yaş) ve adolesan (13-17 yaş) DEHB hastalarında ve
sağlıklı erişkin gönüllülerde benzerdir.
Hastalardaki karakteristik özellikler
6 yaşın altındaki çocuklar:
6 yaşın altındaki DEHB hastası olan çocuklarda guanfasin ile çalışma yapılmamıştır.
Cinsiyet:
Aynı mg/kg dozu verildiğinde sistemik guanfasin maruziyeti erkekler ve kadınlar için
benzerdir.
Irk:
Irka yönelik resmi farmakokinetik çalışmalar yapılmamıştır. Etnik kökenin guanfasin’in
farmakokinetiği üzerindeki etkisine dair hiçbir kanıt bulunmamıştır.
5.3. Klinik öncesi güvenlilik verileri
10 mg/kg/gün’e kadarlık dozlarda fareler ile yürütülen 78 haftalık çalışmalarda guanfasinin
karsinojenik etkisi gözlenmemiştir. 102 hafta boyunca, 5 mg/kg/gün guanfasin uygulanan
erkek sıçanlarda pankreas adacık adenomu insidansında anlamlı bir artış görülürken, dişi
sıçanlarda bu durum gözlenmemiştir. Klinik önem bilinmemektedir.
Guanfasin, Ames testi ve in vitro kromozom aberasyonu testi dahil olmak üzere, farklı test
modellerinde genotoksik bulunmamıştır.
Guanfasin tedavisi alan hayvanlarda (sıçan, köpek) gözlenen genel toksisite, düzeltilmemiş
QT aralığında uzama (kalp), atrofik dalak ve beyaz kan hücrelerinde azalma, etkilenmiş
karaciğer –ALT seviyeleri ve bilirubin artışı dahil, bağırsak irritasyonu ve enflamasyonu,
kreatinin ve kan üre azot düzeylerinde artış (böbrek), sadece fare ve sıçanlarda kornea
bulanıklığı (göz), alveoler makrofaj infiltrasyonu & pnömoni ve spermatogenezde azalmayı
içermiştir.
2
Dişi sıçanlar ile yürütülen fertilite çalışmasında, mg/m bazında önerilen maksimum insan
dozunun 22 katına kadarki dozlarda hiçbir advers etki gözlenmemiştir.
16 / 182
Test edilen en küçük doz olan 8 mg/kg/gün’de erkek fertilitesi etkilenmiştir; bu doz mg/m
bazında 0,12 mg/kg’lık önerilen maksimum insan dozunun 10,8 katına eşdeğerdir. Uygun
toksikokinetik verilerin eksikliği sebebiyle, insan klinik maruziyetiyle karşılaştırma
yapılamamıştır.
Guanfasin, fare ve sıçanlarda (NOAEL 0,5 mg/kg/gün) ve tavşanlarda (NOAEL 3,0
mg/kg/gün) maternal toksisite varlığında embriyofetal toksisite göstermiştir. Uygun
toksikokinetik verilerin eksikliği sebebiyle, insan klinik maruziyetiyle karşılaştırma
yapılamamıştır.
6. FARMASÖTİK ÖZELLİKLERİ
6.1. Yardımcı maddelerin listesi
Methocel K100M CR
Eudragit L100-55
Laktoz (susuz)
Mikrokristalin selüloz (Avicel PH 102)
Povidon K30
Gliserol dibehenat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
°
25 C altındaki oda sıcaklığında saklayınız.
6.5. Ambalajın niteliği ve içeriği
Kutuda, Şeffaf PVC/Aclar – Alüminyum Folyo blister ambalajlarda 7 ve 28 tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
17 / 187. RUHSAT SAHİBİ
Farma-Tek İlaç San. ve Tic. A.Ş.
Ümraniye/İstanbul
8. RUHSAT NUMARASI:
2023/156
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 27.04.2023
Son yenileme tarihi:-
10. KÜB’ÜN YENİLENME TARİHİ:
-
18 / 18