KISA ÜRÜN BİLGİSİ
1. BEŞERİ TIBBİ ÜRÜNÜN ADI
STAMİC® 40 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
40 mg Pantoprazole eşdeğer 45,1 mg Pantoprazol sodyum seskihidrat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enterik kaplı tablet
Sarı, oval şekilli, iki yüzü düzgün bikonveks enterik kaplı tablet.
4. KLİNİK ÖZELLİKLER
4.1. Terapötik endikasyonlar
12 yaşın üzerindeki çocuklarda ve erişkinlerde:
Gastroözafageyal reflü hastalığının tedavisinde endikedir.
Erişkinlerde:
• Helicobacter pylori (H.pylori) ile ilişkili duodenal ve gastrik ülserde bu
mikroorganizmanın eradikasyonu için uygun antibiyotiklerle kombine olarak,
• Peptik ülserde (duodenal ülser ve gastrik ülser),
• Zollinger Ellison Sendromu ve diğer patolojik hipersekresyonlu durumlarda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
12 yaşın üzerindeki çocuklarda ve erişkinlerde:
Gastroözafageyal reflü hastalığında
Önerilen doz günde 1 adet STAMİC® 40 mg Enterik Kaplı Tablettir. Bazı durumlarda doz iki
katına çıkarılabilir. (günlük 2 adet STAMİC® 40 mg Enterik Kaplı Tablet). 4 haftalık tedavi
sonunda iyileşmeyen hastalar için 4 haftalık ilave bir tedavi düşünülebilir.
Erişkinler:
Uygun iki antibiyotikle kombine olarak H.Pylori eradikasyonunda
H. pylori pozitif gastrik ve duodenal ülserli hastalarda, etkenin tamamen ortadan kaldırılması
için kombine tedavi uygulanmalıdır. Direnç ve uygun antibiyotiklerin reçetelenmesi için varsa
ulusal öneriler gibi resmi yerel rehberler göz önünde bulundurulmalıdır. H. pylori
eradikasyonu için direnç durumuna göre aşağıdaki kombinasyonlar önerilebilir:
1/15a) Günde 2 defa 1 Stamic 40 mg Enterik Kaplı Tablet
+ Günde 2 defa 1000 mg amoksisilin
+ Günde 2 defa 500 mg klaritromisin
b) Günde 2 defa 1 Stamic 40 mg Enterik Kaplı Tablet
+ Günde 2 defa 400-500 mg metronidazol (veya 500 mg tinidazol)
+ Günde 2 defa 250-500 mg klaritromisin
c) Günde 2 defa 1 Stamic 40 mg Enterik Kaplı Tablet
+ Günde 2 defa 1000 mg amoksisilin
+ Günde 2 defa 500 mg metronidazol (veya 500 mg tinidazol)
H. pylori eradikasyonu için kombinasyon tedavisinde ikinci STAMİC® 40 mg enterik kaplı
tablet, akşam yemeğinden 1 saat önce alınmalıdır. Kombinasyon tedavisi genellikle 7 gün
uygulanır ve toplam 2 haftaya kadar 7 gün daha uzatılabilir. Ülser tedavisi için pantoprazol
tedavisine devam edilecekse duodenal ve gastrik ülser için doz önerileri göz önüne alınmalıdır.
Kombine tedavinin gerekmediği durumlarda, örneğin hasta H.pylori negatif ise, aşağıda
belirtilen dozda STAMİC® 40 mg enterik kaplı tablet monoterapisi uygulanır:
Gastrik ülser tedavisinde
Günde 1 tablet STAMİC® 40 mg enterik kaplı tablet alınır. Bilhassa, diğer tedavilere yanıt
alınamaması gibi özel vakalarda doz iki katına çıkarılabilir (günde 2 adet STAMİC®40 mg
enterik kaplı tablet). Gastrik ülser tedavisinde genellikle 4 haftalık bir periyod gereklidir. Eğer
bu süre yeterli değilse, takip eden 4 hafta içerisinde iyileşme gözlenecektir.
Duodenal ülser tedavisinde
Günde 1 tablet STAMİC® 40 mg Enterik Kaplı Tablet alınır. Bilhassa, diğer tedavilere yanıt
alınamaması gibi özel vakalarda doz iki katına çıkarılabilir (günde 2 adet STAMİC® 40 mg
Enterik Kaplı Tablet). Duodenal ülser tedavisinde genellikle 2 haftalık bir periyod gereklidir.
Eğer bu süre yeterli değilse, vakaların tamamına yakınında ilave bir 2 haftalık tedavi süresinde
iyileşme gözlenecektir.
Zollinger Ellison Sendromu’nun ve diğer patolojik hipersekresyonlu durumlarda
Zollinger Ellison Sendromu’nun uzun dönem tedavisine 80 mg’lık (2 adet STAMİC®40 mg
Enterik Kaplı Tablet) günlük doz ile başlanmalıdır. Bundan sonra doz, gastrik asit sekresyonu
ölçümleri esas alınarak gerektiği şekilde yükseltilebilir veya düşürülebilir. Günlük doz 80
mg’ın üzerinde olduğunda, doz bölünerek günde 2 kez verilmelidir. Pantoprazol dozunun
geçici olarak 160 mg’ın üzerine çıkarılması mümkündür, ancak yeterli asit kontrolü için
gerekenden daha uzun süre uygulanmamalıdır.
Zollinger Ellison Sendromu’nda ve diğer patolojik hipersekresyonlu durumlarda tedavi süresi
sınırlandırılmamıştır ve klinik gereksinimlere göre ayarlanmalıdır.
2/15Uygulama şekli:
Ağızdan kullanım için.
STAMİC® çiğnenmemeli veya kırılmamalı; yemekten bir saat önce su ile bütün olarak
yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozulmuş hastalarda doz ayarlamasına gerek yoktur. Böbrek yetmezliği
olan hastalarda STAMİC®’ın kombine tedavisine dair etkililik ve güvenlilik ile ilgili veri
olmadığından, bu hastalarda H.pylori eradikasyonu için STAMİC ile kombine tedavi
uygulanmamalıdır. (Bkz. Bölüm 5.2).
Karaciğer yetmezliği:
Ağır karaciğer yetmezliği olan hastalarda günlük 20 mg pantoprazol dozu (1 adet STAMİC®
20 mg) aşılmamalıdır. Orta ve ağır derecede karaciğer yetmezliği olan hastalarda STAMİC’ın
kombine tedavisine dair etkililik ve güvenlilik ile ilgili veri olmadığından, bu hastalarda
H.pylori eradikasyonu için STAMİC ile kombine tedavi uygulanmamalıdır. (Bkz. Bölüm 4.4).
Pediyatrik popülasyon:
12 yaşın altındaki çocuklarda etkililik ve güvenliliğine ilişkin kısıtlı veri bulunması nedeniyle,
STAMİC® ‘in, bu yaş grubundaki çocuklarda kullanılması önerilmemektedir (Bkz. Bölüm
5.2).
Geriyatrik popülasyon:
Yaşlılarda doz ayarlamasına gerek yoktur. (Bkz. Bölüm 5.2).
4.3. Kontrendikasyonlar
STAMİC® bileşimindeki etkin maddeye, dallanmış benzimidazollere veya Bölüm 6.1’de
listelenmiş olan yardımcı maddelerden herhangi birine karşı aşırı duyarlılığı bilinen hastalarda
kullanılmamalıdır.
4.4. Özel kullanım uyarıları ve önlemleri
Karaciğer yetmezliği:
Ağır karaciğer yetmezliği olan hastalarda pantoprazol ile tedavi sırasında, özellikle de uzun
süreli kullanımda, karaciğer enzimleri düzenli olarak izlenmelidir. Karaciğer enzimlerinin
yükselmesi durumunda STAMİC® kullanımı kesilmelidir. (Bkz. Bölüm 4.2).
Kombine tedavi
Kombine tedavi sırasında diğer ilaçların ürün bilgileri göz önüne alınmalıdır.
3/15Gastrik malignite:
Pantoprazole semptomatik yanıt, gastrik malignite semptomlarını maskeleyebilir ve tanıyı
geciktirebilir. Herhangi bir alarm semptomunun varlığında (örn. beklenmeyen kilo kaybı,
tekrarlayan kusmalar, disfaji, hematemez, anemi veya melena) ve gastrik ülser şüphesinde ya
da varlığında, malignite olasılığı dışlanmalıdır.
Uygun tedaviye rağmen semptomlar hala devam ediyorsa ileri tetkikler yapılmalıdır.
HIV proteaz inhibitörleri ile birlikte kullanım:
Pantoprazolün, atazanavir gibi emilimi asidik intragastrik pH’ya bağımlı olan HIV proteaz
inhibitörleri ile eşzamanlı uygulanması, biyoyararlanımlarındaki anlamlı azalmadan ötürü
önerilmez (Bkz. Bölüm 4.5).
B12 vitamini emilimi üzerindeki etki:
Zollinger-Ellison sendromu ve uzun süreli tedavi gerektiren diğer patolojik hipersekresyon
durumlarında pantoprazol, tüm diğer asit bloke edici ilaçlar gibi, hipoklorhidri veya
aklorhidriye bağlı olarak B12 vitamini (siyanokobalamin) emilimini azaltabilir. Bu durum,
B12 vitamini vücut stokları azalmış veya emiliminin azalması yönünde risk faktörleri olan
uzun süreli tedavi gören hastalarda ya da ilgili klinik semptomların gözlenmesi durumunda
göz önünde bulundurulmalıdır.
Uzun süreli tedavi:
Özellikle 1 yıllık sürenin aşıldığı uzun süreli tedavilerde, hastalar düzenli olarak
gözlenmelidir.
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça,
el bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir.
Çoklu günlük dozlar ve uzun süreli PPI tedavisi (bir yıl ya da daha fazla) şeklinde tanımlanan
yüksek doz alan ağırlıklı olarak yaşlı hastalarda veya bilinen diğer risk faktörleri olan
hastalarda kırık riski artmıştır. Hastalar, tedavi edildikleri durum için uygun olan en düşük
dozda ve en kısa süreli PPI tedavisini almalıdırlar.
Gözlemsel çalışmalar PPI’lerinin toplam kırık riskini %10-40 oranında arttırabileceğini ortaya
koymaktadır. Bu artışın bir kısmı diğer risk faktörleri ile ilgili olabilir. Osteoporoz riski taşıyan
hastalar mevcut tedavi kılavuzları doğrultusunda tedavi olmalı ve yeterli miktarda D vitamini
ve kalsiyum almalıdır.
Hipomagnezemi:
PPI’larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
yorgunluk, tetani, deliryum, baş dönmesi, konvülziyon, ventriküler aritmiler ve nöbetleri
4/15içermektedir. Çoğu hastada hipomagnezami tedavisi magnezyum replasmanını ve PPI
tedavisinin kesilmesini gerektirmektedir.
Uzun süre tedavi alması beklenen ya da PPI’ları digoksin gibi ilaçlar ya da hipomagnezamiye
neden olabilecek ilaçlarla (örn. diüretikler) birlikte alan hastalar için, sağlık mesleği
mensupları PPI tedavisine başlamadan önce ve daha sonra periyodik olarak magnezyum
düzeylerini takip edebilirler.
Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A (CgA)
düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPİ tedavisine en az 5 gün ara vermeli ve eğer
başlangıçtaki CgA düzeyleri yüksek ise PPI tedavisinin kesilmesinden 14 gün sonra testi tekrar
etmelidirler. Eğer seri testler yapılıyorsa (örn. monitorizasyon için), testler arasındaki referans
aralıkları değişebileceği için testler aynı laboratuvarda yapılmalıdır.
Non-steroidal Anti-inflamatuar İlaçlar (NSAİİ) ile birlikte kullanım:
Seçici olmayan NSAİİ’lerin indüklediği gastroduodenal ülserin önlenmesi amacıyla
STAMİC® kullanımı, sürekli NSAİİ tedavisine ihtiyaç duyan ve gastrointestinal
komplikasyonlar geliştirme riski yüksek olan hastalarla sınırlandırılmalıdır. Yüksek risk,
yaşlılık (65 yaş üzeri), gastrik veya duodenal ülser hikayesi veya üst gastrointestinal kanama
hikayesi gibi bireysel risk faktörlerine göre değerlendirilmelidir.
Bakterilerin yol açtığı gastrointestinal enfeksiyonlar:
Proton Pompası İnhibitörleri gibi Salmonella ve Campylobacter veya C. difficile gibi
bakterilerin yol açtığı gastrointestinal enfeksiyon riskinde az da olsa bir artışa neden olabilir.
Subakut kütanöz lupus eritematozus
Proton pompa inhibitörleri çok seyrek olarak subakut kütanöz lupus eritematozus vakaları ile
ilişkilendirilmiştir. Özellikle derinin güneşe maruz kalan alanlarında olmak üzere lezyonların
ortaya çıkması ve artraljinin eşlik etmesi durumlarında hasta acilen tıbbi yardım almalı ve
sağlık mesleği mensubu STAMİC® tedavisinin kesilmesini değerlendirmelidir. Daha önce bir
proton pompa inhibitörü tedavisi sonrası subakut kütanöz lupus eritematozus gelişmiş olması,
aynı durumun diğer proton pompa inhibitörlerin ile de görülme riskini arttırır.
Laboratuvar testleri:
Artmış Kromogranin A (CgA) düzeyi, nöroendokrin tümörlere yönelik incelemeleri
etkileyebilir. Bundan kaçınmak için STAMİC® tedavisi, CgA ölçümlerinden en az 5 gün önce
durdurulmalıdır (Bkz. Bölüm 5.1). CgA ve gastrin düzeyleri ilk ölçümden sonra referans
aralığa dönmemişse, proton pompa inhibitörü tedavisi kesildikten 14 gün sonra ölçümler
tekrarlanmalıdır.
5/15Alkol, gastrik mukozada irritasyona neden olabileceğinden tedavi sırasında alkol kullanımından
kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
pH’ya bağımlı emilim farmakokinetiğine sahip tıbbi ürünler:
Şiddetli ve uzun süren gastrik asit sekresyonu inhibisyonu nedeniyle STAMİC®, gastrik
pH’nın oral yararlanımında önemli bir belirleyici olduğunda, örneğin ketokonazol,
itrakonazol, posakonazol gibi bazı azol anti-fungaller ve erlotinib gibi diğer ilaçların emilimini
etkileyebilir.
HIV proteaz inhibitörleri:
Pantoprazolün, atazanavir gibi emilimi asidik intragastrik pH’ye bağımlı olan HIV proteaz
inhibitörleri ile birlikte kullanımı, biyoyararlanımlarındaki anlamlı azalmadan ötürü tavsiye
edilmemektedir.
HIV proteaz inhibitörlerinin bir proton pompası inhibitörü ile kombinasyonundan
kaçınılamazsa, yakın klinik takip (örn., virüs yükü) önerilir. Günde 20 mg’lık pantoprazol dozu
aşılmamalıdır. HIV proteaz inhibitörlerinin dozajının ayarlanması gerekebilir.
Kumarin antikoagülanları (fenprokumon veya varfarin)
Klinik farmakokinetik çalışmalarda pantoprazolün fenprokumon veya varfarin ile eşzamanlı
olarak uygulanması sırasında etkileşim görülmemiştir. Ancak pazarlama sonrası dönemde
PPI’ları fenprokumon veya varfarinile eş zamanlı alan hastalar arasında çok az sayıda izole
vakalarda International Normalized Ratio (INR) değişiklikleri rapor edilmiştir. INR ve
protrombin zamanındaki artışlar anormal kanamaya ve hatta ölüme yol açabilir. Pantoprazol
ve varfarin veya fenprokumon ile tedavi edilen hastaların INR ve protrombin zamanında artış
açısından izlenmeleri gerekmektedir.
Metotreksat
Yüksek doz metotreksat (örneğin 300 mg) ve proton pompa inhibitörünün birlikte kullanımının
bazı hastalarda metotreksat seviyelerini arttırdığı rapor edilmiştir. Bu nedenle, örneğin kanser
ve psöriazis hastalığı için yüksek doz metotreksat kullanılırken, pantoprazol kullanımının
geçici olarak durdurulmasının değerlendirilmesi gerekebilir.
Diğer etkileşim çalışmaları:
Pantoprazol sitokrom P450 enzim sistemi aracılığı ile büyük ölçüde karaciğerde metabolize
olur. Ana metabolik yolak CYP2C19 ile demetilasyondur ve diğer metabolik yolaklar
CYP3A4 ile oksidasyonu içerir.
Aynı enzim sistemiyle metabolize olan karbamazepin, diazepam, glibenklamid, nifedipin ve
levonorgestrel ve etinil östradiol gibi oral kontraseptifler gibi tıbbi ürünler ile yapılan etkileşim
çalışmaları, klinik açıdan önemli olan etkileşimlere işaret etmemektedir.
6/15Pantoprazolün aynı enzim sistemi kullanılarak metabolize edilen diğer tıbbi ürünler veya
bileşikler ile etkileşimi göz ardı edilemez.
Bir dizi etkileşim çalışması, pantoprazolün CYP1A2 (kafein, teofilin gibi), CYP2C9
(piroksikam, diklofenak, naproksen gibi), CYP2D6 (metoprolol gibi), CYP2E1 (etanol gibi)
ile metabolize olan aktif maddelerin metabolizmasını veya digoksinin p glikoprotein ile ilişkili
emilimini etkilemediğini göstermiştir.
Antasitlerle birlikte verildiğinde etkileşme görülmemiştir.
Ayrıca klaritromisin, metronidazol, amoksisilin gibi antibiyotiklerin pantoprazol ile eş zamanlı
uygulanmasına dair etkileşim çalışmaları da yapılmıştır. Klinik açıdan önemli etkileşimler
gözlenmemiştir.
CYP2C19’u inhibe eden veya indükleyen tıbbi ürünler:
Fluvoksamin gibi CYP2C19 inhibitörleri pantoprazole sistemik maruziyeti artırabilir.
Fluvoksamin gibi CYP2C19 inhibitörleri ile tedavi edilen hastalarda ya da hepatik bozukluğu
olanlarda uzun süre yüksek dozlarda pantoprazol kullanımında pantoprazol dozunun
azaltılması düşünülebilir.
Rifampisin ve sarı kantaron (Hypericum perforatum) gibi CYP2C19 ve CYP3A4’ü etkileyen
enzim indükleyicileri bu enzim sistemleri ile metabolize edilen PPI’ların plazma
konsantrasyonlarını azaltabilir.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (kontrasepsiyon)
Levonorgestrel ve etinil östradiol içeren bir oral kontraseptif ile yapılan spesifik testlerde,
klinik açıdan anlamlı bir etkileşme gözlenmemiştir (Bkz. Bölüm 4.5)
Gebelik dönemi
Sınırlı sayıda (300-1000 arasında gebelik sonucu) gebelikte maruz kalma olgularından gelen
veriler, STAMİC®’ın gebelik üzerinde ya da fetusun/yeni doğan çocuğun sağlığı üzerinde
advers etkileri (malformasyona yol açma veya föto/neonatal toksisitesiye sahip olma)
olduğunu göstermemektedir. Bugüne kadar herhangi önemli bir epidemiyolojik veri elde
edilmemiştir. Hayvanlar üzerinde yapılan çalışmalar, üreme toksisitesinin bulunduğunu
göstermiştir (Bkz.Bölüm 5.3).
İnsanlara yönelik potansiyel risk bilinmemektedir.
Bir önlem olarak gebelik sırasında STAMİC® kullanımından kaçınılmalıdır.
7/15Laktasyon dönemi
Hayvan çalışmaları pantoprazolün süte geçtiğini göstermiştir. Pantoprazolün anne sütüne
geçişi raporlanmıştır. Yeni doğanlar/bebekler için risk göz ardı edilemez. Bu nedenle
emzirmeye devam edilip edilmeyeceğine veya STAMİC tedavisine devam edilip
edilmeyeceğine emzirmenin çocuğa yararı ve STAMİC tedavisinin anneye yararı açısından bir
değerlendirme yapıldıktan sonra, karar verilmelidir.
Üreme yeteneği / Fertilite
Hayvan çalışmalarında pantoprazol uygulamasını takiben fertilite bozukluğuna dair bir kanıta
rastlanmamıştır (Bkz. Bölüm 5.3).
4.7. Araç ve makine kullanımı üzerindeki etkiler
Pantoprazolün araç ve makine kullanma yeteneği üzerinde etkisi yoktur veya ihmal edilebilir
düzeydedir.
Baş dönmesi ve görsel bozukluklar gibi advers ilaç etkileşimleri gözlenebilir. (bkz. bölüm 4.8)
Bu advers olayların görülmesi durumunda hasta araç veya makine kullanmamalıdır.
4.8. İstenmeyen etkiler
Hastaların yaklaşık %5’inin advers ilaç reaksiyonları yaşadığı tahmin edilmektedir. En fazla
bildirilen advers reaksiyonlar diyare ve baş ağrısıdır, her iki durum da hastaların yaklaşık
%1’inde gözlenmiştir.
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın ( ≥1/10); yaygın (≥ 1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Her sıklık grubunda advers reaksiyonlar azalan ciddiyet sırasına göre sunulmuştur.
Tablo 1. Klinik çalışmalar ve pazarlaması sonrası deneyimde pantoprazol kullanımı ile advers
reaksiyonlar
Sıklık
Yaygın Yaygın olmayan Seyrek
Bilinmiyor
Organ Çok Seyrek
sistemi
Kan ve lenf sistemi Trombositopeni Agranülositoz Agositoz
hastalıkları Agranülositoz Lökopeni;
Pansitopeni Agranülositoz
Bağışıklık Hipersens itivite
sistemi (Anaflaktik şok ve
hastalıkları anaflaktik
reaksiyonlar
dahil)
duyarlılık
8/15Sıklık
Yaygın Yaygın olmayan Seyrek Bilinmiyor
Organ Çok Seyrek
sistemi
Metabolizma ve Hiperlipidemi ve Hiponatremi
beslenme lipid artışı Hipomagnezemi (bkz
hastalıkları (trigliseridler, bölüm 4.4.)
kolesterol), kilo Hipokalsemi(1)
değişiklikleri Hipokalemi
Psikiyatrik Uyku Depresyon Dezoriyantasyon Halüsinasyon;
hastalıklar bozuklukları (ve daha (ve daha Konfüzyon özellikle
kötüleşmesi) kötüleşmesi) predispoze hastalarda;
daha önceden mevcut ise
daha da kötüleşmesi)
Sinir sistemi Baş dönmesi; Tat alma Parestezi
hastalıkları Baş ağrısı, bozuklukları
Göz hastalıkları Görme
Bozuklukları/
bulanık görme
Gastrointestinal Fundik bez Diyare;
hastalıklar polipleri Bulantı/kusma, Mikroskopik kolit
Abdominal
(benign)
gerginlik ve
şişkinlik;
Konstipasyon;
Ağız kuruluğu;
Abdominal ağrı ve
rahatsızlık;
Hepatobiliyer Karaciğer Bilirubin artışı Hepatoselüler hasar,
hastalıklar enzimlerinde sarılık, hepatoselüler
artış yetmezlik
(transaminazlar,
γ-GT)
Deri ve derialtı Kaşıntı/ Ürtiker; Stevens-Johnson
dokusu hastalıkları Ekzantem/ Anjiyoödem; sendromu, Lyell
döküntüsü; sendromu, Erythema
Prurit multiform,
Fotosensitivite
Subakut kütanöz lupus
eritematozus (Bkz.
Bölüm 4.4).
Kas-iskelet Kalça, el bileği ve Artralji, Miyalji Kas spazmı (2)
bozuklukları, bağ omurga kırığı (bkn
dokusu ve kemik bölüm 4.4)
hastalıkları
9/15Sıklık
Yaygın Yaygın olmayan Seyrek Bilinmiyor
Organ Çok Seyrek
sistemi
Böbrek ve idrar İnterstisyel nefrit
yolu (böbrek yetmezliğine
hastalıkları doğru ilerleme olasılığı
ile)
Üreme sistemi ve Jinekomasti
meme hastalıkları
Genel Halsizlik, Vücut
bozukluklar ve yorgunluk ve sıcaklığında artış
uygulama yerine keyifsizlik Periferik ödem
özgü
rahatsızlıklar
(1) Hipomagnezemi ile ilişkili olarak hipokalsemi
(2) Elektrolit bozukluklarının bir sonucu olarak kas spazmı
Şüpheli advers reaksiyonlarının raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.(www.titck.gov.tr; ve
eposta :tufam@titck.gov.tr; tel:0800 314 00 08 faks:0312 218 35 99)
4.9. Doz aşımı ve tedavisi
İnsanlarda doz aşımı belirtileri bilinmemektedir. 2 dakika içinde 240 mg i.v. dozlara kadar
uygulanmış ve iyi tolere edilmiştir. Pantoprazol proteinlere yüksek oranda bağlandığı için,
hemen diyaliz edilemez. Aşırı dozda alınması sonucu zehirlenme belirtileri görüldüğünde
semptomatik ve destekleyici tedavi uygulanması dışında bir terapötik uygulama tavsiye
edilemez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Proton pompası inhibitörleri
ATC kodu: A02BC02
Etki Mekanizması
Pantoprazol bir sübstitüye benzimidazol olup, pariyetal hücrelerde bulunan proton
pompalarına spesifik etkisi ile midede hidroklorik asit salgılanmasını inhibe eder.
Pantoprazol, pariyetal hücrelerin asidik ortamında aktif formuna dönüşür ve midede
hidroklorik asit üretiminin son aşaması olan H+, K+-ATPaz enziminin inhibisyonunu sağlar.
İnhibisyon doza bağlı olup, hem bazal hem de stimule asit salgılanmasını etkiler. Birçok
10/15hastada semptomların düzelmesi iki hafta içinde gerçekleşir. Diğer proton pompası
inhibitörleri ve H2 reseptör inhibitörlerinde olduğu gibi pantoprazol ile tedavi, midedeki
asiditeyi azaltır ve böylece asiditedeki azalmayla orantılı olarak gastrin artışı sağlar. Gastrin
artışı geri dönüşümlüdür. Pantoprazol, enzimle reseptör distalinde etkileştiği için öteki
maddelerle stimülasyondan da etkilenmeksizin (asetilkolin, histamin, gastrin) hidroklorik asit
sekresyonunu inhibe eder. Oral veya intravenöz uygulamada aynı etki görülür.
Farmakodinamik Etkiler
Açlık durumundaki gastrin değerleri pantoprazol ile artar. Kısa süreli kullanımda çoğu
durumda normalin üst limitini aşmaz. Uzun süreli tedavide pek çok durumda gastrin seviyesi
iki katına çıkar. Ancak nadir durumlarda aşırı artış meydana gelir. Sonuç olarak, uzun süreli
tedavi süresince çok az vakada (basit veya adenomatoid hiperplazi) midedeki spesifik endokrin
(ECL) hücrelerinin sayısında hafif ila orta derecede artış meydana gelir. Ancak bugüne kadar
gerçekleştirilmiş olan çalışmalara göre, hayvanlar üzerinde yapılan çalışmalarda gözlenen
karsinoid prekürsör (atipik hiperplazi) veya gastrik karsinoid oluşumu (bkz bölüm 5.3),
insanlarda gözlenmemiştir.
Antisekretuar tıbbi ürünlerle tedavi sırasında azalmış gastrik asit salıverilmesine yanıt olarak
serum gastrin düzeyleri yükselir. Aynı zamanda, azalmış gastrik asiditeye bağlı olarak CgA
artar. Artmış CgA düzeyleri, nöroendokrin tümörler için yapılan tanı incelemelerinde yanlış
sonuçlara neden olabilir.
Yayınlanmış bazı geçerli kanıtlara göre proton pompa inhibitörleri ile tedaviye CgA düzey
ölçümünden 5-14 gün öncesinde ara verilmesi gerekir. Bu uygulamanın nedeni PPI tedavisine
bağlı olarak artmış olan CgA düzeylerinin referans değerlere inmesine olanak vermektir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur.
Proton pompası inhibitörleri ile tedavi, Salmonella ve Camphylobacter ve muhtemelen ayrıca
hastanede yatan hastalarda Clostridum difficile gibi gastrointestinal enfeksiyonların riskini az
da olsa arttırabilir.
Hayvanlar üzerinde yapılan çalışmaların sonuçlarına göre, pantoprazol ile bir yılı aşan uzun
süreli tedavinin, tiroidin endokrin parametreleri üzerindeki etkisi tamamen göz ardı edilemez.
5.2. Farmakokinetik özellikler
Genel özellikler
Emilim:
Pantoprazol hızla absorbe edilir ve 40 mg oral tek dozdan sonra bile maksimum plazma
düzeyine ulaşır. Uygulamadan ortalama 2,5 saat sonra yaklaşık 2-3 mcg/mL olan serum
konsantrasyonlarına ulaşılır ve bu değerler çoklu uygulamadan sonra sabit kalır.
Farmakokinetik tek doz veya tekrarlayan dozlardan sonra değişiklik göstermez.
11/15Tabletin mutlak biyoyararlanımı yaklaşık % 77’dir. Besinlerle birlikte alınması Eğri Altında
Kalan Alan (EAA) değerini, maksimum serum konsantrasyonunu ve sonuçta biyoyararlanımı
etkilemez. Besinlerle birlikte alınması sadece gecikme süresinin değişkenliğini artırır.
Dağılım:
Pantoprazol serum proteinlerine yaklaşık %98 oranında bağlanır. Dağılım hacmi yaklaşık 0,15
L/kg’dır.
Biyotransformasyon:
Pantoprazolün tamamına yakını karaciğerde metabolize olur. Ana metabolik yolak CYP2C19
ile demetilasyon ile bunu izleyen sülfat konjugasyonudur, diğer metabolik yolak CYP3A4 ile
oksidasyondur.
Eliminasyon:
Terminal yarılanma ömrü yaklaşık bir saattir ve klerens yaklaşık 0,1l/h/kg’dır. Eliminasyonun
geciktiği birkaç vaka görülmüştür. Pantoprazolün pariyetal hücrelerin proton pompalarına
spesifik olarak bağlanması nedeniyle, eliminasyon yarı-ömrü, daha uzun etkinlik süreleri ile
orantılı değildir (asit sekresyonunun inhibisyonu).
Pantoprazol metabolitleri başlıca renal yolla (yaklaşık %80’i), kalanı feçes ile atılır.
Gerek serum gerekse idrardaki ana metabolit, sülfatla konjuge olan desmetilpantoprazoldür.
Ana metabolitin yarılanma ömrü (yaklaşık 1,5 saat), pantoprazolden daha uzun değildir.
Doğrusallık/doğrusal olmayan durum:
STAMİC’in farmakokinetiği, tek doz veya tekrarlayan dozlardan sonra değişiklik göstermez.
10-80 mg’lık doz aralığında, hem oral hem intravenöz uygulamadan sonra pantoprazolün
plazma kinetiği doğrusaldır.
Hastalardaki karakteristik özellikler
Zayıf metabolize ediciler:
Avrupa popülasyonunun yaklaşık %3’ü fonksiyonel CYP2C19 enziminden yoksundur ve bu
kişiler zayıf metabolize ediciler olarak adlandırılırlar. Bu bireylerde pantoprazolün
metabolizması esas olarak muhtemelen CYP3A4 enzimiyle gerçekleşir. 40 mg pantoprazolün
tek doz uygulanmasından sonra, plazmakonsantrasyon eğrisinin altında kalan alan zayıf
metabolize edicilerde, fonksiyonel CYP2C19 enzimine sahip kişilerden (ekstansif metabolize
ediciler) 6 kat daha büyüktür. Ortalama doruk plazma konsantrasyonları %60 artmıştır. Bu
bulgular pantoprazolün pozolojisi için bir öneri niteliğinde değildir.
Böbrek yetmezliği:
Böbrek fonksiyonu bozulmuş hastalar (diyaliz hastaları dahil) için doz azaltılmasına gerek
yoktur. Bu hastalarda sağlıklı kişilerde olduğu gibi pantoprazol yarı ömrü kısa olup, çok küçük
miktarda diyalize edilebilir. Başlıca metabolitinin yarı ömrü biraz uzamasına rağmen (2-3
saat), atılım hızlı olduğundan birikme söz konusu değildir.
12/15Karaciğer yetmezliği:
Karaciğer sirozu olan hastalarda (Child’e göre sınıf A ve B) yarı ömrü 7-9 saat ve EAA
değerleri 5-7 kat artmasına rağmen, maksimum serum konsantrasyonu sağlıklı kişilere nazaran
sadece 1,5 kat kadar az bir miktarda artmıştır.
Pediyatrik popülasyon:
20 veya 40 mg pantoprazolün 5-16 yaşlarındaki çocuklara tek doz oral olarak
uygulanmasından sonra EAA ile C değerleri, yetişkin değerlerinin aralığındadır.
max
0,8 veya 1,6 mg/kg pantoprazolün 2-16 yaş arasındaki çocuklara tek doz intravenöz yolla
uygulanmasından sonra, pantoprazol klerensi ile yaş veya kilo arasında anlamlı bir ilişki
bulunmamıştır. EAA ve dağılım hacmi, yetişkinlerden elde edilen verilerle uyumludur.
Geriyatrik popülasyon:
Yaşlı gönüllülerde gençlere nazaran görülen EAA ve Cmaks değerlerindeki hafif artış klinik
açıdan önemli değildir.
5.3. Klinik öncesi güvenlilik verileri
Klasik farmakolojik güvenlik çalışmaları, tekrarlanmış dozlarda toksisite ve genotoksisite
çalışmalarından elde edilen preklinik veriler insanlara özel bir tehlikenin söz konusu
olmadığını göstermektedir.
Sıçanlar üzerinde 2 yıl boyunca yapılan karsinojenisite testlerinde nöroendokrin neoplazmalar
bulunmuştur. Ayrıca, sıçanların ön midelerinde pullu hücre papillomaları bulunmuştur.
Substitüe benzimidazoller vasıtasıyla gastrik karsinoidlerin oluşumuna neden olan mekanizma
dikkatlice incelenmiş ve sıçanda kronik yüksek dozlu tedavi esnasında serum gastrin
seviyelerinde meydana gelen artışların sekonder bir reaksiyonu olarak görüldüğü sonucuna
varılmıştır. Rodentler üzerinde yapılan iki yıllık çalışmalarda, sıçanlarda ve dişi farelerde
karaciğer tümörlerinin sayısında artış gözlenmiştir ve pantoprazolün, yüksek oranda
karaciğerde metabolize olmasından kaynaklandığı şeklinde yorumlanmıştır.
En yüksek dozu (200 mg/kg) alan sıçan grubunda tiroidin neoplastik değişimlerinde hafif artış
gözlenmiştir. Bu neoplazmaların meydana gelişi, sıçan karaciğerinde tiroksinin yıkımında
pantoprazolün neden olduğu değişimlerle ilişkilendirilmiştir. İnsanda terapötik doz düşük
olduğundan, tiroid bezlerine zararlı etki beklenmez.
Kemik gelişimini değerlendirmek için tasarlanan peri-postnatal bir sıçan üreme çalışmasında,
insan klinik maruziyetinin yaklaşık 2 katı maruziyette (Cmax), yavru toksisitesi belirtileri
(mortalite, düşük ortalama vücut ağırlığı, düşük ortalama vücut ağırlığı artışı ve azalmış kemik
gelişimi) gözlenmiştir. İyileşme evresinin sonunda kemik parametreleri gruplar arasında
benzer bulunmuş ve ilaçsız iyileşme döneminden sonra vücut ağırlıkları da geri dönüşümlü
olma eğiliminde olmuştur. Artmış mortalite sadece sütten kesilmiş sıçan yavrularında (21 güne
kadar) rapor edilmiş olup bunun 2 yaşına kadar olan bebeklere tekabül ettiği tahmin
edilmektedir. Bu bulgunun pediatrik popülasyonla ilgisi belirsizdir. Sıçanlarla yapılan bir
önceki daha düşük dozlardaki 3 mg/kg'da yapılan peri-postnatal çalışmada düşük doz 5 mg/kg
ile karşılaştırıldığında herhangi bir advers etki görülmemiştir.
13/15Yapılan araştırmalarda fertilitenin bozulmasına veya teratojen etkiye ilişkin herhangi bir kanıt
bulunmamıştır.
Sıçanda plasentaya geçiş araştırılmış ve gebeliğin ilerlemesiyle arttığı bulunmuştur. Sonuç
olarak fetüs pantoprazol konsantrasyonu doğumdan kısa süre önce artar.
6. FARMASÖTİK ÖZELLİKLER
6.1. Yardımcı maddelerin listesi
Kroskarmeloz sodyum
Kalsiyum stearat
Krospovidon
Mannitol DC (E 421)
Sodyum karbonat anhidri
Koloidal anhidri silika
Kaplama:
Hipromelloz asetat süksinat
Trietil sitrat
Sarı demir oksit (E 172)
Sodyum lauril sülfat
Hidroksi propil metil selüloz
Talk
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25 oC’nin altındaki oda sıcaklığında saklayınız.
6.5. Ambalajın niteliği ve içeriği
14 ve 28 enterik kaplı tablet içeren alu-alu blister.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
14/157. RUHSAT SAHİBİ
Helba İlaç İç ve Dış San. Tic. A. Ş.
Çamlık Mah. Pamuk Sok. A Blok Apt. No: 12-16/17
Ümraniye-İstanbul/Türkiye
Tel: 0216 365 41 47
Fax: 0216 365 41 48
e-mail : helba@helba.com.tr
8. RUHSAT NUMARASI(LARI) :
234/75
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.08.2011
Ruhsat yenileme tarihi:
10. KÜB’ÜN YENİLENME TARİHİ: -
15/15