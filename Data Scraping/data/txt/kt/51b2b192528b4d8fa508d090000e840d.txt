1 
  
 
KULLANMA TALİMATI  
 TYLOLFEN HOT 500 mg + 10 mg + 4 mg  / 20 g tek kullanımlık oral çözelti hazırlamak için 
toz  
Ağız yoluyla alınır.  
 
• Etkin madde:  Her 20 g poşet 500 mg Parasetamol , 10 mg fenilefrin hidroklorür ve 4 mg 
klorfeniramin maleat içerir.  
• Yardımcı maddeler:  PVP K30, pudra şekeri, kinolin sarısı, sitrik asit (anhidr), tartarik asit, 
sodyum bikarbonat, sodyum karbonat (anhidr), sodyum benzoat  (E211) , rafine şeker, toz 
limon aroması  
 
Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız. 
 
Bu Kullanma Talimatında:  
 
1. TYLOLFEN HOT nedir ve ne için kullanılır?  
2. TYLOLFEN HOT ’ı kullanmadan önce dikkat edilmesi gerekenler  
3. TYLOLFEN HOT nasıl kullanılır?  
4. Olası yan etkiler nelerdir? 
5. TYLOLFEN HOT ’ın saklanması  
 
 
Başlıkları yer almaktadır. 2 
 1.  TYLOLFEN HOT nedir ve ne için kullanılır?  
• TYLOLFEN HOT , Poşetler içinde beyazımsı-  sarı renkli, limon kokulu, akıcı granüler 
tozdur.  
 
• TYLOLFEN HOT , bir ağrı kesici ve ateş düşürücü (parasetamol), bir antihistaminik 
(klorfeniramin maleat) ve mukozanın şişkinliğini azaltarak tıkanıklıkları gideren bir 
dekonjestan ( fenilefrin hidroklorür) olmak üzere  üç etkin madde içeren kombine bir ilaçtır.  
• TYLOLFEN HOT , kutuda 6 ve 12 poşet halinde, tripleks poşet (pol yester / alüminyum / 
polietilen)  ambalajlarda sunulmaktadır. 
• TYLOLFEN HOT grip ve soğuk algınlığına bağlı ateş, üşüme, vücut ağrıları, baş ağrısı, 
burun tıkanıklığı , hapşırma ve burun akıntısı gibi belirtilerini azaltır. 
 
2.  TYLOLFEN HOT’ı kullanmadan önce dikkat edilmesi gerekenler  
 
TYLOLFEN HOT’ı aşağıdaki durumlarda KULLANMAYINIZ  
 
Eğer:  
 
• Etkin maddeler veya diğer adrenerjik ilaçlara veya TYLOLFEN HOT’ın  içerdiği 
maddelerden herhangi birine karşı (bkz. yardımcı maddeler listesi) alerjiniz varsa,  
• Şidde tli kalp -damar, karaciğer (Child -Pugh kategorisi > 9) veya böbrek hastalığınız varsa, 
• Şiddetli yüksek tansiyon veya hızlı kalp atışının eşlik ettiği bir hastalığınız varsa,  
• İdrara çıkma sonrası, mesanede bir miktar idrarın kaldığı, prostat adenomu denilen 
rahatsızlığınız varsa,  
• Mesane ya da bağırsaklarınızda tıkanıklık varsa, 
• Midenizde daralmaya neden olan peptik ülseriniz varsa,  
• Astım dâhil  olmak üzere herhangi bir akciğer hastalığınız varsa,  
• Göz tansiyonunuz (glokom) varsa,  
• Glukoz 6- fosfat dehidrojenaz enzim eksikliğiniz varsa (kırmızı kan hücrelerini oksidasyon 
reaksiyonları denen hasar verici durumdan koruyan proteinin eksikliği),  
• Sara (Epilepsi) hastasıysanız,  
• Parasetamol içeren başka ilaç kullanıyorsanız, 
• Hamileyseniz veya bebeğinizi emziriyorsanız  
• 12 yaşından küçükseniz  
 
  
TYLOLFEN HOT’ ı aşağıdaki durumlarda DİKKATLİ KULLANINIZ  
 
Eğer:  
 
• Alkol alan kişilerde karaciğer zehirlenmesi (hepatotoksisite ) riski nedeniyle günlük alınan 
parasetamol dozunun 2000 mg’ı aşmaması gerekir.  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Birden (akut) y üksek doz verildiğinde ciddi karaciğer toksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır. 3 
 • Geçmişte kalbin atım hızının bozulmasına (aritmi) bağlı olarak Torsades de Pointes veya 
QT uzaması görüldü ise,  
• Kalp -damar sistemi hastalıklarınız varsa,  
• Serebral ateroskleroz hastasıysanız,  
• Belirsiz nedenle tansiyonunuz düşüyorsa (idiyopatik ortostatik hipotansiyon) varsa,  
• Feokromositoma  (böbreküstü bezlerinde oluşan bir tümör olup, adrenalin miktarında 
artışa sebep olur) hastasıysanız, 
• Tiroid fonksiyon bozukluğunuz varsa,  
• Prostat büyümeniz varsa,  
• Bronşiyal astımınız varsa, 
• Şeker (Diabetes mellitus) hastasıysanız,  
• Karaciğer enzimlerinde y ükselme (örneğin alanin aminotransferaz (ALT) düzeyi) ve gelip 
geçici sarılıkla karakterize kalıtsal bir hastalık olan Gilbert sendromunuz varsa , 
• Ameliyat olacaksanız,  
• Depresyon, psikiyatrik ya da duygusal bozukluklar ya da Parkinson tedavisinde kullanılan  
monoamin oksidaz inhibitörü (MAOI) bir ilaç kullanıyorsanız ya da son 2 hafta içinde 
kullandıysanız. 
• TYLOLFEN HOT ’ı önerilenden daha uzun ya da daha kısa süreli kullanmayınız.  
• Parasetamol içeren bir ürünü ilk kez kullanıyorsanız ya da daha önce kullandıysanız, ilk 
dozda ya da tekrarlayan dozlarda deride kızarıklık, döküntü veya bir deri reaksiyonu 
oluşabilir. Bu durumda doktorla irtibata geçiniz. İlacı bırakarak alternatif bir tedaviye 
geçmeniz gerekir. Böyle bir deri reaksiyonu oluşumunda bu ilacı ya da parasetamol içeren başka bir ilacı kullanmamalısınız. Bu durum, ciddi ve ölümle sonuçlanabilen cilt reaksiyonlarına neden olabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
TYLOLFEN HOT’ ın yiyecek ve içecek ile kullanılması  
 TYLOLFEN HOT alkolle birlikte kullanılırsa karaciğer hasarına neden olabileceğinden bu ürünü 
kullanılırken alkollü içecekler kullanmamalısınız.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
• Hamile iseniz veya hamile kalmayı planlıyorsanız, TYLOLFEN HOT almadan önce 
doktorunuza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 4 
 Emzirme  
 
İlacı kullanmadan önce doktorunuza veya eczacınıza danışınız.  
 
• Bebeğinizi emziriyorsanız, TYLOLFEN HOT almadan önce doktorunuza danışınız.  
 
Araç ve makine kullanımı  
 
TYLOLFEN HOT uyuşukluğa neden olabilir. Bu nedenle araç ve makine kullanırken dikkatli 
olunuz.  
 
TYLOLFEN HOT’ın içeriğinde bulunan bazı yardımcı maddeler hakkında önemli bilgiler  
 
TYLOLFEN HOT sukroz  içermektedir. Eğer daha önceden doktor tarafından bazı şekerlere karşı 
intoleransı nız (hassasiyet) olduğu söylenmişse bu tıbbi ürünü kullanmadan önce doktorunuzla 
temasa geçiniz.  
 
TYLOLFEN HOT 20 g’da  10 mg sodyum benzoat, 45 mg s odyum karbonat (anhidr) ve 450 mg 
sody um bikarbonat ihtiva eder. Bu durum, kontrollü sodyum diyetinde olan hastalar için göz 
önünde  bulundurulmalıdır. 
 Diğer ilaçlar ile birlikte kullanımı 
Eğer:  
 
• Monoamin oksidaz inhibitörleri (maklobemid dahil) veya parasetamol  içeren başka bir 
ilaç kullanıyorsanız alıyorsanız TYLOLFEN HOT kullanmayınız.  
 
Bazı ilaçlarla birlikte kullanıldığında TYLOLFEN HOT ’ın etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
 
• Sakinleştirici (sedatifler, trank ilizanlar) ilaçlar  
• Mide boşalmasında gecikme yaratan ilaçlar (ör. propantelin)  
• Mide boşalmasını hızlandıran ilaçlar (ör. Metoklopramid gibi)  
• Kolestiramin gibi kolesterol düşürücü ilaçlar  
• Karaciğer enzimlerini uyaran ilaçlar (ör. Bazı uyku ilaçları, sara hastalığında kullanılan ilaçlar)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (AİDS hastalığında kullanılan bir ilaç)  
• Domperidon (bulantı- kusma tedavisinde kullanılır ) 
• Bulantı ve kusmanın önlenmesi için kullanılan ilaçlar (tropisetron ve granisetron)  
• Alkol  
• Antidepresanlar (ruhsal çöküntü tedavisinde kullanılan ilaçlar: imipramin, amitiriptilin, 
bitkisel bir ilaç sarı kantaron- St.John Wort gibi)  
• Tüberküloz tedavisinde kullanılan rifampisin ve izoniazid  5 
 • Kalp ve astım hastalığı için kullanılan (sempatomimetikler) ilaçlar  
• Kalp ritm bozukluğu ve tansiyon için kullanılan ilaçlar (beta -blokerler, debrisokin, 
guanetidin, rezerpin)  
• Migren tedavisinde kullanılan ergo alkaloitleri (ergotamin ve metilserjit)  
• Kalp rahatsızlıklarında kullanılan digoksin ve kardiyak glikozitler  
• Doğumu kolaylaştırmak için kullanılan oksitosin  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kulla ndınız ise lütfen doktorunuza veya eczacınıza bunlar hakkında bilgi veriniz.  
 3.  TYLOLFEN HOT nasıl kullanılır?
 
 
Uygun kullanım ve doz/uygulama sıklığı için talimatlar:  
 
Doktor tarafından başka şekilde tavsiye edilmediği takdirde aşağıdaki dozlarda kullanınız:  
12 yaşın üzerindeki çocuklar ve yetişkinlerde:  
Her 6 saatte bir poşet.  
 
Durumunuza göre doktorunuz gerekli gördüğü durumlarda her 4 saatte 1 poşet kullanılabilir.  
Günde 6 poşetten fazla kullanmayınız. 
 
TYLOLFEN HOT ’ı 5 günden uzun süreli kullanmayınız. 
 
Uygulama yolu ve metodu:  
 
Her bir poşetin içindeki ilaç 160 ml (yaklaşık 1 su bardağı) sıcak su içerisinde karıştırılarak çözülmeli ve sıcak iken içilmelidir.  
 TYLOLFEN HOT ’ı yemeklerden önce veya yemeklerden sonra kullanabilirsiniz.  
 Değişik yaş grupları:  
 
Çocuklarda kullanımı:  
 
TYLOLFEN HOT, 12 yaşın altındaki çocuklarda kullanılmamalıdır. 
 
Yaşlılarda kullanımı:  
TYLOLFEN HOT ’ın yaşlılarda kullanımı araştırılmamıştır.  
 
Özel kullanım durumları:  
TYLOLFEN HOT , karaciğer veya böbrek yetmezliği olan hastalarda kullanılırken dikkatli 
olunmalıdır.  
TYLOLFEN HOT şiddetli karaciğer veya böbrek yetmezliği olan hastalarda kullanılmamalıdır.  
 
Alkol alan kişilerde karaciğer zehirlenmesi (h epatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  Eğer TYLOLFEN HOT’ı n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 6 
 Kullanmanız gerekenden daha fazla TYLOLFEN HOT kullandıysanız:  
 
Doz aşımı durumlarında solgunluk, bulantı ve kusma sık görülen erken belirtilerdir. Ancak bazı 
durumlarda saatlerce belirti görülmeyebilir. Bu nedenle aşırı doz veya kazayla ilaç alma durumlar ında derhal doktorunuza haber veriniz veya hastaneye başvurunuz. Akut (kısa sürede) 
yüksek doz alındığında karaciğer zehirlenmesine yol açabilir. Aşırı dozun zararı alkolik karaciğer hastalarında daha yüksektir. Parasetamol doz a şımı hemen tedavi edilmelid ir. 
Doz aşımında karşılaşılan etkiler olası yan etkiler bölümünde listelenen etkilerle benzerdir. Ciddi vakalarda zihin karışıklığı, halüsinasyonlar (hayal görme), nöbetler ve kalp ritm bozuklukları 
görülebilir. Doz aşımında sakinlik, merkezi sinir sisteminin paradoksal uyarılması, toksik psikozis 
(duygudurum bozukluğu), nöbet, apne (solunumun geçici olarak durması), konvülsiyonlar (istemli olarak çalışan kasların, istem dışı kasılması), antikolinerjik etkiler (bulanık görme, ağız kuruluğu, idrar tutulması, kabızlık), distonik reaksiyonlar (istem dışı, güçlü kas kasılmaları ve 
postür bozukluğu), ve aritmi (kalp atışında anormallik) dahil kardiyovasküler kollaps (damarların genişleyip burada kanın toplanmasıyla oluşan ağır bir çöküntü tablosu) meydana gelebil ir. 
 TYLOLFEN HOT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
TYLOLFEN HOT’ı kullanmayı unutursanız:  
 
Eğer TYLOLFEN HOT’ı n bir dozunu almayı unutursanız, hatırladığınız anda dozu alınız ve 6 
saat sonra gerekiyorsa (doktorunuzun önerisi doğrultusunda) dozu tekrarlayınız.  
 
Unutulan dozları dengelemek için çift doz almayınız. 
 
4. Olası yan etkiler nelerdir? 
Tüm ilaçlar gibi, TYLOLFEN HOT’ı n içeriğinde bulunan maddelere duyarlı olan kişilerde yan 
etkiler ola bilir.  
 
Aşağıdakilerden biri olursa TYLOLFEN HOT’ ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Ciltte kızarıklık, kaşıntı gibi alerjik cilt reaksiyonları 
• Çok miktarda alındığında kansızlık, uzun süreli kullanımında kan hücrelerinin sayısında 
azalma (trombositopeni, trombositopenik purpura, lökopeni, nötropeni, pansitopeni), 
• Beyaz kan hücrelerinin sayısında azalma (agranülositoz)  
• Lyell sendromu (Fatal sonuçlar dahil toksik epidermal  nekroliz, ilaç ve çeşitli 
enfeksiyonlara bağlı olarak gelişebilen bir deri hastalığı)  
• Stevens -Johnson sendromu (ciltte ve göz çevresinde kan oturması, şişlik ve  kızarıklıkla 
seyreden iltihap)  
• Akut jeneralize eksantematoz püstülozis (yüksek ateşin eşlik et tiği akut yaygın döküntülü, 
içi cerahat dolu küçük kabarcıklar)  
• Astım ve nefes darlığı  
• Çok miktarda alındığında karaciğerde bozukluk  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin TYLOLFEN 
HOT ’a karşı ciddi alerjiniz var demektir. Acil tıbbi müdahaleye veya hastaneye yatırılmanıza 7 
 gerek olabilir.  
Bu çok ciddi yan etkilerin hepsi oldukça seyrek görülür. 
Yan etkiler görülme sıklıklarına göre aşağıdaki şekilde sıralanmıştır.  
• Çok yaygın: 10 hastanın en az birinde görülebilir.  
• Yaygın: 10 hastanın birinden az, fakat 100 hastanın birinden fazla görülebilir. 
• Yaygın olmayan: 100 hastanın birinden az, fakat 1000 hastanın birinden fazla görülebilir. 
• Seyrek: 1000 hastanın birinden az görülebilir. 
• Çok seyrek: 10.000 hastanı n birinden az görülebilir. 
• Bilinmiyor: Eldeki veriler ile tahmin edilemiyor.  
 Yaygın  
• Baş ağrısı, baş dönmesi, uykululuk hali  
• Üst solunum yolu hastalık belirtileri 
• Bulantı, kusma, gaza bağlı mide -barsakta şişkinlik, karın ağrısı, kabızlık 
 Yaygın olmayan  
• Mide-bağırsak kanaması  
• Tedavi dozlarında uzun süreli kullanımda böbrek üzerine zararlı etki  
 Seyrek  
• Kan pulcuğu sayısında azalma (trombositopeni), akyuvar sayısında azalma (lökopeni), kan 
hücrelerinde azalma (pansitopeni), kansızlık (anemi), hemolitik anemi gibi kan sayım 
değişiklikleri  
• Alerjik reaksiyonlar, anaflaktik şok (el, ayak, yüz ve dudakların şişmesi, ya da özellikle boğazda nefes darlığına yol açacak şişme)  
• Deri döküntüsü, kaşıntı, alerjik ödem, yüzde, dilde ve boğazda şişlik (anjioödem), yaygın 
akıntılı döküntüler (akut jeneralize aksantematöz püstülozis), el, yüz ve ayakta dantele 
benzer kızarıklık oluşturan, aşırı duyarlılık (eritema multiform)  
• Akciğerde nefes darlığına yol açacak astım benzeri belirtiler (bronkospazm), bronşiyal salgılarda kalınlaşma  
• İshal, hazımsızlık  
• Karaciğerde bozukluk, sarılık dahil hepatit (karaciğer iltihabı)  
• Halsizlik, göğüs sıkışması  
• İştahsızlık  
• Depresyon, kabus görme  
• İritabilite, konsantre olamama  
• Bulanık görme  
• Kulak çınlaması  
• Kalp atımının hızlanması (taşikardi), çarpıntı, kalpte ritm bozukluğu (aritmi)  
• Düşük tansiyon  
Çok seyrek  
• Lyell sendromu (ilaç ve çeşitli enfeksiyonlara bağlı olarak bir gelişebilen deri hastalığı)  
• Beyaz kan hücrelerinin sayısında azalma  
Bilinmiyor  
 
• Merkezi  sinir sisteminde uyarılma, beyinde iltihaplanma (ensefelopati), ellerde titreme 
(tremor)  
• Sinirlilik, iritabilite (uyaranlara karşı aşırı duyarlı olma durumu), huzursuzluk, 8 
 heyecanlanma  
• Uykusuzluk 
• Kas seyirmesi ve inkoordinasyonu (koordinasyonun bozulması)  
• Üriner retansiyon (idrar yapamama)  
• Eksfoliyatif dermatit (deride kızarıklık ve pullanma) dahil alerjik reaksiyonla, ışığa 
duyarlılık, deri reaksiyonları, ürtiker  
• Hafif sersemlikten derin uykuya kadar değişen sedasyon, baş ağrısı, çocuklarda 
paradoksikal eksitasyon (vücut/organların uyarılması), yaşlılarda konfüzyonel psikoz 
(bilinç bulanıklığıyla seyreden sinirsel bozukluk)  
• Ağız kuruluğu  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta  olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. TYLOLFEN HOT’ın saklanması  
 
TYLOLFEN HOT’ı  çocukların göremeyeceği, erişemeyeceği yerlerde ve ambalajında saklayınız. 
 
25°C ’nin altında , ışıktan koruyarak saklayınız.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra TYLOLFEN HOT’ı  kullanmayınız. 
 
Eğer üründe ve/veya ambalajında bozukluklar fark ederseniz TYLOLFEN HOT’ı  kullanmayınız.  
Son kullanma tarihi geçmiş veya  kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 Üretim Yeri : 
NOBEL İLAÇ SANAYİİ VE TİCARET A.Ş.  
Sancaklar  81100 DÜZCE  
 
Bu kullanma talimatı 25/03/2015 tarihinde onaylanmıştır.  
 
  