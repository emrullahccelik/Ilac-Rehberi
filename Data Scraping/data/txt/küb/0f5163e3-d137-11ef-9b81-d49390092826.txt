KISA ÜRÜN BİLGİSİ
1. BEŞERİ TIBBİ ÜRÜNÜN ADI
MINIRIN Melt 120 mikrogram oral liyofilizat
2. KALİTATİF VE KANTİTATİF BİLEŞİM
Etkin madde:
Bir oral liyofilize tablet, desmopressin asetat (yaklaşık 135 mikrogram) olarak 120 mikrogram
desmopressin (serbest baz) içerir.
Yardımcı maddeler:
Mannitol……………10.25 mg
Yardımcı maddeler için 6.1’e bakınız.
3. FARMASÖTİK FORM
Oral liyofilizat.
Bir tarafında iki damla biçiminde bir figürle işaretli beyaz, yuvarlak oral liyofilize tablet.
4. KLİNİK ÖZELLİKLER
4.1 Terapötik endikasyonlar
MINIRIN Melt,
 primer enürezis noktürna tedavisinde, normal idrar konsantre edebilen hastalarda 5
yaşından itibaren,
 yetişkinlerde noktürnal poliüriye bağlı noktürinin semptomatik tedavisinde (örneğin
mesane kapasitesini aşan seviyede noktürnal idrar üretimi gibi),
 santral diabetes insipidus’un tedavisinde endikedir.
4.2 Pozoloji ve uygulama şekli
Pozoloji:
MINIRIN Melt oral liyofilize tabletlerin dozajları doktor tarafından ayrı ayrı her hasta için
ayarlanır.
Uygulama sıklığı ve süresi:
Gıda alımı, düşük doz desmopressinin antidiüretik etkisinin süresini ve yoğunluğunu azaltabilir
(bkz. bölüm 4.5).
Su tutma/hiponatremi belirtileri veya semptomları (baş ağrısı, mide bulantısı/kusma, kilo alma ve
ciddi vakalarda konvülsiyonlar) ortaya çıktığında, hasta tamamen düzelene kadar tedavi
kesilmelidir. Tekrar tedaviye başlandığında, sıkı bir sıvı kısıtlaması gerekmektedir. (bkz. bölüm
4.4).
Primer Noktürnal Enürezis
Uygun başlangıç dozu, yatmadan önce dil altı olarak uygulanan 120 mikrogramdır. Eğer düşük
doz yeteri kadar etkili değilse, doz 240 mikrograma kadar arttırılabilir. Sıvı kısıtlamasına
21/11/2012 1uyulmalıdır. Tedavinin sürmesi için, üç aylık bir tedavi süresi sonunda tedaviye en az bir hafta ara
verip, daha sonra gerekli değerlendirmeyi yapmak gerekmektedir.
Noktüri
Noktüri hastalarında tedaviye başlamadan en az 2 gün önce noktürnal poliürinin teşhis edilmesi
için sıklık/hacim tablosu yapılmalıdır. Fonksiyonel mesane kapasitesini aşan miktarda gece idrar
üretimi veya 24 saatlik idrar üretiminin 1/3’ünü aşan miktarda gece boyunca idrar üretimi
noktürnal poliüri olarak kabul edilir.
Uygun başlangıç dozu, yatmadan önce dil altı olarak uygulanan 60 mikrogramdır. Bu doz bir
haftadan sonra yeteri kadar etkili değilse, doz dil altı olarak 120 mikrogram ve ardından haftalık
doz ayarlaması ile 240 mikrograma kadar arttırılabilir. Sıvı kısıtlamasına uyulmalıdır.
Santral diabetes insipidus
Diabetes insipidusta dozaj bireyseldir ancak dil altı olarak uygulanan toplam günlük doz genel
olarak 120 mikrogram ve 720 mikrogram arasındadır. Çocuklar ve yetişkinler için uygun
başlangıç dozu dil altı olarak uygulanan, günde üç kez 60 mikrogramdır. Bu dozaj rejimi hastanın
cevabına göre daha sonra ayarlanmalıdır. Hastaların çoğu için idame dozu, günde 3 kez dil altı
olarak uygulanan, 60 mikrogram ila 120 mikrogram arasındadır.
Uygulama şekli:
MINIRIN Melt, su içmeye gerek olmadan dil altına uygulanır.
Uygun doz titrasyonunu takiben 4 hafta içinde yeterli klinik etki elde edilmezse tedavi
sonlandırılmalıdır.
Özel popülasyonlara ilişkin ek bilgiler:
Böbrek yetmezliği: Kreatinin klerensi 50 ml/dak olan orta derecede ve şiddetli böbrek
yetmezliği hastalarında kullanılamaz. Bölüm 4.3’e bakınız.
Karaciğer yetmezliği: Karaciğer yetmezliği hastalarında çalışmalar gerçekleştirilmemiştir. İnsan
mikrozomları ile yürütülen in vitro çalışmalarda, desmopressinin herhangi bir önemli karaciğer
metabolizmasına uğradığı gösterilmediğinden, desmopressinin hepatik metabolizmayı etkileyen
farmasötikler ile etkileşime girmesi olasılık dahilinde değildir. Bölüm 4.5’e bakınız.
Pediyatrik popülasyon: MINIRIN Melt, santral diabetes insipidus ve primer enürezis noktürna
tedavisinde endikedir (bakınız bölüm 5.1 ve yukarıdaki bölüm). Doz önerileri yetişkinlerle
aynıdır.
Geriyatrik popülasyon: 65 yaşından büyük hastalarda tedavinin başlatılması önerilmez. Eğer
doktor bu hastalarda desmopressin tedavisi başlatmaya karar verirse tedaviye başlamadan önce ve
başladıktan 3 gün sonra veya doz artırıldığında ve tedavi sırasında, tedaviyi yürüten doktorun
gerekli gördüğü diğer zamanlarda serum sodyum değeri ölçülmelidir.
4.3 Kontrendikasyonlar
 Müzmin ve psikojenik polidipsi (40 ml/kg/24 saat’i aşan idrar üretimi ile sonuçlanan),
 Diüretik tedavisi gerektiren bilinen veya şüpheli kalp yetmezliği ve diğer durumlar,
 Orta derecede ve şiddetli böbrek yetmezliği (kreatinin klerensi  50 ml/dak),
 Bilinen hiponatremi,
 Uygunsuz ADH hormonu salgılama bozukluğu (SIADH),
21/11/2012 2 Etkin maddeye veya herhangi bir yardımcı maddeye aşırı duyarlılık (balık jelatini dahil)
(bkz. bölüm 6.1).
4.4 Özel kullanım uyarıları ve önlemleri
Primer noktürnal enürezis ve noktüri endikasyonunda kullanıldığında, uygulamanın en az bir saat
öncesinden, 8 saat sonrasına kadar sıvı alımı mümkün olan en alt düzeye sınırlandırılmalıdır. Sıvı
alımının kesilmediği bir tedavi, su tutma/hiponatremi belirtileri veya semptomlarına (baş ağrısı,
mide bulantısı/kusma, kilo alma ve ciddi vakalarda konvülsiyonlar) yol açabilir. Tüm hastalar ve
ve varsa hastayı takip eden erişkinler sıvı kısıtlamasına bağlı kalmaları için dikkatle
bilgilendirilmelidir.
Tedaviye başlamadan önce ciddi mesane fonksiyon bozukluğu ve obstrüksiyon olup olmadığı
değerlendirilmelidir.
Yaşlı hastalar ve normalin altındaki serum sodyum düzeyli hastalar hiponatremi açısından yüksek
riske sahiptirler. Sistemik enfeksiyonlar, ateş ve gastroenterit gibi sıvı ve/veya elektrolit
dengesizliği ile karakterize olan akut hastalıklar süresince desmopressin tedavisi kesilmelidir.
Kafa içi basıncın yükselme riski olan hastalarda önlem alınmalıdır.
Sıvı ve/veya elektrolit dengesizliği ile karakterize olan durumlarda desmopressin dikkatle
kullanılmalıdır.
Sıvı sınırlamasına çok dikkat etmek gerekmekte ve aşağıdaki durumlarda serum sodyumun daha
sık izlenmesi dahil, hiponatremiden kaçınmak için tedbirler kesinlikle alınmalıdır:
- Uygunsuz ADH hormonu salgılama bozukluğuna sebep olduğu bilinen, örneğin trisiklik
antidepresanlar, seçici serotonin geri alım inhibitörleri, klorpromazin ve karbamazepin gibi
ilaçlarla eş zamanlı tedavi durumu,
- NSAID’ler ile eşzamanlı tedavi durumu.
Aktif trombozu olan ve/veya yüksek trombotik riski bulunan (kalıtsal veya kazanılmış trombotik
serebrovasküler ve kardiyovasküler hastalıklar, hipertansiyon ABY, KBY gibi) durumlarda
dikkatli kullanılmalıdır.
Bu ürün her dozunda 10.25 mg mannitol (E421) içerse de dozu nedeniyle herhangi bir uyarı
gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
Santral Sinir Sistemi ajanları:
ADH salgılama bozukluğuna sebep olduğu bilinen, örneğin trisiklik antidepresanlar, seçici
serotonin geri alım inhibitörleri, klorpromazin ve karbamazepin gibi maddeler, sülfonilüre
grubundan özellikle klorpropamid gibi bazı antidiyabetikler, su tutma/hiponatremi riskini arttıran
ilave bir antidiüretik etkiye neden olabilirler; bkz. bölüm 4.4.
Non-steroidal antiinflamatuvar ajanlar:
NSAID preparatları, su tutma/hiponatremiye neden olabilir; bkz. bölüm 4,4.
Gastrointestinal Sistem ilaçları:
Eş zamanlı loperamid tedavisi, desmopressin plazma konsantrasyonunun üç kat artmasına neden
olarak su tutma/hiponatremi riskini arttırabilir. Her ne kadar araştırılmadıysa da, intestinal
taşınmayı yavaşlatan diğer ilaçlar da aynı etkiyi yapabilirler.
21/11/2012 3Eş zamanlı dimetikon tedavisi desmopressin absorpsiyonunda azalmaya yol açabilir.
CYP2D6 indükleyiciler ve inhibitörler:
İnsan mikrozomları ile yürütülen in vitro çalışmalarda, desmopressinin herhangi bir önemli
karaciğer metabolizmasına uğradığı gösterilmediğinden, desmopressinin hepatik metabolizmayı
etkileyen farmasötikler ile etkileşime girmesi olasılık dahilinde değildir. Ancak, hiçbir in vivo
resmi etkileşim çalışması yürütülmemiştir.
Diğer:
%27 yağ içeren standart bir yemek, MINIRIN tabletlerin absorpsiyon hızını ve kapsamını önemli
oranda düşürmektedir. Farmakodinamik (idrar üretimi veya ozmolalite) ile ilgili önemli bir etki
gözlenmemiştir. Gıda alımı, düşük doz MINIRIN tabletlerin antidiüretik etkisinin süresini ve
yoğunluğunu azaltabilir.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum Kontrolü (Kontrasepsiyon)
Bildirilmemiştir.
Gebelik dönemi:
Gebe kadınlara verilirken tedbirli olunmalıdır.
Diabetes insipiduslu gebe kadınlarda, sınırlı sayıda (n=53) gebelikte maruz kalma olgularına
ilişkin veriler ve von Willibrand hastalığı olan gebe kadınlarda, sınırlı sayıda (n=54) gebelikte
maruz kalma olgularına ilişkin veriler desmopressinin gebelik üzerinde ya da fetüsün/yeni doğan
çocuğun sağlığı üzerinde advers etkileri olduğunu göstermemektedir. Bugüne kadar ilgili hiçbir
epidemiyolojik veri mevcut değildir. Hayvanlar üzerinde yapılan çalışmalar, gebelik,
embriyonal/fetal gelişim, doğum ya da doğum sonrası gelişim ile ilgili olarak doğrudan ya da
dolaylı zararlı etkilere işaret etmemektedir.
Laktasyon dönemi:
Yüksek dozda (300 mikrogram intranazal) desmopressin kullanan emziren annelerden alınan
sütün analiz sonuçları, bebeğe geçen desmopressin miktarının diürezi etkileyecek miktardan
oldukça az olduğunu göstermektedir.
Üreme yeteneği / Fertilite:
Fertilite ile ilgili çalışmalar gerçekleştirilmemiştir. İnsan kotiledon modellerinin in vitro analizleri,
desmopressinin önerilen doza karşılık gelen terapötik konsantrasyonda uygulandığında
transplasental geçişinin olmadığını göstermektedir.
4.7 Araç ve makine kullanımı üzerindeki etkiler
MINIRIN Melt’in araç ve makine kullanımında hiçbir etkisi bulunmamakta ya da
önemsenmeyecek bir düzeyde etkisi bulunmaktadır.
4.8 İstenmeyen etkiler
Desmopressinde görülen en ciddi advers etki hiponatremidir. Hiponatremi baş ağrısı, karın ağrısı,
bulantı, kusma, kilo artışı, baş dönmesi, sersemlik, malez, hafıza kaybı, vertigo, düşme, ciddi
21/11/2012 4vakalarda konvülsiyonlar ve komaya sebep olabilir. Hiponatremi gelişen noktüri için tedavi edilen
yetişkin hastaların çoğunda 3 gün dozdan sonra, düşük serum sodyum düzeyi gelişmiştir.
Yetişkinlerde hiponatremi riski artan desmopressin dozuyla artar ve risk kadınlarda daha
belirgindir.
Yetişkinlerde tedavi süresince en yaygın olarak rapor edilen advers etki başağrısıdır (%12). Diğer
yaygın advers etkiler hiponatremi (%6), baş dönmesi (%3), hipertansiyon (%2) ve gastrointestinal
bozukluklar (bulantı (%4), kusma (%1), karın ağrısı (%3), diyare (%2), kabızlıktır (%1). Uyku
düzeni / bilinç düzeyine etkisini gösteren örneğin uykusuzluk (%0.96), uyuklama hali (%0.4) veya
asteni (%0.06) yaygın olmayan advers etkilerdir. Klinik araştırmalarda anafilaktik reaksiyonlar
görülmemiştir ancak takibinde pazarlama sonrası spontan raporlamalar bildirilmiştir.
Çocuklarda tedavi süresince en yaygın olarak rapor edilen advers etki başağrısıdır (%1). Yaygın
olmayan advers etkiler; tedavinin kesilmesinden sonra genel olarak azalan duygusal bozukluklar
(kararsızlık (%0.1), saldırganlık (%0.1), endişe (%0.05), duygu durum değişikliği (%0.05), kabus
(%0.05) ve gastrointestinal bozukluklar (karın ağrısı (%0.65), bulantı (%0.35), kusma (%0.2) ve
diyaredir (%0.15). Klinik araştırmalarda anafilaktik reaksiyonlar görülmemiştir ancak
kendiliğinden raporlar alınmıştır.
Klinik çalışmalarda aşağıdaki advers etkiler MINIRIN Melt ile ilgili olarak gözlenmiştir.
Bunlar aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle tahmin
edilemiyor).
Yetişkinler
Yetişkinlerde noktüri tedavisi (N=1557) için yürütülen oral desmopressin ile klinik çalışmalarda
raporlanan advers olayların sıklığı, tüm yetişkin endikasyonlar (santral diabetes insipidus dahil)
için pazarlama sonrası deneyimle birleştirilmiştir. Sadece pazarlama sonrası görülen reaksiyonlar
“bilinmiyor” kolonunda gösterilmiştir.
Bağışıklık sistemi bozuklukları
Bilinmiyor: Anafilaktik reaksiyonlar
Metabolizma ve beslenme bozuklukları
Yaygın: Hiponatremi*
Bilinmiyor: Dehidrasyon**, hipernatremi**
Psikiyatrik bozukluklar
Yaygın olmayan: Uykusuzluk
Seyrek: Sersemlik hali*
Sinir sistemi bozuklukları
Çok yaygın: Baş ağrısı*
Yaygın. Baş dönmesi*
Yaygın olmayan: Uyuklama hali, parestezi
Bilinmiyor: Konvülsiyonlar*, asteni*, koma*
Göz bozuklukları
Yaygın olmayan: Görüş bozukluğu
21/11/2012 5Kulak ve iç kulak bozuklukları
Yaygın olmayan: Vertigo*
Kardiyak bozukluklar
Yaygın olmayan: Çarpıntı
Vasküler bozukluklar
Yaygın: Hipertansiyon
Yaygın olmayan: Ortostatik hipotansiyon
Solunum, göğüs bozuklukları ve mediyastinal hastalıklar
Yaygın olmayan: Solunum güçlüğü
Gastrointestinal bozukluklar
Yaygın: Karın ağrısı*, mide bulantısı*, diyare, kabızlık, kusma*
Yaygın olmayan: Dispepsi, (HLT) flatulans, karın şişliği ve gerginliği
Deri ve deri altı doku bozuklukları
Yaygın olmayan: Terleme, kaşıntı, döküntü, ürtiker
Seyrek: Alerjik deri iltihabı
Kas-iskelet bozukluklar, bağ doku ve kemik bozuklukları
Yaygın olmayan: Kas spazmları, miyalji
Böbrek ve idrar yolu bozuklukları
Yaygın: (HLT) Mesane ve idrar yoluna ait semptomlar
Genel bozukluklar ve uygulama bölgesine ilişkin bozukluklar
Yaygın: (HLT) Ödem, bitkinlik
Yaygın olmayan: Malez*, grip hastalığı benzeri göğüs ağrısı
Araştırmalar
Yaygın olmayan: Kilo artışı*, karaciğer enziminde artış, hipokalemi
* Hiponatremi baş ağrısı, karın ağrısı, bulantı, kusma, kilo artışı, baş dönmesi, sersemlik, malez,
hafıza kaybı, vertigo, düşme ve ciddi vakalarda konvülsiyonlar ve komaya sebep olabilir.
** Sadece santral diabetes insipidus endikasyonunda görülmektedir.
Özel popülasyonlara ilişkin ek bilgiler:
Yaşlı hastalar ve normal aralığın alt sınırında serum sodyum düzeyli hastalar hiponatremi
açısından yüksek riske sahip olabilirler (bölüm 4.4’e bakınız).
Pediyatrik popülasyon:
Çocuklar ve adolesanlarda primer noktürnal enürezis (N=1923) tedavisi için oral desmopressin ile
yürütülen klinik çalışmalarda raporlanan advers etkilerin sıklığına dayanır. Sadece pazarlama
sonrasında görülen etkiler “bilinmiyor” kolununda gösterilmiştir.
Bağışıklık sistemi bozuklukları
Bilinmiyor: Anafilaktik reaksiyon
21/11/2012 6Metabolizma ve beslenme bozuklukları
Bilinmiyor: Hiponatremi*
Psikiyatrik bozukluklar
Yaygın olmayan: Değişken duygulanım hali**, agresyon***
Seyrek: (HLT) endişe semptomları, kabus*, duygu durum değişiklikleri****
Bilinmiyor: Anormal davranış, duygusal bozukluk, depresyon, halusinasyon, uykusuzluk
Sinir sistemi bozuklukları
Yaygın: Baş ağrısı*
Seyrek: Uyuklama hali
Bilinmiyor: Dikkat dağınıklığı, psikomotor hiperaktivite, konvülsiyonlar*
Vasküler bozukluklar
Seyrek: Hipertansiyon
Solunum, göğüs bozuklukları ve mediyastinal hastalıklar
Bilinmiyor: Epistaksis
Gastrointestinal bozukluklar
Yaygın olmayan: Karın ağrısı*, mide bulantısı*, kusma*, diyare
Deri ve deri altı doku bozuklukları
Bilinmiyor: Alerjik deri iltihabı, döküntü, terleme, ürtiker
Böbrek ve idrar yolu bozuklukları
Yaygın olmayan: (HLT) Mesane ve idrar yoluna ait semptomlar
Genel bozukluklar ve uygulama bölgesine ilişkin bozukluklar
Yaygın olmayan: (HLT) periferik ödem, bitkinlik
Seyrek: Sinirlilik
* Hiponatremi baş ağrısı, karın ağrısı, bulantı, kusma, kilo artışı, baş dönmesi, sersemlik, malez,
hafıza kaybı, vertigo, düşme ve ciddi vakalarda konvülsiyonlar ve komaya sebep olabilir.
** Pazarlama sonrası çocuklar ve adolesanlarda (18 yaş) eşit olarak rapor edilmiştir.
*** Pazarlama sonrası deneyimde hemen hemen sadece çocuklar ve adolesanlarda (18 yaş) rapor
edilmiştir.
**** Pazarlama sonrası deneyimde genelde çocuklarda (12 yaş) rapor edilmiştir.
Desmopressinde görülen en ciddi advers etki hiponatremidir. Hiponatremi baş ağrısı, karın ağrısı,
bulantı, kusma, kilo artışı, baş dönmesi, sersemlik, malez, hafıza kaybı, vertigo, düşme, ciddi
vakalarda konvülsiyonlar ve komaya sebep olabilir. Potensiyel hiponatremi beklenen antidiürerik
etkiye sebep olur. Hiponatremi iki taraflıdır ve günlük rutin sıvı alımı ve/veya perspirasyonu
etkileyen değişimlerle bağlantılı olarak çocuklarda bu durumun görülmesi sıktır. Noktüri için
tedavi edilen yetişkin çalışmalarında, tedavinin ilk günlerinde veya doz artışına bağlı olarak
yetişkinlerin çoğunda düşük serum sodyum gelişmiştir. Yetişkin ve çocuklarda özel dikkat
gösterilmeli ve özel kullanım uyarıları ve önlemleri bölümüne bakılmalıdır.
21/11/2012 74.9 Doz aşımı ve tedavisi
MINIRIN Melt’in aşırı dozu, yüksek riskli su tutma ve hiponatremili uzun bir etki süresine yol
açar. Hiponatremi tedavisi kişiye özgü olmasına rağmen, aşağıdaki genel önlemler alınabilir.
Hiponatremi, desmopressin tedavisinin kesilmesi ve sıvı kısıtlaması ile tedavi edilir. Eğer hastada
semptomlar varsa, izotonik veya hipertonik sodyum klorür infüzyonu verilebilir. Sıvı retansiyonu
ciddi ise (konvülsiyonlar ve bilinç kaybı) furosemid ile tedavi edilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Vasopressin ve analogları
ATC kodu: H01B A02
MINIRIN Melt, doğal hipofiz hormonu arginin vasopressinin sentetik yapısal bir analogu olan
desmopressin içermektedir. Fark, sistein içindeki amino grubunun çıkartılması ve L-argininin D-
arginin ile ikame edilmesinden kaynaklanmaktadır. Bu, klinik olarak kullanılan dozajlarda etki
süresinin oldukça uzamasına ve pressör etkinin tamamen yok olmasına neden olmaktadır.
Yapılan çalışmalarda desmopressin ile noktüri tedavisinde aşağıdaki bilgiler elde edilmiştir:
 Desmopressin ile tedavi olan hastaların %39’unda, plasebo grubunun %5’ine kıyasla gece
idrara çıkma ortalama sayı olarak en az %50 oranında azalmıştır (p<0.0001).
 Desmopressin ile %44’e karşılık olarak plasebo ile %15 oranında gecede ortalama idrara
çıkma sayısı azalmıştır (p<0.0001).
 Desmopressin ile %64’e karşılık olarak plasebo ile %20 oranında ilk kesintisiz uyku
döneminin medyan süresi artmıştır (p<0.0001).
 İlk kesintisiz uyku döneminin medyan süresi desmopressin ile 2 saat artarken, plasebo
grubunda 31 dakika artmıştır (p<0.0001).
5.2 Farmakokinetik özellikler
Genel özellikler:
Emilim:
MINIRIN Melt oral liyofilize olarak dil altından 200, 400 ve 800 mikrogram dozlarında
alındığında, desmopressinin toplam ortalama mutlak biyoyararlanımı, %0.21  %0.31’ın %95
güven aralığı ile %0.25’dir. 200, 400 ve 800 mikrogram uygulamalarından sonra, C sırasıyla
maks
14, 30 ve 65 pg/ml’dir. T , dozlamadan sonra 0.5 – 2.0 saat arasında gözlenmiştir.
maks
Dağılım:
Desmopressinin dağılımı, en iyi 0.3 – 0.5 litre/kg’ın eliminasyon fazı süresince dağılım hacmi ile
iki bölmeli dağılım modeli tanımlanmaktadır.
Biyotransformasyon:
Desmopressinin in-vivo metabolizması çalışılmamıştır. P450 sistem sitokromuyla insan
karaciğer mikrozomlarında yapılan desmopressin in vitro metabolizma çalışmaları, karaciğerde
metabolize olan desmopressin miktarının çok önemsiz olduğunu göstermiştir. Bu nedenle, P450
sistem sitokrom ile insan karaciğerinde in-vivo metabolize olması olasılık dahilinde değildir.
Hepatik metabolizmayı etkileyen diğer ilaçlarla da etkileşimi olası değildir.
21/11/2012 8Eliminasyon:
Desmopressinin toplam itrahı 7.6 litre/saattir. Eliminasyon terminal yarı ömrü 2.8 saattir. Sağlıklı
kişilerde itrah oranı değişmez ve %52 (%44 - %60)’dir.
Doğrusallık / Doğrusal olmayan durum:
Desmopressin farmakokinetik parametrelerinin hiçbirinde doğrusal olmayan bir durumu gösteren
işaret bulunmamaktadır.
Hastalardaki karakteristik özellikler
Böbrek yetmezliği: Böbrek yetmezliğinin düzeyine bağlı olarak EAA ve yarı ömür böbrek
yetmezliğinin ciddiyetiyle birlikte artar. Orta ve ciddi böbrek yetmezliği hastalarında
desmopressin (kreatinin klerensi 50 ml/dk’dan düşük) kontrendikedir.
Karaciğer yetmezliği: Çalışmalar gerçekleştirilmemiştir.
Pediyatrik popülasyon: Primer noktürnal enürezisli çocuklarda MINIRIN tabletlerin
farmakokinetik çalışmaları yapılmıştır ve yetişkinlerdekinde önemli bir farklılık tespit
edilmemiştir.
5.3 Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, gentoksisite, üreme toksisitesi
çalışmalarına dayalı olan insanlara yönelik özel bir tehlike ortaya koymamaktadır.
Desmopressinle ile karsinojenisite çalışması yürütülmemiştir. Çünkü doğal olarak oluşan peptid
hormonuyla yakından ilgilidir.
6. FARMASÖTİK ÖZELLİKLER
6.1 Yardımcı maddelerin listesi
Jelatin (balıktan)
Mannitol (E421)
Sitrik asit, susuz
6.2 Geçimsizlikler
Geçerli değildir.
6.3 Raf ömrü
36 ay.
6.4 Saklamaya yönelik özel tedbirler
25oC’nin altındaki oda sıcaklığında saklanmalıdır. Nemden ve ısıdan korumak için orijinal
ambalajında saklanmalıdır.
21/11/2012 96.5 Ambalajın niteliği ve içeriği
Alüminyum/Alüminyum blisterler 10 oral liyofilize tablet içermektedir.
Ambalaj Boyutları:
120 mikrogram: 10, 30 ve 100 oral liyofilize tablet
Tüm paket büyüklükleri satılmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Atıkları Kontrolü Yönetmeliği”ne uygun olarak imha edilmelidir.
Özel bir gereklilik bulunmamaktadır.
Oral liyofilize tabletler kırılgan yapıdadırlar, bu nedenle folyo içerisinde bastırılmamalıdırlar. Oral
liyofilize tabletler, blisterlerinden alüminyum kapak sıyrılarak açıldıktan sonra çıkartılmalıdırlar.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No.255 Kat 13
Maslak 34398 İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
125/18
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.07.2008
Ruhsat yenileme tarihi:
10. KÜB’ÜN YENİLENME TARİHİ
21.11.2012
21/11/2012 10