KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAFEFLU 650 mg/10 mg/20 mg Oral Çözelti Hazırlamak İçin Granül
2. KALİTATİF VE KANTİTATİF BİLEŞİM
Her bir saşe;
Etkin maddeler:
Parasetamol 650 mg
Fenilefrin hidroklorür 10 mg
Feniramin maleat 20 mg
Yardımcı maddeler:
Sakaroz 20808,2 mg
Yardımcı maddeler için 6.1’e bakınız.
3. FARMASÖTİK FORM
Saşe.
Gri veya kahverengimsi granüler toz.
4. KLİNİK ÖZELLİKLER
4.1. Terapötik endikasyonlar
PAFEFLU 650 mg/10 mg/20 mg Oral Çözelti Hazırlamak İçin Granül yüksek ateş, aşırı
titreme, vücut ağrıları, kas ağrısı, rinore, burun tıkanıklığı ve aksırmanın eşlik ettiği akut viral
solunum yolu enfeksiyonları ve inflamatuvar enfeksiyonların kısa dönemli semptomatik
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
12 yaşın üzerindeki çocuklar ve yetişkinlerde:
Her 6 saatte 1 saşe kullanılır.
Hastanın durumuna göre, doktorun gerekli gördüğü durumlarda her 4 saatte 1 saşe
kullanılabilir. Günde 6 saşeden fazla kullanılmamalıdır.
5 günden uzun süreli kullanılmamalıdır.
Alkol alan kişilerde hepatotoksisite riski nedeniyle günlük alınan parasetamol dozunun 2 g’ ı
aşmaması gereklidir (3 saşe).
1 / 21Uygulama şekli:
PAFEFLU 650 mg/10 mg/20 mg Oral Çözelti Hazırlamak İçin Granül oral yolla kullanılır.
Bir saşe içeriği bir bardak kaynamış sıcak suda karıştırılarak eritilir ve sıcak içilir.
Özel popülasyonlara ilişkin ek bilgiler:
Böbrek yetmezliği:
PAFEFLU 650 mg/10 mg/20 mg Oral Çözelti Hazırlamak İçin Granül orta dereceli ya da
ciddi böbrek yetmezliği olan hastalarda kullanılmamalıdır.
Karaciğer yetmezliği:
PAFEFLU 650 mg/10 mg/20 mg Oral Çözelti Hazırlamak İçin Granül karaciğer yetmezliği
olan hastalarda kullanılmamalıdır.
Pediyatrik popülasyon:
PAFEFLU 650 mg/10 mg/20 mg Oral Çözelti Hazırlamak İçin Granül 12 yaşın altındaki
çocuklarda ve bebeklerde kullanılmamalıdır.
Geriyatrik popülasyon:
PAFEFLU 650 mg/10 mg/20 mg Oral Çözelti Hazırlamak İçin Granül için geriyatrik
hastalarda doz ayarlamasına dair özel bir kullanım uyarısı bulunmamaktadır. Ancak
PAFEFLU 650 mg/10 mg/20 mg Oral Çözelti Hazırlamak İçin Granül geriyatrik hastalara
uygulanırken dikkatli olunmalıdır.
4.3. Kontrendikasyonlar
PAFEFLU 650 mg/10 mg/20 mg Oral Çözelti Hazırlamak İçin Granül;
 Etkin maddeler veya diğer adrenerjik ilaçlara veya içerdiği maddelerden herhangi birine
karşı aşırı duyarlılık
 Monoamin oksidaz inhibitörleri (MAOI) kullanan ya da son iki hafta içinde kullanmış
olan hastalar (Bkz.Bölüm 4.5)
 Trisiklik antidepresan kullanan hastalar (Bkz.Bölüm 4.5)
 Beta bloker kullanan hastalar (Bkz.Bölüm 4.5)
 Diğer sempatomimetik ilaçları kullanan hastalar (Bkz.Bölüm 4.5)
 Feokromositoma
 Şiddetli kalp-damar, karaciğer (Child-Pugh kategorisi > 9) veya böbrek hastalığı
 Şiddetli hipertansiyon ve taşikardinin eşlik ettiği hastalıklar
 Hipertiroidi
2 / 21 Koroner arter hastalığı
 Miksiyon sonrası mesanede bir miktar idrarın kaldığı, prostat adenomu
 Mesane boynunda obstrüksiyon
 Piloroduodenal obstrüksiyon
 Stenoz yapan peptik ülser
 Akciğer hastalıkları (astım dahil)
 Dar açılı glokom
 G-6PD (glukoz-6-fosfat dehidrojenaz) eksikliği
 Epilepsi
 Diabetes mellitus
 Gebelik ve laktasyon (Bkz. Bölüm 4.6)
 12 yaşın altındaki çocuklarda
4.4. Özel kullanım uyarıları ve önlemleri
Parasetamol:
Anemisi olanlar, akciğer hastaları, karaciğer ve böbrek fonksiyon bozukluğu olan hastalarda
doktor kontrolü altında dikkatli kullanılmalıdır. Önceden mevcut hepatik hastalığı bulunan
hastalar için, yüksek dozda veya uzun süreli tedaviler esnasında periyodik aralıklarla
karaciğer fonksiyon tetkikleri yapmak gerekebilir. Böbrek yetmezliği (kreatinin klerensi < 10
ml/dk) halinde, doktorun parasetamol kullanımının yarar/risk oranını dikkatle değerlendirmesi
gerekir. Doz ayarlaması yapılmalı ve hasta kesintisiz izlenmelidir.
 Önerilen doz aşılmamalı veya ardarda 5 günden daha uzun süre kullanılmamalıdır.
Yüksek doz parasetamol ve bu arada uzunca bir süre içerisinde kullanılan toplam dozun
yüksek olması; irreversibl karaciğer yetersizliğiyle birlikte analjeziklere bağlı nefropati
gelişmesine neden olabilir. Hastalar bu ilacı kullanırken, parasetamol içeren daha başka
ürünler kullanmamaları konusunda uyarılmalıdırlar.
 Parasetamol içeren ilaçların PAFEFLU ile eş zamanlı kullanımından
kaçınılmalıdır. Parasetamol içeren başka ilaçlarla birlikte kullanımı doz aşımına neden
olabilir. Parasetamol doz aşımı sonuçları karaciğer nakli ya da ölüme kadar varabilen
karaciğer yetmezliğine yol açabilir. Parasetamol içeren ve ağrı kesici, ateş düşürücü,
grip ve nezle semptomlarını giderici ya da uykuya yardımcı ilaçlar ile birlikte
kullanılması önerilmez.
 Parasetamol erişkinlerde kronik günlük dozlarda karaciğer hasarına neden
olabilir.
3 / 21 Parasetamolün alkolle birlikte kullanılması karaciğer hasarına neden
olabileceğinden bu ürün kullanılırken alkollü içecekler içilmemelidir.
 Alkolik karaciğer hastalarında dikkatli kullanılmalıdır. Alkol alan kişilerde
hepatotoksisite riski nedeniyle günlük alınan parasetamol dozunun 2 g’ı aşmaması
gereklidir.
 Alkol bağımlılarında parasetamol dikkatli kullanılmalıdır.
 PAFEFLU, karaciğer fonksiyonlarını etkileyebilecek diğer ilaçları alan
hastalarda dikkatli kullanılmalıdır.
 Geri dönüşümsüz ciddi karaciğer hasarına neden olabilir.
 Parasetamol akut yüksek dozda karaciğer toksisitesine neden olur.
 Parasetamolü ilk kullananlarda veya daha önce kullanım hikayesi olanlarda,
kullanımın ilk dozunda veya tekrarlayan dozlarında deride kızarıklık, döküntü veya bir deri
reaksiyonu oluşabilmektedir. Bu durumda doktor ile irtibata geçilerek ilacın kullanımının
bırakılması ve alternatif bir tedaviye geçilmesi gerekmektedir. Parasetamol ile deri reaksiyonu
gözlenen kişi bir daha bu ilacı veya parasetamol içeren başka bir ilacı kullanmamalıdır. Bu
durum, ciddi ve ölümle sonuçlanabilen Steven Johnson Sendromu (SJS), toksik epidermal
nekroliz (TEN) ve akut generalize ekzantematöz püstüloz (AGEP) dahil cilt reaksiyonlarına
neden olabilmektedir.
 Bir yıl boyunca günlük terapötik parasetamol dozları alan bir hastada hepatik nekroz
ve daha kısa süreli olarak aşırı doz kullanan bir hastada karaciğer hasarı bildirilmiştir.
12–48 saat içinde karaciğer enzimleri yükselebilir ve protrombin zamanı uzayabilir. Ancak
klinik semptomlar dozun alınmasından 1–6 gün sonrasına kadar görülmeyebilir.
 Hepatotoksisite riskinden ötürü, parasetamol, tavsiye edilenden daha yüksek
dozlarda ya da daha uzun süreli alınmamalıdır. Hafif veya orta şiddette karaciğer
yetmezliği (Child-Pugh kategorisi <9) olan hastalar, parasetamolü dikkatli
kullanmalıdırlar.
 Terapötik dozlarda parasetamol uygulaması sırasında serum alanin aminotransferaz
(ALT) düzeyi yükselebilir.
 Terapötik dozlarda parasetamol ile hepatik oksidatif stresi arttıran ve hepatik glutatyon
rezervini azaltan ilaçları eş zamanlı kullanımı, alkolizm, sepsis veya diabetes mellitus gibi
çeşitli durumlar hepatik toksisite riskinde artışa neden olabilir.
 Sepsis gibi glutatyon eksikliği olan hastalarda, parasetamol kullanımı metabolik asidoz
riskini artırabilir. Ciddi bir enfeksiyonunuz varsa bu metabolik asidoz riskini artırabilir.
Metabolik asidoz belirtileri şunlardır:
4 / 21o Derin, hızlı ve zorlanarak nefes alıp vermek
o Mide bulantısı ve kusma
o İştahsızlık
 Glutatyon seviyesi azalmış, düzenli alkol kullanan, anoreksik, düşük vücut kitle
indeksi olan ya da beslenme yetersizliği olan kişilerde karaciğer fonksiyon
bozukluğu/hasarı tespit edilmiştir. Bu durumlar mevcutsa dikkatli kullanılmalıdır.
 Yüksek dozlarda parasetamolün uzun süreli kullanılması böbrek hasarına neden
olabilir.
 Glukoz 6 fosfat dehidrojenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
 Gilbert sendromu olan hastaların parasetamol kullanması, sarılık gibi klinik
semptomlara ve daha belirgin hiperbilirubinemiye neden olabilir. Bu nedenle, bu hastalar
parasetamolü dikkatli kullanmalıdırlar.
Fenilefrin:
 Miyokardın sempatomimetik ilaçlara karşı duyarlılığını artıran anesteziklerin
kullanıldığı durumlarda fenilefrin içeren preparatlar kullanılmamalıdır.
 Ameliyatlarda, halojenli anestezikler kullanılması durumunda, hipertansif kriz riski
artacağından PAFEFLU ile tedaviyi birkaç gün önce durdurmak tavsiye edilir.
 Fenilefrinin olası vazokonstriktif etkisi nedeniyle, kardiyovasküler hastalığı olan 70
yaşın üstündeki hastalarda dikkatli olmak gerekir.
 Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
 Renal yetmezlik
 Hepatik yetmezlik
 Akut hepatit
 Kronik malnutrisyon ve dehidrasyon
 Kardiyovasküler sistem hastalıkları
 Bronşiyal astım
 Serebral ateroskleroz
 Diabetes Mellitus
 Hemolitik anemi
 Hipertansiyon
 İdiyopatik ortostatik hipotansiyon
 Feokromositoma
5 / 21 Prostat hipertrofisi, üriner retensiyon yatkınlığı olabilir
 Tiroid fonksiyon bozukluklarında kullanımından kaçınılmalıdır.
 PAFEFLU, 12 yaşından küçük çocuklarda kullanılmamalıdır.
 5 günden uzun süreli kullanılmamalıdır. Tedavi kesilmelidir ve doktora danışılmalıdır.
Akut alevlenmeler dışında fenilefrin kronik rinit tedavisinde kullanılmamalıdır.
Aşağıdaki durumlarda doktora danışılmalıdır:
 Astım, amfizem ya da kronik bronşit gibi nefes alma problemleri varsa
 Semptomlar 3-5 gün içinde düzelmezse ya da eşlik eden yüksek ateş varsa, ateş 3
günden uzun sürmüşse, kurdeşen ya da inatçı baş ağrısı varsa
Bunlar daha ciddi bir durumun işareti olabilir.
 Fenilefrin, profesyonel sporcular için doping testlerinde yanlış pozitif sonuç verebilir.
PAFEFLU 650 mg/10 mg/20 mg Oral Çözelti Hazırlamak İçin Granül, yardımcı madde
olarak sakaroz içermektedir. Sakaroz nadir kalıtımsal früktoz intoleransı, glukoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Ürün içeriğindeki her bir maddenin neden olabileceği ilaç etkileşimleri iyi bilinmektedir ve
aşağıda listelenmiştir. Bunların kombine kullanım yoluyla değişebileceğine dair bir işaret
yoktur.
Parasetamol
Parasetamolün ilaç-ilaç etkileşimleri genellikle minördür ve ancak, diğer ilacın terapötik
indeksi düşük (örneğin varfarin ve kumarin) ya da antikonvülsif ilaç olması durumunda önem
kazanır.
Parasetamolün non steroidal antienflamatuar ilaçlarla (NSAİ) birlikte kullanılması,
NSAİ’ların böbreklerdeki olumsuz etkilerini arttırabilir.
Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa yol açmaktadır.
Parasetamol ile, kafein ve opiatlar gibi diğer analjezikler arasında farmakodinamik
etkileşimler bulunmuştur.
Probenesid, parasetamolün metabolizmasını engeller. Birlikte kullanan hastalarda parasetamol
dozu azaltılmalıdır.
6 / 21Güncel veriler, parasetamolün hepatotoksisitesinin fenobarbital, fenitoin veya karbamazepin
gibi antiepileptik ilaçlarla birlikte kullanıldığında artmadığını desteklemektedir.
Tüberküloz tedavisinde kullanılan rifampisin ve isoniazid, parasetamolün karaciğer
üzerindeki toksik etkisini artırır.
Parasetamol ve zidovudinin özellikle kronik tedavi süresince birlikte kullanılması nötropeni
insidansında artışa yol açabilir. Bu nedenle tıbbi tavsiye olmadıkça, parasetamol zidovudin ile
birlikte alınmamalıdır.
Parasetamol (veya metabolitleri), K vitaminine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler, “uluslararası normalleştirilmiş oran” (International Normalized Ratio, INR)
değerinde bir artışa ve kanama riskinde bir artışa neden olabilir. Bu nedenle, oral antikoagülan
kullanan hastalar, tıbbi denetim ve kontrol olmadan uzun süreli parasetamol
kullanmamalıdırlar. Ara sıra parasetamol kullanımının anlamlı bir etkisi yoktur.
Hepatotoksik maddeler parasetamol akümülasyonunu ve doz aşımı olma riskini arttırabilir.
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.)
veya rifampisin ve izoniyazid gibi karaciğerde hepatik mikrozomal enzim indüksiyonuna
sebep olan ilaçların tek başına kullanıldığında zararsız olan parasetamol dozlarıyla eşzamanlı
kullanımı karaciğer hasarı riskini arttırabilir. Aşırı alkol tüketimi halinde, terapötik dozlarda
bile parasetamol alınması da karaciğer hasarına neden olabilir.
Parasetamolün kloramfenikol ile kombinasyon halinde kullanılması, koloramfenikolün
yarılanma ömrünü uzatabilir ve dolayısıyla bu ilacın toksisite riskini arttırabilir.
5-hidroksitriptamin (serotonin) tip 3 reseptör antagonistleri olan tropisetron ve granisetron,
farmakodinamik etkileşim ile parasetamolün analjezik etkisini tamamen baskılayabilir.
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Metoklopramid gibi mide boşalmasını hızlandıran ilaçlar, parasetamolün daha hızlı
emilmesine ve dolayısıyla parasetamolün etkisinin daha hızlı başlamasına neden olabilir.
Benzer şekilde domperidon parasetamolün absorbsiyon hızını arttırabilir.
Parasetamol, lamotrijin karaciğerde metabolizmasını olası indüklemesine bağlı olarak
biyoyararlanımını azaltarak etkisinde azalmaya neden olabilir.
Parasetamol emilim hızı metoklopramid ya da domperion ile artabilir ve kolestiramin ile
azalabilir. Kolestramin bir saat sonra verilmelidir.
St. John’s Wort (Hypericum perforatum – sarı kantaron) parasetamolün kan düzeylerini
azaltabilir.
Parasetamol fosfotungstik ürik asit testlerini etkileyebilir.
7 / 21Besinler ile birlikte alındığında parasetamolün emilim hızı azalabilir.
Özel popülasyonlara ilişkin ek bilgiler
Pediyatrik popülasyon
Pediyatrik popülasyon için etkileşim çalışması bulunmamaktadır.
Fenilefrin hidroklorür
PAFEFLU, monoamin oksidaz inhibitörleri (MAOI) (maklobemid dahil) kullanan ya da son
iki hafta içinde kullanmış olan hastalar için kontrendikedir. Fenilefrin, MAOI'lerin etkisini
potansiyalize ederek hipertansif krizi tetikleyebilir.
Fenilefrinin diğer sempatomimetik ilaçlarla ya da trisiklik antidepresanlarla (amitriptilin gibi)
birlikte kullanımı kardiyovasküler yan etki riskini arttırabilir.
Fenilefrin, betablokerlerin ve diğer antihipertansif ilaçların (debrisokin, guanetidin, rezerpin,
metildopa gibi) etkinliğini azaltabilir. Hipertansiyon ve diğer kardiyovasküler yan etkiler
artabilir.
Fenilefrin ile digoksin ve diğer kardiyak glikozitlerin birlikte kullanımı, düzensiz kalp atışı ya
da kalp krizi riskini arttırabilir.
Fenilefrin ile ergo alkoloitlerinin (Ergotamin ve metilserjit) ile birlikte kullanımı ergotizm
riskini arttırabilir.
Fenilefrin; monoamin oksidaz (MAO) inhibitörleri (maklobemid dahil), alfa- ve beta-
blokerler ve antihipertansifler (debrisokin, guanetidin, rezerpin), fenotiyazin tipi
antihistaminler (örneğin prometazin), bronkodilatör sempatomimetikler, trisiklik
antidepressanlar (örneğin imipramin, amitriptilin), guanetidin ya da atropin, dijitalis,
Rauwolfia alkaloidleri, indometazin, metildopa, diğer santral sinir sistemi uyarıcıları ve
olasılıkla teofilinle etkileşime girebilme potansiyeline sahiptir.
Oksitosik ilaçlarla birlikte kullanılan fenilefrinin pressör etkisinin arttığı, bazı genel
anestetiklerle birlikte kullanılan fenilefrinin ender de olsa aritmi riski oluşturduğu
bildirilmiştir. İntravenöz ergo alkaloidi (Ergotamin ve metilserjit) kullanan hastalarda kan
basıncının aşırı yükselme olasılığı vardır. Digoksin ve kardiyak glikozitler düzensiz kalp atışı
ve kalp krizi riskini arttırır.
Özel popülasyonlara ilişkin ek bilgiler
Pediyatrik popülasyon
Pediyatrik popülasyon için etkileşim çalışması bulunmamaktadır.
Feniramin maleat
8 / 21Feniramin gibi antihistaminler, barbitüratlar, opioid analjezikler, antikonvülsanlar,
antidepresanlar (trisiklik ve MAOI), diğer antihistaminler, antiemetikler, antipsikotikler,
anksiyolitikler, hipnotikler, alkol ve diğer santral sinir sistemi (SSS) depresanlarının
(sempatomimetikler, antidepresanlar) etkilerini artırabilir.
Atropin, trisiklik antidepresanlar ve MAO inhibitörlerinin antimuskarinik etkilerini
arttırabilir.
Feniramin antikolinerjik aktiviteye sahip olduğundan, antikolinerjik etkiler (ör. Bazı psikotrop
ilaçlar, atropin ve üriner inkontinens tedavisinde kullanılan ilaçlar) bu ilaçlar artabilir. Bunun
sonucunda taşikardi, ağız kuruluğu, gastrointestinal rahatsızlıklar (ör.kolik), üriner retensiyon
ve baş ağrısı görülebilir.
Özel popülasyonlara ilişkin ek bilgiler
Pediyatrik popülasyon
Pediyatrik popülasyon için etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
PAFEFLU 650 mg/10 mg/20 mg Oral Çözelti Hazırlamak İçin Granül’ün çocuk doğurma
potansiyeli bulunan kadınlar/doğum kontrolü üzerinde etkisi ile ilgili veri bulunmamaktadır.
Gebelik dönemi
Gebe kadınlarda yapılan epidemiyolojik çalışmalar önerilen dozlarda oral parasetamol
kullanımına bağlı olumsuz etkisi olduğunu göstermemektedir. Oral uygulama ile yapılan
üreme çalışmaları herhangi bir malformasyon ya da fetotoksisite (bkz. 5.3) belirtisi
göstermemiştir. Normal kullanım şartlarında, parasetamol gebelik süresince yarar-risk oranı
değerlendirilerek kullanılabilir.
Fenilefrinin gebe kadınlarda kullanımına ait data sınırlıdır. Fenilefrin kullanımı ile birlikte
uterus üzerine vazokonstriksiyon ve uterus kan akışının azalması sonucu fetal hipoksi
görülebilir. Gebelik sırasında fenilefrin kullanımından kaçınılmalıdır.
İnsan epidemiyolojik datası feniramin ve konjenital malformasyonlar arasında bağlantı
gözlenmemiştir. Bununla birlikte kontrollü klinik çalışmaların olmamasına bağlı olarak
gebelik sırasından feniramin kullanımından kaçınılmalıdır.
PAFEFLU 650 mg/10 mg/20 mg Oral Çözelti Hazırlamak İçin Granül’ün gebe kadınlarda
kullanımı ile ilişkili veri bulunmamaktadır. Hayvanlar üzerinde yapılan çalışmalar, gebelik,
9 / 21embriyonal/fetal gelişim, doğum ya da doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
PAFEFLU 650 mg/10 mg/20 mg Oral Çözelti Hazırlamak İçin Granül, gerekli olmadıkça
gebelik döneminde kullanılmamalıdır.
Laktasyon dönemi
Emziren annelerdeki farmakokinetik bir çalışmada 650 mg’lık parasetamol dozunun
%1’inden azı anne sütünde saptanmıştır. Benzer sonuçlar diğer çalışmalarda da bulunmuştur.
Bu nedenle emziren anne tarafından terapötik dozların alınması bebek üzerinde bir risk
oluşturmaz.
Fenilefrinin anne sütüne geçip geçmediğine dair mevcut data bulunmamaktadır. Emzirme
döneminde fenilefrin kullanımından kaçınılmalıdır.
Feniramin maleat anne sütüne önemli miktarda geçer; bu düzeyde ilacın bebek için zararlı etki
oluşturduğu bilinmemekle birlikte beraber kullanılmaması önerilir. Feniramin maleat ve diğer
antihistaminikler laktasyonu inhibe edebilir.
Emzirme döneminde feniramin kullanımından kaçınılmalıdır.
PAFEFLU 650 mg/10 mg/20 mg Oral Çözelti Hazırlamak İçin Granül, gerekli olmadıkça
laktasyon döneminde kullanılmamalıdır.
Üreme yeteneği / fertilite
Parasetamol ile hayvanlarda yapılan kronik toksisite araştırmalarında parasetamolün testiküler
atrofiye neden olduğu ve spermatogenezi inhibe ettiği bildirilmiştir. İnsanlarda fertilite
üzerindeki etkisini araştıran yeterli çalışma bulunmamaktadır. Bazı çalışmalarda nonsteroidal
antienflamatuvar ilaçların fertilite üzerine engelleyicei etkisi olduğu bildirilmekle birlikte kesin
sonuca varılamamıştır.
Feniramin ile üreme yeteneği üzerine klinik ya da klinik dışı çalışmalar mevcut değildir.
Fenilefrin ile üreme toksikolojisi üzerine yeterli çalışma bulunmamaktadır.
PAFEFLU 650 mg/10 mg/20 mg Oral Çözelti Hazırlamak İçin Granül’ün üreme
yeteneği/fertilite üzerine etkisi ile ilgili veri bulunmamaktadır.
4.7. Araç ve makine kullanımı üzerindeki etkiler
PAFEFLU 650 mg/10 mg/20 mg Oral Çözelti Hazırlamak İçin Granül uyuşukluğa ve
konsantrasyon bozukluğuna neden olabilir. Bu nedenle araç ve makine kullanırken dikkatli
olunmalıdır. Uyuşukluk hali sedatifler, uyuşturucu veya alkolün kullanılmasıyla artabilir.
10 / 214.8. İstenmeyen etkiler
Tüm ilaçlar gibi PAFEFLU 650 mg/10 mg/20 mg Oral Çözelti Hazırlamak İçin Granül’ün
içeriğinde bulunan maddelere duyarlı olan kişilerde aşağıdaki yan etkiler olabilir.
Uyuşukluk, sersemlik, ağız veya boğaz kuruluğu, baş ağrısı, uykusuzluk, irritabilite ve
asabiyet, taşikardi ve palpitasyonlar, en sık bildirilen yan etkilerdir. Özellikle çocuklarda,
bazen huzursuzluk ve uyku bozuklukları ortaya çıkabilir.
Kabızlık, ishal veya şişkinlik dahil gastrointestinal bozukluklar görülebilir; bulantı ve kusma
bildirilmiştir.
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Parasetamol
Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
Kan ve lenf sistemi hastalıkları
Seyrek: Çok miktarda alındığında anemi, methemoglobinemi, uzun süreli kullanımda
hemolitik anemiye bağlı trombositopeni, trombositopenik purpura, lökopeni, nötropeni ve
pansitopeni gibi kan sayım değişiklikleri
Bu yan etkiler parasetamol ile neden-sonuç ilişkisi içinde değildir.
Çok seyrek: Agranülositoz, trombositopeni
Bağışıklık sistemi hastalıkları
Seyrek: Alerjik reaksiyonlar, anaflaksi
Çok seyrek: Lyell sendromu
Bilinmiyor: Bronkospazm, pozitif alerji testi, immün trombositopeni
Sinir sistemi hastalıkları
Yaygın: Baş ağrısı, baş dönmesi, somnolans, parestezi
Bilinmiyor: Santral sinir sistemi stimülasyonu, ensefelopati, insomia, tremor
Solunum, göğüs bozuklukları ve mediastinal hastalıklar
Yaygın: Üst solunum yolu enfeksiyon belirtileri
11 / 21Seyrek: Analjezik astım sendromu da dahil astım ve bronkospazm
Çok seyrek: Aspirin ve diğer nonsteroid antienflamatuar ilaçlara karşı duyarlılığı olan
hastalarda bronkospazm
Gastrointestinal hastalıklar
Yaygın: Bulantı, kusma, dispepsi, flatulans, karın ağrısı, konstipasyon
Yaygın olmayan: Gastrointestinal kanama
Seyrek: İshal
Hepatobilier hastalıklar
Seyrek: Çok miktarda alındığında hepatik bozukluk, karaciğer enzimlerinin yükselmesi
Çok seyrek: Hepatik disfonksiyon
Deri ve deri altı doku hastalıkları
Seyrek: Ürtiker ve diğer deri döküntüleri, kaşıntı, alerjik ödem ve anjiyoödem, akut generalize
eksantematöz püstülozis, eritema multiform, Stevens-Johnson sendromu ve toksik epidermal
nekroliz (fatal sonuçlar dahil)
Bu belirti ilacın kesilmesiyle kaybolur.
Böbrek ve idrar yolu hastalıkları
Yaygın olmayan: Parasetamolün terapötik dozlarını takiben nefrotoksik etkileri yaygın
değildir. Uzun süreli uygulamada papiler nekroz bildirilmiştir.
Asetilsalisilik asiti tolere edemeyen hastalar (örneğin astım hastaları), yaygın olarak (%5-10)
parasetamole reaksiyon gösterebilir.
Fenilefrin hidroklorür
Fenilefrinle yapılan klinik çalışmalarda gözlenen en yaygın advers olaylar aşağıda
belirtilmiştir.
Endokrin hastalıkları
Bilinmiyor: Fenilefrinin sempatomimetik etkisine bağlı ilave advers etkiler görülebilir. Bunlar
kan basıncının (özellikle hipertansif hastalarda) yükselmesi, refleks bradikardi, midriazis
(glokom üzerine etki ile), metabolik fonksiyonun endokrin ve diğer düzenleyicileri üzerindeki
etkileri içerebilir.
12 / 21Psikiyatrik hastalıklar
Bilinmiyor: Sinirlilik, irritabilite, huzursuzluk ve heyecanlanma
Sinir sistemi hastalıkları
Bilinmiyor: İnsomnia, baş ağrısı, baş dönmesi
Kardiyak hastalıkları
Bilinmiyor: Kan basıncının (özellikle hipertansif hastalarda) yükselmesi, refleks bradikardi
Gastrointestinal hastalıklar
Bilinmiyor: Bulantı, kusma
Pazarlama sonrasında tanımlanan advers olaylar aşağıda tanımlanmıştır. Bu advers olayların
sıklığı bilinmiyor fakat büyük olasılıkla seyrek olduğu düşünülmektedir.
Deri ve deri altı doku hastalıkları
Bilinmiyor: Alerjik reaksiyonlar (ör: raş, ürtiker, alerjik dermatit), diğer sempatomimetiklerle
oluşabilecek çapraz duyarlılığın dahil olduğu hipersensitivite reaksiyonlarıdır.
Göz hastalıkları
Bilinmiyor: Midriyazis, akut açılı glokom (kapalı açılı glokomu olanlarda görülmesi daha
olasıdır.)
Kardiyak hastalıklar
Bilinmiyor: Taşikardi, palpitasyon
Böbrek ve idrar yolu hastalıkları
Bilinmiyor: Dizüri, üriner retansiyon, bu daha çok mesane çıkış obstrüksiyonuyla meydana
gelir, prostatik hipertrofi gibi.
Miksiyon başlangıcında zorlanma ve damla, ağrılı idrar yapma bildirilmiştir.
Fenilefrin kalp atım hızında hafif bir artışa yol açabilir. Nadiren baş dönmesi, baş ağrısı,
hipertansiyon ve huzursuzluk bildirilmiştir.
Feniramin maleat
Sinir sistemi hastalıkları
13 / 21Yaygın: Uyuşukluk
Seyrek: Uyku hali, sedasyon, baş dönmesi, koordinasyon bozukluğu, yorgunluk, konfuzyon,
rahatsızlık hissi, sinirlilik, titreme, irritabilité, uykusuzluk, öfori, parestezi, nevrit,
konvülsiyonlar.
Paradoksik etkiler daha çok pediatrik ve geriatrik hastalarda gözlenmektedir.
Göz hastalıkları
Seyrek: Bulanık görme, diplopi
Kulak ve iç kulak hastalıkları
Seyrek: Vertigo, tinnitus
Kardiyak hastalıklar
Seyrek: Taşikardi, palpitasyon, aritmi, hipotansiyon, eksrasistoller.
Solunum göğüs bozuklukları ve mediastinal hastalıkları
Yaygın: Nazal mukozada kuruluk, farenjeal kuruluk, bronşial sekresyonun viskozitesinde artış
Seyrek: Burun tıkanıklığı
Gastrointestinal hastalıklar
Bilinmiyor: Ağız kuruluğu
Seyrek: Bulantı, kusma, anoreksi, diyare, konstipasyon
Böbrek ve idrar yolu hastalıkları
Seyrek: Sık idrar yapma isteği, güç idrar yapma, idrar retansiyonu.
Genel bozukluklar ve uygulama bölgesine ilişkin hastalıklar
Seyrek: Ürtiker, anaflaktik şok, ışığa duyarlılık, aşırı terleme.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
14 / 214.9. Doz aşımı ve tedavisi
Parasetamol
Parasetamolü 10 g’dan fazla alan yetişkinlerde karaciğer hasarı olasılığı yüksektir. Dahası,
aşırı dozun zararı siroz olmayan alkolik karaciğer hastalığı olanlarda daha büyüktür.
Çocuklarda aşırı dozu takiben karaciğer hasarı göreceli olarak daha nadirdir. Karaciğer hücre
hasarı ile birlikte parasetamol aşırı dozajında normal erişkinlerde 2 saat civarında olan
parasetamol yarı ömrü genellikle 4 saate veya daha uzun sürelere uzar. 14C-aminopirinden
sonra 14CO2 atılımında azalma bildirilmiştir. Bu; plazma parasetamol konsantrasyonu veya
yarı ömür, veya konvansiyonel karaciğer fonksiyon testi ölçümlerine nazaran parasetamol
aşırı dozajı ile karaciğer hücre hasarı arasında daha iyi ilişki kurar parasetamole bağlı
fulminant karaciğer yetmezliğini takiben gelişen akut tübüler nekrozdan dolayı böbrek
yetmezliği oluşabilir. Bununla beraber, bunun insidansı başka nedenlerden fulminant
karaciğer yetmezliği olan hastalarla karşılaştırıldığında bu grup hastalarda daha sık değildir.
Nadiren, ilaç aldıktan 2-10 gün sonra, sadece minimal karaciğer toksisitesi ile birlikte renal
tübüler nekroz oluşabilir.
Aşırı dozda parasetamol almış bir hastada kronik alkol alımının akut pankreatit gelişmesine
katkıda bulunduğu bildirilmiştir. Akut aşırı doza ilaveten, parasetamolün günlük aşırı
miktarlarda alımından sonra karaciğer hasarı ve nefrotoksik etkiler bildirilmiştir.
Semptomlar parasetamol doz aşımından sonraki 24 saat içinde solgunluk, bulantı, kusma ve
anoreksi şeklindedir. Abdominal ağrı, 24 ila 48 saatte görülemeyen ve bazen ilacın alımını
takiben 4 ila 6 gün görülmeyen karaciğer hasarının ilk göstergesi olabilir. Karaciğer hasarı
genellikle ilaç alımını takiben maksimum 72-96 saatlerde görülür. Glukoz metabolizması
anormallikleri ve metabolik asidoz ortaya çıkabilir. Akut renal yetmezlik ve akut tubuler
nekroz şiddetli karaciğer hasarı olmasa bile gelişebilir. Kardiyak aritmi ve pankreatit
raporlanmıştır.
Parasetamol ile doz aşımı karaciğer hasarı, ensefalopati, koma ve ölüme neden olabilir.
Özellikle yaşlılarda, küçük çocuklarda, karaciğer hastalarında, kronik alkolizmde, kronik
malnutrisyon hastalarında ve enzim indükleyici alan hastalarda zehirlenme riski vardır.
Tedavi: Solgunluk, anoreksi bulantı ve kusma parasetamol doz aşımının sık görülen erken
semptomlarıdır. Hepatik nekroz parasetamol doz aşımının dozla ilişkili komplikasyonudur.
Hepatik enzimler yükselebilir ve protrombin süresi 12 ila 48 saat içinde uzar, fakat klinik
semptomlar ilacın alımını takiben 1 ila 6 gün görülmeyebilir. Akut doz aşımında parasetamol,
hepatotoksik etki gösterebilir, karaciğer nekrozuna bile neden olabilir. Karaciğer hasarı
genellikle aşırı doz alımını takiben maksimum 72–96 saatte gerçekleşir. Hastayı gecikmiş
hepatotoksisiteye karşı korumak için parasetamol aşırı dozajı hemen tedavi edilmelidir.
15 / 21Bunun için, absorbsiyonu azaltmayı (gastrik lavaj veya aktif kömür) takiben intravenöz N-
asetilsistein veya oral metionin vermek doz aşımından 48 saat sonrasına kadar yararlıdır. Eğer
hasta kusuyorsa veya aktif kömür ile konjuge edilmişse metionin kullanılmamalıdır. Doruk
plazma konsantrasyonları aşırı dozu takiben 4 saate kadar gecikebilir. Bu nedenle
hepatotoksisite riskini belirlemek için plazma parasetamol düzeyleri ilaç alımından en az 4
saat sonrasına kadar ölçülmelidir. Ek tedavi (ilave oral metionin veya intravenöz N-
asetilsistein) kan parasetamol içeriği ve ilaç alımından beri geçen süre ışığı altında
değerlendirilmelidir. Hepatik enzim indükleyici ilaçlar alan hastalarda, uzun süredir alkol
bağımlısı olanlarda, veya kronik olarak beslenme eksikliği olanlarda N-asetil sistein ile tedavi
eşiğinin %30-50 düşürülmesi önerilir, çünkü bu hastalar parasetamolün toksik etkilerine karşı
daha duyarlı olabilirler.
Parasetamol aşırı dozajını takiben gelişebilecek fulminant karaciğer yetmezliği tedavisi
uzmanlık gerektirebilir.
Aktif kömür uygulaması ve dolaşım ve solunumun izlenmesi yararlı olabilir. Konvülsiyon
durumunda diazepam uygulanabilir.
Fenilefrin hidroklorür
Semptomlar: Özellikle çocuklarda olmak üzere ajitasyonun izlediği uyku hali, görme
bozuklukları, bulantı, kusma, baş ağrısı, dolaşım bozuklukları, koma, konvülsiyonlar,
davranış değişiklikleri, hipertansiyon ve bradikardi, antihistaminiğin parasempatolitik
etkisiyle fenilefrinin sempatomimetik etkisinin karşılıklı olarak güçlenmesine bağlı olarak
görülebilen semptomlardır.
Fenilefrinin doz aşımı advers reaksiyonlar altında listelenen etkilerle benzerdir. Ek
semptomlar hipertansiyon ve olası refleks bradikardisini içerebilir. Ciddi olgularda
konfüzyon, halüsinasyonlar, nöbetler ve aritmiler meydana gelebilir.
Bununla birlikte ciddi fenilefrin toksisitesi yaratmak için gerekli miktar parasetamolle ilişkili
toksisiteye neden olan miktarlardan daha fazla olacaktır.
Tedavi: Tedavi klinik olarak uygun olmalıdır. Tedavi erken gastrik lavaj ve semptomatik ve
destekleyici önlemleri kapsar. Hipertansif etki fentolamin gibi alfa bloke edici ilaçlarla tedavi
gerektirir. Konvülsiyon olması durumunda diazepam uygulanabilir.
Feniramin maleat
Semptomlar: Midriyazis, ağızda kuruluk, taşikardi ve idrar tutulması, yorgunluk, uyku hali,
deliryum, bazen halüsinasyonlar ve irritabilité, adale kasılmaları, rijidite (özellikle
çocuklarda), çok defa kusma ile birlikte tonik-klonik konvülsiyonlar, vücut ısısının
yükselmesi, solunum merkezinin başlangıçta uyarılması ve daha sonra felci, dolaşım kollapsı,
derin koma.
16 / 21Tedavi: Feniramin entoksikasyonunda solunumun desteklenmesi ve kalp dolaşım
fonksiyonunun stabilizasyonu gibi ilk yardım tedbirleri derhal alınmalıdır. Kusma spontan
olarak oluşmamışsa, ipeka şurubu ile kusturulur. Kusmayı takiben aktif kömür ve katartikler
absorpsiyonu minimuma indirmek için verilir. Eğer kusma sağlanamamışsa ilaç alımını takip
eden 3 saat içinde mide lavajı yapılır.
Hipotansiyon tedavisinde vazopressörlerle tedavi yapılır (norepinefrin, fenilerin, dopamin).
Epinefrin verilmemelidir, hipotansiyonu kötüleştirebilir.
Konvülsiyon oluşmuşsa, diazepam dahil santral sinir sistemi depresanları verilmemeli,
intravenöz fenitoin kullanılmamalıdır. Özellikle çocuklardaki ateş, soğuk banyo ve diğer
benzeri yöntemlerle düşürülmelidir. Ağır vakalarda hemoperfuzyon yapılabilir. Diürezin
artırılması ile feniramin itrahı hızlandırılabilir; ancak bu sırada elektrolit ve sıvı dengesi
kontrol edilmelidir. Gereği halinde süt çocuklarında ve ufak çocuklarda kan değiştirilmeli
veya kan temizlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Solunum sistemi, öksürük ve soğuk algınlığı preparatları
ATC kodu: R05X
Parasetamol etkin bir ağrı kesici ve ateş düşürücüdür. Parasetamolün terapötik etkilerinin,
siklooksijenaz enziminin inhibisyonu sonucu prostaglandin sentezinin inhibisyonuna bağlı
olduğu düşünülmektedir. Parasetamolün periferik siklooksijenaza oranla santral
siklooksijenaz üzerine daha etkili inhibitör olduğunu gösteren kanıtlar vardır. Parasetamolün
analjezik ve antipiretik özellikleri vardır fakat sadece zayıf anti-enflamatuvar özellikler
gösterir. Bu durum; enflamatuvar dokuların diğer dokulara oranla daha yüksek seviyelerde
hücresel peroksidler içermesi ve bu hücresel peroksidlerin parasetamolün siklooksijenaz
inhibisyonunu önlemesiyle açıklanabilir. Trombosit agregasyonunu inhibe etmez, protrombin
cevabını ve hemostazı etkilemez.
Fenilefrin hidroklorür, başlıca alfa adrenerjik reseptörler üzerine direkt etkisi olan
sempatomimetik bir maddedir. Bir nazal dekonjestan olarak terapötik dozlarda kalpte beta
adrenerjik reseptörler üzerine ve santral sinir sistemi üzerine önemli bir stimülan etkisi
olmadan üst solunum yolu mukozalarındaki şişkinliği giderir, vazokonstriktör etkisi ile burun
ve sinüslerdeki tıkanıklıkları hafifletir.
Feniramin maleat; güçlü bir antihistaminiktir. Feniramin H1-reseptörlerini, histamine
kompetitif ve geri dönüşümlü olarak antagonize etmektedir. Böylece düz kasların kasılması
17 / 21ve kılcal damarlarda permeabilitenin artması gibi histaminden ileri gelen etkiler ortadan
kaldırılabilir.
5.2. Farmakokinetik özellikler
Emilim:
Parasetamol hızla ve tamamen gastrointestinal kanaldan emilir. Fenilefrin, gastrointestinal
yollardan düzensiz bir şekilde emilir. Oral yoldan alınan feniraminin biyoyararlanımı yaklaşık
% 100’dür.
Dağılım:
Parasetamolün plazma konsantrasyonu 30-60 dk içerisinde maksimum seviyeye ulaşır.
Terapötik dozlarda, yarılama ömrü yaklaşık 1-4 saattir. Fenilefrin oral yoldan alındığında
nazal konjestan olarak etkinliğini korur, ilaç dağılımı sistemik dolaşım aracılığıyla nazal
mukozanın vasküler tabakasına dağılır. Pik plazma değerlerine 45 dk – 2 saat arasında ulaşılır.
Dağılım hacmi (Vd) başlangıç: 26-61; kararlı durum dağılım hacmi (Vdss) 184-543 L
(ortalama: 340 L). Feniramin maleat 1-2,5 saat sonra maksimum plazma konsantrasyonuna
ulaşır, yarılama ömrü 16-19 saattir.
Biyotransformasyon:
Parasetamolün genel olarak biyotransformasyonu konjuge reaksiyonları ile karaciğerde
gerçekleşir; parasetamol, plazma konsantrasyonuna bağlı olarak deasetillenir veya kısmen
hidroksillenir. Fenilefrin monoaminoksidaz aracılığıyla ilk metabolik etkisi bağırsaklarda ve
karaciğerde gerçekleşir. Feniraminin metabolitleri, N-desmetilfeniramin ve N-
didesmetilfeniramindir. Büyük oranda sitokrom P-450 sistemiyle metabolize edilirler.
Eliminasyon:
Parasetamolün uygulanan dozunun % 90-100’ü 24 saat içerisinde, glukuronid konjugatları
(%60), sülfat (%35) ya da sistein konjügatı (%3) olarak böbrek yoluyla atılır. Fenilefrin
başlıca inaktif metabolitleri halinde idrarla atılır. Eliminasyon yarı ömrü alfa fazı yaklaşık 5
dk ve terminal faz 2-3 saattir. Feniramin maleat oral dozunun %70-83’ü değişmemiş veya
metabolitler olarak idrarla atılır.
Doğrusal/Doğrusal Olmayan Durum:
Veri bulunmamaktadır.
5.3. Klinik öncesi güvenlilik verileri
18 / 21Parasetamol, fenilefrin hidroklorür ve feniramin maleat kombinasyonu ile mevcut preklinik
çalışma bulunmamaktadır. Etkin maddelerin toksisitesi iyi dökümante edilmiştir.
Parasetamol, fenilefrin hidroklorür ve feniramin maleat kombinasyonu tedavi edici dozlarda
insanlarda, parasetamol ile (i) güvenlik farmakoloji, tekrarlayan doz toksisitesi, genotoksisite,
karsinojenite ve üreme toksisitesi çalışmaları (ii) fenilefrin hidroklorür ile tekrarlayan doz
toksisitesi, genotoksisite ve karsinojenite çalışmaları, (iii) klorfeniramin ile tekrarlayan doz
toksisitesi, genotoksisite, karsinojenite ve üreme toksisitesi çalışmalarına dayanarak herhangi
bir özel bir zarar göstermemiştir. Doz aşımı ciddi hepatotoksisiteye neden olabilir.
Parasetamol
Akut Toksisite
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının
sebebi ise, muhtemelen, farelerde maddenin farklı bir metabolizmasının bulunması ve
yenidoğan sıçanlarda hepatik enzim sisteminin olgunlaşmamış olmasıdır.
Köpekler ve kedilere daha yüksek dozlarda verildiğinde kusmaya sebep olmuştur. Bu nedenle
bu hayvan cinslerinde oral LD50 değeri saptanamamıştır.
Kronik Toksisite
Toksik dozların verilmesinin ardından deney hayvanlarında yavaş kilo artışı, diürez, asidüri
ve dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi
sırasında, abdominal organlarda kan akımı artışı, intestinal mukoza iritasyonu gözlenmiştir.
Mutajenik ve Tümörojenik Potansiyeli
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün
karsinojenik aktivitesine ilişkin herhangi bir bulgu bildirilmemiştir. Mononükleer hücre
lösemisi insidansının artması nedeniyle dişi sıçanlarda bazı karsinojenik aktivite bulguları söz
konusudur.
Diyeti 6.000 ppm kadar olan farelerde yapılan 2 yıllık bir çalışmada ise parasetamolün
karsinojenik aktivitesini gösteren herhangi bir bulgu saptanmamıştır.
Üreme Toksisitesi
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup, gerek
hamileliğin seyri gerekse doğmamış çocuk üzerinde herhangi bir olumsuz etki görülmemiştir.
19 / 21Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
Fenilefrin hidroklorür
Yeterli klinik öncesi deneyim bulunmamaktadır
Feniramin maleat
Yeterli klinik öncesi deneyim bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Askorbik asit
Malik asit
Susuz sitrik asit
Sodyum sitrat dihidrat
Sakaroz (pudra)
Sakaroz (kristal)
Titanyum dioksit
Dibazik kalsiyum fosfat anhidrus
Karamel tozu
Tarçın aroması
Elma aroması
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklanmalıdır.
6.5. Ambalajın niteliği ve içeriği
PAFEFLU 650 mg/10 mg/20 mg Oral Çözelti Hazırlamak İçin Granül, 10 saşe kuşe/ LDPE/
Alu/ LDPE ambalajda karton kutuda kullanma talimatı ile beraber ambalajlanır.
20 / 216.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2021/558
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 27.12.2021
Ruhsat yenileme tarihi:
10. KÜB’ÜN YENİLENME TARİHİ
21 / 21