KISA ÜRÜN BİLGİLERİ
1. BEŞERİ TIBBİ ÜRÜNÜN ADI
EMARAY 469,01 mg/mL IV enjeksiyonluk çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:1 ml çözelti 469.01 mg gadopentetik asit dimeglumin tuzu (0.5 mmol
gadopentetik asit dimeglumin tuzuna eşdeğer) içerir.
Yardımcı madde(ler): Yardımcı maddeler için 6.1’e bakınız.
3. FARMASÖTİK FORM
Enjeksiyon İçin Çözelti.
Berrak, partikül içermeyen çözelti.
4. KLİNİK ÖZELLİKLER
4.1 Terapötik endikasyonlar
Tıbbi ürün yalnızca intravenöz olarak diagnostik kullanım içindir. EMARAY sadece:
 Makrosiklik ajanlarla görüntülemenin sağlanamadığı durumlarda,
 Sadece 65 yaş üzeri hastalarda,
 Yılda en fazla bir defayı geçmemek üzere,
 Tetkikin gerektirdiği en düşük dozda MR görüntülemede kullanılabilir.
 Kranyial ve spinal manyetik rezonans görüntüleme (MRG)
EMARAY, özellikle tümörlerin gösterilmesinde ve meningioma şüphesi, (akustik) nörinoma,
invazif tümörler (örn. glioma) ve metastazların ayırıcı tanılarının konulmasında; küçük ve/veya
izointens tümörlerin gösterilmesinde; cerrahi ya da radyoterapiden sonra nüks şüphesinde;
hemanjiyoblastoma, ependimoma ve küçük pitüiter adenomaları gibi seyrek görülen
neoplazmaların ayırıcı tanısında; serebral kökenli olmayan tümörlerin yayılımlarının daha iyi
değerlendirilmesinde endikedir.
Ek olarak spinal MRG'de: intramedüller ve ekstramedüller tümörlerin ayırıcı tanısında; bir
kavitasyon varlığının bilindiği durumlarda solid tümör alanlarının gösterilmesinde; intramedüler
tümörlerin yayılımlarının saptanmasında endikedir.
 Tüm vücut MRG
1/15Yüz, ense bölgesi, kalp dahil torakal ve abdominal alan, meme, pelvis bölgesi ve aktif ile pasif
hareket sistemini ve tüm vücut damar görüntülemesini kapsar.
EMARAY, özellikle aşağıdaki durumlarda diyagnostik bilgi sağlar:
- Tümör, enflamasyon ve vasküler lezyonların saptanması ya da dışlanmasında;
- Bu lezyonların sınırları ve yayılımlarının belirlenmesinde
- Lezyonların iç yapıları hakkında ayırıcı tanıda;
- Normal ve patolojik değişime uğramış dokuların dolaşım durumlarının
değerlendirilmesinde;
- Tedavi sonrası, tümör ve nedbe dokusu ayırıcı tanısında;
- Cerrahi sonrası tekrarlayan disk prolapsusu tanısında;
- Anatomik organ tanısı ile kombine semikantitatif renal fonksiyon değerlendirmesi.
4.2 Pozoloji ve uygulama şekli
Pozoloji/uygulama sıklığı ve süresi:
Kontrastlı görüntüleme için yeterli en düşük konsantrasyonda kullanılmalıdır. Doz, hastanın
vücut ağırlığına göre hesaplanmalı ve bu bölümde belirtilen kilogram başına önerilen doz
aşılmamalıdır.
Kraniyal ve spinal MRG 65 yaş üzeri hastalar:
Genelde 0.2 ml EMARAY/kg vücut ağırlığı uygulanması, iyi kontrast artışı sağlamak ve klinik
sorunun yanıtını almak için yeterlidir.
Normal miktarda kontrast madde kullanılmış MRG'de klinik açıdan ciddi bir şüphenin devam
etmesi halinde, MRG'yi takip eden 30 dakika içerisinde derhal ilave olarak 0.2 ml/kg vücut
ağırlığı, hatta 0.4 ml EMARAY/kg vücut ağırlığı enjeksiyonu tanısal verimi artırabilir.
Erişkinlerde metastazların veya nüks eden tümörlerin dışlanması için 0.6 ml EMARAY/kg vücut
ağırlığı tanısal verimi artırabilir.
Çocuklar (yeni doğanlar ve 2 yaşın altındaki infantlar dahil):
EMARAY kullanılmamalıdır.
Tüm vücut MRG
65 yaş üzeri hastalar:
Genelde 0.2 ml/kg vücut ağırlığı EMARAY uygulanması, iyi kontrast artışı sağlamak ve klinik
sorunun yanıtını almak için yeterlidir.
Özel olgularda (örn. az vaskülarize ve/veya küçük ekstraselüler alana sahip lezyonlar) yeterli
kontrast etki sağlanabilmesi için 0.4 ml/kg vücut ağırlığı EMARAY dozu uygulaması gerekli
olabilir. Bu durum özellikle rölatif olarak hafifçe T1 - ağırlıklı tarama sekanslarında geçerlidir.
2/15Erişkinlerde lezyon veya tümör nükslerinin dışlanması için 0.6 ml EMARAY/kg vücut ağırlığı
genellikle daha fazla tanısal güven sağlayabilir.
Erişkinlerde damarların görüntülenmesi için, incelenen bölgeye ve inceleme tekniğine göre 0.6
ml/kg vücut ağırlığına kadar doza gerek duyulabilir.
Çocuklar (2 yaş üzeri)
EMARAY kullanılmamalıdır.
Yeni doğanlar ve 2 yaşın altındaki infantlar:
EMARAY kullanılmamalıdır.
Uygulama şekli:
EMARAY uygulamadan hemen önce enjektöre çekilmelidir. Kauçuk tapa asla birden fazla
delinmemelidir. Uygulamadan sonra artan kontrast madde çözeltisi atılmalıdır.
MRG için olağan güvenlilik tedbirlerine (örn. kardiyak pacemaker ve ferromanyetik implant
taşıyan hastalar hariç tutulmalıdır) dikkat edilmelidir.
0.14 Tesla ile 1.5 Tesla arasındaki manyetik alan güçleri dahilinde kalındığında, önerilen
EMARAY uygulaması değişmemektedir.
EMARAY, “Kullanım talimatları” kısmındaki talimatlara uygun olarak yalnızca intravenöz
verilmelidir. Hemen ardından kontrastlı MRG’ye başlanabilir.
Diyet önerileri
Mide bulantısı ve kusma bütün MRG kontrast maddelerin bilinen muhtemel yan etkisidir. Bu
nedenle aspirasyon riskini azaltmak için hasta incelemeden önceki iki saat hiç bir şey
yememelidir.
Anksiyete
Belirgin heyecan, anksiyete ve ağrı durumu; yan etki riskini ya da kontrast maddeye bağlı
reaksiyonların şiddetini arttırabilir. Bu hastalara bir sedatif uygulaması yapılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
EMARAY şiddetli böbrek yetmezliği (GFR<30 ml/dak/1.73m2) olan hastalarda ve karaciğer
transplantasyonuyla ilgili perioperatif dönemde olan hastalarda kontrendikedir (bkz. Bölüm 3).
EMARAY orta dereceli böbrek yetmezliği (GFR 30-59 ml/dak/1.73m2 ) olan hastalarda ancak
dikkatli bir fayda/risk değerlendirmesi yapıldıktan sonra ve 0.2 ml/kg (=0.1 mmol/kg) vücut
3/15ağırlığını aşmayan bir dozda kullanılmalıdır (bkz. Bölüm 4.4). Bir tarama sırasında birden fazla
doz kullanılmamalıdır. EMARAY, yılda en fazla bir defayı geçmemek üzere kullanılmalıdır.
Pediyatrik popülasyon:
EMARAY kullanılmamalıdır.
Geriyatrik popülasyon(65 yaş ve üzerinde olanlar):
Herhangi bir dozaj ayarlaması gerekmemektedir. Yaşlı hastalarda dikkatli kullanılmalıdır (bkz.
Bölüm 4.4.)
4.3 Kontrendikasyonlar
EMARAY şiddetli böbrek yetmezliği (GFR<30 ml/dak/1.73m2) olan hastalarda, karaciğer
transplantasyonuyla ilgili perioperatif dönemde olan hastalarda,4 haftaya kadar olan
yenidoğanlar, bebekler, çocuklar, ergenler ve 65 yaş altı yetişkinlerde kontrendikedir (bkz.
Bölüm 4.4).
4.4 Özel kullanım uyarıları ve önlemleri
Gadopentetik asit uygulamasını takiben gadolinyum beyinde ve vücudun diğer dokularında
(kemikler, karaciğer, böbrekler, cilt) birikebilir ve beyinde özellikle dentat nükleus, globus
pallidus ve talamusta T1-ağırlıklı sinyal yoğunluğunun doza bağlı artışına neden olabilir. Bu
birikimin ne gibi klinik sonuçlara yol açabileceği bilinmemektedir. Tekrarlanan taramaların
gerekli olduğu hastalarda EMARAY kullanmanın olası tanısal avantajlarının, beyin ve diğer
dokularda gadolinyum birikme potansiyeline ağır basması gerekir.
Hastadan bilgilendirme ve onay formu alınması ve kısıtlı dağıtım modelinin uygulanması
koşuluyla kullanılabilir.
Aşırı duyarlılık
EMARAY veya içeriğindekilerden herhangi birine karşı aşırı duyarlılığı olduğu bilinen
hastalarda risk/fayda değerlendirmesi dikkatle yapılmalıdır.
Diğer intravenöz kontrast ajanlar gibi, EMARAY da kardiyovasküler, solunumsal ya da kutanöz
belirtilerle karakterize olan ve şok dahil ciddi reaksiyonlara kadar ilerleyen anaflaktoid /aşırı
duyarlılık ya da diğer idiyosenkratik reaksiyonlarla ilişkilendirilebilir.
Bu reaksiyonların çoğu, uygulamanın ilk yarım saati içinde ortaya çıkar. Nadir vakalarda
gecikmiş reaksiyonlar (saatler–günler sonra) meydana gelebilir.
Diğer kontrastlı diyagnostik işlemler gibi, hastanın işlem sonrası gözlemi önerilir.
4/15Aşırı duyarlılık reaksiyonlarının tedavisi için ilacın yanı sıra acil yardım önlemlerinin hazır
olması da gereklidir.
Aşırı duyarlılık riski asağıdaki vakalarda daha yüksektir:
- kontrast maddeye daha önce reaksiyon göstermiş olmak
- bronşiyal astım öyküsü
- alerjik hastalık öyküsü
Bu yüzden herhangi bir kontrast madde verilmeden önce hasta allerji hikayesi (deniz ürünleri,
saman nezlesi, ürtiker gibi), kontrast madde duyarlılığı ve bronşiyal astım açısından
sorgulanmalıdır ve antihistaminikler ve/veya glukokortikoidler ile premedikasyon
düşünülmelidir. Beta bloker alan hastalarda gelişen bu tip reaksiyonlar beta agonist tedavisine
direnç gösterebilir.
Kardiyovasküler hastalığı olanlar, ciddi hatta ölümcül sonuçları olan aşırı duyarlılık
reaksiyonlarına karşı daha duyarlıdırlar.
Gadopentetik asit intratekal olarak kullanılmamalıdır. İntratekal kullanım ile öncelikle nörolojik
reaksiyonlar (ör. koma, ensefalopati, nöbetler) ile birlikte seyreden ciddi, yaşamı tehdit eden ve
ölümcül vakalar rapor edilmiştir
Böbrek fonksiyon bozukluğu
EMARAY uygulanmadan önce tüm hastalar laboratuvar testleri yapılarak renal
disfonksiyon için taramadan geçirilmelidir.
EMARAY ve diğer bazı gadolinyum içeren kontrast maddelerin akut veya kronik şiddetli
böbrek yetmezliği (GFR < 30 ml/dak/1.73m2) bulunan hastalarda kullanımıyla ilişkili nefrojenik
sistemik fibrozis (NSF) bildirimleri yapılmıştır. Karaciğer transplantasyonu geçiren hastalarda
akut böbrek yetmezliği insidansı daha yüksek olduğundan, bu grup özellikle risk altındadır. Bu
nedenle EMARAY şiddetli böbrek yetmezliği olan hastalarda, karaciğer transplantasyonuyla
ilgili perioperatif dönemde olan hastalarda, yenidoğanlarda, bebekler, çocuklar, ergenler ve 65
yaş altı yetişkinlerde kontrendikedir(bkz. Bölüm 4.3).
Orta dereceli böbrek yetmezliği (GFR 30-59 ml/dak/1.73 m2) olan hastalarda NSF gelişme riski
bilinmediğinden, EMARAY orta dereceli böbrek yetmezliği olan hastalarda ancak dikkatli bir
fayda-risk değerlendirmesi yapıldıktan sonra kullanılmalıdır.
EMARAY uygulamasından kısa süre sonra hemodiyaliz yapılması EMARAY’ın vücuttan
uzaklaştırılması bakımından kullanışlı olabilir. Hemodiyaliz tedavisi almayan hastalarda
5/15NSF’nin önlenmesi veya tedavisi için diyaliz başlatılmasını destekleyen bulgular
bulunmamaktadır.
Yenidoğanlar ve infantlar
Yenidoğanlarda ve infantlarda EMARAY kullanımı kontrendikedir.
Yaşlılar
Yaşlılarda EMARAY’ın renal klerensi bozulmuş olabileceğinden, özellikle 65 yaş ve üzerindeki
hastaların renal disfonksiyon taramasından geçirilmesi önemlidir.
Nöbet bozuklukları
Nöbet bozukluğu veya intrakraniyal lezyonu olan hastalarda, nöbet aktivitesi riskinin artışı ile
EMARAY uygulaması arasındaki ilişkiye ender rastlanır. Nöbete eğilimli hastalarda; yakın
takip, ortaya çıkabilecek nöbeti kontrol altına almada kullanılabilecek tüm ilaç ve ekipmanın
önceden hazırlanması gibi gerekli önlemler alınmalıdır.
Paramanyetik kontrast ajanların kullanımı kontrastsız MRG’de izlenen lezyonların
görüntülenmesini güçleştirebilir. Bu paramanyetik kontrast ajanların ya da görüntüleme
parametrelerinin etkileri nedeniyle olabilir. Bu nedenle EMARAY MRG taramaları, eşlik eden
kontrastsız MRG taramaları olmaksızın yorumlanırken dikkatli olunmalıdır.
4.5 Diğer tıbbi ürünlerle etkileşimler ve diğer etkileşim şekilleri
Diğer ilaçlar ile bilinen etkileşimi yoktur.
Diagnostik testler ile etkileşim
Kontrast madde çözeltisindeki serbest DTPA içeriği nedeni ile kompleksometrik metodlar (örn:
batofenantrolin) kullanılarak yapılan serum demir tayin sonuçları, uygulamayı takip eden 24
saat içinde yanlış bir şekilde düşük çıkabilir.
4.6 Gebelik ve laktasyon
Genel tavsiye: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
EMARAY’ın doğum kontrol yöntemleri üzerine etkisi olup olmadığına dair herhangi bir veri
bulunmamaktadır.
Gebelik dönemi:
Gebelikte EMARAY kullanımıyla ilgili veri bulunmamaktadır. Klinik olarak uygun dozlarda
yapılan hayvan çalışmaları tekrarlayan uygulamalardan sonra üreme toksisitesi göstermemiştir.
Ancak hayvan çalışmaları tekrarlanan yüksek dozlarda üreme toksisitesi olduğunu göstermiştir.
6/15Kadındaki klinik durum EMARAY kullanımını gerektirmediği takdirde gebelik sırasında
kullanılmamalıdır.
Gadopentetik asit dâhil olmak üzere gadolinyum bazlı kontrast maddelerinin gebe kadınlarda
kullanımına ilişkin veriler sınırlıdır. Gadolinyum plasentayı geçebilir. Gadolinyum
maruziyetinin fetüste advers etkilerle ilişkili olup olmadığı bilinmemektedir.
Laktasyon Dönemi:
EMARAY anne sütüne minimal miktarda (uygulanan dozun en çok %0.04 kadarı) geçer. Anne
sütü almakta olan çocuğa yönelik risk dışlanamaz. EMARAY uygulanmasından sonra en az 24
saat süreyle emzirmeye ara verilmelidir.
Üreme yeteneği/Fertilite
Hayvan çalışmaları, gebelik sırasında EMARAY uygulamasını takiben teratojenik ya da diğer
embriyotoksik potansiyele işaret etmemektedir. (Ayrıca Bkz. Bölüm 5.3).
4.7 Araç ve makine kullanımı üzerindeki etkiler
Bilinmemektedir.
4.8 İstenmeyen etkiler
EMARAY kullanımı ile alakalı yan etkiler genellikle hafif - orta şiddette ve geçici karakterdedir.
Bulantı, kusma, baş ağrısı, baş dönmesi ve uygulama yeri reaksiyonları (ağrı hissi, enjeksiyon
yerinde sıcaklık ya da soğuma) en sık kaydedilmiş olan reaksiyonlardır.
Ölümlerin yanı sıra ciddi ve hayatı tehdit edici reaksiyonlar da bildirilmiştir.
Geç tipte kontrast madde reaksiyonları seyrek görülür (Bkz. 4.4 Özel kullanım uyarıları ve
önlemleri)
Klinik çalışma verilerinden advers etki görülme sıklığı: Hiçbir advers reaksiyon „sık olmayan”
dan daha fazla sıklığa ulaşmamıştır.
11.000'den fazla hastadaki deneyime dayanan aşağıdaki yan etkiler araştırmacılar tarafından
gözlenmiş ve ilaçla ilişkili olarak sınıflandırılmıştır.
Aşağıdaki tablo MedDRA sistem organ sınıflarına göre advers reaksiyonları
göstermektedir(MedDRA SOCs): Çok yaygın (1/10); yaygın (1/100 ila <1/10); yaygın olmayan
(1/1.000 ila <1/100); seyrek (1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Psikiyatrik hastalıklar
Seyrek: Oryantasyon bozukluğu
7/15Sinir sistemi hastalıkları
Yaygın olmayan: Baş dönmesi, baş ağrısı, tat bozukluğu
Seyrek: Konvülsiyon, parestezi, yanma hissi, titreme
Göz hastalıkları
Seyrek: Konjonktivit
Kardiyak hastalıklar
Seyrek: Taşikardi, aritmi
Vasküler hastalıklar
Seyrek: Tromboflebit, kızarma, vazodilatasyon
Solunum, göğüs bozuklukları ve mediastinal hastalıkları
Seyrek: Dispne, boğaz irritasyonu/boğazda darlık hissi, faringolaringeal ağrı/Farinks
rahatsızlığı, öksürük, hapşırma, hırıltı
Gastrointestinal hastalıklar
Yaygın olmayan: Kusma, bulantı
Seyrek: Karın ağrısı, mide rahatsızlığı, diyare, diş ağrısı, ağız kuruluğu, oral yumuşak doku
ağrısı ve parestezi
Deri ve deri altı doku hastalıkları
Seyrek: Ürtiker, kaşıntı, döküntü, eritem
Kas-iskelet bozuklukları, bağ doku ve kemik hastalıkları
Seyrek: Ekstremite ağrısı
Genel bozukluklar ve uygulama bölgesine ilişkin hastalıklar
Yaygın olmayan: Ağrı, sıcak hissi, soğuk hissi, çeşitli uygulama yeri reaksiyonları*
Seyrek: Yüzde ödem, göğüs ağrısı, ateş, periferik ödem, kırıklık, yorgunluk, susuzluk, asteni
*Çeşitli enjeksiyon yeri reaksiyonları (Enjeksiyon yerinde soğukluk, enjeksiyon yerinde
parestezi, enjeksiyon yerinde şişlik, enjeksiyon yerinde sıcaklık, enjeksiyon yerinde ağrı,
enjeksiyon yerinde ödem, enjeksiyon yerinde irritasyon, enjeksiyon yerinde kanama, enjeksiyon
yerinde eritem, enjeksiyon yerinde rahatsızlık)
Ruhsat sonrası (spontan bildirim) verilerden eklenen advers reaksiyonlar
Kan ve lenf sistemi hastalıkları
Seyrek: Serum demir artışı
8/15Bağışıklık sistemi hastalıkları
Seyrek: Anaflaktoid şok/anaflaktoid reaksiyonlar, aşırı duyarlılık reaksiyonları
Psikiyatrik hastalıklar
Seyrek: Ajitasyon, konfüzyon
Sinir sistemi hastalıkları
Seyrek: Koma, bilinç kaybı, somnolans, konuşma bozukluğu, parozmi
Göz hastalıkları
Seyrek: Görme bozukluğu, göz ağrısı, lakrimasyon
Kulak ve iç kulak hastalıkları
Seyrek: Duyma bozukluğu, kulak ağrısı
Kardiyak hastalıklar
Seyrek: Kardiyak arrest, kalp hızı azalması, refleks taşikardi
Vasküler hastalıklar
Seyrek: Şok, senkop, vazovagal reaksiyon, hipotansiyon, kan basıncı artışı
Solunum, göğüs bozuklukları ve mediastinal hastalıkları
Seyrek: Solunum arresti, solunum distresi, solunum hızı artışı ya da azalması, bronkospazm,
laringospazm, laringeal ödem, faringeal ödem, pulmoner ödem, siyanoz, rinit
Gastrointestinal hastalıklar
Seyrek: Salivasyon
Hepatobiliyer hastalıklar
Seyrek: Kan bilirubin artışı, hepatik enzim artışı
Deri ve deri altı doku hastalıkları
Seyrek: Anjiyoödem
Kas-iskelet bozuklukları, bağ doku ve kemik hastalıkları
Seyrek: Sırt ağrısı, artralji
Böbrek ve idrar yolu hastalıkları
Seyrek: Akut böbrek yetmezliği*, serum kreatinin artışı*, üriner inkontinans, acil idrar yapma
hissi
9/15Genel bozukluklar ve uygulama bölgesine ilişkin hastalıklar
Seyrek: Üşüme, terleme, vücut ısısı artışı ya da azalması, çeşitli uygulama yeri reaksiyonları**
*Önceden renal yetmezliği olan hastalarda
** Çeşitli enjeksiyon yeri reaksiyonları (Enjeksiyon yerinde nekroz, Enjeksiyon yerinde tromboflebit, Enjeksiyon
yerinde flebit, Enjeksiyon yerinde inflamasyon, Enjeksiyon yerinde ekstravazasyon)
EMARAY alan diyalize bağımlı böbrek yetmezliği hastalarında ateş, üşüme ve CRP artışı gibi
gecikmiş ve geçici inflamatuvar benzeri reaksiyonlar sıklıkla gözlenir. Bu hastalarda EMARAY
ile MRG incelemesi hemodiyalizden bir gün önce yaptırmıştır.
Nefrojenik sistemik fibrosis (NSF) vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Klinik kullanımda şimdiye kadar aşırı doza sekonder gelişen intoksikasyon belirtileri
gözlenmemiş veya bildirilmemiştir.
Kaza ile aşırı doz verilmesi EMARAY’ın hiperosmolalitesine bağlı olarak aşağıdaki etkilere
neden olabilir: pulmoner arter basıncında artış, osmotik diürez, hipervolemi ve dehidrasyon.
Renal bozukluğu olan hastalarda renal fonksiyon takip edilmelidir.
İstenmeden verilen aşırı dozda veya çok sınırlı böbrek fonksiyonunda, EMARAY vücuttan
hemodiyaliz ile uzaklaştırılabilir. Bununla birlikte, hemodiyalizin nefrojenik sistemik fibrozisi
(NSF) önlemek için uygun olduğu yönünde kanıt bulunmamaktadır.
5. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Paramanyetik kontrast maddeler
ATC kodu: V08CA01
EMARAY, Manyetik Rezonans Görüntüleme için geliştirilen paramanyetik bir kontrast
maddedir. Kontrast artırıcı etkisi, pentetik asidin gadolinyum kompleksi (dietilentriamin
pentaasetik asit = DTPA) olan Gadopentetik asit’in (Gd-DTPA) di-N-metilglukamin tuzuna
10/15bağlıdır. Proton Manyetik Rezonans Görüntülemede uygun bir tarama sekansı (örn. T1 - ağırlıklı
spin-eko tekniği) kullanıldığında, gadolinyum iyonu, uyarılmış atom çekirdeklerinin "spin-
lattice" relaksasyon süresini kısaltarak, sinyal yoğunluğunda ve böylece belirli dokuların
kontrastında bir artış sağlamaktadır.
Gadopentetik asit, kuvvetli paramanyetik etkisi sayesinde düşük konsantrasyonlarda dahi
relaksasyon sürelerinde belirgin bir kısalmaya neden olmaktadır. Su içinde bulunan hidrojen
protonlarının "spinlattice" relaksasyon süreleri üzerindeki etkisi ile belirlenen paramanyetik
etkinlik, gadopentetik asit için yakl. 4.95 l/mmol/sn.'dir ve manyetik alan gücüne sadece az bir
bağımlılık göstermektedir.
DTPA, paramanyetik gadolinyum iyonu ile oldukça yüksek bir in vitro ve in vivo stabiliteye
sahip kompleks oluşturmaktadır (log K = 22 - 23). Gadopentetik asit'in dimeglumin tuzu, suda
çok iyi çözünür, son derece hidrofil bir bileşimdir. N-butanol ve pH 7.6 tampon çözeltisi
arasındaki dağılım katsayısı yakl. 0.0001'dir. Proteinlere bağlanmayan EMARAY, enzimlerle
(örn. miyokardial Na+ / K+ ATPaz) de bir inhibisyon etkileşimine girmemektedir ve
komplement sistemini aktive etmediğinden anafilaktoid reaksiyon potansiyeli çok düşüktür.
Yüksek konsantrasyonlarda ve uzun süreli inkübasyonda gadopentetik asit, dimegluminin
eritrosit morfolojisi üzerinde hafif bir in vitro etkisi vardır. İnsanda, EMARAY’ın intravenöz
uygulamasını takiben ilk saatlerde zaman zaman gözlenen az miktardaki serum bilirubin ve
demir yükselişinin, hafif reversibl bir ekstravasküler hemoliz'den kaynaklanabileceği
düşünülmektedir.
0.5 mmol/ml EMARAY çözeltisinin fiziko-kimyasal özellikleri aşağıdaki gibidir:
Kontrast madde konsantrasyonu (mg/ml) 469
37°C'de Osmolalite (osm/kg H2O) 1.96
Viskozite (mPa.sn)
20°C'de 4.9
37°C'de 2.9
Yoğunluk, 20°C'de (kg/l) 1.210
37°C'de (kg/l) 1.195
pH 7.0- 7.5
5.2 Farmakokinetik Özellikler
EMARAY lineer bir gadolinyum içeren kontrast ajandır (GdKA). Çalışmalar GdKA’lara
maruziyet sonrasında vücutta gadolinyum biriktiğini göstermiştir. Bu birikim beyin ve başka
doku ya da organlarda olabilir. Lineer GdKA’lar beyinde özellikle dentat nükleus, globus
pallidus ve talamusta T1-ağırlıklı sinyal yoğunluğunun doza bağlı artışına neden olabilir. Sinyal
11/15yoğunluğundaki artış ve klinik olmayan veriler gadolinyumun lineer GdKA’lardan salındığını
göstermektedir.
Gadopentetik asit organizmada, diğer yüksek hidrofil biyolojik olarak inert bileşikler (örn.
mannitol ya da inulin) gibi hareket etmektedir.
İnsanda gözlenen farmakokinetik doza bağımlıdır.
Genel Özellikler
Emilim:
İntravenöz uygulandığı için uygulanabilir değildir.
Dağılım:
İntravenöz uygulamayı takiben EMARAY hızla ekstraselüler alanda dağılmaktadır. Vücut
ağırlığı kilogramı başına 0.25 mmol Gd DTPA'ya kadar (= 0.5 ml EMARAY/kg) olan dozlarda,
plazma seviyesi, birkaç dakika süren erken dağılım fazından sonra yaklaşık 90 dakika olan ve
renal eliminasyon oranına eşdeğer vücut ağırlığı kilogramı yarılanma ömrü ile düşmektedir.
Kilogram başına 0.1 mmol gadopentetik asit, dimeglumin ( 0.2 ml EMARAY/kg vücut
ağırlığı) enjekte edildikten 3 dakika sonra plazmada 0.6 mmol/L olarak ölçülen gadopentetik
asit, dimeglumin, 60 dakika sonra tekrarlanan ölçümlerde plazmada 0.24 mmol/L olarak
saptanmıştır.
Radyoaktif işaretli gadopentetik asit dimegluminin intravenöz uygulamasından 7 gün sonra,
hayvanların vücudunda uygulamadan geri kalan dozun % 1'inden belirgin şekilde daha azı
bulunmuştur. Böbreklerde bileşiğin göreceli olarak daha yüksek konsantrasyonları, sağlam
gadolonium kompleksi formunda bulunmuştur.
Bileşik, ne sağlam kan-beyin ne de kan-testis bariyerini aşabilmektedir. Plasenta engelini
aşabilen çok az miktarda madde, hızla fetüs tarafından elimine edilmektedir.
Biyotransformasyon:
Paramanyetik iyon ayrışması ya da metabolik parçalanma gösterilememiştir.
Eliminasyon:
Gadopentetik asit dimeglumin değişime uğramadan glomerüler filtrasyon yoluyla böbrekler
tarafından elimine edilmektedir. Ekstrarenal elimine edilen miktar son derece azdır.
Enjeksiyonu takip eden 6 saatin içinde dozun yaklaşık % 83'ü böbrek yoluyla elimine
edilmektedir. İlk 24 saat içerisinde dozun % 91'i idrarda saptanmaktadır. Enjeksiyondan sonraki
5. günde dışkı ile elimine edilen oran % 1'den azdır. Gadopentetik asit dimeglumin 1.73 m2 'lik
vücut yüzeyini refere eden renal klirensi 120 ml/dakikadır ve bu yüzden inülin ya da Cr-EDTA
ile karşılaştırılabilir.
12/15Hastalardaki karakteristik özellikler
Renal fonksiyon bozukluğunda dahi (kreatinin klirens > 20 ml/dak), gadopentetik asit
dimeglumin tümüyle böbrek yolu ile elimine edilmektedir; renal fonksiyon bozukluğunun
ağırlık derecesi ile plazma yarılanma ömrü artmaktadır, ekstrarenal eliminasyon artışı
gözlenmemektedir.
İleri derece renal fonksiyon bozukluğunda (kreatinin klirens < 20 ml/dak.) serum yarılanmaömrü
süresi arttığından (30 saate kadar), gadopentetik asit dimeglumin ekstrakorporal hemodiyaliz
vasıtasıyla elimine edilebilmektedir.
5.3 Klinik öncesi güvenlilik verileri
Preklinik veriler, konvansiyal çalışmalar baz alınarak, insanlarda güvenlik farmakolojisi,
tekrarlanan doz toksisitesi, genotoksisite, karsinojenik potansiyal, üreme toksisitesi üzerine özel
bir etkiye işaret etmemektedir.
Sistemik toksisite
Akut toksisite çalışmalarının sonuçlarına göre, yetişkinlerde EMARAY kullanımında akut
intoksikasyon riski yoktur.
Günlük intravenöz uygulamaları takiben yapılan deneysel sistemik tolerans çalışmaları,
Gadopentetik asit dimeglumin tuzu’nun insanlara tek doz diyagnostik amaçlı uygulanmasının
sakıncalı olduğu konusunda bir bulgu elde edilmemiştir.
Genotoksisite, tumorigenisite
Gadopentetik asit, dimeglüminin in vivo ve in vitro genotoksik etkileri (gen, kromozomal ve
genom mutasyon testleri) üzerine yapılan çalışmalarda mutajenik potansiyele dair bir belirti
görülmemiştir.
Gadopentetik asit dimeglumin tuzu ile sıçanlarda yapılan tümorijenisite çalışmalarında, madde
ile ilişkili hiçbir tümor gözlenmemiştir. Bu gerçeğe dayanarak, genotoksik etkiler ve
farmakokinetik özellikler ile, hızlı gelişen dokularda toksik etkisine dair bir belirtinin olmaması
ve ayrıca EMARAY’ın bir kez uygulandığı göz önünde tutulursa insanalarda tümorijenik etki
riski yoktur.
Üreme toksisitesi
Hayvan çalışmaları, gebelik sırasında Gadopentetik asit dimeglumin tuzu uygulamasını takiben
teratojenik ya da diğer embriyotoksik potansiyele işaret etmemektedir.
Lokal tolerans ve kontakt hassaslaştırıcı etki
Deneysel lokal tolerans çalışmaları, tek doz ya da tekrarlanan intravenöz dozları ve tek doz
intraarteriyel uygulamaları takiben, insan kan damarlarında hiçbir ters lokal etki
beklenmemektedir. Tek doz paravenöz, subkutanöz ve intramüsküler uygulamaları takiben
13/15yapılan deneysel lokal tolerans çalışmaları, yanlışlıkla paravenöz uygulama yapıldığında,
uygulama bölgesinde hafif lokal intolerans reaksiyonları olabileceğini göstermiştir.
Temasla hassaslaştırma etkisi ile ilgili çalışmalar, EMARAY’ın hassaslaştırma potansiyeli
olmadığını göstermiştir.
6. FARMASÖTİK ÖZELLİKLERİ
6.1 Yardımcı Maddelerin Listesi
Dietilentriamin pentaasetik asit
Meglumin
Enjeksiyonluk su
6.2 Geçimsizlikler
Geçimlilik konusunda çalışma olmadığı için bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
36 ay.
6.4 Saklamaya yönelik özel uyarılar
25°C’nin altındaki oda sıcaklığında, ışıktan korunarak saklanmalıdır.
6.5 Ambalajın niteliği ve içeriği
10, 15, 20 ml flakon.
Enjeksiyon flakonu: Renksiz cam, tip I
Tıpa: Bromobutil kauçuk
Flanşlı başlık: Alüminyum renkli flip-off kapaklı.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
EMARAY yalnızca kullanımdan hemen önce enjektöre çekilmelidir. Lastik kapak asla bir
kereden fazla delinmemelidir. Bir tetkikte kullanılmayan kontrast madde atılmalıdır.
7. RUHSAT SAHİBİ
Biem İlaç Sanayi ve Tic. A.Ş.
Turgut Reis Cad., No: 21, 06570, Tandoğan- Ankara
Tel: 0 312 230 29 29
Faks: 0 312 230 68 00
14/158. RUHSAT NUMARASI
243/8
9. İLK RUHSAT TARİHİ/ RUHSAT YENİLEME TARİHİ
İlk Ruhsat Tarihi: 11.06.2012
Ruhsat Yenileme Tarihi: 22.09.2017
10. KÜB’ÜN YENİLENME TARİHİ
-
15/15