1 / 17 
 KULLANMA TALİMATI 
 
AVELOX® 400 mg/250 ml i.v. infüzyon solüsyonu  
Damar içine uygulanır. 
 
• Etkin madde:  250 ml’lik AVELOX flakonu (ilaç şişesi), 400 mg moksifloksasin 
(hidroklorür olarak) içerir. 
• Yardımcı maddeler:  Sodyum klorür, hidroklorik asit 1 N, sodyum hidroksit solüsyonu 2 
N, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında: 
1.  AVELOX nedir ve ne için kullanılır? 
2.  AVELOX kullanmadan önce dikkat edilmesi gerekenler 
3.  AVELOX nasıl kullanılır? 
4.  Olası yan etkiler nelerdir? 
5.  AVELOX’un saklanması 
 
Başlıkları yer almaktadır. 
 
1. AVELOX nedir ve ne için kullanılır? 
 
 AVELOX infüzyon çözeltisi, toplardamar içine damla damla enjekte edilmeye 
(infüzyon) hazır çözelti formunda kullanıma sunulmuştur. Her bir ilaç şişesi içinde 
400 mg etkin madde (moksifloksasin) bulunmaktadır.  
 
 AVELOX’un etkin maddesi olan moksifloksasin, florokinolon grubu bir antibiyotiktir. 
Enfeksiyonlara neden olan değişik türlerdeki bakterileri öldürerek etkisini gösterir. 
 
 
 
 
 2 / 17 
  AVELOX, 250 mililitrelik renksiz cam flakonlar (ilaç şişeleri) içinde kullanıma 
sunulmaktadır.  
 
 AVELOX, duyarlı mikroorganizmaların (mikroplar) neden olduğu aşağıdaki 
enfeksiyon hastalıklarının tedavisinde kullanılmaktadır: 
- Hastane dışında oluşmuş akciğer enfeksiyonu (toplumdan edinilmiş pnömoni)   
- Başka bir tablonun eşlik etmediği (komplike olmayan) deri ve yumuşak doku 
enfeksiyonları, 
 
 AVELOX’un da dâhil olduğu ilaç grubu (florokinolonlar), kronik bronşitin akut 
bakteriyel alevlenmesinde (akciğerdeki bronş tüplerinin zarlarının kalıcı iltihaplanması 
durumunun yeniden şiddetlenmesi) alternatif tedavi seçeneklerinin varlığında ciddi 
istenmeyen etki riski nedeniyle kullanılmamalıdır.  
AVELOX, yalnızca duyarlı bakterilerin yol açtığı kanıtlanmış ya da bu konuda ciddi 
şüphe bulunan enfeksiyonların tedavisinde kullanılabilir. 
 
2. AVELOX’u kullanmadan önce dikkat edilmesi gerekenler  
 
 
 AVELOX’un etkin maddesi olan moksifloksasin ve moksifloksasinin dâhil olduğu  
florokinolonlar adı verilen antibiyotik grubu aşağıdaki gibi sakatlığa yol açan ve geri 
dönüşümsüz yan etkilere neden olabilir:   
o Tendinit (tendon iltihabı) ve tendon (kasları kemiklere bağlayan bağlar) 
yırtılması 
o Periferal nöropati (sinirlerin zarar görmesi) 
o Merkezi sinir sistemi etkileri (halüsinasyon (olmayan şeyler görme, duyma veya 
hissetme), anksiyete (kaygı hali), depresyon, intihar eğilimi, insomnia (uyku 
bozuklukları), şiddetli baş ağrısı ve konfüzyon (ani zihin karışıklığı) 
 
Bu reaksiyonlardan herhangi birinin gözlendiği hastalarda AVELOX kullanımı derhal 
bırakılmalı ve florokinolon kullanımından kaçınılmalıdır. 
 
 AVELOX da dȃhil olmak üzere florokinolonlar, myastenia gravisli (kas güçsüzlüğüne 
yol açan bir hastalık) hastalarda kas güçsüzlüğünü şiddetlendirebilir. Bilinen myastenia 
gravis öyküsü olanlarda AVELOX kullanımından kaçınılmalıdır. 
 
 AVELOX’un da dȃhil olduğu florokinolon grubu ilaçların ciddi yan etkilerle ilişkili 
olduğu bilindiğinden aşağıdaki endikasyonlarda başka alternatif yoksa kullanılabilir. 
o Kronik bronşitin akut bakteriyel alevlenmesi (akciğerdeki bronş tüplerinin 
zarlarının kalıcı iltihaplanması durumunun yeniden şiddetlenmesi) 
 
 
 
 
 
 3 / 17 
 AVELOX dâhil florokinolonlar, sakatlığa sebep olabilen ve potansiyel olarak geri 
dönüşümsüz olan ciddi yan etkilerle ilişkilendirilmiştir. Yaygın olarak görülen yan etkiler 
kas-iskelet ve periferal sinir sistemi (tendinit (tendon iltihabı) ve tendon (kasları kemiklere 
bağlayan bağlar) yırtılması, tendonlarda şişme veya iltihaplanma, karıncalanma veya uyuşma, 
kol ve bacaklarda uyuşukluk, kas ağrısı, kas güçsüzlüğü, eklem ağrısı, eklemlerde şişme gibi), 
artralji (eklem ağrısı), miyalji (kas ağrısı), periferal nöropati (sinirlerin zarar görmesi), 
merkezi sinir sistemi etkileridir (halüsinasyon (olmayan şeyler görme, duyma veya hissetme), 
anksiyete (kaygı hali), depresyon, intihar eğilimi, insomnia (uyku bozuklukları), şiddetli baş 
ağrısı ve konfüzyon (ani zihin karışıklığı) (“4. Olası yan etkiler nelerdir?” bölümüne bakınız).  
Bu yan etkiler, AVELOX başladıktan sonra saatler ya da haftalar içinde görülebilir. Her yaş 
grubundan veya önceden mevcut risk faktörleri olmayan hastalar, bu yan etkileri yaşamıştır. 
Herhangi bir ciddi yan etkinin ilk bulgularının veya belirtilerinin ortaya çıkması durumunda 
AVELOX derhal kesilmelidir. Ayrıca, florokinolonlarla bağlantılı olarak bu ciddi yan 
etkilerden herhangi birini yaşayan hastalarda AVELOX dâhil florokinolonların kullanımından 
kaçınılmalıdır. 
 
AVELOX’u aşağıdaki durumlarda KULLANMAYINIZ  
Eğer; 
-  Moksifloksasine, kinolon grubundan diğer antibiyotiklere veya bu ilacın içindeki 
yardımcı maddelerden birine karşı alerjiniz (aşırı duyarlılığınız) var ise,  
-  Hamile iseniz, 
- Bebeğinizi emziriyorsanız, 
- 18 yaşından küçük iseniz, 
- Bir antibiyotik grubu olan kinolon tedavisiyle bağlantılı tendon (kasları kemiklere 
bağlayan uzantılar) hasarı geçirdiyseniz (Bakınız AVELOX’u aşağıdaki durumlarda 
dikkatli kullanınız ve 4. Olası yan etkiler nelerdir?) , 
- Doğuştan veya sonradan edinilmiş anormal kalp ritim bozukluğunuz varsa (Kalp 
grafinizde (EKG) görülen), 
- Kanınızda tuz (sodyum ve potasyum) eksikliği varsa (elektrolit bozuklukları ve 
özellikle de düzeltilmemiş hipokalemi), 
- Kalp atış hızınız düşük ise (bradikardi), 
- Zayıf bir kalbiniz var ise (kalp yetmezliği), 
- Önceden geçirilmiş kalp ritim bozuklukları (semptomatik aritmi) var ise. 
- Moksifloksasin kalp grafisinde bozulmalara neden olan diğer ilaçlarla eşzamanlı 
olarak kullanıyorsanız (Bkz. Bölüm Diğer İlaçlarla birlikte kullanımı). Çünkü 
AVELOX kalp grafisinde (EKG) QT aralığının uzamasına neden olabilir. Örneğin; 
Elektriksel sinyallerin gecikmeli iletimi. 
- Ciddi karaciğer hastalığınız (Child Pugh C) veya üst normal sınırın 5 katından yüksek 
olan karaciğer enzimleriniz (transaminazlar) varsa.  
 
 
 
 
 
 
 
 4 / 17 
 AVELOX’u aşağıdaki durumlarda DİKKATLİ KULLANINIZ: 
 AVELOX’u ilk defa kullanıyorsanız kullanmadan önce doktorunuzla konuşunuz.  
 AVELOX özellikle kadınlarda ve yaşlılarda kalp grafisini (EKG) değiştirebilir. Eğer 
yakın zamanda kan potasyum seviyenizi düşürmek için ilaç aldıysanız, AVELOX’u 
kullanmadan önce doktorunuza danışınız (Bkz. Bölüm AVELOX’u aşağıdaki 
durumlarda kullanmayınız ve Diğer İlaçlarla birlikte kullanımı). 
  Epilepsi hastası iseniz veya sizi kasılmalar (konvülsiyonlar) haline sürükleyen bir 
durumda iseniz AVELOX kullanmadan önce doktorunuzla konuşunuz.  
 Akıl sağlığı hastalığınız varsa ya da daha önce geçirmişseniz AVELOX kullanmadan 
önce doktorunuzla konuşunuz.  
 Myasthenia Gravis’in (kas güçsüzlüğüne yol açan bir hastalık) şiddetlenmesi:  
AVELOX gibi florokinolonlar, kas güçsüzlüğü ve solunum problemleri gibi 
myasthenia gravis belirtilerinin kötüleşmesine sebep olabilir. Eğer Myasthenia Gravis 
hastalığınız varsa, bu ilacı kullanmaktan kaçınmalısınız. 
 Ailenizde glukoz-6-fosfat dehidrojenaz (kan şekeri) eksikliği var ise (nadir bir kalıtsal 
hastalık), doktorunuzu bu konuda bilgilendiriniz, AVELOX’un sizin için uygun olup 
olmadığına karar verecektir.  
 AVELOX sadece toplardamar (ven) içine uygulanmalıdır, atardamar (arter) içine 
uygulanmamalıdır.  
 Tedavi süresince kalp çarpıntısı (palpitasyonlar) veya düzensiz kalp atışınız varsa, 
doktorunuzu hemen bilgilendiriniz. Doktorunuz kalp ritminizi ölçmek için kalp 
grafinizi (EKG) çekmek isteyebilir.  
 Kalp problemi riski toplardamardan (ven) perfüzyonun hızına ve doz artışına bağlı 
olarak artabilir.  
 Çok nadir olarak ve bazen ilk uygulamadan sonra ani  ve ciddi aşırı duyarlılık 
(anafilaktik reaksiyonlar/şok) reaksiyonları meydana gelebilir, göğüste sıkışma, 
sersemlik hissi, hasta veya zayıf hissetme, ayağa kalkarken baş dönmesi olması gibi 
belirtiler olabilir. Böyle bir durumda AVELOX kullanımı kesilmelidir ve doktorunuz 
derhal haberdar edilmelidir. 
 AVELOX yaşamı tehdit edici nitelikte karaciğer yetmezliğine yol açabilen hızlı ve 
şiddetli karaciğer iltihabına neden olabilir (ölümcül vakalar dahil, Bkz. Bölüm “4. 
Olası yan etkiler nelerdir?”). Aniden kendinizi kötü hissederseniz ve/veya mide 
bulantısı yaşarsanız ve aynı zamanda göz aklarınızda sararma, koyu renkli idrar, cilt 
kaşıntısı, kanama eğilimi veya karaciğer kaynaklı beyin hastalığı (karaciğer 
fonksiyonunda azalmanın veya hızlı ve şiddetli karaciğer iltihabının belirtileri) 
mevcutsa lütfen başka bir tablet daha almadan önce doktorunuzla iletişime geçiniz. 
 Cilt reaksiyonu veya ciltte kabarcıklanma / soyulma ve/veya mukozal reaksiyonlar 
(Bkz. Bölüm “4. Olası yan etkiler nelerdir?”) yaşamanız durumunda tedaviye devam 
etmeden önce derhal doktorunuzla iletişime geçiniz. 
 AVELOX dahil olmak üzere kinolon antibiyotikler kasılmalara (konvülsiyon) neden 
olabilir. Eğer böyle bir durum görülürse, AVELOX tedavisine devam edilmemelidir.  
 
 
 
 5 / 17 
  Özellikle ayaklarda ve bacaklarda veya ellerde olmak üzere, ağrı, yanma, 
karıncalanma, uyuşma ve/veya güçsüzlük gibi sinir hasarı (nöropati) belirtileri 
yaşayabilirsiniz. Böyle bir durumda AVELOX’la tedavinize devam etmeden önce 
derhal doktorunuza bilgi veriniz. 
 AVELOX’un da aralarında olduğu florokinolon antibiyotikleri alırken, ilk defa alıyor 
olsanız dahi, akıl sağlığı problemleri yaşayabilirsiniz. Çok seyrek vakalarda depresyon 
veya akıl sağlığı problemleri intihar düşüncelerine ve intihara teşebbüs gibi kendine 
zarar verme davranışlarına yol açmıştır (Bkz. Bölüm “4. Olası yan etkiler nelerdir?”). 
Bu gibi reaksiyonlar ortaya çıktığı takdirde AVELOX almayı bırakın ve derhal 
doktorunuza bilgi veriniz. 
 AVELOX dahil olmak üzere antibiyotik kullanımı sırasında veya sonrasında ishal 
görülebilir. Eğer bu durum ciddi ve kalıcı hale gelirse veya dışkınızın kan veya mukus 
içerdiğini fark ederseniz AVELOX almayı derhal bırakınız ve doktorunuza danışın. 
Bağırsak hareketlerini durduran veya yavaşlatan ilaçlar almayınız. 
 AVELOX tedavinin başlatılmasını takip eden 48 saat içinde dahi tendonlarınızda ağrı 
ve iltihaplanmaya yol açabilir ve bu durum AVELOX tedavisini bırakmanızın 
ardından birkaç aya varan süreyle devam edebilir. Yaşınız ileriyse veya eşzamanlı 
kortikosteroid kullanıyorsanız tendonlarda iltihap ve yırtılma riski artar. Herhangi bir 
ağrı veya iltihaplanmanın ilk belirtisinde AVELOX almayı bırakınız, etkilenen 
eklemleri dinlendirin ve derhal doktorunuza danışınız. Tendon yırtılması riskini 
artırabileceğinden gereksiz egzersizden kaçınınız (“AVELOX’u aşağıdaki durumlarda 
KULLANMAYINIZ” ve “4. Olası yan etkiler nelerdir?” bölümlerine bakınız). 
 Yaşınız ileriyse ve böbrek problemleriniz varsa AVELOX alırken yeterli sıvı 
tüketmeye özen gösterin, çünkü dehidratasyon (sıvı kaybı) durumunda böbrek 
yetmezliği riskini artırabilir. 
 Görme becerinizde bozulma ortaya çıkarsa veya gözlerinizde başka bir sorun varmış 
gibi görünüyorsa derhal bir göz uzmanına başvurunuz (Araç ve makine kullanımı ve 
“4. Olası yan etkiler nelerdir?” bölümlerine bakınız). İlacı almayı derhal bırakınız ve 
doktorunuza danışınız.  
 Bağırsak hareketlerini durduran veya yavaşlatan ilaçlar almayınız.  
 Florokinolon antibiyotikler kan şekerinin normalin altındaki düzeylere düşmesi 
(hipoglisemi) ve kan şekerinin normalin üzerindeki düzeylere çıkması (hiperglisemi) 
gibi kan şekeri bozukluklarına neden olabilir. AVELOX ile tedavi uygulanan 
hastalarda kan şekeri bozuklukları ağırlıklı olarak kan şekerini düşüren oral anti-
diyabetik ilaçlarla (örneğin sülfonilüre) veya insülinle eşzamanlı tedavi gören yaşlı 
hastalarda ortaya çıkmıştır. Diyabetiniz varsa kan şekeriniz dikkatli şekilde takip 
edilmelidir (Bkz. Bölüm “4. Olası yan etkiler nelerdir?”). 
 Kinolon antibiyotikler cildinizin güneş ışığına veya UV ışığına karşı daha hassas hale 
gelmesine neden olabilir. AVELOX alırken uzun süreli veya kuvvetli güneş ışığına 
maruz kalmaktan kaçınmalısınız ve solaryum veya başka herhangi bir UV lambası 
kullanmamalısınız. 
 
 
 6 / 17 
  Hastane dışında edinilmiş akciğer iltihabı (pnömoni) tedavisi için AVELOX’un 
ardışık şekilde damar içine verilerek/ağız yoluyla alınarak kullanımı hakkında sınırlı 
deneyim bulunmaktadır. 
 Şiddetli yanık, derin doku enfeksiyonları, osteomiyelit (kemik iliği enfeksiyonları) ve 
beraberinde diyabetik ayak enfeksiyonlarının tedavisinde AVELOX’un etkililiği 
ortaya konmamıştır. 
 
 AVELOX’u aşağıdaki durumlarda dikkatli kullanınız: 
 Eğer geniş bir kan damarının genişlemesi veya "şişmesi" (aort anevrizması veya geniş 
damar periferik anevrizması) teşhisi konulduysa, 
 Eğer daha önce aort diseksiyonu atağı geçirdiyseniz (aort duvarında yırtık), 
 Eğer aile öykünüzde aort anevrizması ya da aort diseksiyonu varsa veya diğer risk 
faktörleri ile zemin hazırlayan durumlara sahipseniz (örn. Marfan sendromu veya 
vasküler Ehlers-Danlos sendromu gibi bağ dokusu hastalıkları veya Takayasu arteriti, 
dev hücreli arterit, Behçet hastalığı gibi vasküler hastalıklar, yüksek tansiyon veya 
bilinen ateroskleroz). 
 
Karnınızda, göğsünüzde veya sırtınızda ani ve şiddetli ağrı hissederseniz derhal bir acil 
servise başvurunuz.    
 
Bu uyarılar geçmişteki herhangi bir dönemde dahi olsa, sizin için geçerliyse lütfen 
doktorunuza danışınız. 
 
AVELOX’un yiyecek ve içecek ile kullanılması:  
AVELOX süt ürünleri dahil olmak üzere gıdalardan etkilenmez.  
Hamilelik 
İlacı kullanmadan önce doktorunuza veya eczacınıza danışınız. 
Eğer hamile iseniz, AVELOX kullanmamalısınız. 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme 
İlacı kullanmadan önce doktorunuza veya eczacınıza danışınız. 
Bebeğinizi emziriyorsanız, AVELOX kullanmamalısınız. 
 
Araç ve makine kullanımı 
AVELOX size baş dönmesi veya sersemlik hali oluşturabilir, ani ve geçici görüş kaybına 
neden olabilir veya kısa süreli kendinizden geçmenize neden olabilir. Böyle bir durum söz 
konusu ise, AVELOX tedavisinde iken araç ya da makine kullanmamalısınız. 
 
AVELOX’un içeriğinde bulunan bazı yardımcı maddeler hakkında önemli bilgiler  
Bir AVELOX flakonu (250 ml), 787 mg (yaklaşık 34 mmol) sodyum içermektedir. Bu durum 
kontrollü sodyum diyetinde olan hastalar için göz önünde bulundurulmalıdır.  
 
 7 / 17 
 Diğer ilaçlar ile birlikte kullanımı  
Eğer AVELOX’un yanı sıra son zamanlarda başka ilaçlar kullanıyorsanız doktorunuza veya 
eczacınıza söyleyiniz.  
 
- AVELOX ve kalbinizi etkiyecek diğer ilaçları kullanıyorsanız kalp ritim hızınız için artış 
riski mevcuttur. Bu nedenle AVELOX’u aşağıdaki ilaçlarla birlikte kullanmayınız:  
 antiaritmik grubu ilaçlar (örneğin; kinidin, hidrokinidin, disopiramid, amiodaran, 
sotalol, dofetilid, ibutilid),  
 antipsikotikler (örneğin; fenotiyazinler, pimozid, sertindol, haloperidol, sultoprid),  
 trisiklik antidepresanlar (örneğin; imipramin, amitriptilin, doksepin, klomipramin, 
nortriptilin, opipramol, amoksapin, tianeptin),  
 bazı antimikrobiyaller (örneğin; sakunavir, sparfloksasin, intravenöz eritromisin, 
pentamidin, antimalaryaller özellikle halofantrin),  
 bazı antihistaminikler (örneğin; terfenadin, astemizol, mizolastin),   
 diğer ilaçlar (örneğin; sisapirid, intravenöz vinkamin, bepridil ve difemanil). 
- Kan potasyum seviyenizi azaltmak veya kalp ritim hızınızı düşürmek için başka bir ilaç 
alıyorsanız doktorunuza söyleyiniz (örneğin; bazı diüretikler, bazı laksatifler ve enemalar 
[yüksek dozlar] veya kortikosteroidler [anti-enflamatuar ilaçlar], amfoterisin B) çünkü 
AVELOX kullanımı sırasında ciddi kalp ritim bozukluğu riski artışı görülebilir.  
- Son zamanlarda oral anti-koagülan (kan sulandırıcı) (örneğin; varfarin) kullandıysanız, 
gerekli ise doktorunuz kan pıhtışma zamanınızı takip etmek isteyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
 
3. AVELOX nasıl kullanılır? 
 
Uygun kullanım ve doz/uygulama sıklığı için talimatlar 
Doktorunuz veya sağlık profesyoneli hastalığınıza bağlı olarak ilacın dozunu belirleyecek ve 
size uygulayacaktır. Bazı durumlarda doktorunuz tedavinizi AVELOX tablet ile başlatabilir.  
 
Uygulama yolu ve metodu: 
AVELOX, 60 dakika süreli intravenöz infüzyon (toplardamar içine damla damla enjeksiyon) 
şeklinde uygulanır. Yetişkinler için tavsiye edilen günlük doz bir flakondur.  
 
Değişik yaş grupları 
Çocuklarda kullanım: AVELOX’un çocuklarda ve 18 yaş altı ergenlerde etkililiği ve 
güvenliliği kanıtlanmamıştır ve kullanılmamalıdır (bakınız “AVELOX’u aşağıdaki 
durumlarda KULLANMAYINIZ” bölümü). 
 
Yaşlılarda kullanım: AVELOX için yaşlılarda doz ayarlaması gerekli değildir. 
  
 
 8 / 17 
 Özel kullanım durumları 
Böbrek yetmezliği: Yaşlı ve böbrek bozukluğu olan hastalar yeterli sıvı alımına dikkat 
etmelidir çünkü dehidrasyon böbrek yetmezliği riskini artırabilir.  
 
Karaciğer yetmezliği: Karaciğer fonksiyon bozukluğu olan hastalarda doz ayarlaması gerekli 
değildir. 
 
Eğer AVELOX’un etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla AVELOX kullandıysanız  
Eğer kullanmanız gerekenden daha fazla AVELOX kullandığınızı düşünüyorsanız, hemen 
doktorunuza danışınız.  
 
AVELOX’tan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
AVELOX kullanmayı unutursanız  
Unutulan dozları dengelemek için çift doz kullanmayınız. 
 
Eğer AVELOX’un dozunu atladığınızı düşünüyorsanız, hemen doktorunuza danışınız.  
 
AVELOX ile tedavi sonlandırıldığındaki oluşabilecek etkiler 
Bu ilaçla tedavi kesildikten sonra enfeksiyonunuz tam olarak tedavi edilmemiş olabilir. Eğer 
AVELOX infüzyon solüsyonu veya AVELOX tablet ile tedavi süreniz tamamlanmadan 
tedaviyi sonlandırmak isterseniz doktorunuza danışınız.  
Bu ilacın kullanımı hakkında başka sorularınız varsa, doktor veya eczacınıza sorunuz. 
 
4. Olası yan etkiler nelerdir?  
 
Bütün ilaçlarda olduğu gibi, herkes de görülmese de bu ilaç da yan etkilere sebep olabilir.  
Tüm ilaçlar gibi, AVELOX’un içeriğinde bulunan maddelere duyarlı olan kişilerde yan etkiler 
olabilir. 
 
Çok yaygın: 10 hastanın en az 1'inde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az görülebilir. 
Çok seyrek: 10.000 hastanın birinden az görülebilir. 
Sıklığı bilinmeyen: Eldeki veriler ile belirlenemeyecek kadar az hastada görülebilir. 
 
 
 
 
 
 9 / 17 
 Aşağıdakilerden biri olursa AVELOX’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
- Anormal şekilde hızlı kalp ritmi (seyrek yan etki), 
- Aniden kendini kötü hissetme veya gözlerin beyaz kısmında sarılık görülmesi, koyu 
renkli idrar, ciltte kaşıntı, kanama eğilimi veya düşünce bozukluğu veya uyanıklık 
(bunlar potansiyel olarak yaşamı tehdit eden karaciğerde birden gelişen 
iltihaplanmanın işareti ve belirtileri olabilir.) (çok seyrek yan etkiler, ölümcül 
durumlar gözlenmiştir.) 
- Ağızda/burunda veya penis/vajinada ağrılı kabarcıklar gibi deri ve mukoza membran 
zarında değişiklikler (Stevens-Johnson sendromu veya toksik epidermal nekroliz) (çok 
seyrek yan etkiler, potansiyel olarak hayatı tehdit edici) 
- Kan damarlarının iltihaplanması (enflamasyonu) (belirtileri cildinizde, genellikle alt 
bacakta, kırmızı lekeler olabilir veya eklem ağrısı gibi etkiler) (çok seyrek yan etki) 
- Çok seyrek olarak hayatı tehdit edici şok durumunu içeren şiddetli, ani jeneralize 
(yaygın) alerjik reaksiyon (örneğin; nefes almada zorluk, kan basıncında düşüş, hızlı 
nabız) (seyrek yan etki) 
- Solunum yollarında şişme dahil olmak üzere şişme durumu (seyrek yan etki, 
potansiyel olarak hayatı tehdit edici) 
- Havaleler (konvülsiyonlar) (seyrek yan etki) 
- Ağrı, yanma, karıncalanma, uyuşma gibi sinir sistemi ile ilişkili sorunlar ve/veya 
ekstremitelerde zayıflık (seyrek yan etki) 
- Depresyon (çok nadiren intihar fikri/düşüncesi ya da intihar girişimi gibi kendine zarar 
vermeye neden olur) (seyrek yan etki)  
- Delilik (potansiyel olarak intihar fikri/düşüncesi ya da intihar girişimi gibi kendine 
zarar vermeye neden olur) (çok seyrek yan etkiler) 
- Kan ve/veya mukus içeren ciddi ishal (antibiyotik ilişkili kolit dahil psödomembranöz 
kolit); çok seyrek olarak hayatı tehdit edici komplikasyonlara neden olabilir. (seyrek 
yan etki) 
- Tendonlarda ağrı ve şişlik (tendonit) (seyrek yan etki) veya tendon kopması (rüptürü) 
(çok seyrek yan etki)  
 
Ek olarak, eğer geçici olarak görme kaybı yaşarsanız (çok seyrek yan etki) hemen bir göz 
doktoruna başvurunuz.  
 
Hayatı tehdit eden düzensiz kalp atışı (Torsade de Pointes) veya AVELOX kullanımı 
sırasında kalp atımının durması (çok seyrek yan etki) durumlarını yaşadıysanız hemen 
tedavinizi takip eden doktorunuza AVELOX kullandığınızı söyleyiniz ve tedaviye tekrar 
başlamayınız.  
 
Çok seyrek olarak myasthenia gravis (kas güçsüzlüğüne yol açan bir hastalık) belirtilerinin 
kötüleştiği görülmüştür. Eğer böyle bir durum görülürse, hemen doktorunuza başvurunuz.  
 
 
 
 10 / 17 
 Eğer diyabet hastalığınız varsa (şeker hastalığı) ve kan şekerinizin yükseldiğini ya da 
alçaldığını hissediyorsanız (seyrek veya çok seyrek yan etki), hemen doktorunuza söyleyiniz.  
 
Eğer böbrek problemleri olan yaşlı bir hasta iseniz ve idrar miktarınızda azalma, 
bacaklarınızda şişme, ayak ve ayak bileklerinizde yorgunluk, bulantı, uyuşukluk, nefes darlığı  
veya kafa karışıklığı durumlarını fark ediyorsanız hemen doktorunuza başvurunuz. 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
AVELOX’a karşı ciddi alerjiniz var demektir. Acil tıbbi müdaheleye veya hastaneye 
yatırılmanıza gerek olabilir. 
 
AVELOX’un olası diğer yan etkileri görülme sıklıklarına göre aşağıda verilmiştir: 
 
Yaygın 
- Bulantı 
- İshal 
- Baş dönmesi 
- Mide-bağırsak ve karında ağrı 
- Kusma 
- Baş ağrısı  
- Bazı karaciğer enzimlerinde (transaminazlar) artışlar 
- Dirençli bakteriler veya mantarların yol açtığı enfeksiyonlar örneğin; Candida’nın 
neden olduğu oral ve vajinal enfeksiyonlar 
- Enjeksiyon bölgesinde ağrı veya iltihaplanma (enflamasyon) 
- Potasyum düzeyi az olan (hipopotasemi) hastaların kalp grafisinde (EKG) değişim 
 
Yaygın olmayan  
- Kızarıklık 
- Mide rahatsızlığı (hazımsızlık/mide ekşimesi) 
- Tat duyusunda bozukluk (çok nadiren bu duyunun kaybı) 
- Uyku bozuklukları (genelde uykusuzluk) 
- Kanda özel karaciğer enzimi miktarında artış (gamma-glutamil-transferaz ve/veya 
alkalin fosfataz) 
- Beyaz kan hücrelerinde azalma (lökositler, nötrofiller) 
- Kabızlık (Konstipasyon) 
- Kaşıntı 
- Baş dönmesi hissi (dönme veya düşme) 
- Uyuklama hali 
- Gaz 
- Kalp grafisinde değişimler (EKG) 
- Karaciğer fonksiyon bozukluğu (kanda özel karaciğer enzimi LDH artışı dahil) 
 
 
 
 
 11 / 17 
 - İştah ve yemek yemenin azalması 
- Beyaz kan hücreleri sayısında düşüş 
- Sırt, göğüs, pelvik ve kol-bacak (ekstremite) ağrıları gibi vücut ağrıları  
- Kan pıhtılaşması için gerekli özel kan hücreleri sayısında artış 
- Terleme 
- Özel beyaz kan hücrelerinde (eozinofil) artış 
- Sinirlilik (anksiyete) 
- Kötü hissetme (genellikle güçsüzlük veya yorgunluk) 
- Titreme 
- Eklem ağrısı 
- Çarpıntılar (palpitasyonlar) 
- Düzensiz ve hızlı kalp atışı 
- Astım koşullarını içeren zor nefes alma 
- Amilaz denilen özel bir sindirim enziminin kanda artışı 
- Huzursuzluk, endişe hali  
- Karıncalanma hissi (iğnelenmeler ve karıncalanmalar) ve/veya uyuşma 
- Ciltte kurdeşen 
- Kan damarlarının genişlemesi  
- Kafa karışıklığı, nerede olduğunu bilememe durumu (konfüzyon ve disoryantasyon) 
- Kan pıhtılaşması için gerekli olan özel hücrelerde azalma 
- Çift ve bulanık görüş dahil olmak üzere görme rahatsızlıkları 
- Kan pıhtılaşmasında azalma  
- Kanda lipid (yağ) artışı 
- Kırmızı kan hücrelerinde azalma  
- Kas ağrısı 
- Alerjik reaksiyon 
- Kanda bilurubin artışı 
- Toplardamar iltihabı 
- Mide iltihabı 
- Terleme (dehidrasyon) 
- Şiddetli kalp ritim anormallikleri  
- Kuru cilt 
- Göğüs ağrısı (angina pektoris) 
 
 
 
 
 
 
 
 
 
 
 
 
 12 / 17 
 Seyrek  
- Kasta çekilme 
- Kas krampı 
- Olmayan şeyler görme, duyma veya hissetme (halüsinasyon) 
- Yüksek kan basıncı 
- Şişme (ellerde, ayaklarda, ayak bileklerinde, dudaklarda, ağızda, boğazda) 
- Düşük kan basıncı  
- Böbrek yetmezliği (üre ve kreatinin gibi böbrek özel laboratuvar test sonuçları artışı) 
- Karaciğer iltihabı 
- Ağız iltihabı  
- Kulaklarda zil sesi duyulması 
- Sarılık (gözlerin veya cildin beyazının sararması) 
- Ciltte his bozukluğu 
- Anormal rüyalar  
- Konsantrasyon bozukluğu 
- Yutmada güçlük 
- Koku almada değişiklik (koku alma duyusunun kaybı dahil) 
- Denge bozukluğu ve zayıf eşgüdüm (koordinasyon) (baş dönmesi sebebiyle) 
- Kısmen ya da tamamen hafıza kaybı 
- Sağırlık dahil olmak üzere işitme bozukluğu (genellikle geri dönüşümlü) 
- Kanda ürik asit artışı  
- Duygusal kararsızlık  
- Konuşma engeli 
- Bayılma 
- Kas zayıflığı 
  
Çok seyrek 
- Eklem iltihabı 
- Anormal kalp ritmi  
- Cilt duyarlılığında artış 
- Kendine zarar verme hissi (kendi gibi olmama durumu) 
- Kan pıhtılaşmasında artış 
- Kas sertliği (rijititesi) 
- Özel beyaz kan hücrelerinde belirgin azalma (agranülositoz) 
 
Aşağıdaki belirtiler (semptomlar) toplardamar yoluyla (intravenöz) tedavi olan hastalarda 
daha sık görülmektedir: 
 
Yaygın   
- Kanda özel karaciğer enzimi seviyesinin artışı (gamma-glutamil-transferaz) 
 
 
 
 
 
 13 / 17 
 Yaygın olmayan  
- Çok seyrek olarak görülen hayatı tehdit edici yan etkiler (komplikasyon) görülebilen 
kanlı ve/veya mukus içeren (antibiyotik ilişkili kolit) ciddi ishal durumu 
- Anormal hızlı kalp ritmi 
- Olmayan şeyler görme, duyma veya hissetme (halüsinasyon) 
- Düşük kan basıncı 
- Böbrek bozukluğu (Üre ve kreatinin gibi böbrek özel laboratuvar test sonuçlarında 
artış) 
- Böbrek yetmezliği 
- Şişlik (el, ayak, ayak bileği, dudak, ağız, boğaz) 
- Havaleler (konvülsiyon) 
 
Ayrıca AVELOX tedavisi dahil olmak üzere diğer kinolonlarla tedaviyi takiben çok seyrek 
olarak görülen yan etkiler:  
 kan sodyum seviyesinde düşüş,  
 kan kalsiyum seviyesinde artış,  
 özel bir tür çzel kırmızı kan hücresi hücreleri sayısında azalma (hemolitik anemi),  
 kas hücreleri hasarı gibi kas  
 reaksiyonları, 
 cildin güneş ışığı ve UV ışığına karşı duyarlılığının artması.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08  numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız. 
 
 
 
 
 
 
 
 
 
 
 
 
 
 
  14 / 17 
 5. AVELOX’un saklanması 
 
AVELOX’u çocukların göremeyeceği, erişemeyeceği yerlerde ve ambalajında saklayınız. 
 
25°C altında oda sıcaklığında saklayınız. 
15°C altındaki sıcaklıklarda, oda sıcaklığında (15°C - 25°C) tekrar çözünen çökelme 
görülebilir.  Bu nedenle, AVELOX’un buzdolabında saklanması tavsiye edilmemektedir. 
Orijinal ambalajında saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra AVELOX’u kullanmayınız. 
“Son Kull. Ta.” ibaresinden sonra yazılan rakam ayı temsil eder ve o ayın son günü son 
kullanım tarihidir. 
Eğer üründe/ambalajında bozukluklar fark ederseniz AVELOX’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:   Bayer Türk Kimya San. Ltd. Şti.  
Fatih Sultan Mehmet Mah. Balkan Cad. 
No: 53 34770 Ümraniye / İstanbul  
Tel: (0216) 528 36 00   
Faks: (0216) 645 39 50 
 
Üretim yeri:      Bayer AG, Wiesdorf/Leverkusen/Almanya  
 
Bu kullanma talimatı …../…../…… tarihinde onaylanmıştır.    
 
 
 
 15 / 17 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR 
 
POZOLOJİ VE UYGULAMA ŞEKLİ 
Erişkinler: 
Pozoloji:  
Yukarıda belirtilen endikasyonlar için AVELOX günde bir kez uygulanır ve bu doz 
aşılmamalıdır. 
 
Uygulama sıklığı ve süresi:  
Tedavinin süresi, endikasyonun şiddetine ya da klinik yanıta göre belirlenmelidir. Üst ve alt 
solunum yolu enfeksiyonlarının tedavisi için aşağıdaki genel öneriler yapılmaktadır: 
 
Klinik olarak endike olan durumlarda tedaviye intravenöz uygulama ile başlanıp, oral film 
kaplı tablet uygulaması ile devam edilebilir. 
 
Kronik bronşitte akut alevlenme: 5 gün 
 
Toplumdan edinilmiş pnömoni: Ardışık uygulama (intravenöz uygulamayı takiben oral 
uygulama) için tavsiye edilen tedavi süresi: 7-14 gün 
 
Komplike olmayan deri ve yumuşak doku enfeksiyonlarında önerilen tedavi süresi: 7 gün 
 
Komplike deri ve yumuşak doku enfeksiyonlarında önerilen ardışık tedavi süresi (intravenöz 
uygulamayı takiben oral uygulama): 7-21 gün. 
 
Komplike intraabdominal enfeksiyonlarda önerilen ardışık tedavi (intravenöz uygulamayı 
takiben oral uygulama): 5-14 gün. 
Tedavi edilmekte olan endikasyon için önerilen tedavi süresi ve dozu aşılmamalıdır.  
AVELOX klinik çalışmalarda (komplike deri ve yumuşak doku enfeksiyonlarında) 21 güne 
varan tedavi süresince araştırılmıştır. 
İntravenöz uygulama için infüzyon süresi 60 dakikadır. 60 dakikadan daha kısa sürede 
uygulanmamalıdır. 
  
Uygulama şekli 
AVELOX çözeltisi doğrudan veya geçimli olduğu infüzyon çözeltileriyle birlikte bir T-tüpü 
ile uygulanabilir. 
 
Aşağıda belirtilen çözeltilerin, AVELOX ile birlikte uygulanmasıyla, oda sıcaklığında 24 saat 
stabil kalan karışımlar oluşturduğu görülmüştür ve AVELOX ile geçimli olduğu saptanmıştır. 
 
 
 
 
 
 16 / 17 
 - Enjeksiyonluk su 
- % 0.9'luk Sodyum klorür  
- 1 molar Sodyum klorür  
- % 5'lik Glukoz 
- % 10'luk Glukoz 
- % 40'lık Glukoz 
- % 20'lik Ksilitol 
- Ringer Solüsyonu 
- Ringer Laktat Solüsyonu 
 
AVELOX başka bir ilaçla birlikte verilecekse, iki ilaç ayrı ayrı uygulanmalıdır. 
 
Sadece berrak çözeltiler kullanılmalıdır. 
 
Özel popülasyonlara ilişkin ek bilgiler 
 
Böbrek/ karaciğer yetmezliği: 
Böbrek bozukluğu olan hastalarda (kreatinin klerensi  30 ml/dakika/1.73m2 dahil) ve 
hemodiyaliz ve sürekli ayakta periton diyalizi gibi kronik diyaliz hastalarında dozaj ayarlaması 
gerekmemektedir. 
 
Karaciğer fonksiyon bozukluğu olan hastalarda yeterli veri mevcut değildir (Bkz. Bölüm 4.3).  
 
Pediyatrik popülasyon: 
Çocuklarda ve 18 yaş altı adölesanlarda AVELOX’un etkililiği ve güvenliliği kanıtlanmamıştır 
(ayrıca Bkz. Bölüm 4.3).  
 
Geriyatrik popülasyon: 
Yaşlılar için dozaj ayarlaması gerekmemektedir. 
 
Diğer: 
Etnik gruplarda dozaj ayarlaması gerekmemektedir. 
AVELOX intraarteriyel yoldan kullanılmamalıdır. 
 
DOZ AŞIMI VE TEDAVİSİ  
Doz aşımına ilişkin yalnızca sınırlı veri mevcuttur. Sağlıklı gönüllülere, herhangi bir anlamlı 
istenmeyen etki görülmeksizin, 10 gün süreyle 1200 mg’a varan tek dozlar ve 600 mg’lık 
tekrarlı moksifloksasin dozları uygulanmıştır. Doz aşımı durumunda, EKG ölçümleriyle 
birlikte, hastanın klinik durumunun gerektirdiği uygun destekleyici tedavinin uygulanması 
önerilmektedir 
 
 
 
 
 
 17 / 17 
 GEÇİMSİZLİKLER 
Aşağıdaki infüzyon çözeltilerinin AVELOX ile geçimsiz olduğu gösterilmiştir. Dolayısıyla 
AVELOX bu çözeltiler ile birlikte uygulanmamalıdır.  
 
- % 10'luk Sodyum klorür 
- % 20'lik Sodyum klorür 
- % 4.2'lik Sodyum hidrojen karbonat 
- % 8.4'lük Sodyum hidrojen karbonat 
 
BEŞERİ TIBBİ ÜRÜNDEN ARTA KALAN MADDELERİN İMHASI VE DİĞER 
ÖZEL ÖNLEMLER  
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.  
Eğer gözle görülebilen herhangi bir partikül içeriyorsa veya bulanıksa, ürün 
kullanılmamalıdır.   
 
  