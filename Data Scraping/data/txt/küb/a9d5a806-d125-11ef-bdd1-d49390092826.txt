KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİPRAKTİN® 2 mg/5 ml şurup
2. KALİTATİF VE KANTİTATİF BİLEŞİM
Etkin madde:
Her 5 ml şurup 2 mg siproheptadin HCI içerir.
Yardımcı maddeler:
Etil alkol 312,5 mg
Sukroz 1667 mg
Metilparaben (E218) 3 mg
Propilparaben (E216) 1 mg
3. FARMASÖTİK FORM
Şurup
Berrak, sarı renkli nane kokulu şurup
4. KLİNİK ÖZELLİKLER
4.1. Terapötik endikasyonlar
• Alerjik deri hastalıkları, ürtiker, egzama, nörodermatit ve diğer kaşıntılı deri hastalıkları
• Anjiyoödem (Quincke ödemi)
• Alerjik,vernal konjonktivit
• Vazomotor rinit, saman nezlesi
• İlaç ve besinlere bağlı alerjik deri ve sindirim yolu reaksiyonları
• Alerjen madde inhalasyonları ile ilgili aşırı duyarlılık
• Kan ve plazma transfüzyonları ile ilgili alerjik durumlar
• Soğuk alerjileri ve dermatografizm
• Böcek, bitki ve deniz canlıları teması ile ortaya çıkan alerjik dermatitler
• Su çiçeği gibi kaşıntılı hastalıklar
4.2. Pozoloji ve uygulama şekli
Pozoloji/uygulama sıklığı ve süresi:
Çocuklarda:
2-6 yaş arasında günde 2 veya 3 defa 1 ölçek (2 mg) önerilir.
Günlük doz 12 mg’ı aşmamalıdır.
7-14 yaş arasında günde 2 veya 3 defa 2 ölçek (4 mg) verilmelidir.
Günlük doz 16 mg’ı aşmamalıdır.
Hastanın vücut ağırlığına ve ilaca cevabına göre doz ayarlaması yapılmalıdır.
Yetişkinlerde:
Erişkinlerde günlük doz 0,5 mg/kg’ı ve 32 mg’ı geçmemelidir.
1Terapötik sınırlar 4 ila 20 mg arasındadır; hastaların büyük çoğunluğu günde 12 ila 16 mg’a
ihtiyaç duyarlar. Bazı özel hastalar uygun bir tedavi için 32 mg’a dahi ihtiyaç duyabilir.
Günde 3 defa 4 mg (2 ölçek)’lik bir dozla başlanması ve daha sonra hastanın ağırlığına ve
cevabına göre dozun ayarlanması önerilmektedir.
Uygulama şekli:
Oral olarak uygulanır (ölçekli kaşığıyla önerilen miktarlarda alınır).
Özel popülasyonlara ilişkin ek bilgiler:
Böbrek/Karaciğer yetmezliği:
Normal siproheptadin dozunun %57’si 24 saat içinde bir metabolit olarak idrarda ortaya
çıktığı için, karaciğer yetmezliği durumunda dozun azaltılması düşünülmelidir.
Pediyatrik popülasyon:
2 yaşın altındaki çocuklarda kullanımı önerilmez.
Geriyatrik popülasyon:
Baş dönmesi, sersemlik, sedasyon ve hipotansiyona yol açabileceği için zayıf ve kuvvetsiz
yaşlı hastalarda kullanımı önerilmez.
4.3. Kontrendikasyonlar
SİPRAKTİN aşağıdaki durumlarda kullanılmamalıdır:
• Siprohaptadine veya içerisindeki maddelerden herhangi birine aşırı duyarlılığı olanlarda
(bkz. Bölüm 6.1),
• Özellikle 2 yaşın altındakilerde, ve yenidoğan veya prematürelerde.
Bebeklerde kullanımı apne, siyanozis ve solunum güçlüğü ile ilişkilendirilmiştir.
• Astım dahil olmak üzere alt solunum yolu hastalıklarında,
• Monoamin oksidaz inhibitörleri ile tedavi görenlerde,
• Dar açılı glokomu olan hastalarda,
• Emziren annelerde,
• Stenozlu peptik ülseri olan, semptomatik prostat hipertrofisi olan, üriner retansiyona
yatkınlıkveya idrar kesesi boynu darlığı olan, piloroduodenal tıkanıklığı olan hatalarda, çok
yaşlı ve düşkün kişilerde.
4.4. Özel kullanım uyarıları ve önlemleri
Aşırı antihistaminik dozları özellikle küçük çocuklarda halüsinasyon, fiziksel veya zihinsel
kapasiteyi olumsuz şekilde etkileyebilen santral sinir sistemi depresyonu, konvülsiyon ve
solunum ve kalp durması ve ölüme yol açabilir.
Ayrıca antihistaminikler yetişkinlerde mental uyanıklığı azaltabilirler ve uyuşukluğa neden
olabilir, bu etkiye zıt olarak özellikle de küçük çocuklarda eksitasyona yol açabilirler.
Alkol bağımlılığı olanlar için zararlı olabilir.
Hamile kadınlar, çocuklar ve karaciğer hastalığı ya da epilepsi gibi yüksek risk grubundaki
hastalar için dikkate alınmalıdır.
2Antihistaminiklerin santral sinir sistemini etkileyen her türlü ilacın etkilerini artırabileceği
veya değiştirebileceğini göz önünde tutmak gerekir.
Hastalar, araç veya makine kullanımı gibi motor koordinasyonu ve zihinsel uyanıklık
gerektiren aktiviteler konusunda uyarılmalıdır (bkz: Bölüm 4.7).
Antihistaminiklerle uzun süreli tedavi nadiren kan diskrazisine neden olabilir.
Antihistaminiklerin özellikle yaşlılarda baş dönmesi, hipotansiyon, sedasyon yapabileceği göz
önünde tutulmalıdır. Yaşlılarda artan sersemlik, ağız kuruluğu, kabızlık ve diğer antikolinerjik
etki riski dolayısıyla bu güçlü antikolinerjik ajanın kullanımından kaçınılmalıdır. Klirens, yaşı
ilerlemiş olan hastalarda azalmaktadır (Beers Kriterleri).
Siproheptadinin atropine benzer etkisi olduğu için; bronşiyal astım hikayesi olanlarda, göz içi
basıncının artmış olduğu durumlarda, hipertiroidizmde, kardiyovasküler hastalıklarda,
hipertansiyonda dikkatle kullanılması gerekir.
Bu tıbbi üründe hacmin %5,2’si kadar etil alkol (%96) vardır. Her her dozda 312,5 mg etil
alkol içerer. Yani her dozda,5,2 mL biraya veya 2,2 mL şaraba eşdeğer etil alkol vardır. Alkol
bağımlılığı olanlar için zararlı olabilir. Hamile veya emziren kadınlar, çocuklar ve karaciğer
hastalığı ya da epilepsi gibi yüksek risk grubundaki hastalar için dikkate alınmalıdır.
Nadir kalıtımsal fruktoz intoleransı, glukoz-galaktoz malabsorsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
SİPRAKTİN içeriğinde bulunan metil paraben ve propil paraben, alerjik reaksiyonlara
(muhtemelen gecikmiş) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
Monoamin oksidaz (MAO) inhibitörleri (moklobemid, rasajilin, selejilin, brofaromin,
klorjilin, iproniazid, izokarboksazid, lazabemid, nialamid, parjilin, fenelzin, toloksaton,
tranilsipromin gibi) antihistaminiklerin, belladon alkaloidlerinin, bazı antiefektiflerin
(furozalidon), bazı antibakteriyellerin (linezolid) ve bazı antineoplastik ilaçların (prokarbazin)
antikolinerjik etkilerini uzatır ve şiddetlendirir.
Siproheptadin HCI, alkol ve diğer merkezi sinir sistemi depresanlarının (hipnotikler,
sedatifler, trankilizanlar) ve anksiyete ilaçlarının etkilerini artırabilir.
Siproheptadin aşağıdaki ilaçların seviyelerini/etkilerini artırabilir: Kronik obstrüktif pulmoner
akciğer hastalığı tedavisinde kullanılan ilaçlar (aklidinyum, ipratropiyum, tiyotropiyum,
umeklidinyum gibi), azelastin, orfenadrin, bupropion, donepezil, oksimorfon, protirelin
hipokalemi (potasyum eksikliği) tedavisinde kullanılan ilaçlar (örn: potasyum klorür),
antiepileptik ilaçlar (örn: topiramat), antihipertansif ilaçlar (tiyazid grubu diüretikler gibi).
Siproheptadin gibi anti serotonin etkisine sahip ilaçlar, selektrif serotonin geri alım
inhibitörleri (SSRI’ler) (fluoksetin, paroksetin) gibi serotonin artırıcı antidepresanlarla
3etkileşebilirler. Bu da depresyon ve beraberindeki semptomların nüksetmesiyle
sonuçlanabilir.
Siproheptadin, ilaç tarama (örn. idrar, serum) değerlendirmesinde trisiklik antidepresan ilaçlar
(TSA) için yanlış pozitif test sonucuna yol açabilir. Siproheptadin ve TSA’lar benzer doz
aşımı semptomlarına neden olduklarından, aşırı doz kombinasyonu durumunda, hekimler
hastaları TSA toksisitesi yönünden dikkatle izlemelidirler.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Yeterli veri mevcut değildir.
Gebelik dönemi
Siproheptadin HCI için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Gebe kadınlara verilirken tedbirli olunmalıdır.
Laktasyon dönemi
SİPRAKTİN’in terapötik dozları emziren kadınlara uygulandığı takdirde, siproheptadin HCI-
memedeki çocuk üzerinde etkiye neden olabilecek ölçüde- anne sütüne geçmektedir. Bu
nedenle emziren annelerde kullanılmamalıdır.
Üreme yeteneği/Fertilite
Tavşan, fare ve ratlar üzerinde yapılan reprodüksiyon çalışmalarında siproheptadin insan
kullanım dozlarının 32 katı verilmiş, fertilite üzerinde olumsuz bir etki göstermemiştir.
4.7. Araç ve makine kullanma üzerindeki etkiler
SİPRAKTİN, uyuşukluk ve somnolansa neden olabilir. İlacı kullanan hastalar, fiziksel ve
zihinsel kapasitelerinin etkilenmediği kanıtlanmadığı müddetçe araç veya makine
kullanmamalıdırlar.
4.8. İstenmeyen etkiler
Sıkça karşılaşılan yan etkiler sersemlik ve somnolanstır. Tedavinin başında sersemlikten
şikayet eden pek çok hastada, sürekli kullanımındaki ilk üç ila dört gün içerisinde bu
şikayetleri ortadan kalkmıştır.
4Listelenen advers etkiler organ sistemlerine ve sıklıklarına göredir. Sıklıklar şu şekilde
tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Hemolitik anemi, lökopeni, agronülositoz, trombositopeni
Bağışıklık sistemi hastalıkları
Bilinmiyor: Alerjik kızarıklık ve ödem, anafilaktik şok
Metabolizma ve beslenme hastalıkları
Bilinmiyor: Anoreksi, iştah artışı
Psikiyatrik hastalıklar
Bilinmiyor: Konfüzyon, huzursuzluk, eksitasyon, irritabilite, sinirlilik, insomnia, saldırgan
tavırlar, halüsinasyonlar, histeri ve öfori
Sinir sistemi hastalıkları
Bilinmiyor: Sedasyon, uyku hali (genellikle geçicidir), sersemlik, koordinasyon bozukluğu
(ataksi), titreme, parestezi, nevrit, konvülziyonlar,baygınlık, baş ağrısı
Göz hastalıkları
Bilinmiyor: Bulanık görme, diplopi, glokom
Kulak ve iç kulak hastalıkları
Bilinmiyor: Akut labirintitis,vertigo, tinnitus
Kardiyak hastalıkları
Bilinmiyor: Çarpıntı, taşikardi, ekstrasistol, aritmi
Vasküler bozukluklar
Bilinmiyor: Hipotansiyon
Solunum, göğüs bozuklukları ve mediastinal hastalıkları
Bilinmiyor: Bronş sekresyonlarında koyulaşma, burun ve boğazda kuruluk, göğüste sıkışma
ve hırıltılı solunum, burun tıkanıklığı, epistaksi
Gastrointestinal hastalıklar
Bilinmiyor: Ağız kuruluğu, epigastrik ağrı, bulantı,kusma, diyare, kabızlık, abdominal
rahatsızlık
Hepatobiliyer hastalıklar
Bilinmiyor: Kolestaz, karaciğer yetmezliği, hepatit, karaciğer fonksiyonlarında anormallik,
sarılık
5Deri ve deri altı doku hastalıkları
Bilinmiyor: Ürtiker, fotosensivite, aşırı terleme
Böbrek ve idrar hastalıkları
Bilinmiyor: İdrar yapma sıklığında artış ve zorluk, üriner retansiyon, disüri
Üreme sistemi ve meme hastalıkları
Bilinmiyor: Erken menstrüasyon
Genel bozukluklar ve uygulama bölgesindeki ilişkin hastalıklar
Bilinmiyor: Yorgunluk, kasılmalar
Araştırmalar
Bilinmiyor: Kilo alma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Antihistaminiklerin aşırı dozlarda alınması, özellikle çocuklarda santral sinir sistemi
depresyonundan, ya da stimülasyonundan konvülziyonlara kadar değişebilecek reaksiyonlara
ve belirtilere, kalp durması ve ölüme yol açabilir. Bundan başka atropine benzer etkiler de
görülür (ağız kuruluğu, dilate olmuş pupil, yüzde kızarıklık, gastrointestinal belirtiler).
Bu belirtiler sırasında kendiliğinden kusma meydana gelmemiş ise, hasta ipeka şurubu ile
kusturulmalıdır. Kusturma imkanı bulunmayan durumlarda izotonik sodyum klorür solüsyonu
ile mide yıkanmalıdır ve ardından aktif kömür uygulanmalıdır. Özellikle de bebek ve
çocuklarda aspirasyona karşı önlemler alınmalıdır.
Yaşamı tehdit eden merkezi sinir sistemi bulgu ve semptomları uygun şekilde tedavi
edilmelidir.
Bağırsakları hızla boşaltabilmek için kullanılacak tuzlu katartikler de yararlıdır. Tuzlu
katartikler, bağırsaklara suyu genellikle ozmos ile çeker ve bağırsak içeriğini hızla sulandırır.
Bu tedavi sırasında hiç bir zaman uyarıcılar kullanılmamalıdır. Hipotansiyon durumlarında
vazopressörler uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan diğer antihistaminikler
6ATC kodu: R06AX02
Siproheptadin hidroklorür antikolinerjik ve sedatif etkili bir serotonin ve histamin
antagonistidir. Serotonin ve histamin ile reseptör yerleri için yarışmaya girerek etkisini
gösterir.
Siproheptadin hidroklorür laboratuvar hayvanlarında serotoninin aşağıdaki etkilerini
antagonize eder:
Bronkokonstriktör (kobay)
Vazopresör (köpek)
Spazmojenik (izole sıçan uterusu)
Ödem (sıçan)
Ölümcül (hemophilus petussis ile tedavi edilen fare)
Bu etkilerde, 1-benzil-2-metil-5-metoksi-triptame (BAS) ve 1-benzil-2-metil-5-hidroksi
Triptamin (BMS) gibi spesifik serotonin antagonistlerinin aktivitelerinin çoğunun aktivitesine
eşittir veya daha üstündür. Buna karşılık kuvvetli etkisi olan spesifik antihistaminikler, hatta
en güçlü olanı bile, çok az veya hiç serotonin antagonizmi göstermez.
Siproheptanin hidroklorür laboratuvar hayvanlarında histaminin aşağıdaki etkilerini
antogonize veya bloke eder:
Bronkokonstriktör (kobay)
Vazopresör (köpek)
Spazmojenik (izole sıçan uterusu)
Anafilaktik şok, aktif ve pasif (kobay ve fare)
Artan gastrik sekresyon (Heidenhain kese köpeği)
Siproheptadin hidroklorürün kobayları ve fareleri anaflaktik şoka karşı koruması beklenen bir
durum değildir. Kobaylarda, anafilaktik şokun pulmoner yönleri, endojen histamin
salgılanmasına bağlanabilir ve spesifik antihistaminik aktivitesi olan maddeler tarafından
kontrol edilebilir. Farelerde ise histamin salınımının daha az önemli olduğu ve serotonin
salınımının söz konusu olabileceği durumlarda, spesifik antihistaminikler, anafilaksiye karşı
korunmada çok az değer taşır. Bu nedenle, farelerde siproheptadin hidroklorürün koruyucu
etkisi antiserotonin etkisine bağlı olabilir.
Histamine bağlı gastrik sekresyonda siproheptadinin inhibitör etkisi de spesifik
antihistaminiklerin bu etki üzerinde bir etkisi olmaması nedeniyle alışılmadık bir durumdur.
Laboratuvar hayvanları üzerinde siproheptaninin iştah arttırıcı özellikleri gözlemlenmiştir.
5.2. Farmakokinetik özellikler
Genel özellikler:
Normal deneklere 4 mg’lık tek dozda oral yolla 14C-işaretli siproheptadin hidroklorür
verildikten sonra, radyoaktivitenin %2 ila 20’si dışkı ile atılmıştır. Dışkı radyoaktivitesinin
7sadece % 34'ü değişmeden kalmıştır ve bu oran verilen dozun % 5,7'sinden daha azına tekabül
etmektedir. Uygulanan radyoaktivitenin en az % 40'ı idrarla atılmıştır.
Kronik olarak günlük 12-20 mg dozlarda siproheptadin şurup alan hastaların idrarında tespit
edilebilir miktarlarda değişmemiş ilaç bulunamamıştır. İnsan idrarında bulunan temel
metabolit, siproheptadin kuaterner amonyum glukuronid konjugatı olarak tanımlanmıştır
Emilim:
Oral kullanımında gastrointestinal emilimi iyidir. 6-9 saatte doruk plazma konsantrasyonuna
ulaşır.
Dağılım:
Plazma proteinlerine bağlanarak taşınır, ancak bağlanma oranı ölçülmemiştir.
Biyotransformasyon:
Karaciğerde metabolize olur.
Eliminasyon:
Metabolitleri şeklinde başlıca idrarla atılır.
Tek oral dozla 24 saatte %30’u, 48 saatte %50’si, 6 günde %60-75’i atılır.
Atılım böbrek yetmezliğinde azalır.
5.3. Klinik öncesi güvenlilik verileri
Siproheptadin ile yapılan uzun süreli çalışmalarda bugüne kadar karsinojenik etkisi
gösterilmemiştir.Tavşan, fare ve ratlar üzerinde yapılan reprodüksiyon çalışmalarında
siproheptadin insan kullanım dozlarının 32 katı verilmiş fertilite üzerinde olumsuz bir etki
göstermemiştir.
Mutajenite çalışmalarında in vitro Ames mikrobiyal mutajen testinde mutajenik aktivite
gözlemlenmemiştir. İn vitro memeli test sistemlerinde (insan lenfosit ve fibroblastlarında)
kromozomal anormallikler gözlenmemiştir. Fakat yüksek dozlarda sitotoksik olduğu
gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Sodyum sakkarin
Metilparaben (E218)
Propilparaben (E216)
Gliserin
Kinolin sarısı
Nane esansı
Etil alkol
Deiyonize su
6.2. Geçimsizlikler
Mevcut değildir.
86.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında saklanmalıdır.
6.5. Ambalajın niteliği ve içeriği
240 ml’lik şişede, 5 ml ölçek ile birlikte.
6.6. Beşeri tıbbi üründen arta kalan maddelerin imhası ve diğer önlemler
Kullanılmamış olan ürünler ya da atık materyaller ″Tıbbi atıkların kontrolü yönetmeliği’’ ve
“Ambalaj ve ambalaj atıklarının kontrolü yönetmeliği”ne uygun olarak imha edilmelidir.
7. RUHSAT SAHİBİ
İ.E. Ulagay İlaç Sanayii TÜRK A.Ş.
Maslak Mah. Sümer Sok. No:4
Maslak Office Building (MOB) Kat:7-8
34485 Maslak, Sarıyer – İSTANBUL
Tel.: (212) 467 11 11
Fax: (212) 467 12 12
8. RUHSAT NUMARASI
72/7
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.03.1964
Ruhsat yenileme tarihi: 30.04.2009
10. KÜB’ÜN YENİLENME TARİHİ
................
9