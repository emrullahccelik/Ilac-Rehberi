1  KULLANMA TALİMATI  
 
DEXA- SİNE  SE %0.1 tek kullanımlık  göz damlası, çözelti  
Göze uygulanır.  
Steril  
 
• Etkin  madde: Deksametazon sodyum fosfat.  
Her tek dozluk kap (0,5 ml)  0,526 mg deksametazon  sodyum fosfat  içerir  (0,4 mg 
deksametazona eşdeğer olarak).  
• Yardımcı  maddeler : Disodyum edetat,  sodyum klorür, sodyum monohidrojen fosfat, 
sodyum dihidrojen fosfat, saf su. 
 
 
Bu kullanma  talimatında:  
1. DEXA- SİNE  SE nedir  ve ne için kullanılır?  
2. DEXA- SİNE  SE’yi  kullanmadan önce dikkat edilmesi  gerekenler  
3. DEXA- SİNE  SE nasıl  kullanılır?  
4. Olası  yan etkiler  nelerdir?  
5. DEXA- SİNE  SE’nin saklanması  
Başlıkları  yer almaktadır.  
 
1. DEXA- SİNE  SE nedir  ve ne için kullanılır?  
• DEXA- SİNE SE kutusunda 10 adet tek dozluk kap bulunur. Her 5 kap, aluminyum bir 
folyo ile paketlenmiştir. Her tek dozluk kap 0,5 ml’liktir. Her tek dozluk kapta 0,526 mg 
deksametazon sodyum fosfat vardır. Her bir kap tek kullanımlıktır.  
• DEXA- SİNE SE gözün infeksiyonlu olmayan dış inflamatuvar ve alerjik durumlarının ve 
operasyon sonrası inflamasyonun tedavisinde kullanılır. 
• DEXA- SİNE SE, kortikosteroidler olarak adlandırılan bir grup ilaçtan biridir. Gözdeki 
inflamasyonun önlenmesine veya azaltılmasına yardımcı olur. 
 
2. DEXA- SİNE  SE’yi  kullanmadan önce dikkat  edilmesi  gerekenler 
DEXA- SİNE SE’yi aşağıdaki durumlarda KULLANMAYINIZ  
Eğer;  
• Deksametazona veya ilacın  içerdiği  diğer  maddelere karşı  hassasiyetiniz  (alerjiniz)  var 
ise 
• Kornea yaralanmanız ve korneanızda  (gözünüzün en dışındaki  saydam  tabaka)  ülser 
(yara) varsa  
• Gözünüzdeki  basınçta artış  varsa (glokom)  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa lütfen  doktorunuza veya eczacınıza  danışınız.  
• Bu ilaç kişisel  olarak size reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.  2  • Gözünüzde virüslerin (Herpes Simplex keratitis, Çiçek, Suçiçeği/Herpes Zoster ya da 
gözde başka bir viral enfeksiyon), tedavi edilmemiş bakterilerin ya da mantarların 
(Candida albicans) veya tedavi edilmemiş bir parazitik göz enfeksiyonunun neden olduğu tıbbi durumlar varsa.  
• Gözünüzde  tüberküloz  (Verem  hastalığının  gözü tutan  şekli)  varsa  
 
Enfeksiyon varlığında, DEXA -SİNE SE yalnızca  eşzamanlı, spesifik bir anti -enfektif tedavi 
ile birlikte kullanılabilir.  
 
DEXA- SİNE  SE’yi  aşağıdaki  durumlarda  DİKKATLİ  KULLANINIZ  
• DEXA- SİNE  SE’yi  yalnızca gözünüze  (gözlerinize)  ilaç damlatmak  için kullanınız . 
• DEXA- SİNE  SE’yi  uzun süre kullanırsanız, aşağıdaki  durumlar  söz konusu olabilir:  
o Gözünüzdeki (gözlerinizdeki) basınç artabilir. DEXA -SİNE SE kullanırken göz 
basıncınızı düzenli olarak kontrol ettirmelisiniz. Tavsiyesini almak için 
doktorunuza danışınız . Bu, çocuk hastalarda özellikle önemlidir;  çünkü 
kortikosteroid ile indüklenen göz t ansiyonunun yükselmesi riski, yetişkinlere göre 
çocuklarda daha yüksek olabilir ve daha erken ortaya çıkabilir. Özellikle çocuklarda tavsiyesini almak için doktorunuza  danışınız . Yatkınlığı olan  
hastalarda (örn., şeker hastalığı ) kortikosteroid ile indükle nen artmış göz içi 
basıncı ve/veya katarakt oluşumu riski yükselmektedir. 
o Katarakt  (göz merceğinde bulanıklık)  gelişebilir. DEXA -SİNE SE’yi uzun süreli 
olarak kullanıyorsanız, düzenli şekilde doktorunuzu görmelisiniz. 
o DEXA- SİNE SE’nin dolaşıma geçmesi nedeniyle Cushing sendromu (vücudunuz 
yüksek düzeyde kortizol hormonuna uzun süre maruz kaldığında ortaya çıkan hormonal bir bozukluktur) gelişebilir. Gövdenizde ve yüzünüzde şişme ve kilo 
artışı yaşarsanız doktorunuzla konuşunuz ; çünkü bunlar genellikle Cushing 
sendromunun ilk belirtileri olmaktadır. DEXA -SİNE SE ile uzun süreli veya 
yoğun bir tedavinin sonlandırılma sından sonra böbreküstü bezi fonksiyonunda 
baskılanma gelişebilir. Tedaviyi kendi başınıza durdurmadan önce doktorunuzla  
konuşunuz . Bu riskler özellikle çocuklarda ve ritonavir ya da kobisistat olarak 
isimlendirilen ilaçlarla tedavi edilen hastalarda önemlidir.  
• Eğer belirtileriniz kötüleşirse ya da aniden yeniden ortaya çıkarsa, lütfen doktorunuzla 
iletişime geçiniz. Bu ürünün kullanımı ile ilişkili olarak göz  enfeksiyonlarına karşı daha 
yatkın hale gelebilirsiniz.  
• Eğer  enfeksiyonunuz  varsa,  doktorunuz  size enfeksiyonun tedavisi  için başka  bir ilaç 
reçete edecektir.  
• Göze uygulanan steroidler gözünüzdeki yaranın iyileşmesini geciktirebilir. Topikal 
NSAİİ(Steroid Olmayan Anti- İnflamatuar İlaçlar)’lerin iyileşmeyi yavaşlattığı ya da 
geciktirdiği bilinmektedir. Topikal NSAİİ’lerin ve topikal steroidlerin eş zamanlı 
kullanımı iyileşme problemleri olasılığını arttırabilir.  
• Göz dokularının incelmesine neden olan bir rahatsızlığınız varsa, bu ilacı kullanmadan 
önce doktorunuza ya da eczacınıza danışını z. 
• Bulanık görme  ya da başka  görme  bozukluklarınız  varsa,  doktorunuza  danışın. 
 
Kontakt  lens kullanıyorsanız  
Bir göz enflamasyonunun tedavisi  sırasında  kontakt  lens takılması önerilmez;  çünkü bu 
durumunuzu kötüleştirebilir.  Eğer  sağlık  meslek  mensubu (Göz  hekimi/doktoru)  kontakt  lens 3  kullanabileceğinizi  düşünüyorsa, onları  DEXA -SİNE  SE kullanmadan önce  çıkarmalı ve 
yeniden takmadan  önce en  az 15  dakika  beklemelisiniz.  
Bu uyarılar  geçmişteki  herhangi  bir dönemde  dahi olsa sizin için geçerliyse  lütfen  
doktorunuza  danışınız.  
 
DEXA- SİNE  SE’nin yiyecek  ve içecek  ile kullanılması 
DEXA- SİNE  SE göze  damlatılarak  kullanılır.  Ürünü başka  bir yolla  kullanmayınız. Ürün 
önerildiği şekilde kullanıldığı takdirde, besinlerle ve içeceklerle bir ilişkisi yoktur. 
 
Hamilelik  
İlacı kullanmadan önce  doktorunuza veya eczacınıza  danışınız.  
Hamilelik sırasında DEXA -SİNE SE kullanımının güvenliliği yeterli şekilde 
belgelenmemiştir. Bu nedenle hamilelik sırasında DEXA -SINE SE kullanılması 
önerilmemektedir.  
Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza 
danışınız.  
Emzirme 
İlacı kullanmadan önce  doktorunuza veya eczacınıza  danışınız.  
Gözde DEXA- SİNE SE kullanılırken glukokortikoidlerin kana anlamlı bir düzeyde geçip 
geçmediği ve dolayısıyla anne sütüne geçip geçmediği bilinmemektedir. Bu nedenle, emzirme 
döneminde DEXA -SİNE SE kullanılması önerilmez. Daha yüksek dozlarda veya uzun süreli 
uygulamalarda sütten kesme yapılmalıdır. 
 
Araç ve makine  kullanımı  
DEXA- SİNE SE göz damlasının araç ve makine kullanımı üzerinde bir etkisi yoktur ya da etki 
ihmal edilebilir düzeydedir. DEXA -SİNE SE kullandıktan hemen sonra görüşünüzde 
bulanıklaşma oluşabilir. Bu bulanıklık geçinceye kadar araç ya da makine kullanmayınız. 
 
DEXA- SİNE  SE’nin  içeriğinde bulunan bazı yardımcı  maddeler  hakkında  önemli  
bilgiler  
DEXA- SİNE  SE’nin  içeriğinde  bulunan yardımcı  maddelere karşı  aşırı bir duyarlılığınız  
yoksa, bu yardımcı  maddelere bağlı  olumsuz  bir etki beklenmez.  
 
Diğer ilaçlar  ile birlikte  kullanımı  
Diğer göz ilaçlarını kullanıyorsanız, birbirini takip eden uygulamaların arasında en az 5 
dakikalık bir zaman aralığı bırakmalısınız. 
Topikal NSAİİ(Topikal Steroid Olmayan Anti -İnflamatuar İlaçlar) kullanıp kullanmadığınızı 
doktorunuza söyleyiniz . Topikal steroidlerin ve topikal NSAİİ 'lerin birlikte kullanılması 
korneal iyileşme problemlerini artırabilir.  
İnsan bağışıklık noksanlığı virüsünün (HIV) neden olduğu enfeksiyonda kullanılan Ritonavir 
veya  kobisistat kullanıyorsanız  doktorunuza  söyleyiniz ; çünkü bu, kandaki  deksametazon  
miktarını artırabilir.  
DEXA- SİNE SE ve atropin ve diğer antikolinerjikleri içeren göz damlaları birlikte 
kullanıldığında, yatkınlığı olan hastalarda göz içi basıncında ilave bir artış olasılık dışı bırakılamaz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  4  3. DEXA- SİNE  SE nasıl  kullanılır?  
Uygun kullanım  ve doz/uygulama sıklığı için talimatlar:  
DEXA- SİNE SE’yi her zaman yalnızca doktorunuzun söylediği gibi kullanınız. Emin 
değilseniz doktorunuza veya eczacınıza danışınız.  
Yetişkinlerde normal doz, kronik inflamasyonlarda göz(ler)e her 3 ila 6 saatte bir veya 2 
damladır. Ciddi veya şiddetli inflamasyonlarda, doktorunuz olumlu bir cevap alıncaya kadar başlangıçta göz(ler)e her 30 ile 60 dakikada bir, bir ila iki damla arttırabilir. Uygulamanın sıklığı tedavi kesilinceye kadar dereceli bir şekilde azaltılacaktır.  
Alerjilerde  veya hafif  inflamasyonlarda,  olağan  doz göz(ler)e her üç ila dört saatte bir, bir ila 
iki damladır.  
Her durumda doktorunuz size tedavinizin  ne kadar  devam  edeceğini  söyleyecektir.  
DEXA- SİNE  SE’yi  yalnızca gözlerinize  kullanınız. 
Uygulama yolu ve metodu:  
• DEXA- SİNE  SE göze  uygulanır.  
• İlacı uygulamadan önce  ellerinizi yıkayınız. Kullanım sırasında  tek dozluk damlalık 
ucuna dokunmayınız, damlalığı göze ya da göz çevresine değdirmeyiniz.  
 
• Kullanacağınız  tek dozluk DEXA- SİNE  SE’yi  diğer  tek 
dozlardan yana doğru bir çekme ile ayırınız.  
 
 
 
• Daha sonra üstündeki  kapağı  döndürerek  kopartınız.  Bu 
işlemde  koparma işlemini çekerek  yapmayınız.  
 
 
• Kapağı açtıktan sonra çok düzgün bir ağız ile karşılaşacaksınız. 
Tek dozluk ilaç kabını bir elinizin baş ve işaret parmakları 
arasında tutarak göze yaklaştırınız, başınızı hafifçe arkaya eğerek 
kabı sıkmadan, ancak iki parmağınız arasında hafif bir basınçla  
gözünüzün iç kirişine  damlatınız.  Bu işlem  sırasında  
diğer eliniz ile alt göz kapağınızı aşağı çekiniz. Kabı sıka rsanız içerik gözünüze fışkırabilir, 
bu nedenle kabı sıkmamaya çok özen gösteriniz. Damlattıktan sonra gözünüzü 1–2 dakika 
kapalı tutunuz, aynı anda en az 1 dakika boyunca parmakla gözyaşı kanalına hafifçe baskı uygulayınız.  
• Damla  gözünüze  gelmediğinde  tekrar  deneyiniz  
• Kullanım sonrasında  tek dozluk kapta arta kalan çözeltiyi  atınız.  
Değişik  yaş grupları:  
Çocuklarda  kullanımı:  
Güvenlilik  ve/veya  etkililiğe  ilişkin  veri yetersizliği nedeniyle çocuklarda DEXA- SİNE  
SE’nin kullanılması tavsiye edilmemektedir.  
Çocuklarda böbrek üstü bezlerinde baskılanma riski nedeniyle tedavi mümkün olan en kısa  
süre ile sınırlandırılmalıdır (tercihen 5 günden az).  
Süt çocuğu ve küçük çocuklarda  zorunlu kalınmadıkça  kullanımı  önerilmemektedir. 
Yaşlılarda  kullanımı:  
Yaşlılarda  özel bir doz ayarlamasına gerek  yoktur.  
5  Özel  kullanım  durumları:  
Böbrek/Karaciğer yetmezliği:  
Böbrek/karaciğer  yetmezliği olan hastalarda özel bir doz ayarlamasına gerek yoktur.  
Eğer DEXA- SİNE SE’nin etkisinin çok güçlü veya zayıf olduğuna dair bir izleniminiz varsa 
doktorunuz veya eczacınız ile konuşunuz. 
 
Kullanmanız  gerekenden  daha  fazla  DEXA- SİNE  SE kullandıysanız:  
DEXA- SİNE SE’den kullanmanız gerekenden fazlasını kullanmışsanız bir doktor veya eczacı 
ile konuşunuz . 
Eğer gerekirse,  gözünüzü/gözlerinizi  ılık su ile yıkayarak  DEXA -SİNE  SE’yi  
uzaklaştırabilirsiniz.  
Bir sonraki  olağan  dozunuzun zamanı  gelene kadar  başka  damla  uygulamayınız . 
Konjunktival  kese kapasitesinin  sınırlı olması nedeniyle, DEXA- SİNE  SE doz aşımı 
neredeyse imkansızdır.  
 
DEXA- SİNE  SE’yi  kullanmayı  unutursanız:  
Hatırladığınız anda tek bir doz damlatınız. Bir sonraki dozun zamanı yakınsa unutulan dozu 
almayıp düzenli doz programınıza devam ediniz.  
Unutulan dozları  dengelemek için çift doz  almayınız. 
 
DEXA- SİNE  SE ile tedavi  sonlandırıldığında  oluşabilecek  etkiler  
Yüksek dozda kortikosteroid kullanıyorsanız, tedavinizin  aniden  kesilmesi hastalığın  tekrar 
daha güçlü oluşması ya da mevcut hastalığınızda alevlenmeye neden olabilir. Tedavinizi  doktorunuza  danışmadan  sonlandırmayınız.  
 
4. Olası yan  etkiler nelerdir?  
Tüm  ilaçlar  gibi DEXA- SİNE  SE’nin  içeriğinde  bulunan maddelere duyarlı  olan kişilerde yan 
etkiler olabilir.  
Klinik  çalışmalarda en sık görülen advers  reaksiyon  gözde rahatsızlıktır.  
Yan etkiler çok ciddi olmadığı müddetçe ilacı kullanmaya devam edebilirsiniz. Endişelenirseniz doktor ya da eczacınızla konuşunuz. Doktorunuzla konuşmadan DEXA - SİNE 
SE kullanımını kesmeyiniz.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın :10 hastanın en az 1’inde görülebilir.  
Yaygın :10 hastanın  birinden az,  fakat  100 hastanın  birinden fazla görülebilir.  
Yaygın olmayan  :100 hastanın  birinden az, fakat  1.000 hastanın birinden  fazla  görülebilir. 
Seyrek :1.000 hastanın birinden az, fakat 10.000 hastanın birinden fazla görülebilir. 
Çok seyrek :10.000 hastanın birinden az görülebilir. 
Bilinmiyor  :Eldeki  verilerden  hareketle tahmin  edilemiyor. 
 
Yaygın : 
Göz rahatsızlığı  
Yaygın  olmayan : 
Göz yüzeyi iltihabı  konjuktivit , göz kuruması, kornea lekelenmesi, ışığa duyarlılık, bulanık 
görme, gözde anormal duyum, gözyaşı üretiminde artış, göz kapağı kabuklanması, gözde 
kaşıntı, gözde tahriş veya kızarıklık. Ağızda  kötü tat, gözde yabancı cisim hissi.  
 
 6  Korneanızda (gözün ön bölümündeki saydam tabaka) şiddetli bir zedelenme varsa, fosfatlar tedavi 
sırasında kalsiyum birikiminden ötürü çok seyrek olarak bulanıklığa (bulutlu lekeler) neden olabilir.  
 
Bilinmiyor: Pazarlama sonrası deneyim döneminde bildirilmiş, sıklığın bilinmediği ilave yan 
etkiler:  
Göz tansiyonu, aşırı duyarlılık, kornea ülseri,  gözünüzde  (gözlerinizde)  basınç  artışı,  görme 
keskinliğinin azalması,  kornea hasarı,  göz kapağı  sarkması,  göz ağrısı,  göz bebeğinin 
boyutunda artış, kristal merceğin sürekli bulanıklaşması (katarakt)  
Adrenal bez fonksiyonu yetersizliği, alerji, baş dönmesi, baş ağrısı, Hormon sorunları:  ekstra vücut  
kılı büyümesi  (özellikle  kadınlarda), kas güçsüzlüğü ve tükenmesi,
 ciltte mor çizgiler,  kan 
basıncı  artışı, düzensiz  regl veya regl olmama, vücudunuzdaki  protein ve kalsiyum 
seviyelerindeki değişiklikler,  çocuklarda  ve gençlerde büyüme  geriliği ve vücudun ve yüzün 
şişmesi  ve kilo alımı ('Cushing sendromu' olarak adlandırılır) (bkz. bölüm 2, “Uyarılar ve 
önlemler”).  
 
Seçilmiş  advers  olayların  açıklaması  
Topikal oftalmik kortikosteroidlerin uzun süreli kullanımı; göz siniri  hasarı, görme 
keskinliğinde azalma ve görme alanı kusurları ve göz merceğinin arka alt tarafında katarakt 
oluşumu ile birlikte göz içi basınçta artışa neden olabilir.  Uzun süreli kortikosteroid kullanımında  göz içi basınç, kornea ve mercek düzenli olarak  kontrol 
edilmelidir.  
 
Kortikosteroid bileşeni  nedeniyle, kornea veya  sklerada incelmeye yol açan hastalıklarda,  
özellikle  daha uzun tedavilerden  sonra delinme  riski  daha yüksektir.  
 
Kortikosteroidler enfeksiyonlara direnci azaltabilir ve bu tip enfeksiyonların oluşumuna 
yardımcı olabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin  raporlanması  
Herhangi bir yan etki meydana gelmesi durumunda heki miniz, eczacınız veya hemşireniz ile 
konuşunuz. Ayrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi,  0 800 314 00 08 numaralı yan etki  bildirim hattını da  kullanabilirsiniz. 
Meydana gelen yan etkileri bildirerek kullanmakta olduğunuz ilacın güvenliliği hakkında  daha 
fazla bilgi edinilmesine katkı sağlamış olacaksınız.  
 
5. DEXA- SİNE  SE’nin saklanması  
DEXA- SİNE
 SE’yi çocukların  göremeyeceği,  erişemeyeceği  yerlerde  ve ambalajında 
saklayınız.  
25°C altındaki  oda sıcaklıklarında,  ışıktan  koruyarak saklayınız.  Dondurmayınız.  
Her bir tek dozluk kap sadece tek kullanım  içindir.  Kullanılmayarak  arta kalan  çözelti  
atılmalıdır.  
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra DEXA- SİNE  SE’yi  kullanmayınız. 
 
Son kullanma tarihi geçmiş  veya kullanılmayan  ilaçları  çöpe  atmayınız!  Çevre ve Şehircilik 
Bakanlığınca belirlenen toplama sistemine veriniz. 7   
Ruhsat  Sahibi:    Keymen İlaç San. ve Tic. A.Ş. 
Çankaya/ Ankara  
Üretim Yeri:  Kaysersberg  Pharmaceuticals  
Ferrenbach  / Kaysersberg  / Fransa  
 
 
Bu kullanma talimatı  ./../ ….  tarihinde onaylanmıştır.  
 