KISA ÜRÜN BİLGİSİ
1. BEŞERî TIBBİ ÜRÜNÜN ADI
RECTAZİN® 4 g/60 ml rektal süspansiyon
2. KALİTATİF VEKANTİTATİF BİLEŞİM
Etkin madde:
Her bir rektal süspansiyon (60 ml süspansiyon), etkin madde olarak 4 g mesalazin içerir.
Yardımcı maddeler:
Sodyum benzoat (E211). ..................................... 0,0600 g
Potasyum metabisülfit (E224)… ......................... 0,2808 g
Yardımcı maddeler için 6.1' e bakınız.
3. FARMASÖTİK FORM
Rektal Süspansiyon
RECTAZİN®, açık-mat kahverengiye yakın krem renkte homojen süspansiyondur.
4. KLİNİK ÖZELLİKLER
4.1 Terapötik endikasyonlar
Ülseratif kolitin (kalın bağırsaktaki bir kronik inflamatuvar hastalık) akut ataklarının tedavisinde
endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler:
Akut inflamasyon olan hastalarda, bir süspansiyon şişesinin (60 ml süspansiyon) içeriği
yatmadan önce lavman olarak bir defada bağırsağa uygulanır.
En iyi sonuç RECTAZİN® uygulamasından önce bağırsaklar boşaltıldığında elde edilir.
RECTAZİN®, düzenli ve devamlı kullanılmalıdır çünkü başarılı bir iyileşme ancak bu şekilde
sağlanabilir.
Kullanım süresi doktor tarafından belirlenir.
Uygulama şekli:
Rektal kullanım. RECTAZİN® rektal süspansiyon günde bir defa yatmadan önce uygulanır.
Hazırlanışı:
 30 saniye boyunca şişe çalkalanır.
 Aplikatörün koruyucu kapağı çıkarılır.
 Şişe alttan ve üstten tutulur.
1 / 8Uygulama için doğru pozisyon:
 Hasta sol tarafının üzerine sol bacağını uzatıp sağ bacağını karnına doğru çekerek
uzanır. Bu pozisyonla RECTAZİN® daha kolay uygulanır ve daha etkili olur.
Rektal süspansiyonun uygulanması:
 Aplikatörün ucu rektumun içine sokulur.
 Şişenin ucu hafif aşağı bakacak şekilde eğilir ve yavaşça sıkılır.
 Kullanıldıktan sonra boş şişenin aplikatör ucu yavaşça rektumdan çıkarılır.
 İlacın rektumda dengeli bir şekilde dağılımın sağlanması için ilacın uygulandığı yatar
pozisyon, 30 dakika süre ile korunmalıdır.
 Mümkünse, rektal süspansiyonun gece boyunca etki sağlamasına izin verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Şiddetli böbrek ve karaciğer yetmezliği olan hastalarda kontrendikedir.
Pediyatrik popülasyon:
RECTAZİN®’in çocuklarda etkili olduğuna dair çok az deneyim ve sınırlı sayıda doküman
vardır.
Geriyatrik popülasyon:
Yetişkinler için verilen pozoloji ve uygulama şekli geriyatrik popülasyon için de geçerlidir.
4.3 Kontrendikasyonlar
RECTAZİN® aşağıdaki durumlarda kontrendikedir;
- Etkin maddeye, salisilatlara ya da 6.1 bölümünde listelenen diğer bileşenlere karşı
bilinen duyarlılığı olanlarda,
- Şiddetli karaciğer veya böbrek yetmezliği olan hastalarda.
2 / 84.4 Özel kullanım uyarıları ve önlemleri
Tedaviye başlamadan önce ve tedavi sırasında hekimin isteğine göre kan testleri (diferansiyel
kan sayımı; ALT veya AST gibi karaciğer fonksiyon testleri; serum kreatinin) ve idrar
muayenesi (dipstick test) yapılmalıdır. Kılavuz olarak, kontroller tedaviye başlandıktan 14
gün sonra yapılmalı ve 4 haftalık aralarla 2-3 kez tekrarlanmalıdır.
Bulgular normal ise, tedavi sonrası kontroller 3 aylık aralarla yapılabilir. Eğer ilave belirtiler
gelişirse, kontrol muayeneleri hemen yapılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Böbrek fonksiyonları bozuk olan hastalarda kullanılması önerilmez. Tedavi sırasında böbrek
fonksiyonları bozulursa, mesalazinin yol açtığı renal toksisite düşünülmelidir.
Mesalazin kullanımı ile %100 mesalazin içerikli taşlar içeren nefrolitiazis vakaları rapor
edilmiştir. Tedavi sırasında yeterli sıvı alımının sağlanması önerilir.
Özellikle astım olmak üzere akciğer hastalığı olan hastalar RECTAZİN® tedavisi sırasında
çok dikkatli bir şekilde izlenmelidir.
Sülfasalazin içeren ilaçlarla yan etki görülme öyküsü olan hastalarda, RECTAZİN® tedavisine
yalnızca dikkatli bir hekim muayenesi ile başlanmalıdır. RECTAZİN® abdominal kramplar, akut
karın ağrısı, ateş, şiddetli baş ağrısı ve deride döküntü gibi akut intolerans reaksiyonlarına neden
olursa tedavi hemen kesilmelidir.
RECTAZİN®, 0,2808 g potasyum metabisülfit içerir. Bu nedenle, özellikle astım
hastasıysanız veya alerji öykünüz varsa, nadir olarak şiddetli aşırı duyarlılık reaksiyonlarına
ve bronkospazma (bronşların daralması) neden olabilir.
RECTAZİN®, sodyum benzoat içerir. Bu nedenle deriye, göze ve mukoz membranlarına hafif
derecede irritan (tahriş edici) olabilir.
4.5 Diğer tıbbi ürünler ile etkileşimler ve diğer etkileşim şekilleri
Karşılıklı etkileşime ilişkin özel araştırmalar yapılmamıştır.
Mesalazin beraberinde azatiyoprin, 6-merkaptopürin ya da tioguanin ile tedavi görmekte olan
hastalarda, azatiyoprinin, 6-merkaptopürinin ya da tioguaninin miyelosüpresif etkilerinde
olası artış dikkate alınmalıdır.
Mesalazinin, varfarinin antikoagülan etkisini azaltmasına ilişkin zayıf kanıt vardır.
Özel popülasyonlara ilişkin ek bilgiler
Pediyatrik popülasyon:
RECTAZİN®’in çocuklarda etkili olduğuna dair çok az deneyim ve sınırlı sayıda doküman
vardır.
4.6 Gebelik ve laktasyon
Genel tavsiye
Gebelik kategorisi B’dir.
3 / 8Çocuk doğurma potansiyeli bulunan kadınlar/Doğum kontrolü (Kontrasepsiyon)
RECTAZİN®’in çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
RECTAZİN®’in gebe kadınlarda kullanımına ilişkin yeterli veri yoktur. Sınırlı sayıda
gebelikte maruz kalma olgularına ilişkin veriler, mesalazinin gebelik üzerinde ya da
fetüsün/yenidoğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir.
Oral yol ile alınan mesalazinde hayvanlar üzerinde yapılan çalışmalar,
gebelik/embriyonal/fetal gelişim/doğum ya da doğum sonrası gelişim ile ilgili olarak
doğrudan ya da dolaylı zararlı etkiler olduğunu göstermemektedir.
İzole tek bir vakada gebelik sırasında yüksek mesalazin dozunun uzun süreli uygulanması
neticesinde (2-4 g/gün, oral) yeni doğan bebekte böbrek yetmezliği bildirilmiştir.
RECTAZİN®, gebelik sırasında ancak beklenen faydanın potansiyel riskten fazla olması
halinde uygulanmalıdır.
Laktasyon dönemi
N-asetil-5-amino salisilik asit ve daha az miktarda mesalazin anne sütüne geçmektedir.
Mesalazinin kadınlarda emzirme dönemine etkisi ile ilgili sınırlı deneyim mevcuttur. Diyare
gibi aşırı duyarlılık reaksiyonları emzirilen bebeklerde göz ardı edilemez. Emzirmenin
durdurulup durdurulmayacağına ya da RECTAZİN® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve RECTAZİN® tedavisinin emziren anne açısından
faydası dikkate alınmalıdır. Emzirilen bebekte diyare gelişirse emzirmeye son verilmelidir.
Üreme yeteneği/Fertilite
İnsanlarda üreme yeteneği/fertilite üzerine etkisi bilinmemektedir.
4.7 Araç ve makine kullanımı üzerindeki etkiler
RECTAZİN®’in araç ve makine kullanma yeteneği üzerinde hiçbir etki görülmemiş ya da
ihmal edilebilir düzeyde etki görülmüştür.
4.8 İstenmeyen etkiler
Mesalazin uygulandıktan sonra aşağıdaki istenmeyen etkiler gözlenmiştir:
Çok yaygın (≥1/10)
Yaygın (≥1/100 - <1/10)
Yaygın olmayan (≥1/1000 - 1/100)
Seyrek (≥1/10.000 - 1/1000)
Çok seyrek (<1/10.000) (istisnai raporlar dahildir)
Bilinmiyor: Eldeki verilerden hareketle tahmin edilemiyor.
Kan ve lenf sistemi hastalıkları
Çok seyrek: Bozulan kan sayımı (aplastik anemi, agranülositoz, pansitopeni, nötropeni,
lökopeni, trombositopeni)
4 / 8Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritomatozus sendromu, pankolit gibi
hipersensitivite reaksiyonları
Sinir sistemi hastalıkları
Seyrek: Baş ağrısı, sersemlik
Çok seyrek: Periferal nöropati
Kardiyak hastalıklar
Seyrek: Miyokardit, perikardit
Solunum, göğüs bozuklukları ve mediastinal hastalıkları
Çok seyrek: Alerjik ve fibrotik akciğer reaksiyonları (dispne, öksürük, bronkospazm, alveolit,
pulmoner eozinofili, akciğer infiltrasyonu, pnömoni)
Gastrointestinal hastalıklar
Seyrek: Karın ağrısı, diyare, gaz, bulantı, kusma, konstipasyon
Çok seyrek: Akut pankreatit
Hepatobiliyer hastalıklar
Çok seyrek: Karaciğer fonksiyon testlerinde değişiklikler (transaminazlarda ve kolestaz
parametrelerinde artış), hepatit, kolestatik hepatit
Deri ve deri altı doku hastalıkları
Seyrek: Işığa duyarlılık*
Çok seyrek: Alopesi
*Işığa duyarlılık
Atopik dermatit ve atopik egzama gibi önceden var olan cilt rahatsızlığı olan hastalarda daha ciddi
reaksiyonlar bildirilmiştir.
Kas-iskelet, bağ dokusu ve kemik hastalıkları
Çok seyrek: Miyalji, artralji
Böbrek ve idrar yolu hastalıkları
Çok seyrek: Akut ve kronik intersitisyel nefrit ve böbrek yetmezliğini içeren böbrek fonksiyon
bozuklukları
Bilinmiyor: Nefrolitiazis (ilave bilgi için bkz. Bölüm 4.4).
Üreme sistemi hastalıkları
Çok seyrek: Oligospermi (geri dönüşümlü)
Süpheli advers reaksivonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr; Tel: 0 800 314 00 08; Faks: 0 312 218 35 99)
5 / 84.9 Doz aşımı ve tedavisi
Aşırı doz üzerine (örneğin oral olarak aşırı dozda mesalazin ile intihar teşebbüsü) renal veya
hepatik toksisite göstermeyen seyrek veriler vardır. Özel bir antidotu yoktur, tedavi
semptomatik ve destekleyicidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Bağırsak için antienflamatuvar; aminosalisilik asit ve benzeri
ajanlar
ATC kodu: A07EC02
Etki mekanizması
Antienflamatuvar etki mekanizması bilinmemektedir. İn vitro çalışmaların sonuçları
lipoksijenaz inhibisyonunun etkili olabileceğini göstermektedir.
Bağırsak mukozasındaki prostaglandin konsantrasyonları üzerine etkisi de gösterilmiştir.
Mesalazin (5-Aminosalisilik asit/5-ASA) reaktif oksijen bileşenlerin radikal tutucusu olarak
da etki göstermektedir.
Farmakodinamik etkiler
Rektal yol ile uygulanan mesalazin, bağırsağın l luminal bölümüne eriştiğinde, bağırsağın
mukoza ve submukoza dokusunda büyük oranda lokal etki gösterir.
5.2 Farmakokinetik özellikler
Emilim:
Mesalazin emilimi en yüksek oranda bağırsağın proksimal bölgelerinde, en düşük oranda da
bağırsağın distal bölgelerinde gerçekleşir.
Kararlı durum koşulları altında remisyondaki ülseratif kolitli hastaların üzerinde yapılan bir
çalışmada, pik plazma konsantrasyonlarına (0.92 mikrogram/ml 5-ASA ve 1.62
mikrogram/ml N-Ac-5-ASA) yaklaşık 11-12 saat sonra ulaşılmıştır.
RECTAZİN® ile tedavi edilen kronik enflamatuvar bağırsak hastalığı olan çocuklarda kararlı
durum plazma konsantrasyonları; 0,5-2,8 mikrogram/ml 5-ASA ve 0,9-4,1 mikrogram/ml N-
Ac-5-ASA’dır.
Dağılım:
Hafif – orta dereceli akut ülseratif kolitli hastalarda yapılan bir görüntüleme çalışması,
tedavinin başlangıcında ve 12 hafta sonra remisyonunda rektal süspansiyonun çoğunlukla
rektum, sigmoid kolon ve daha az olmak üzere kolonun geri kalanına dağıldığını göstermiştir.
Biyotransformasyon:
Mesalazin presistemik olarak bağırsak mukozasında ve karaciğerde farmakolojik açıdan
inaktif metaboliti olan N-asetil-5-aminosalisilik asite (N-Ac-5-ASA) dönüşür. Asetilasyon,
hastanın asetilatör fenotipinden bağımsız olarak gerçekleşmektedir. Bazı asetilasyon işlemleri
kalın bağırsak bakterileri tarafından oluşmaktadır. Mesalazin ve N-Ac-5-ASA’nın proteine
bağlanma oranları sırasıyla %43 ve %78’dir.
6 / 8Eliminasyon:
Mesalazin ve metaboliti olan N-Ac-5-ASA feçes (büyük kısmı) ile birlikte renal (miktarı
uygulama şekline, farmasötik formuna ve mesalazinin salınma yoluna bağlı olarak %20 -%50
arasında değişir) ve biliyer (küçük bir kısmı) yollarıyla atılmaktadır. Renal atılım temelde N-
Ac-5-ASA şeklinde gerçekleşir. Ağız yoluyla toplam uygulanan mesalazin dozunun yaklaşık
%1’i temelde N-Ac-5-ASA şeklinde anne sütüne geçer. Mesalazinin eliminasyon oranı; en
çok elimine edilen (yaklaşık %85) metabolit formundaki N-Ac-5- ASA ile yaklaşık %13’tür
(45 saatlik değer).
Doğrusallık/Doğrusal olmayan durum:
Veri yoktur.
5.3 Klinik öncesi güvenlilik verileri
İyi rektal tolerans gösteren köpekler üzerindeki lokal tolerans çalışması dışında RECTAZİN®
ile preklinik çalışmalar yapılmamıştır.
Güvenlilik farmakolojisi, genotoksisite, karsinojenite (sıçanlarda) veya üreme toksisitesi
çalışmalarından elde edilen preklinik veriler, insanlar için özellikli bir tehlike göstermemiştir.
Toksisite çalışmalarında, mesalazinin oral olarak yüksek dozda tekrarlı uygulanmasından
sonra böbrek toksisitesi (böbrek papiller nekrozu ve tüm nefron veya proksimal kıvrımlı (pars
convoluta) tübüllerinin epitelyal hasarı) gözlenmiştir. Bu bulguların klinik önemi belirsizdir.
6. FARMASÖTİK ÖZELLİKLER
6.1 Yardımcı maddelerin listesi
Sodyum benzoat (E 211)
Sodyum EDTA
Potasyum metabisülfit (E 224) [maksimum 0,28 g = maksimum 0,16 SO ’ye eşdeğer]
2
Potasyum asetat
Karbomer974P Ksantan
gam
Saf su
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Orijinal paketinde saklayınız ve ışıktan koruyunuz.
6.5 Ambalajın niteliği ve içeriği
7 adet mavi koruyucu HDPE kapak ile yuvarlak beyaz akordeon biçimli LDPE şişe içeren
karton kutuda ambalajlanır.
6.6 Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7 / 87. RUHSAT SAHİBİ
OSİFARMA İlaç San. Tic. Ltd. Şti
Beştepe Mah. 32. Cadde
No: 1/45-50 Merkez
Yenimahalle/ANKARA
Tel : 0 312 397 27 27
8. RUHSAT NUMARASI
2020/232
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 29.10.2020
Ruhsat yenileme tarihi: -
10. KÜB'ÜN YENİLENME TARİHİ
-
8 / 8