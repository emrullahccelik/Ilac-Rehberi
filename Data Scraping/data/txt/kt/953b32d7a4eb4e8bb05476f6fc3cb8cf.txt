1 
  
KULLANMA TALİMATI  
VOMET  ampul  
Kas içine uygulanır.  
 Etkin madde : Trimetobenzamid HCl 200 mg  
Yardımcı maddeler : Metil paraben, propil paraben, sodyum sitrat, sitrik asit, enjeksiyonluk 
su. 
 
 
 
 
 
 
 
Bu Kullanma Talimatında:  
1. VOMET  nedir ve ne için kullanılır?  
2. VOMET’i  kullanmadan önce dikkat edilmesi gerekenler  
3. VOMET  nasıl kullanılır?  
4.Olası yan etkiler nelerdir?  
5. VOMET’in  saklanması  
 
Başlıkları yer almaktadır.  
 
1. VOMET  nedir ve ne için kullanılır?  
 VOMET ampul kas içine uygulanır. İlacınızın bir kutusu içinde her biri 200 mg 
trimetobenzamid hidroklorür içeren 6 adet ampul bulunur.  
 VOMET bulantı ve kusmayı engelleyen ilaçlar grubuna (antiemetik) dahildir. VOMET 
etkisini beyinde kusmaya yol açan sinyalleri azaltarak gösterir.  
 Doktorunuz bulantı ve kusma şikayetinizi kontrol altına almak için, VOMET’i reçete 
etmiştir.  
 
 
 
 
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa , lütfen doktorunuza veya eczacınıza danışınız.  
 Bu ilaç kişisel olarak siz e reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğ inizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düş ük doz kullanmayınız.  
 2 
 2. VOMET’i  kullanmadan önce dikkat edilmesi gerekenler  
 
VOMET’i  aşağıdaki durumlarda KULLANMAYINIZ  
 Eğer; trimetobenzamid hidroklorüre veya bu ilaçtaki bileşenlerden herhangi birine 
karşı alerjiniz varsa, VOMET’i kullanmayınız.  
 VOMET, çocuklarda kullanılmamalıdır.  
 
VOMET’i  aşağıdaki durumlarda DİKKATLİ KULLANINIZ  
 
 Herhangi bir nedene bağlı aniden oluşan kusma durumu  
 Akut ateşli bir hastalık, beyin iltihaplanması (ensefalit), mide barsak sisteminde iltihap 
(gastroenterit), aşırı sıvı kaybı (dehidratasyon) ve elektrolit dengesizliği durumu  
 Başka bir bulantı ve kusma önleyici ilaç (antiemetik) kullanıyorsanız  
 Yaşlılar ve genel sağlık durumu bozulmuş kişilerde  
 Yakın zamanda merkezi sinir sitemi üstüne etki yapan ilaçlar (fenotiyazinler, 
barbitüratlar, bel ladon türevleri) kullandıysanız  
 Şiddetli kusmalarda  
 VOMET, apandis iltihaplanmaları teşhisini  ve diğer ilaçların doz aşımına bağlı 
toksisite belirtilerinin anlaşılmasını güçleştirebileceğinden dikkatli olunmalıdır.  
 Göz içi basıncının artması ile sonuçlanan kapalı açılı glokomunuz varsa  
 İdrar yapamama nedeniyle mesanede aşırı idrar toplanması (ürin er retansiyon) varsa  
 Prostat doku ve hücrelerinde yayılma, büyümesi (prostat hiperplazisi) varsa  
 On iki parmak bağırsağı ile mide arasındaki bölgede bir tıkanma mevcutsa  
 Epilepsi (sara) hastalığınız varsa  
 Alkol aldıysanız  
 
      VOMET’i  dikkatli kullanınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
VOMET’in  yiyecek ve içeceklerle birlikte kullanımı  
 
VOMET ampul kas içine uygulanır. Uygulama yolu nedeniyle yiyecek ve içeceklerle bir 
etkileşim beklenmez.  
 
Hamilelik  
 
İlacı kullanmadan önce doktorunuza veya eczacınıza danışınız.  
Doktorunuz durumunuzu değerlendirerek hamilelik sırasında VOMET tedavisinden kaçınılıp 
kaçınılmayacağına karar vererek sizi bilgilendirecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  3 
  
Emzirme  
İlacı kullanmadan önce doktorunuza veya eczacınıza danışınız.  
Doktorunuz durumunuzu değerlendirerek emzirmenin durdurulup durdurulmaya cağına ya da 
emzirme sırasında VOMET tedavisinden kaçınılıp kaçınılmayacağına karar vererek sizi 
bilgilendirecektir.  
 
Araç ve makine kullanımı  
VOMET tedavisi ile bazı hastalarda uyuşukluk hissi meydana geldiği bildirilmiştir. Eğer, 
uyuşukluk hissi, baş dön mesi ve bulanık görme gibi belirtiler yaşarsanız, ilaca verdiğiniz 
bireysel cevap belirlenene kadar, dikkat gerektiren araç ve makine kullanımı gibi işleri 
yapmamalısınız.  
 
VOMET’in  içeriğinde bulunan bazı yardımcı maddeler hakkında önemli bilgiler  
Bu tıbb i ürün her 5 ml’lik dozunda 1 mmol (23 mg)’dan daha az sodyum ihtiva eder; yani 
esasında ‘’sodyum içermez’’.  
 
VOMET , metil paraben (E218) ve propil paraben (E216) içeriğinden dolayı alerjik tepkilere 
(muhtemelen gecikmiş) ve beklenmedik biçimde bronşların daralmasına sebebiyet verebilir.   
 
Diğer ilaçlar ile birlikte kullanımı  
VOMET’in aşağıdaki ilaçlarla etkileşme olasılığı dikkate alınmalıdır:  
 Ağızdan alınan, kanın pıhtılaşmasını engelleyen ilaçlar (Antikoagülan)  
 Merkezi sinir sistemi fonksiyonlarını baskı layan ilaçlar (Güçlü ağrı kesiciler, uyku 
ilaçları, sakinleştiriciler, endişeyi gideren ilaçlar ve ciddi psikiyatrik hastalıklarda 
kullanılan ilaçlar)  
 Alkol  
 Atropin (ince barsak ve kalın barsak spazmlarında, acil canlandırma işleminde ve 
ameliyat öncesinde  ve sırasında solunum yollarındaki salgıları önlemek için kullanılır)  
 Bazı depresyon ilaçları (trisiklik ve monoamin oksidaz inhibitörleri)  
 Aminoglikozid gurubu antibiyotikler (gentamisin, neomisin)  
 
Eğer reçeteli ya da reçetesiz herhangi bir ilacı şu anda  kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VOMET  nasıl kullanılır?  
Uygun kullanım ve doz/uygulama sıklığı için talimatlar:  
 
VOMET ampul, yetişkinlerde kullanılır.  
 
Doktorunuz hastalığınıza belirtilerinizin şiddetine ve verdiğiniz yanıta göre ilacınızın dozunu 
ayarlayacaktır.  
 4 
 Erişkinlerde: Günde 3 -4 defa, 1 ampul VOMET kas içine uygulanır.  
 
Uygulama yolu ve metodu:  
 
VOMET ampul kas içine uygulanır.  
 
VOMET, damar içine doğrudan veya infüzyon şeklinde uygulanmamalıdır.  
 
Uygulama bir sağlık mesleği mensubu tarafından yapılacaktır.  
 
Kas içine uygulama enjeksiyon yerinde ağrı, acıma, yanma, kızarıklık ve şişmeye neden 
olabilir. Bu gibi etkileri azaltmak için,  enjeksiyonun kalça kası bölgesinin üst dış dörtte birlik 
bölümün e derin olarak uygulanması ve so lüsyonun uygulama sırasında dokulara sızmasının 
önlenmesi tavsiye edilmektedir.  
 
Değişik yaş grupları:  
Çocuklarda kullanımı:  
VOMET ampul çocuklarda kullanılmaz.  
 
Yaşlılarda kullanımı:  
VOMET yaşlılarda dikkatli kullanılmalıdır. İstenmeyen  etkilerle ilgili risk artacağından doz 
ayarlaması gerekebilir. Yaşlı hastalar uyuşukluk hissi ve sersemlik gibi istenmeyen etkiler 
açısından dikkatle izlenmelidir.  
 
Özel kullanım durumları:  
Böbrek yetme zliği/Karaciğer yetmezliği:  
Böbrek ve karaciğer yetmezliği olan hastalarda dikkatli kullanılmalıdır.  
Doktorunuz VOMET  ile tedavinizin ne kadar süreceğini size bildirecektir.  
Eğer VOMET’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşun uz. 
 
Kullanmanız gerekenden daha fazla VOMET  kullandıysanız:  
VOMET’den  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Düşük tansiyon, kasılma nöbetleri, merkezi sinir sistemi işlevlerinin azalması , kalpte ritim 
bozuklukları ve z ihin karışıklığı belirtileri görülebilir.  
 
VOMET’i  kullanmayı unutursanız  
Unutulan dozları dengelemek için çift doz almayınız.  
 
VOMET  ile tedavi sonlandırıldığındaki oluşabilecek etkiler  
Doktorunuza danışmadan VOMET tedavisini sonlandırmayınız, kusma şikayetiniz yeniden 
başlayabilir.  5 
 4. Olası yan etkiler nelerdir?  
Tüm ilaçlar gibi VOMET’in içeriğinde bulunan maddelere duyarlı olan kişile rde yan etkiler 
olabilir.  
Bildirilen diğer yan etkiler görülme sıklıklarına göre aşağıda listelenmiştir.  
Çok yaygın:        10 hastanın en az birinde görülebilir.  
Yaygın:        10 hastanın birinden az, fakat 100 hastanın birinden fazla görülebilir.  
Yaygın o lmayan:  100 hastanın birinden az, fakat 1.000 hastanın birinden fazla görülebilir.  
Seyrek:        1.000 hastanın birinden az, fakat 10.000 hastanın birinden fazla görülebilir.                        
Çok seyrek:        10.000 hastanın birinden az görülebilir . 
Bilinmiyor:        Eldeki verilerden hareketle tahmin edilemiyor.  
 
Aşağıdakilerden biri olursa, VOMET’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar (Deride yaygın kaşı ntı ve döküntü ile birlikte yüzde, dilde şişme, 
baygınlık ve nefes darlığı)  
 Sırtta yay gibi geriye doğru şiddetli kasılma olması (opistototonus)  
 Yüzde, ağızda, dilde, kollarda veya bacaklarda olağandışı, kontrol edilemeyen 
hareketler olması (ekstrapiramida l semptomlar)  
 Bilinç kaybı (koma)  
 Derinizde kızarma, toplu iğne başı gibi kanamalar, morarmalar olması  
 Solunum durması  
Bunların hepsi çok ciddi yan etkilerdir.  
Eğer bunlardan sizde mevcut ise, sizin VOMET’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Diğer yan etkiler  
Çok yaygın:  
 Uyuşukluk hissi  
 
Yaygın:  
 Baş dönmesi, baş ağrısı  
 Bulanık görme  
 Tansiyon düşüklüğü  
 İshal  
 Kaşıntı, ateş basması, kızarıklık  
 Kas krampları  
 
Yaygın olmayan:  
 İdrar torbasında idrar yapamamaya bağlı birikim  
 
Seyrek  
 Kan hücrelerinin sayılarında değişiklikler  6 
  
 Çökkün ruh hali, zihin karışıklığı  
 Karaciğer bozukluğu, sarılık  
 
Bilinmiyor:  
 Uygulama yerinde ağrı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ve ya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.tick.gov.tr  sitesinde yer alan ‘’ İlaç Yan Etki Bildirimi’’ ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında da ha fazla bilgi edinilmesine katkı sağlamış 
olacaksınız.  
 
5. VOMET’in  saklanması  
VOMET’i ç ocukların göremeyeceği, erişemeyeceği yerlerde ve ambalajında saklayınız.  
 
30ºC’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VOMET’i  kullanmayınız.  
Eğer üründe ve/veya ambalajında bozukluklar fark ederseniz, VOMET’i  kullanmayınız.  
 
Ruhsat sahibi: İ.E.U lagay  İlaç Sanayii TÜRK A.Ş.  
Davutpaşa cad. No.12  ( 34 010)  
Topkapı -İSTANBUL  
 
Üretici:  İ.E.Ulagay İlaç Sanayii TÜRK A.Ş.    Topkapı -İSTANBUL  
 
 
Bu Kullanma Talimatı …. ….. tarihinde onaylanmıştır.  