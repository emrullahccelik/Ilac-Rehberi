KISA ÜRÜN BİLGİSİ
1. BEŞERİ TIBBI ÜRÜNÜN ADI
DİAFORMİN XR 1000 mg Yavaş Salımlı Tablet
2. KALİTATİF VE KANTİTATİF BİLEŞİM
Etkin madde:
Bir yavaş salımlı tablet 780 mg metformin baza eşdeğer 1000 mg metformin hidroklorür içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Yavaş salımlı tablet.
Beyaz oval tablet.
4. KLİNİK ÖZELLİKLER
4.1. Terapötik endikasyonlar
Yetişkinlerde, özellikle aşırı kilolu hastalarda tip 2 diyabetes mellitus tedavisi; yeterli glisemik
kontrolde diyet ve egzersiz tedavisi tek başına yeterli glisemik kontrol sağlayamadığında
DİAFORMİN XR monoterapi şeklinde veya diğer oral antidiyabetik ajanlarla veya insülin ile
kombinasyon halinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Monoterapi veya diğer oral antidiyabetik ajanlarla kombinasyon:
• Standart başlangıç dozu günde tek doz 500 mg DİAFORMİN XR’dır.
• 10-15 gün sonra, doz kan glukoz ölçümlerine göre ayarlanmalıdır. Dozun yavaş yavaş
artırılması gastrointestinal tolerabiliteye olumlu katkıda bulunabilir. Önerilen maksimum
günlük doz 500 mg’lık 4 tablet DİAFORMİN XR’dır.
• Doz artırımları, 10-15 günde bir 500 mg’lık artışlarla yapılmalı ve maksimum günlük doz
akşam yemeğiyle beraber bir kez alınan 2000 mg olmalıdır.
Günde bir kez 2000 mg DİAFORMİN XR ile yeterli glisemik kontrol sağlanamazsa, günde iki
kez 1000 mg DİAFORMİN XR uygulaması düşünülmelidir; her iki doz da yemekle birlikte
verilmelidir.
Eğer bu uygulamaya rağmen glisemik kontrol sağlanamazsa, standart metformin tabletler ile
günde en fazla 3000 mg’a kadar çıkılabilir.
• Halen metformin tabletler ile tedavi edilmekte olan hastalarda, DİAFORMİN XR yavaş
salımlı tablet başlangıç dozu, hemen salımlı metformin tabletlerin günlük dozuna eşdeğer
olmalıdır. Günde 2000 mg’ın üzerindeki metformin dozları ile tedavi edilen hastalarda,
DİAFORMİN XR yavaş salımlı tablete geçiş önerilmez.
• Başka bir oral antidiyabetik ajandan geçiş düşünülüyorsa: diğer ajanın kullanımı durdurulmalı
ve yukarıda belirtilen dozlarda DİAFORMİN XR yavaş salımlı tablete geçilmelidir.
1• DİAFORMİN XR yavaş salımlı tabletler için günlük maksimum doz, akşam yemeği ile
birlikte verilmek üzere, günde en fazla 2000 mg’a kadar hemen salımlı veya yavaş salımlı
metformin tablet dozuna eşit olmalıdır.
Özel popülasyonlara ilişkin ek bilgiler:
Böbrek yetmezliği:
Metformin böbrekler yoluyla atıldığı için, kreatinin klerensi (Cockcroft-Gault formülü
kullanılarak ölçülebilir) ve/veya serum kreatinin düzeyleri tedavi başlatılmadan önce
belirlenmelidir ve daha sonra düzenli olarak takip edilmelidir:
- Normal böbrek fonksiyonu olan hastalarda en az yılda bir kez,
- Kreatinin klerensi düzeyleri normal sınırında olan hastalarda ve yaşlılarda en az yılda iki
ila dört kez.
Yaşlı deneklerde azalan böbrek fonksiyonu sık rastlanan bir durumdur ve asemptomatiktir.
Böbrek fonksiyonunun bozulabileceği durumlara özellikle dikkat edilmelidir; örneğin,
antihipertansif tedaviye veya diüretik tedaviye başlarken ve bir NSAİİ ile tedaviye başlarken.
Karaciğer yetmezliği:
Karaciğer yetmezliği olan hastalarda kullanılmamalıdır.
Pediyatrik popülasyon:
Mevcut veri eksikliğinden dolayı, DİAFORMİN XR çocuklarda kullanılmamalıdır.
Geriyatrik popülasyon:
Yaşlılarda böbrek fonksiyonlarındaki potansiyel azalma nedeniyle, metformin dozajı böbrek
fonksiyonuna göre ayarlanmalıdır. Böbrek fonksiyonlarının düzenli kontrolü gereklidir (bkz.
bölüm 4.4.).
İnsülin ile kombinasyon:
Daha iyi bir kan glukoz kontrolü sağlamak için, metformin ve insülin kombine kullanılabilir.
DİAFORMİN XR’ın normal başlangıç dozu günde bir kez alınan 500 mg’lık tek tablettir,
insülin dozajı ise kan glukoz ölçümlerine göre ayarlanır.
Halen metformin ve insülin kombinasyon tedavisi alan hastalarda insülin dozajı kan glukoz
ölçümlerine göre ayarlanırken, DİAFORMİN XR yavaş salımlı tablet dozu, akşam yemeği
ile birlikte verilmek üzere, günde en fazla 2000 mg metformin tablet dozuna eşdeğer olmalıdır.
Insülin dozajı ise kan glukoz ölçümlerine göre ayarlanmalıdır.
4.3. Kontrendikasyonlar
• Metformin hidroklorür veya DİAFORMİN XR’ın içeriğindeki herhangi bir yardımcı maddeye
karşı aşırı duyarlılık.
• Diyabetik ketoasidoz, diyabetik pre-koma.
• Böbrek yetmezliği veya böbrek disfonksiyonu (Serum kreatinin düzeyi erkeklerde > 1,5
mg/dL ve kadınlarda > 1,4 mg/dL).
• Böbrek fonksiyonunu değiştirme potansiyeli olan akut koşullar:
Dehidratasyon,
Şiddetli enfeksiyon,
Şok,
2İyotlu kontrast maddelerin intravasküler uygulanması (bkz. bölüm 4.4. Kullanım için özel
uyarılar ve önlemler).
• Doku hipoksisine neden olabilecek akut veya kronik hastalıklar:
Kardiyak veya respiratuvar yetmezlik,
Yakında geçirilen miyokardiyal infarktüs,
Şok
• Karaciğer yetmezliği, akut alkol zehirlenmesi, alkolizm
• Laktasyon (bkz. bölüm 4.6.).
4.4. Özel kullanım uyarıları ve önlemleri
Laktik asidoz:
Laktik asidoz:
Laktik asidoz metformin tedavisi sırasında ilacın birikimi nedeniyle ortaya çıkabilen, nadir
görülen ancak şiddetli bir metabolik komplikasyondur. Laktik asidoz, vakaların %50’sinde
ölüme neden olmaktadır. Laktik asidoz diabetes mellitus gibi birçok patofizyolojik durumla
ilişkili olarak ve belirgin doku hipoperfüzyonu veya hipoksisiyle birlikte görülebilir. Kan
laktat seviyesinin yükselmesi (>5 mmol/L), kan pH’sında düşme, elektrolit bozuklukları ve
laktat/püruvat oranında artma ile kendisini gösterir. Laktik asidoz gelişiminin nedeni
metformin olarak saptanırsa; genellikle ilacın kan konsantrasyonu 5μg/mL’ nin üzerinde
bulunur.
Metformin hidroklorür tedavisi almakta olan hastalarda laktik asidoz insidansı çok düşüktür
(1000 hasta yılı için yaklaşık 0,03 vaka; 100 hasta yılı için ölümle sonuçlanan yaklaşık 0,015
vaka). Rapor edilen vakalar genellikle intrinsik böbrek hastalık ve böbrek hipoperfüzyonu da
dahil olmak üzere belirgin böbrek yetmezliği olan, sıklıkla birçok tıbbi/cerrahi müdahale
gören ve çok sayıda ilaç kullanmakta olan hastalardır. Başta hipoperfüzyon ve hipoksi riski
taşıyan instabil veya akut konjestif kalp yetmezliği hastaları olmak üzere, ilaç tedavisine
ihtiyaç duyan konjestif kalp yetmezliği hastalarında laktik asidoz riski yüksektir. Laktik
asidoz riski, böbrek fonksiyon bozukluğu şiddeti ve yaşla birlikte artar. Bu nedenle
DİAFORMİN XR kullanan hastalarda böbrek fonksiyonlarının düzenli aralıklarla izlenmesi
ve minimum etkin dozun kullanımı, laktik asidoz riskini belirgin bir şekilde azaltabilir.
Özellikle yaşlı hastalarda böbrek fonksiyonları dikkatli bir şekilde izlenmelidir. 80 yaşında
ve üzerinde olan hastalar laktik asidoz gelişimine daha duyarlı olduklarından, bu hastalarda
DİAFORMİN XR kullanılmamalıdır. DİAFORMİN XR; hipoksi, dehidratasyon veya sepsise
neden olabilecek her hangi bir durumun varlığında kullanılmamalıdır. Karaciğer fonksiyon
bozukluğu laktat atılımını belirgin bir şekilde zorlaştırabileceğinden, klinik olarak veya
laboratuar bulgularıyla karaciğer hastalığı tespit edilen hastalarda metformin kullanımından
genel olarak kaçınılmalıdır. Alkol, metformin hidroklorürün laktat metabolizması üzerindeki
etkilerini artırdığından, hastalar DİAFORMİN XR kullanımı sırasında akut veya kronik
olarak aşırı alkol tüketmemeleri konusunda uyarılmalıdır. İntravasküler radyoaktif madde ile
yapılan incelemeler ve her hangi bir cerrahi girişim öncesinde DİAFORMİN XR kullanımına
ara verilmelidir.
Laktik asidoz genellikle yavaş gelişir ve yalnızca bitkinlik, miyalji, solunum güçlüğü, artan
uyku hali ve non-spesifik abdominal rahatsızlık hissi gibi non-spesifik bulgularla birlikte
ortaya çıkar. Belirgin asidozda hipotermi, hipotansiyon ve dirençli bradikardi gibi
semptomlar görülebilir. Hasta ve hekim böyle semptomların olası önemi konusunda bilgili
olmalı ve böyle bir semptom ortaya çıktığında hasta hemen doktorunu bilgilendirmek
konusunda uyarılmalıdır.
Bu durum ortadan kalkana kadar DİAFORMİN XR kullanımına ara verilmelidir. Serum
elektrolit, keton ve kan şekeri seviyeleri ve gerekirse kan pH, laktat ve hatta metformin
3seviyeleri yardımcı olabilir. Hasta belli bir dozda DİAFORMİN XR kullanımına adapte
olduktan sonra, tedavinin başlangıcında sık görülen gastrointestinal semptomların ilaçla
ilişkili olması beklenmemektedir. Gastrointestinal semptomların daha sonra ortaya çıkması
laktik asidoz veya başka bir şiddetli hastalığın göstergesi olabilir.
Metformin hidroklorür kullanmakta olan hastalarda açlık venöz laktat seviyesinin normal üst
sınırın üzerinde, ancak 5 mmol/L’den düşük olması laktik asidozun bir göstergesi olmayabilir
ve kontrolsüz diyabet veya obesite, aşırı fiziksel aktivite veya örnek alımındaki bir teknik
hata gibi başka mekanizmalarla açıklanabilir.
Metabolik asidozu olan ancak ketoasidoz bulguları (ketonüri, ketonemi) sergilemeyen her
diyabetik hastada laktik asidozdan şüphelenilmelidir.
Laktik asidoz hastanede tedavi edilmesi gereken bir acil durumdur. Metformin hidroklorür
kullanmakta olan laktik asidoz hastalarında ilaç kullanımı hemen kesilmeli ve genel destek
tedavisine başlanmalıdır. Metformin hidroklorür diyalizle uzaklaştırılabildiğinden (iyi
hemodinamik şartlar altında 170 mL/dakikalık bir klirens), asidozu düzeltmek ve biriken
metformini uzaklaştırmak için hemen hemodiyaliz yapılması önerilmektedir. Bu genellikle
semptomların ani gerilemesini ve iyileşmeyi sağlar.
İyotlu kontrast maddelerin uygulanması:
Radyolojik çalışmalarda iyotlu kontrast maddelerin intravasküler uygulanması böbrek
yetmezliğine neden olabileceğinden, test öncesinde veya sırasında metformin kesilmeli ve
ancak 48 saat sonra ve böbrek fonksiyonu tekrar değerlendirilip normal bulunduktan sonra
tekrar başlanmalıdır.
Cerrahi girişim:
Metformin hidroklorür genel anestezi uygulanacak hastalarda ameliyattan 48 saat önce
kesilmeli ve girişimin 48 saat sonrasına kadar tekrar başlanmamalıdır.
Diğer önlemler:
• Tüm hastalar, düzenli karbonhidrat dağılımıyla günlük diyetlerini sürdürmelidirler. Aşırı
kilolu hastalar ise, enerji kısıtlı diyetlerini sürdürmelidirler.
• Diyabet izlemi için olağan laboratuvar testleri düzenli olarak uygulanmalıdır.
• Metformin tek başına hipoglisemiye neden olmaz, ancak insülin veya sülfonilüreler veya
meglitinidler) ile beraber kombinasyon şeklinde kullanılırken önlem alınması önerilir.
• Feçeste tablet kabukları görülebilir. Hastalara bunun normal olduğu söylenmelidir.
44.5. Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar
Alkol
Akut alkol zehirlenmesinde özellikle aşağıdaki durumlarda laktik asidoz riski artar:
• Açlık veya malnütrisyon,
• Karaciğer yetmezliği.
Alkol tüketiminden ve alkol içeren medikasyonlardan kaçının.
İyotlu kontrast maddeler
İyotlu kontrast maddelerin intravasküler yoldan uygulanması, metformin birikimi ve laktik
asidoz riski ile sonuçlanan böbrek yetmezliğine neden olabilir.
Metformin kullanımı uygulamadan önce veya uygulama sırasında kesilmeli ve ancak 48 saat
sonra böbrek fonksiyonlarının tekrar değerlendirilip, normal bulunmasını takiben
başlanmalıdır.
Kullanım için önlem gerektiren durumlar
Glukokortikoidler (sistemik ve lokal yollar), beta-2-agonistler ve diüretikler intrensek
hiperglisemik etkinliğe sahiptirler. Hasta bilgilendirilmeli ve özellikle tedavinin başında daha
sık kan glukoz izlemesi gerçekleştirilmelidir. Gerekliyse, diğer ilaçlarla tedavi sırasında ve
tedavinin kesilmesi sonrasında antidiyabetik ilacın dozajı ayarlanmalıdır.
ADE-inhibitörleri kan glukoz düzeylerini düşürebilirler. Gerekliyse, diğer ilaçlarla tedavi
sırasında ve tedavinin kesilmesi sonrasında antidiyabetik ilacın dozajı ayarlanmalıdır.
4.6. Gebelik ve laktasyon
Genel tavsiye
Gebelik kategorisi B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili oalrak doğrudan ya da dolaylı zararlı etkiler olduğunu
göstermektedir(bkz bölüm 5.3). İnsanlara yönelik potansiyel risk bilinmemektedir.
DİAFORMİN XR gerekli olmadıkça gebelik döneminde kullanılmamalıdır.
Gebelik dönemi
DİAFORMİN XR’ın gebe kadınlarda kullanımına ilişkin yeterli veri mevcut değildir.
Metformin ile yapılan hayvan çalışmaları teratojenik etki göstermemiştir. Küçük klinik
çalışmalarda metformin ile ilişkili malformasyon gözlenmemiştir (bkz. bölüm 5.3. klinik öncesi
güvenlilik verileri).
DİAFORMİN XR gerekli olmadıkça gebelik döneminde kullanılmamalıdır.
Laktasyon dönemi
Metforminin emziren sıçanların sütünde bulunduğu tespit edilmiştir. İnsanlarda benzer veriler
mevcut değildir. Emzirmenin bırakılması veya metforminin bırakılması konusunda ilacın anne
için önemi göz önünde bulundurularak, bir karar verilmesi gerekmektedir.
Üreme yeteneği/Fertilite
İnsanlar üzerinde yapılan bir klinik çalışma olmadığından yeterli veri bulunmamaktadır.
54.7. Araç ve makine kullanımı üzerindeki etkiler
DİAFORMİN XR monoterapisi hipoglisemiye neden olmaz ve dolayısıyla, araba veya makine
kullanma kabiliyeti üzerinde etkisi yoktur.
Ancak, metformin, diğer antidiyabetik ajanlarla (sülfonilüreler, insülin, repaglinid)
kombinasyon halinde kullanılırken hastalar hipoglisemi riskine karşı uyarılmalıdır.
4.8. İstenmeyen etkiler
Pazarlama sonrası verilerde ve kontrollü klinik çalışmalarda, DİAFORMİN XR yavaş salımlı
tabletler ile tedavi edilmiş hastalarda bildirilen istenmeyen etkiler, yapıları ve şiddetleri
bakımından DİAFORMİN XR, hemen salımlı tabletler ile tedavi edilmiş hastalarda bildirilenle
benzerdir.
Aşağıdaki istenmeyen etkiler, metformin kullanımında meydana gelebilir:
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor) ve izole raporlar.
Metabolizma ve beslenme hastalıkları
Çok seyrek:
Uzun süreli metformin kullanımı sonucunda vitamin B12 emiliminin ve serum düzeylerinin
azalması. Hastada megaloblastik anemi varsa, böyle bir etiyoloji akla getirilmelidir. Laktik
asidoz (bkz. bölüm 4.4. Kullanım için özel uyarılar ve önlemler).
Sinir sistemi hastalıkları
Yaygın:
Tat almada bozuklukları
Gastrointestinal hastalıklar
Çok yaygın:
Mide bulantısı, kusma, diyare, karın ağrısı ve iştahsızlık gibi gastrointestinal bozukluklar. Bu
istenmeyen etkiler daha çok tedavi başlangıcında gözlenir ve çoğu vakada kendiliğinden
düzelir.Dozun yavaş yavaş arttırılması gastrointestinal tolerabiliteyi arttırabilir.
Hepato-bilier hastalıklar
İzole raporlar:
Karaciğer fonksiyon testlerindeki anormallikler veya hepatit; metforminin kesilmesiyle
düzelmiş.
Deri ve deri altı doku hastalıkları
Çok seyrek:
Eritem, prurit, ürtiker gibi deri reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
64.9. Doz aşımı ve tedavisi
85 grama kadar olan metformin dozlarında laktik asidoz gelişmiş ancak hipoglisemi
görülmemiştir. Yüksek aşırı doz veya eşlik eden metformin riskleri laktik asidoza neden
olabilir. Laktik asidoz, medikal bir acil durumdur ve hastanede tedavi edilmelidir. Laktat ve
metformini uzaklaştırmanın en etkili yöntemi hemodiyalizdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Biguanid
ATC Kodu: A10BA02
Metformin antihiperglisemik etkileri olan bir biguaniddir, hem bazal hem de postprandiyal
plazma glukozunu düşürür. İnsülin salgılamasını uyarmaz ve bu sebeple hipoglisemiye neden
olmaz.
Metformin etkisini 3 mekanizma yoluyla gösterir:
1- Glukoneojenez ve glikojenolizi inhibe ederek karaciğerde glukoz üretiminin azaltılması
2- İnsülin duyarlılığını arttırarak kaslarda periferik glukoz alımının ve kullanımının gelişmesi
3- İntestinal glukoz absorbsiyonunun azalması.
Metformin, glikojen sentezi üzerine etki ederek intraselüler glikojen sentezini harekete geçirir.
Metformin membran glukoz taşıyıcılarının (GLUT) transport kapasitesini arttırır.
Glisemi üzerindeki etkisinden bağımsız olarak hemen salımlı metforminin insanlarda lipid
metabolizması üzerinde faydalı etkileri vardır. Bu durum, orta veya uzun süreli kontrollü klinik
çalışmalarda görülmüştür. Hemen salımlı metformin, toplam kolesterolü, LDL kolesterolünü
ve trigliserid düzeyleri azaltır. Yavaş salımlı formülasyonda benzer bir etkinlik görülmemiştir,
bunun muhtemel nedeni akşam uygulamasıdır ve trigliseridlerde artış meydana gelebilir.
Klinik etkinlik:
Prospektif randomize (UKPDS) çalışma, diyet yetmezliğinin ardından ilk seçenek tedavisi
olarak hemen salımlı metformin ile tedavi edilmiş aşırı kilolu tip 2 diyabetik hastalarda yoğun
kan glukoz kontrolünün uzun süreli yararını göstermiştir. Başarıyla sonuçlanmayan sadece
diyet uygulamasından sonra metformin ile tedavi edilmiş aşırı kilolu hastaların sonuçlarının
analizi şöyledir:
• Metformin grubunda (29.8 vaka 1000 hasta yılı) sadece diyete kıyasla (43.3 vaka 1000 hasta
yılı), p=0.0023 ve kombine sülfonilüre ve insülin monoterapi gruplarına kıyasla (40.1 vaka
1000 hasta yılı), p=0.0034 diyabet ile ilgili komplikasyonların mutlak riskinde anlamlı azalma.
• Diyabet ile ilgili mortalite mutlak riskinde anlamlı azalma: Metformin 7.5 vaka/1000 hasta
yılı, sadece diyet 12.7 vaka/ 1000 hasta yılı, p=0.017;
• Genel mortalite mutlak riskinde anlamlı azalma. Metformin 13.5 vaka 1000 hasta yılı; sadece
diyet 20.6 vaka 1000 hasta yılı (p=0.011), ve kombine sülfonilüre ve insülin monoterapi
grupları 18.9 vaka 1000 hasta yılı (p=0.021);
• Miyokardiyal infarktüs mutlak riskinde anlamlı azalma. Metformin 11 vaka/1000 hasta yılı,
sadece diyet 18 vaka/ 1000 hasta yılı (p=0.01)
Sülfonilüre ile kombinasyon şeklinde ikinci tedavi olarak kullanılan metformin için, klinik
sonuçta yarar görülmemiştir.
Tip 1 diyabette, metformin ve insülin kombinasyonu seçilmiş hastalarda kullanılmıştır, fakat
bu kombinasyonun klinik yararı resmi olarak kanıtlanmamıştır.
75.2. Farmakokinetik özellikler
Genel özellikler
Emilim
Metformin absorbsiyonu, Yavaş salımlı tabletin bir oral dozundan sonra, hemen salımlı tablete
oranla 7 saatte t ile önemli ölçüde gecikir (hemen salımlı tablet için t 2.5 saat). Kararlı
maks maks
durumda, hemen salımlı formülasyona benzer şekilde, C ve EAA uygulanan doza orantısal
maks
olarak arttırılmaz. 2000 mg metformin yavaş salım tabletlerin tek oral uygulamasından sonra
EAA değeri, günde iki kez 1000 mg metformin hemen salımlı tabletlerin uygulanmasından
sonra görülen değerle benzerdir.
Metformin yavaş salım tabletler için denekler arasındaki C ve EAA farklılığı metformin
maks
hemen salımlı tabletler ile gözlenenle benzerdir.
Yavaş salımlı tablet açlık koşullarında uygulandığında, EAA % 30 oranında azalır (C ve
maks
t etkilenmez).
maks
Yavaş salımlı formülasyondan ortalama metformin absorbsiyonu yemek bileşimi ile değişmez.
Yavaş salımlı tabletler olarak 2000 mg metformin dozuna kadar tekrarlanan uygulamadan sonra
birikim gözlenmez.
1500 mg’lık metformin yavaş salımlı tablet oral uygulamasının ardından, 4-12 saat aralığında
ortanca 5.saatte 1193 ng/mL değerinde bir ortalama doruk plazma konsantrasyonu elde edilir.
Dağılım
Plazma proteinlerine bağlanması ihmal edilebilir. Zamana bağlı olarak eritrositler içine de girer.
Kan doruk değeri plazma doruk değerinden daha düşüktür ve yaklaşık olarak aynı sürededir.
Kırmızı kan hücreleri olasılıkla dağılımın ikincil kompartmanını oluşturur. Ortalama Vd değeri
63-276 L aralığındadır.
Metabolizma
Metformin değişmemiş olarak idrardan atılır. İnsanda metabolit görülmemiştir.
Eliminasyon
Metforminin böbrek atılımı >400 mL/dakikadır; bu da metforminin glomerüler filtrasyon ve
tübüler salgılama ile elimine edildiğini gösterir. Bir oral dozun ardından, görünen terminal
eliminasyon yarı ömrü yaklaşık 6.5 saattir.
Böbrek fonksiyonu bozulduğu zaman, böbrek atılımı kreatinin oranında azalır ve dolayısıyla
eliminasyon yarı ömrü uzar, bu da plazmada metformin düzeylerinin artmasına neden olur.
85.3. Klinik öncesi güvenlilik verileri
Klinik öncesi veriler, güvenilirlik farmakolojisi ve konvansiyonel çalışmalara dayanarak,
yinelenen doz toksisitesi, genotoksisite, karsinojenik potansiyel ve toksisitenin artması gibi
insanlara özel bir zararının olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Methocel K100M
Kolloidal Silikon Dioksit
Magnezyum stearat
6.2. Geçimsizlikler
Bilinen herhangi bir geçimsizliği bulunmamaktadır.
İlacın kullanımını sırasında meydana gelebilecek tıbbi geçimsizlikler ile ilgili olarak kısım 4.5.’
teki “Diğer tıbbi ürünler ile etkileşimler” bölümüne bakınız.
6.3. Raf ömrü
24 aydır.
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
56 ve 112 tablet içeren Al/PVC- PVDC Blister malzeme ile blisterlenir.
6.6. Beşeri tıbbı üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Ali Raif İlaç San. A.Ş.
Kağıthane/İstanbul
8. RUHSAT NUMARASI
2017/46
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.02.2017
Ruhsat yenileme tarihi: -
10. KÜB’ÜN YENİLENME TARİHİ
9