KISA ÜRÜN BİLGİSİ
1. BEŞERİ TIBBİ ÜRÜNÜN ADI
XENABİ FORTE 120 mg kapsül
2. KALİTATİF VE KANTİTATİF BİLEŞİM
Etkin madde: Her bir kapsül etkin madde olarak 120 mg orlistat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kapsül
Opak turkuaz başlıklı ve opak turkuaz gövdeli, beyaz granül içeren, sert kapsül
4. KLİNİK ÖZELLİKLER
4.1 Terapötik endikasyonlar
XENABİ FORTE, obez veya aşırı kilolu ve buna bağlı başka hastalıkları da olan hastaların
tedavisinde hafif düşük kalorili bir diyetle birlikte endikedir.
4.2 Pozoloji ve uygulama şekli
Pozoloji / Uygulama sıklığı ve süresi
Standart doz
XENABİ FORTE’un önerilen dozu her ana öğünle birlikte (yemek sırasında veya en fazla
bir saat sonrasında) 120 mg’lık bir kapsüldür. Eğer bir öğün atlandı ise veya yemekte yağ
alınmadıysa, XENABİ FORTE dozu atlanabilir. Hastanın, beslenmesinde dengeli ve
kalorisinin yaklaşık %30’unu yağlardan alan, hafif düşük kalorili bir diyet uyguluyor
olması gerekir. Günlük yağ, karbonhidrat ve protein alımı üç ana öğüne dağıtılmalıdır.
Günde üç kez 120 mg’ın üzerindeki dozlarda XENABİ FORTE kullanımıyla ek bir yarar
sağlanmamıştır.
Uygulama şekli
Kapsül bütün olarak, yeterli miktarda sıvı ile yutulmalıdır (örneğin bir bardak su ile).
Özel popülasyonlara ilişkin ek bilgiler:
Böbrek/karaciğer yetmezliği:
Orlistatın etkisi karaciğer ve/veya böbrek yetmezliği olan hastalarda çalışılmamıştır.
1Pediyatrik popülasyon:
Orlistatın etkisi 12 yaşın altındaki çocuklarda çalışılmamıştır.
Geriyatrik popülasyon:
Geçerli değildir.
4.3 Kontrendikasyonlar
XENABİ FORTE kronik malabsorpsiyon sendromu olan hastalarda, kolestazı olanlarda,
emziren annelerde ve orlistat veya kapsülde bulunan diğer maddelerden herhangi birine
aşırı duyarlılığı olan kişilerde kontrendikedir.
4.4 Özel kullanım uyarıları ve önlemleri
4 yıla kadar sürdürülen uzun süreli çalışmalarda orlistat tedavisi gören hastaların büyük
çoğunluğunda A, D, E, K vitaminleri ve beta-karoten düzeyleri normal sınırlarda
kalmıştır. Yeterli beslenmenin sağlanması için bir multivitamin desteği düşünülmelidir.
Hastaların diyetle ilgili önerilere uymaları tavsiye edilmelidir (Bkz. 4.2 Pozoloji ve
uygulama şekli). Orlistat fazla miktarda yağ içeren bir diyetle birlikte alındığı takdirde
(örn. günde 2000 kcal ve kalorinin %30’dan fazlasını yağdan alan bir diyette, 67 g’ın
üzerinde yağ vardır) gastrointestinal yan etki (Bkz. 4.8 İstenmeyen etkiler) olasılığı
artabilir. Alınan günlük yağ üç ana öğüne bölünmelidir. Orlistat çok fazla yağ içeren bir
öğünle birlikte alındığında, gastrointestinal yan etkiler artabilir.
Tip 2 diyabet hastalarında, orlistat ile sağlanan kilo kaybı, metabolik kontrolde de
düzelmeye eşlik eder; bu durum hipoglisemik ilaçların (örn. sülfonilüreler) dozunu
azaltmaya olanak sağlayabilir ya da azaltılmasını gerektirebilir.
Orlistat ile birlikte alındığında, siklosporin plazma seviyesinde azalma gözlenmiştir. Bu
nedenle, siklosporin ile birlikte orlistat kullananlarda siklosporin plazma seviyelerinin
normalden daha sık aralıklarla gözlenmesi önerilmektedir (Bkz.4.5 Diğer tıbbi ürünler ile
etkileşimler ve diğer etkileşim şekilleri).
Eş zamanlı olarak oral antikoagülan tedavisi gören hastalarda pıhtılaşma parametreleri
izlenmelidir.
Orlistat tedavisi sırasında oral amiodaron kullanımı amiodaron ve dezetilamiodarona
sistemik maruziyette % 25-30’lik bir azalma göstermiştir. Amiodaronun
farmakokinetiğinin kompleks olmasından dolayı, bu durumun klinik etkisi
bilinmemektedir. Düzenli amiodaron tedavisi gören hastalarda orlistat tedavisine
başlanmasının etkisi araştırılmamıştır. Amiodaronun terapötik etkisinde bir azalma
görülebilir.
Orlistat kullanımıyla ilgili olarak rektal kanama rapor edilmiştir. Semptomların şiddetli
ve/veya kalıcı olması durumunda, bu durum daha fazla araştırılmalıdır.
Şiddetli diyare, oral kontrasepsiyon yöntemlerinin başarısız olmasına neden olabilir. Bu
durumu engellemek için ilave bir kontraseptif yöntemin kullanılması önerilmektedir.
Kronik böbrek yetersizliği ve/veya sıvı kaybı olan hastalarda orlistat kullanımı,
hiperoksalüri ve oksalat nefropatisi ile ilişkilendirilebilir.
Nadiren hipotiroidizm ve/veya düşük ölçüde kontrol edilebilen hipotiroidizm meydana
gelebilir. Bu durumun mekanizması kanıtlanmamış olmakla birlikte, iyot tuzlarının
2ve/veya levotiroksin absorbsiyonunun azalmasına bağlanabilir.
Antiepileptikler: Orlistat antiepileptik ilaçların absorbsiyonunu azaltarak antikonvülsan
tedavinin etkisini değiştirebilir ve konvülsiyonlara neden olabilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Farmakokinetik araştırmalarda amitriptilin, atorvastatin, biguanidler, digoksin, fibratlar,
fluoksetin, losartan, fenitoin, oral kontraseptifler, fentermin, pravastatin, varfarin, uzun
sürede salınan nifedipin, yavaş salınan nifedipin, sibutramin veya alkol ile etkileşme
görülmemiştir.
Ancak, varfarin veya diğer oral antikoagülanlar orlistat ile birlikte kullanıldığında,
uluslararası normalleştirilmiş oran (International Normalized Ratio; INR) izlenmelidir.
Orlistat ile birlikte verildiklerinde D, E vitamini ve beta-karoten emiliminde azalma
gözlenmiştir. Eğer bir multivitamin desteği önerilmişse, orlistat alındıktan en az iki saat
sonra veya yatmadan önce kullanılmalıdır.
Orlistat ile birlikte alındığında, siklosporin plazma seviyesinde azalma gözlenmiştir. Bu
nedenle, siklosporin ile birlikte Orlistat kullananlarda siklosporin plazma seviyelerinin
normalden daha sık aralıklarla gözlenmesi önerilmektedir (Bkz. 4.4 Özel kullanım
uyarıları ve önlemleri).
Orlistat tedavisi sırasında oral amiodaron kullanımı amiodaron ve dezetilamiodarona
sistemik maruziyette % 25-30’lik bir azalma gösterilmiştir (Bkz. 4.4 Özel kullanım
uyarıları ve önlemleri). Amiodaronun farmakokinetiğinin kompleks olmasından dolayı,
bu durumun klinik etkisi bilinmemektedir. Düzenli amiodaron tedavisi gören hastalarda
orlistat tedavisine başlanmasının etkisi araştırılmamıştır. Amiodaronun terapötik etkisinde
bir azalma görülebilir.
Farmakokinetik etkileşim çalışmaları olmamakla birlikte, orlistatın akarboz ile eşzamanlı
kullanımından kaçınılmalıdır.
Oral kontraseptifler ile orlistat arasında etkileşimin olmadığı spesifik ilaç-ilaç etkileşim
çalışmalarında gösterilmiştir. Bununla birlikte orlistat, bazı bireysel olgularda oral
kontraseptiflerin biyoyararlanımını dolaylı yoldan azaltarak, beklenmeyen gebeliklere
neden olabilir. Şiddetli diyare olması durumunda ilave bir kontraseptif yöntem
önerilmektedir.
Orlistat ve antiepileptik ilaçlarla eş zamanlı olarak tedavi edilen hastalarda konvülsiyonlar
rapor edilmiştir. Doğrusal bir ilişki saptanmamış olmakla birlikte hastalar,
konvülsiyonların sıklığı ve/veya şiddetinde herhangi bir değişiklik bakımından
izlenmelidir.
4.6 Gebelik ve laktasyon
Genel tavsiye
Gebelik kategorisi: B
3Çocuk doğurma potansiyeli bulunan kadınlar / Doğum kontrolü
(kontrasepsiyon)
Klinik veri bulunmamaktadır.
Gebelik dönemi
Orlistat’ın gebelik döneminde kullanımına dair klinik veri bulunmamaktadır.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
XENABİ FORTE’un gebelik döneminde kullanımı tavsiye edilmez.
Laktasyon dönemi
Orlistat’ın insan sütüne geçip geçmediği bilinmediğinden, XENABİ FORTE emzirme
süresi boyunca kontrendikedir.
Üreme yeteneği / Fertilite
Veri bulunmamaktadır.
4.7 Araç ve makine kullanımı üzerindeki etkiler
Ürünün farmakolojik özellikleri ve farmakovijilans verilerine dayanılarak, XENABİ
FORTE’un, araç ve makine kullanımı üzerine etkisi olduğuna dair kanıt
bulunmamaktadır.
4.8 İstenmeyen etkiler
Orlistat ile görülen advers reaksiyonlar büyük ölçüde gastrointestinal sistem ile ilgilidir.
Orlistat kullanım süresi uzadıkça advers olayların insidansı azalmaktadır.
İstenmeyen etkilerin görülme sıklığı aşağıdaki şekilde derecelendirilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10000 ila <1/1000); çok seyrek (<1/10000), bilinmiyor (eldeki veriler ile
tahmin edilemiyor)
İstenmeyen etkiler tüm sıklık gruplarında azalan ciddiyet sırasına göre verilmiştir.
Aşağıdaki istenmeyen etkiler tablosu, 1 ve 2 yıl süreli klinik çalışmalarda (tedavinin ilk
yılında) > %2 sıklığında ve plasebo insidansının ≥ %1 üzerinde meydana gelen advers
olaylara dayanmaktadır:
4Sistem organ sınıfı Advers reaksiyon/olay
Sinir sistemi bozuklukları
Çok yaygın:Baş ağrısı
Solunum, göğüs bozuklukları ve
mediastinal hastalıkları
Çok yaygın:Üst solunum yolu enfeksiyonu
Yaygın:Alt solunum yolu enfeksiyonu
Gastrointestinal hastalıklar
Çok yaygın:Karında ağrı/rahatsızlık hissi
Rektumdan yağlı lekelenme
Gazla birlikte sızıntı
Ani dışkılama gereksinimi
Yağlı dışkı
Şişkinlik
Sıvı dışkı
Yağlı dışkılama
Defekasyon sıklığında artış
Yaygın:Rektumda ağrı/rahatsızlık hissi
Yumuşak dışkı
Dışkı kaçırma
Karın şişliği*
Diş ve dişeti rahatsızlıkları
Böbrek ve üriner sistem hastalıkları
Yaygın:İdrar yolu enfeksiyonu
Metabolizma ve beslenme bozuklukları
Çok yaygın:Hipoglisemi*
Enfeksiyonlar ve enfestasyonlar
Çok yaygın:İnfluenza
Genel bozukluklar ve uygulama
bölgesine ilişkin bozukluklar
Yaygın:Bitkinlik
Üreme sistemi ve meme hastalıkları
Yaygın:Menstrüel düzensizlik
Psikiyatrik hastalıklar
Yaygın:Anksiyete
*Obez tip II diyabet hastalarında > %2 sıklığında ve plasebo insidansının > %1 üzerinde
meydana gelen ve tek tedaviye özgü advers olaylar
4 yıllık klinik çalışmadaki advers olayların genel dağılımı ile birlikte, 1. yılda oluşan ve 4
yıllık sürede yıldan yıla azalan gastrointestinal sistem ile ilişkili advers olayların toplam
5insidansı, 1 ve 2 yıllık çalışmalarda rapor edilenlerle benzer olmuştur.
Aşağıdaki tablodaki istenmeyen etkiler pazarlama sonrası spontan raporlara dayanmakta
olup sıklıkları bilinmemektedir.
Sistem organ sınıfı Advers olay
Ölçülen parametrelere etkisi Karaciğer transaminazlarında ve alkalen
fosfatazda artış
Protrombin düşüşü, INR artışı ve
antikoagülan tedavisi alan hastalarda,
tedavi dengesinin orlistat ile ilişkili olarak
bozulması sonucu kanda hemostatik
parametrelerde değişiklikler
(Bkz. Bölüm 4.4.ve 4.5)
Gastrointestinal hastalıklar Rektal kanama
Divertikülit
Pankreatit
Deri ve deri altı doku hastalıkları Büllöz döküntü
İmmün sistem hastalıkları Hipersensitivite (örneğin kaşıntı,
döküntü, ürtiker, anjioödem,
bronkospazm ve anafilaksi)
Hepatobilier hastalıklar Kolestaz
Ciddi olabilen hepatit
Renal ve üriner sistem hastalıkları Oksalat nefropatisi
Orlistat ve antiepileptik ilaçlarla eş zamanlı olarak tedavi edilen hastalarda konvülsiyonlar
rapor edilmiştir (Bkz. 4.5 Diğer tıbbi ürünler ile etkileşimler ve diğer etkileşim şekileri).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
Normal ağırlıktaki deneklerde ve obez hastalarda orlistat’ın 800 mg’lık tek dozları ve
günde üç kez verilen 400 mg’lık çoklu dozları, 15 gün boyunca uygulanmış ve önemli
6/10bir advers bulguya rastlanmamıştır. Ek olarak günde üç kez 240 mg’lık dozlar obez
hastalara yan etkilerde belirgin bir artışa rastlanmadan 6 ay uygulanmıştır.
Pazarlama sonrasında bildirilen orlistat doz aşımı vakalarının advers etkileri, tavsiye edilen
dozlarda bildirilen advers etkilere benzerdir.
XENABİ FORTE’un belirgin bir aşırı dozunun alınması halinde hastanın 24 saat gözlem
altında tutulması önerilir. İnsan ve hayvan çalışmalarına dayanılarak orlistatın lipaz
inhibisyonu etkisi ile ilgili olabilecek sistemik etkilerin hızla geri dönmesi beklenir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Periferik etkili antiobezite ürünleri
ATC kodu: A08AB01
Etki mekanizması:
Orlistat, gastrointestinal lipazların güçlü, spesifik, geri dönüşlü ve uzun etkili
inhibitörüdür. Tedavi edici etkisini, mide ve ince barsak lümenindeki gastrik ve pankreatik
lipazların aktif bölgesinde yer alan serin ile kovalan bağ oluşturarak gösterir. Böylece
inaktive olan enzim, besinlerle trigliserid olarak alınan yağları, emilebilen serbest yağ
asitleri ve monogliseridlere hidrolize edemez. Sindirime uğramayan trigliseridler
emilemezler ve buna bağlı kalori azalmasıyla da kilonun kontrol altında tutulmasında
olumlu bir etki sağlanır.
Dışkıda yağ ölçümlerine dayanılarak orlistat’ın etkisinin dozun uygulanmasından 24 ila
48 saat sonra görüldüğü saptanmıştır. Tedavinin kesilmesinden sonraki 48 ila 72 saat
içinde dışkıdaki yağ miktarı tedaviden önceki düzeylere döner.
Etkinlik/Klinik Çalışmalar
Obez Yetişkinler
Klinik çalışmalar orlistat’ın kilo kaybını tek başına diyetle elde edilenden daha fazla
arttırdığını kanıtlamıştır. Kilo kaybı tedaviye başladıktan 2 hafta sonra belirgindir ve 6-
12 haftalık bir süre boyunca tek başına diyete cevap vermeyen bireylerde dahi devam
eder. 2 yıl boyunca, obezite ile ilgili metabolik risk faktörlerinde istatistiksel olarak
dikkate değer düzelmeler ve ayrıca vücut yağında plaseboya kıyasla dikkate değer
düzelmeler gözlemlenmiştir. Orlistat aynı zamanda tekrar kilo alımını engellemede de
etkilidir, yaklaşık olarak hastaların yarısı kaybettikleri kilonun %25’inden daha fazlasını
geri almamışlardır ve hastaların yarısı da hiç kilo almamış veya kilo kaybetmeye devam
etmişlerdir.
Tip 2 Diyabetli Obez Hastalar
6 aydan 1 yıla kadar sürdürülen klinik çalışmalar, tip 2 diyabetli aşırı kilolu veya obez
hastaların tek başına diyet yapan hastalara kıyasla çok daha fazla kilo kaybettiklerini
göstermiştir. Ayrıca bu çalışmalar, kilo kaybının birincil olarak vücut yağının azalmasına
bağlı olduğunu da göstermiştir.
7/10İlave olarak, antidiyabetik ilaç kullanmalarına rağmen, hastaların ortalaması tedaviye
başlamadan önce kötü glisemik kontrollere sahiptirler ancak orlistat tedavisini takiben
glisemik kontrolde istatistiksel olarak dikkate değer (ve klinik olarak anlamlı) düzelmeler
göstermişlerdir. Ayrıca antidiyabetik ilaç kullanımı azalmış, insülin seviyeleri düşmüş ve
azalan insülin direnci belirgin olmuştur.
Obez Hastalarda Tip 2 Diyabet Başlamasında Gecikme
4 yıl boyunca yürütülen bir klinik çalışma, orlistatın dikkate değer bir şekilde tip 2
diyabet başlaması riskini plasebo ile karşılaştırıldığında %37 oranında azalttığını
göstermiştir. Glukoz toleransı zayıflamış sınırda olan hastalarda risk azalması yaklaşık
%45’dir. İlave olarak, kilo kaybı plasebo grubuna kıyasla orlistat grubunda dikkate değer
oranda fazladır ve 4 yıllık çalışma periyodu süresince de korunmuştur. Ayrıca orlistat
tedavisi gören hastalar plaseboya kıyasla metabolik risk faktörlerinde anlamlı azalma
göstermiştir.
Obez Adolesanlar
1 yıl boyunca sürdürülen klinik çalışmalar, vücüt kitle indeksi (VKİ) yüksek olan
adolesanların orlistat ile tedavi edildiklerinde VKİ’lerinin plasebo grubu ile
karşılaştırıldığında azaldığını göstermiştir.
Ayrıca plasebo ile karşılaştırıldığında orlistat grubundakilerin yağ kütlesi azalmış, bel ve
kalça çevresi dikkate değer bir şekilde küçülmüştür. Diyastolik kan basıncı plasebo grubuna
kıyasla dikkate değer oranda azalmıştır.
5.2 Farmakokinetik özellikler
Emilim:
Normal kilolu ve obez gönüllülerde orlistat emilimi çok düşüktür. Orlistatın tek doz 360 mg
oral uygulanmasından sonra, değişmemiş orlistat plazma konsantrasyonu hemen hemen
ölçülemeyecek düzeydedir (<5 ng/ml).
Genel olarak tedavi edici dozlarda uzun süre uygulandığında, değişmemiş orlistat plazmada
nadiren saptanmış ve konsantrasyonunun çok düşük olduğu (<10 ng/ml veya 0.02 µM)
görülmüştür. Önemsiz miktardaki emilimi ile uyumlu olarak, vücutta biriktiğine dair hiçbir
veri elde edilmemiştir.
Dağılım:
İlaç çok az emildiğinden dağılım hacmi saptanamamıştır. Orlistat in vitro plazma
proteinlerine >%99 oranında bağlanır (bağlandığı başlıca proteinler lipoproteinler ve
albümindir). Orlistatın eritrositlere dağılımı çok düşük düzeydedir.
Biyotransformasyon:
Hayvan çalışmalarına dayanarak, orlistat metabolizmasının başlıca presistemik olduğu
görülmüştür. Obez hastalarda yapılan bir çalışmada, uygulanan dozun çok az bir
miktarının sistemik emilimi sonrasında, plazmada tespit edilen toplam radyoaktivitenin
yaklaşık %42’sinden iki ana metabolitin sorumlu olduğu saptanmıştır. Bu metabolitlerin
lipaz inhibitör etkinlikleri çok düşüktür (sırası ile orlistattan 1000 ve 2500 kat düşük).
8Düşük inhibitör etkinlik ve tedavi edici dozun tespit edilen plazma düzeyinin çok düşük
olması (sırası ile ortalama 26 ng/ml ve 108 ng/ml) gözönüne alınarak, bu metabolitler
farmakolojik olarak önemsiz kabul edilir.
Eliminasyon:
Normal ağırlıkta ve obez gönüllülerde yapılan çalışmalarda emilmemiş ilacın dışkı ile
atılmasının ana atılım yolu olduğu saptanmıştır. Uygulanan dozun yaklaşık %97’si dışkı
ile atılmakta ve bunun da %83’ü değişmemiş orlistatdan oluşmaktadır.
Total orlistatla bağlantılı maddelerin kümülatif renal ekskresyonu verilen dozun
%2’sinden azdır. Tam ekskresyona (dışkı ve idrar) ulaşma süresi 3 ila 5 gündür. Orlistatın
dağılımı obez gönüllülerde normal ağırlıktakilere benzemektedir. Orlistat ve iki ana
metaboliti safra ile atılır.
Özel popülasyonlarda farmakokinetik:
Pediyatrik hastalarda orlistatın ve metabolitlerinin (M1 ve M3), plazma
konsantrasyonlarının aynı dozlarda yetişkinlerde bulunan değerler ile karşılaştırıldığında
benzer olmuştur. Günlük fekal yağ atılımı yiyeceklerle alınanın sırasıyla orlistat ve
plasebo grubunda %27’si ve %7’si olmuştur.
5.3 Klinik öncesi güvenlilik verileri
Preklinik data, farmakolojik güvenlik, tekrarlayan doz toksisitesi, genototoksisite,
karsinojenik potansiyel ve üreme toksisitesi açısından yapılan normal çalışmalarda, insanlar
için özel bir tehlike ortaya çıkarmamıştır.
Teratojenite: Hayvan üreme çalışmalarında teratojenik etki gözlenmemiştir. Hayvanlarda
teratojenik etki olmadığından, insanlarda malformatif etki beklenmez.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalin selüloz
Sodyum nişasta glikolat (Tip A)
Povidon K 30
Sodyum lauril sülfat
Mikronize talk.
Jelatin kapsül:
İndigo Karmin-FD&C Mavi 2
Titanyum dioksit
Jelatin
6.2 Geçimsizlikler
Geçerli değildir.
96.3 Raf ömrü
24 ay.
6.4 Saklamaya yönelik özel uyarılar
25ºC’nin altındaki oda sıcaklığında saklayınız.
6.5 Ambalajın niteliği ve içeriği
Kutuda, PVC/PE/PVDC Al blisterlerde. 21, 42, 84 kapsüllük ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
2019/333
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.07.2019
Ruhsat yenileme tarihi:
10. KÜB’ÜN YENİLENME TARİHİ
10