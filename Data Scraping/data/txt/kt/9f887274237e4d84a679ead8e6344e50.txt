 
  1/9  KULLANMA TALİMATI  
OTRIVINE care 1 mg/ml doz ayarlı burun spreyi , çözelti   
Burun deliklerine uygulanır.  
• Etkin madde:  Her 1 m L’sinde 1 mg ksilometazolin hidroklorür içerir.  
• Yardımcı maddeler:  Benzalkonyum  klorür, disodyum edetat, sodyum dihidrojen fosfat, 
disodyum fosfat, sodyum klorür, sorbitol (E420), metilhidroksi propil selüloz , saf su   
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
Bu Kullanma Talimatında:   
1. OTRIVINE nedir ve ne için kullanılır?  
2. OTRIVINE’i  kullanmadan önce dikkat edilmesi gerekenler  
3. OTRIVINE nasıl kullanılır?  
4. Olası yan etkiler nelerdir?  
5. OTRIVINE’in saklanması Başlıkları yer almaktadır.  
 
  
  2/9  1. OTRIVINE nedir ve ne için kullanılır?  
• OTRIVINE, etkin madde olarak her 1 m L’sinde 1 mg ksilometazolin hidroklorür içeren, 
burun spreyi formunda bir ilaçtır.  
• OTRIVINE, doz ayarlı 10 m L’lik sprey ile kullanıma sunulmaktadır.   
• OTRIVINE burun spreyi ,  aşırı burun salgılarını azaltarak ve şişmiş kan damarlarını 
normal boyutlarına döndürerek burun kanallarının açılmasına ve temizlenmesine 
yardımcı olan aktif bileşen ksilometazolin hidroklorür içerir.  
• OTRIVINE burun spreyi aşağıdaki durumlardan kurtulmayı sağlamak amaçlı buruna 
uygulanmak içindir:  
• nazal konjesyon (soğuk algınlığı dahil burun tıkanıklığı)  
• yılboyu ve alerjik rinit (saman nezlesi dahil burun mukozasının tekrarlayan 
iltihabı)  
• sinüzit  
• Paranazal sinüslerdeki (alın, burnun arka kısmı ve burnun her iki tarafında bulunan yüz 
kemiklerinin içindeki boşluklar) salgıların boşaltılması,  
• Nazofarenks mukozasındaki (burnun arka kısmı ile yutağın komşuluk yaptığı bölge) 
tıkanıklığı açmak için  kullanılır.  
• Etkisi birkaç dakika içinde başlar ve 12 saate kadar devam eder. Burun içi hassasiyeti 
olan kişiler tarafından da iyi tolere edilmektedir. Nemlendirici formülü burun içi 
tahrişini ve kuruluğu engelleyen maddeler içermektedir.  
2. OTRIVINE’i kullanmadan önce dikkat edilmesi gerekenler  
OTRIVINE’i aşağıdaki durumlarda KULLANMAYINIZ  
Eğer:  
• Ksilometazolin hidroklorüre, diğer burun açıcı ilaçlara (adrenerjik ilaçlar) veya 
OTRIVINE’in  bileşiminde bulunan yardımcı maddelerden herhangi birine karşı (bkz.  
yardımcı maddeler listesi) alerjiniz varsa,   
  3/9  • Yakın zamanda burun ile ilgili (trans -nazal) bir ameliyat geçirdiyseniz  (burun ve ağız 
yoluyla yapılan beyin ameliyatları) ,  
• Burun mukozasının aşırı kurumasıyla birlikte oluşan kronik bir burun iltihabı (rinitis 
sicca veya atrofik rinit)  varsa , 
• Prostat büyümeniz varsa  
• Feokromasitoma  (böbrek üstü bezinin  yüksek miktarda adrenalin ve noradrenalin 
ürettiği nadir bir tümör çeşidi) hastasıysanız  
• Göz tansiyonunuz ( dar açılı glokom) varsa ,  
• 6 yaş altında kesinlikle kullanılmamalıdır (kontrendikedir).  
• 6-12 (6 yaş ve üstü -12 yaş altı aralığı) yaş grubundaki çocuklarda kullanılmamalıdır.  
Doktor tarafından yarar/risk değerlendirmesi yapılması koşuluyla çocuklarda uygun yaş 
gruplarında kullanılabilir.  
• Monoamin oksidaz inhibitörleri (MAOI) ile eş zamanlı veya son 2 hafta içerisinde 
kullanılmamalıdır.  
OTRIVINE’i aşağıdaki durumlarda DİKKATLİ KULLANINIZ  
Eğer:  
• Tansiyonunuz yüksekse  
• Kalp veya dolaşım hastalığınız varsa (örn. uzun QT sendromu)  
• Tiroid bezleriniz fazla çalışıyorsa (hipertroidi)  
• Şeker hastalığınız varsa   
• Depresyon tedavisinde kullanılan trisiklik veya tetrasiklik  antidepresanlardan birini 
alıyorsanız dikkatli kullanınız.   
Diğer burun açıcı ilaçlarda olduğu gibi, OTRIVINE, çok duyarlı hastalarda uyku bozuklukları, 
sersemlik, titremeye  neden olabilir. Böyle bir durumla karşılaşırsanız doktorunuza danışınız.  
Diğer burun açıcı ilaçlarda olduğu gibi, OTRIVINE de 5 günden daha uzun süreli devamlı 
olarak kullanılmamalıdır. Eğer belirtiler devam ederse, doktorunuza danışınız. Uzun süreli veya  
  4/9  aşırı dozda kullanıldığında yeniden burun tıkanıklığı oluşmasına  veya kötüleşmesine  neden 
olabilir.  
 
OTRIVINE’in 12 yaş altındaki çocuklarda kullanılması önerilmez.  
Ani şiddetli baş ağrısı yaşarsanız, bu ürünü kullanmayı durdurunuz ve derhal doktorunuza 
bildiriniz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
OTRIVINE’in yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.  
• Hamileyseniz, OTRIVINE kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
Emzirme  
İlacı kullanmadan önce doktorunuza veya eczacınıza danışınız.  
• Bebeğinizi emziriyorsanız, OTRIVINE almadan önce doktorunuza danışınız.  
Araç ve makine kullanımı  
OTRIVINE tedavisinin araç ve makine kullanımı üzerine bilinen herhangi bir olumsuz etkisi 
yoktur  veya etkisi ihmal edilebilir düzeydedir.   
OTRIVINE’in içeriğinde bulunan bazı yardımcı maddeler hakkında önemli bilgiler 
OTRIVINE, Benzalkonyum klorür  içerir , burun mukozasında  tahrişe sebep olabilir.   
Diğer ilaçlar ile birlikte kullanımı   
  5/9  Eğer, depresyon tedavisinde kullanılan bazı ilaçlar (monoamin oksidaz inhibitörleri, trisiklik 
veya tetrasiklik antidepresanlar) kullanıyorsanız ya da son iki haftada kullanmışsanız, bu tür 
ilaçlar OTRIVINE’in etkilerini arttırabileceğinden, doktorunuzu mutlaka bilgilendiriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3.  OTRIVINE nasıl kullanılır?  
Uygun kullanım ve doz/uygulama sıklığı için talimatlar:  
Doktora danışılmadan kullanılmamalıdır. Doktor tarafından başka şekilde tavsiye edilmediği 
takdirde aşağıdaki dozlarda kullanınız:  
Yetişkinler ve 12 yaş ve üzerindeki çocuklarda:  
İhtiyaca göre günde 2 -3 kez, her bir burun deliğine 1 defa püskürtünüz. Son püskürtmeyi 
yatmadan kısa bir süre önce yapmanız önerilir. Günlük toplam uygulama sayısı 3’ü 
geçmemelidir.  
Özellikle çocuklar ve yaşlılar için önerilen doz aşılmamalıdır.  
Uygulama yolu ve metodu:  
  
1. Spreyin ucunu kesmeyiniz.  Ölçülü doz veren sprey kullanıma hazırdır.  
2. Burnunuzu temizleyiniz.  
3. Spreyin koruyucu kapağını çıkarınız.  
4. Birinci uygulamadan önce, sprey bir defa havaya dağılana kadar, birkaç pompalama 
hareketi yaparak pompayı kullanıma hazır hale getiriniz. Daha sonraki kullanımlarınızda 
buna ihtiyaç yoktur ve spreyi hemen kullanabilirsiniz. Ürün 7 günden uzun süredir 
 
  6/9  kullanılmadıysa pompa tekrar kullanıma hazır hale getirilmelidir.  Gözünüzle veya ağzınızla 
temas etmemesine dikkat ediniz.  
5. Şişeyi dik tutunuz ve baş parmağınız şişenin altına gelecek şekilde spreyin ucunu işaret 
parmağınız ile orta parmağınız arasına alınız . 
6. İleriye doğru hafifçe eğiliniz ve başlığı burun deliğin ize yerleştiriniz.  
7. Spreyin en uygun şekilde dağılmasını sağlamak için pompayı bastırırken aynı anda nefes 
alınız.   
8. Diğer burun deliği için aynı işlemi tekrarlayınız.  
9. Kullanımdan hemen sonra spreyin ucunu temizleyiniz , kurulayınız  ve kapağı kapatınız.  
Şişe,  enfeksiyonun yayılmasını  önlemek için sadece bir kişi tarafından kullanılmalıdır.  
OTRIVINE hijyenik nedenlerle açıldıktan sonra 28 günden fazla kullanılmamalıdır.  
Değişik yaş grupları:  
Çocuklarda kullanımı:  
OTRIVINE, 12 yaş ve üzerindeki çocuklarda kullanılır.   
6 yaş altında kesinlikle kullanılmamalıdır (kontrendikedir).  
6-12 (6 yaş ve üstü -12 yaş altı aralığı) yaş grubundaki çocuklarda kullanılmamalıdır.  
Yaşlılarda kullanımı:  
OTRIVINE’in  yaşlılarda kullanımı ile ilgili klinik çalışma yoktur.  
Özel kullanım durumları:  
Böbrek/karaciğer yetmezliği:  
OTRIVINE’in böbrek ya da karaciğer yetmezliği olan hastalarda kullanımı ile ilgili klinik 
çalışma bulunmamaktadır.  
Eğer OTRIVINE’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla OTRIVINE kullandıysanız:  
OTRIVINE’den kullanmanız gerekenden fazlasını kullanmışsanız bir doktor veya eczacı ile 
konuşunuz.    
OTRIVINE’i kullanmayı unutursanız:   
  7/9  Eğer OTRIVINE’in  bir dozunu almayı unutursanız ve bir saat içinde hatırlarsanız hemen 
kullanınız. Ancak daha uzun sürede hatırlarsanız, dozu atlayınız ve bir sonraki dozu normal 
zamanında alınız.  
Unutulan dozları dengelemek için çift doz almayınız.   
OTRIVINE ile tedavi sonlandırıldığında oluşabilecek etkiler  
Bilgi bulunmamaktadır.  
4. Olası yan etkiler nelerdir?  
Tüm ilaçlar gibi, OTRIVINE’in içeriğinde bulunan maddelere duyarlı olan kişilerde yan etkiler 
olabilir.   
Aşağıdakilerden biri olursa OTRIVINE’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Çok seyrek: Aşırı duyarlılık (alerjik) reaksiyonları ( nefes alırken veya yutkunurken 
zorlanma, yüzde ve boğazda şişme (anjiyoödem), ciltte döküntü, kaşıntı gibi)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin OTRIVINE’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz:  
• Çok seyrek: Kalp atışlarınızda düzensizlik veya hızlanma  
• Çok seyrek: Geçici görme bozukluğu  
• Çok nadir: Küçük bebeklerde ve yenidoğanlarda apne  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz doktorunuza söyleyiniz:   
  8/9  • Yaygın:  Baş ağrısı  
• Yaygın: Bulantı  
• Yaygın: Uygulama yerinde yanma hissi, b ölgesel burun mukozasında kuruluk veya 
rahatsızlık  
Bunlar OTRIVINE’in hafif yan etkileridir. Bu yan etkiler yaygın görülür.  
• Yaygın olmayan: Burun kanaması   
Diğer yan etkiler:  
• Burun ve boğazda yanma hissi  
Yan etkilerin raporlanması   
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.   
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. OTRIVINE’in saklanması  
OTRIVINE’i çocukların göremeyeceği, erişemeyeceği yerlerde ve ambalajında saklayınız.  
Sıcaktan koruyunuz. 30°C’nin altındaki oda sıcaklığında saklayınız.   
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.   
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra OTRIVINE’i kullanmayınız.  
Eğer üründe ve/veya ambalajında bozukluklar fark ederseniz OTRIVINE’i kullanmayınız.   
  9/9  Ruhsat Sahibi :    Haleon  Tüketici Sağlığı A.Ş  
  Şişli-İSTANBUL  
 
Üretim Yeri  :   Sanofi İlaç  Sanayi ve Ticaret A.Ş  
Lüleburgaz -Kırklareli .  
 
Bu kullanma talimatı  ../../…. tarihinde onaylanmıştır.  