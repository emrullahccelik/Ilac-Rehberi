KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASE-COLD 120 mg+50 mg+1 mg/5 mL pediatrik şurup
2. KALİTATİF VE KANTİTATİF BİLEŞİM
Her 5 mL (1 ölçek) şurup;
Etkin maddeler:
Parasetamol 120 mg
Oksolamin sitrat 50 mg
Klorfeniramin maleat 1 mg
içerir.
Yardımcı maddeler:
Sorbitol (%70) (E420) 847,5 mg
Monopropilen glikol 833,5 mg
Sodyum benzoat (E211) 5,68 mg
Sodyum sakkarin (E954) 3,50 mg
Sodyum siklamat 25,00 mg
Ponso 4R (E124) 0,25 mg
Yardımcı maddeler için, 6.1.’e bakınız.
3. FARMASÖTİK FORM
Şurup.
Pembe renkli, aromatik kokulu şurup.
4. KLİNİK ÖZELLİKLER
4.1. Terapötik endikasyonlar
ASE-COLD; üst solunum yolları akut enfeksiyonlarının semptomatik tedavisinde endikedir.
Analjezik, antipiretik, antihistaminik ve antitüssif etkiye sahip kombinasyon preparatıdır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde önerilmediği takdirde aşağıdaki şekilde kullanılır;
Yaş Günlük doz Maksimum günlük doz
6-12 yaş 1 x 5 mL – 10 mL (1 ölçek – 2 ölçek), 8 x 5 mL (1 ölçek), 24 saat
6–8 saatte bir (günde 3 - 4 kere) günlük maksimum doz
8 ölçektir (40 mL).
Yetişkinler ve 12 1 x 10 mL – 15 mL (2 ölçek – 3 ölçek), 12 x 5 mL (1 ölçek), 24 saat
yaş üzeri çocuklar 6 – 8 saatte bir (günde 3 - 4 kere) Günlük maksimum doz
12 ölçektir (60 mL).
Alkol alan kişilerde hepatotoksisite riski nedeniyle günlük alınan parasetamol dozunun 2 gramı
aşmaması gerekir.
Uygulama şekli:
ASE-COLD, ağızdan alınır.
1 / 16Özel popülasyonlara ilişkin ek bilgiler:
Böbrek ve Karaciğer yetmezliği:
Hafif-orta şiddette karaciğer ve böbrek fonksiyon bozukluğu olan hastalarda dikkatle
kullanılmalıdır (Bkz. Bölüm 4.4. Özel kullanım uyarıları ve önlemleri). Şiddetli karaciğer ve
böbrek yetmezliklerinde ise kullanılmamalıdır (Bkz. Bölüm 4.3).
Pediyatrik popülasyon:
6 yaşın altındaki çocuklarda kullanılmamalıdır.
6-12 yaş grubunda ancak hekim uygun gördüğü takdirde kullanılabilir.
Geriyatrik popülasyon:
Sağlıklı, hareketli yaşlılarda normal yetişkin dozu uygundur fakat herhangi bir hastalığın eşlik
ettiği durumlarda doz ve dozlam sıklığı uygun bir şekilde azaltılmalıdır (Bkz. Bölüm 5.2).
4.3. Kontrendikasyonlar
ASE-COLD aşağıdaki durumlarda kontrendikedir.
• İlacın içindeki etkin maddeler veya yardımcı maddelerden herhangi birine karşı aşırı duyarlılığı
olanlarda
• 6 yaş altındaki çocuklarda
• Şiddetli karaciğer (Child-Plugh kategorisi > 9) ve böbrek yetmezliği olan hastalarda
• Monoamin oksidaz inhibitörü ile tedavi olanlarda (ASE-COLD kullanımından önceki 14 gün
içinde MAOİ (bir antibakteriyel olan furazolidon dahil) / RIMA almış ve/veya almaya devam
eden hastalarda) kontrendikedir.
• Miksiyon sonrası mesanede bir miktar idrarın kaldığı, prostat adenomu
• Mesane boynunda obstrüksiyon
• Piloroduodenal obstrüksiyon
• Akciğer hastalıkları (astım dahil)
• Epilepsi
• Dar açılı glokom
4.4. Özel kullanım uyarıları ve önlemleri
• ASE-COLD, parasetamol içermektedir. Parasetamol içeren başka ürünlerle birlikte
kullanılmamalıdır. Parasetamol içeren diğer ürünlerle birlikte eşzamanlı kullanımı doz aşımına
yol açabilir.
• Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Stevens-Johnson Sendromu (SJS), toksik epidermal nekroliz (TEN) ve
akut jeneralize ekzantematöz püstüloz (AGEP) dahil cilt reaksiyonlarına neden olabilmektedir.
• Anemisi olanlar, akciğer hastaları, karaciğer ve böbrek fonksiyon bozukluğu olan hastalarda
doktor kontrolü altında dikkatli kullanılmalıdır. Önceden mevcut hepatik hastalığı bulunan
hastalar için, yüksek dozda veya uzun süreli tedaviler esnasında periyodik aralıklarla karaciğer
fonksiyon tetkikleri yapmak gerekebilir. Böbrek yetmezliği (kreatinin klirensi ˂ 10 ml/dk)
halinde, doktorun parasetamol kullanımının yarar/risk oranını dikkatle değerlendirmesi gerekir.
Doz ayarlaması yapılmalı ve hasta kesintisiz izlenmelidir.
2 / 16• Bir yıl boyunca günlük terapötik parasetamol dozları alan bir hastada hepatik nekroz ve daha
kısa süreli olarak aşırı doz kullanan bir hastada karaciğer hasarı bildirilmiştir. 12-48 saat içinde
karaciğer enzimleri yükselebilir ve protrombin zamanı uzayabilir. Ancak klinik semptomlar
dozun alınmasından 1-6 gün sonrasına kadar görülmeyebilir.
• Akut yüksek dozda ciddi karaciğer toksisitesine neden olur.
• Yetişkinlerde kronik günlük dozlarda karaciğer hasarına neden olabilir.
• Hepatotoksisite riskinden ötürü parasetamol, tavsiye edilenden daha yüksek dozlarda ya da
daha uzun süreli alınmamalıdır. Hafif veya orta şiddette karaciğer yetmezliği (Child Pugh
kategorisi < 9) olan hastalar, parasetamolü dikkatli kullanmalıdırlar.
• Terapötik dozlarda parasetamol uygulaması sırasında serum alanin aminotransferaz (ALT)
düzeyi yükselebilir.
• Glukoz 6 fosfat dehidrogenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
• Terapötik dozlarda parasetamol ile hepatik oksidatif stresi artıran ve hepatik glutatyon rezervini
azaltan ilaçların eş zamanlı kullanımı, alkolizm, sepsis veya diabetes mellitus gibi çeşitli
durumlar hepatik toksisite riskinde artışa yol açabilir.
• Glutatyon düzeyi azalmış hastalarda (örneğin sepsis) parasetamol kullanımı metabolik asidoz
riskini arttırabilir.
• Yüksek dozlarda parasetamolün uzun süreli kullanılması böbrek hasarına neden olabilir.
• Genelde, özellikle diğer analjeziklerle kombinasyon halinde kesintisiz parasetamol
kullanılması, kalıcı böbrek hasarına ve böbrek yetmezliği riskine (analjezik nefropatisi) yol
açabilir.
• Gilbert sendromu olan hastaların parasetamol kullanması, sarılık gibi klinik semptomlara ve
daha belirgin hiperbilirubinemiye neden olabilir. Bundan dolayı, bu hastalar parasetamolü
dikkatli kullanılmalıdır.
• Hematopoetik disfonksiyon durumunda dozun azaltılması ve/veya dozlar arasındaki sürenin
uzatılması gibi önlemler alınmalıdır.
• Astım, kronik rinit ve kronik ürtikeri olan ve özellikle antiinflamatuvar ilaçlara aşırı duyarlılığı
olan hastalarda dikkatli olunmalıdır. Duyarlı kişilerde propifenazon ve parasetamol içeren
ilaçlarla nadiren astım krizleri ve anafilaktik şok bildirilmiştir.
• Orta düzeyde alkol ile birlikte eş zamanlı parasetamol alınması, karaciğer toksisitesi riskinde
bir artışa yol açabilir.
• Alkolik karaciğer hastalarında dikkatli kullanılmalıdır. Alkol alan kişilerde hepatotoksisite riski
nedeniyle günlük alınan parasetamol dozunun 2000 mg’ı aşmaması gerekir.
• Parasetamol, oksolamin sitrat veya klorfeniramin maleat içeren diğer ilaçların ASE-COLD ile
eş zamanlı kullanımından kaçınılmalıdır.
• 3 gün içinde yeni semptomların oluşması ya da ağrının ve/veya ateşin azalmaması halinde,
hastaların parasetamol kullanmaya son vermesi ve bir doktora danışması önerilir.
• Hipertiroidizm veya tiroid fonksiyon bozukluğu olanlarda
• Glokomu olanlarda
• Ciddi hipertansiyon veya kardiyovasküler hastalığı olanlarda
• Prostat hipertrofisi (hiperplazisi) ve mesane fonksiyon bozukluğu olanlarda
• Şiddetli karaciğer yetmezliği ve böbrek yetmezliği olanlarla birlikte kardiyovasküler bir
hastalığı olanlarda
• Bronşit, bronşektazisi olanlarda
• Şurup alımı ağız boşluğunda geçici olan hafif hipesteziye sebep olabilir.
• ASE-COLD, özellikle midesi hassas olanlarda yemekten sonra verilmelidir.
• Kemik iliğinde işlev bozukluğu olanlarda
3 / 16Çocuklar ve yaşlılar nörolojik antikolinerjik yan etkilerine ve paradoksal eksitasyona daha duyarlıdır
(enerji artışı, huzursuzluk, sinirlilik gibi)
• Bu tıbbi ürün her 5 mL’sinde (1 ölçek) 847,5 mg sorbitol %70 (E420) ihtiva eder.
Sorbitol (veya fruktoz) içeren ürünlerin birlikte uygulanması ve sorbitolün (veya früktozun)
diyetle alımı ile oluşan aditif etki dikkate alınmalıdır. Oral kullanım amaçlı tıbbi ürünlerdeki
sorbitol içeriği oral kullanım amaçlı birlikte uygulanan diğer tıbbi ürünlerin biyoyararlanımını
etkileyebilir. Kalıtsal fruktoz intolarensı olan hastalara bu ilaç verilmemelidir/hastalar bu ilacı
almamalıdır. 140 mg/kg/gün üzeri dozlarda sorbitol gastrointestinal rahatsızlığa ve hafif
derecede laksatif etkiye neden olabilir.
• Bu tıbbi ürün her 5 mL’sinde (1 ölçek) 1 mmol (23 mg)’dan daha az sodyum ihtiva eder; yani
aslında “sodyum içermez”.
• Bu tıbbi ürün her 5 mL’sinde (1 ölçek) 833 mg monopropilen glikol içerir. Propilen glikolün
hayvanlarda ve insanlarda üreme ve gelişimsel toksisiteye neden olduğu gösterilmemiş olsa da,
fetüse geçebilir ve anne sütünde bulunmuştur. Sonuç olarak, propilen glikolün hamile veya
emziren hastalara uygulanması vaka bazında değerlendirilmelidir. Renal veya hepatik fonksiyon
bozukluğu olan hastaların tıbbi olarak izlenmesi gerekir çünkü renal disfonksiyon (akut tubuler
nekroz), akut renal yetmezlik veya karaciğer fonksiyon bozukluğu gibi çeşitli advers etkiler
propilen glikol ile ilişkilendirilmiştir.
• ASE-COLD’un içeriğinde bulunan ponso 4R (E124), alerjik reaksiyonlara sebep olabilir.
• Bu tıbbi ürünün her 5 mL’sinde (1 ölçek) 5,68 mg sodyum benzoat (E211) ihtiva eder.
Albuminden ayrılmasından sonra bilirubinemide artış yenidoğan sarılığını arttırabilir ki bu da
kerniktorus (beyin dokusunda konjüge olmayan bilirubin birikimi) gelişimine neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Parasetamol:
• Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
• Metoklopramid gibi mide boşalmasını hızlandıran ilaçlar, parasetamolün daha hızlı emilmesine
ve dolayısıyla parasetamolün etkisinin daha hızlı başlamasına neden olabilir.
• Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin vb.)
veya rifampisin gibi karaciğerde hepatik mikrozomal enzim indüksiyonuna sebep olan ilaçların
tek başına kullanıldığında zararsız olan parasetamol dozlarıyla eş zamanlı kullanımı karaciğer
hasarına yol açabilir. Aşırı alkol tüketimi halinde, terapötik dozlarda bile parasetamol alınması
da karaciğer hasarına neden olabilir.
• Hepatik mikrozomal enzimleri indükleyen antikonvülsanlar veya oral kontraseptifler gibi
ilaçların kullanımı, parasetamolün metabolize olma ölçüsünü artırarak ilacın plazma
konsantrasyonlarında azalmaya ve hızlı eliminasyon hızına yol açabilir.
• Aşırı dozda parasetamol alan bir hastada bildirilen akut pankreatite kronik alkol alımı katkıda
bulunmuş olabilir. Akut alkol alımı kişinin yüksek parasetamol dozları metabolize etme
becerisini azaltabilir; parasetamolün plazma yarılanma ömrü uzayabilir.
• Parasetamolün kloramfenikol ile kombinasyon halinde kullanılması, kloramfenikolün
yarılanma ömrünü uzatabilir ve dolayısıyla bu ilacın toksisite riskini artırabilir.
• Parasetamol (veya metabolitleri), K vitaminine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler, “uluslararası normalleştirilmiş oran” (International Normalized Ratio, INR)
değerinde bir artışa ve kanama riskinde bir artışa neden olabilir. Bundan dolayı, oral
antikoagülan kullanan hastalar, tıbbi denetim ve kontrol olmadan uzun süreli parasetamol
kullanmamalıdır.
• 5-hidroksitriptamin (serotonin) tip 3 reseptör antagonistleri olan tropisetron ve granisetron,
4 / 16farmakodinamik etkileşim ile parasetamolün analjezik etkisini tamamen baskılayabilir.
• Parasetamol ve azidotimidin (AZT- zidovudin) eş zamanlı kullanılması nötropeni eğilimini
artırır. Bu nedenle tıbbi tavsiye olmadıkça, parasetamol AZT ile birlikte alınmamalıdır.
• Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa yol açmaktadır.
• Parasetamol emilim hızı metoklopramid ya da domperidon ile artabilir ve kolestiramin ile
azalabilir.
• St. John’s Wort (Hypericum perforatum-sarı kantaron) parasetamolün kan düzeylerini
azaltabilir.
• Besinler ile birlikte alındığında parasetamolün emilim hızı azalabilir.
Oksalamin sitrat:
• Antikoagülan ilaçlarla tedavi görenler, ASE-COLD kullanmadan önce doktora danışmalıdır.
Klorfeniramin maleat:
• Klorfeniramin santral etkili ilaçların (sempatomimetikler, antidepresanlar) etkilerini artırabilir.
• Alkol, barbitüratlar, hipnotikler, opioid analjezikler, anksiyolitikler ve antipsikotikler gibi
santral sinir sistemi depresanlarının etkilerini artırabilir. Atropin, trisiklik antidepresanlar ve
MAO inhibitörlerinin antimuskarinik etkilerini artırabilir.
• Klorfeniraminin hipnotik veya anksiyolitik ilaçlarla eş zamanlı kullanımı sedatif etkilerde artışa
neden olabilir; bu nedenle klorfeniramini bu ilaçlar ile eş zamanlı olarak almadan önce tıbbi
tavsiye alınmalıdır.
• Klorfeniramin, fenitoin metabolizmasını inhibe eder, bu nedenle fenitoin toksisitesine neden
olabilir.
• Antihistaminikler derideki histamin yanıtını baskılayabileceği için alerji testleri yapılmadan
birkaç gün önce kesilmelidir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
ASE-COLD’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
ASE-COLD gebelik döneminde yalnızca doktor tavsiyesi ile ilacın risk/fayda oranı göz önüne
alınarak kullanılmalıdır.
5 / 16Laktasyon dönemi
Emzirme döneminde hekim tavsiyesi olmadan kullanılmamalıdır.
Klorfeniramin maleat anne sütüne önemli miktarda geçer; bu düzeyde ilacın bebek için zararlı etki
oluşturduğu bilinmemekle beraber kullanılmaması önerilir. Klorfeniramin maleat ve diğer
antihistaminikler laktasyonu inhibe edebilir.
ASE-COLD, eğer hekim ilacın emziren anneye sağlayacağı yararın, emzirilen bebek üzerindeki
riskini haklı göstereceğine inanıyorsa dikkatle kullanılmalıdır. Üreme yeteneği / Fertilite
ASE-COLD’un üreme yeteneği üzerindeki etkisi ile ilgili klinik çalışma bulunmamaktadır.
4.7. Araç ve makine kullanımı üzerindeki etkiler
ASE-COLD uyuşukluğa, bazı hastalarda ise baş dönmesi veya somnolansa neden olabilir. Bu
nedenle hastalar araç veya makine kullanırken dikkatli olmaları konusunda uyarılmalıdırlar.
Sedatif etkisi nedeniyle araç ve makine kullanmayı olumsuz yönde etkileyebilir. Uyku hali,
trankilizanlar ve alkollü içeceklerin kullanımıyla artabilir.
4.8. İstenmeyen etkiler
Belirtilen istenmeyen etkiler, aşağıdaki kurala göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
SİSTEM ORGAN Advers SIKLIK
SINIFI reaksiyonlar Parasetamol Oksolamin Klorfeniramin
Enfeksiyonlar ve Enfeksiyon Yaygın
enfestasyonlar
Kan ve lenf sistemi Hemolitik anemi Bilinmiyor
hastalıkları
Trombositopeni Çok seyrek
Agranülositoz Çok seyrek
Kan diskrazisi Bilinmiyor
Bağışıklık sistemi Alerjik Bilinmiyor
hastalıkları reaksiyonlar
Anaflaktik şok Çok seyrek
Alerji testi pozitif2 Çok seyrek
İmmün Çok seyrek
trombostopeni3
Anjiyoödem Seyrek Bilinmiyor
Anafilaktik Bilinmiyor
reaksiyonlar
6 / 16Erupsiyon Seyrek
Ürtiker Seyrek
Metabolizma ve Anoreksi Bilinmiyor
beslenme
hastalıkları
Psikiyatrik Konfüzyon4 Bilinmiyor
hastalıklar
Eksitasyon4 Bilinmiyor
İritabilite4 Bilinmiyor
Depresyon Bilinmiyor
Kabuslar4 Bilinmiyor
Sinir sistemi Baş ağrısı Yaygın Yaygın
hastalıkları Baş dönmesi Yaygın Yaygın
Somnolans Yaygın Çok yaygın
Parestezi Yaygın
Konsantre Yaygın
olamama
Sedasyon Çok yaygın
Koordinasyon Yaygın
bozukluğu
7 / 16Göz hastalıkları Bulanık görme Yaygın
Çocuklarda optik Yaygın olmayan
illüzyon vakaları
Kulak ve iç kulak Tinnitus Bilinmiyor
hastalıkları
Denge bozukluğu Yaygın
olmayan
Kardiyak hastalıklar Taşikardi Bilinmiyor
Palpitasyon Bilinmiyor
Aritmi Bilinmiyor
Vasküler hastalıklar Hipotansiyon Bilinmiyor
Purpura Çok seyrek
Solunum, göğüs Üst solunum yolu Yaygın
bozuklukları ve enfeksiyonu
mediastinal
hastalıklar Bronkospazm1 Çok seyrek
Bronşiyal Bilinmiyor
sekresyonda
kalınlaşma
Gastrointestinal Bulantı Yaygın Seyrek Yaygın
hastalıklar Kusma Yaygın Seyrek Bilinmiyor
Dispepsi Yaygın Bilinmiyor
Flatulans Yaygın
Karın ağrısı Yaygın Bilinmiyor
Konstipasyon Yaygın
Gastrointestinal Yaygın
kanama olmayan
Diyare Yaygın Bilinmiyor
Ağız kuruluğu Yaygın
Mide yanması Seyrek
Bağırsak Seyrek
hareketlerinde
artma
Hepatobiliyer Hepatik Çok seyrek
hastalıklar disfonksiyon
Sarılık dahil hepatit Bilinmiyor
ALT üst sınırın Çok yaygın
üstünde
ALT üst sınırın 1.5 Yaygın
katı
Deri ve derialtı doku Deri döküntüsü Seyrek Bilinmiyor
hastalıkları Kaşıntı Seyrek
Ürtiker Seyrek Çok seyrek Bilinmiyor
Alerjik ödem Seyrek
8 / 16Akut jeneralize Seyrek
ekzantematöz
püstülozis
Eritema multiforme Seyrek
Stevens-Johnson Seyrek
sendromu
Toksik epidermal Seyrek
nekroliz (fatal
sonuçlar dahil)
Eksfoliyatif Bilinmiyor
dermatit dahil
alerjik reaksiyonlar
Fotosensitivite Bilinmiyor
Kas-iskelet Kas seğirmesi ve Bilinmiyor
bozuklukları, bağ inkoordinasyonu
doku ve kemik
hastalıkları
Kas zayıflığı Bilinmiyor
Böbrek ve idrar yolu Papiller nekroz Bilinmiyor
hastalıkları
Üriner retansiyon Bilinmiyor
Genel bozukluklar Halsizlik Yaygın
ve uygulama Göğüs sıkışması Bilinmiyor
bölgesine ilişkin Ağız mukozasında Çok seyrek
hastalıklar geçici his azalması
Yüz ödemi Yaygın
Periferik ödem Yaygın
olmayan
Ateş Çok seyrek
Asteni Çok seyrek
Cerrahi ve tıbbi Post-tonsillektomi Yaygın
prosedürler kanaması olmayan
Post-ekstraksiyon Yaygın
kanaması
1Bronkospazm: Asetilsalisilik aside duyarlı astımlı hastaların %20’sinde görülür
2Parasetamol ile oral provokasyon testi: Parasetamolle ilişkili alerjik semptomları (erupsiyon, ürtiker,
anafilaksi) olan hastaların %15,5’inde pozitiftir.
3İmmun trombositopeni: Parasetamol ve parasetamol sülfat varlığında antikorlar trombositlerin
GPIIb/IIIa ve GPIb/IX/V reseptörlerine bağlanır. Parasetamol tedavisinin kesilmesi parasetamolün
plasebo ve nonsteroidal antiinflamatuvar ilaçlar ile karşılaştırıldığı 2000 hastayı kapsayan bir
literatür taramasında parasetamol ile plasebo arasında istenmeyen etkilerin sıklığı ve tedaviyi
bırakma yönünden bir fark görülmemiştir. Parasetamol ile nonsteroidal antiinflamatuvar ilaçların
9 / 16karşılaştırıldığı 2100 hastayı kapsayan ikinci bir literatür taramasında parasetamol grubunda ilacın
etkisinin yetersiz olması nedeniyle tedaviyi bırakma daha sık gözlenmiştir. Parasetamol tedavisi
gören her 10 hastadan biri tedaviyi yarıda kesmiş, ayrıca her 15 hastadan biri ilacın etkisini yetersiz
bulduğu için tedaviyi kesmiştir. NSAİİ’lar ile karşılaştırıldığında istenmeyen etkiler nedeni ile
tedaviyi bırakma oranı daha düşüktür. Klinik laboratuvar değerlendirmeleri klinik araştırmalarda
terapötik dozlarda kullanılan parasetamolün istenmeyen etkileri ve laboratuvar değerlerindeki
değişmeler plasebonunkilerden farksız bulunmuştur. Karaciğer fonksiyonu ile ilgili biyokimyasal
değerlerdeki değişmeler ilacın toksik dozlarda alındığını gösterir. İlaç toksik dozlarda alınmışsa
aspartat aminotransferaz (AST) ve alanin aminotrasferaz (ALT) 24 saat içinde yükselmeye başlar ve
72 saat sonra doruğa erişir. Bunlardan herhangi birinin 1000 ünitenin üstüne yükselmesi
hepatotoksisite için tanımlayıcıdır. Bunların yanı sıra bilirubin ve kreatinin yükselir, glukoz düşer.
Arteriyel pH’nın 7,3’ün altına düşmesi, kreatininin 3.4 mg/dL’nin üstüne çıkması, protrombin
zamanının 100 saniyeden fazla uzaması ve serum laktat düzeyinin 3.5 milimol/L’nin üstüne çıkması
prognozun iyi olmadığını gösteren belirtilerdir. Parasetamolun advers ve toksik etkilerine karşı
cinsiyet, ırk, boy, ağırlık, vücut yapısı, yaşam şekli ve yerine bağlı duyarlılık farkları
bildirilmemiştir. Bunların dışında parasetamolün toksik etkilerine karşı duyarlılığı arttıran risk
faktörleri ilaç etkileşimleri bölümünde yer almaktadır (Bkz. Bölüm 4.5).
6 yaşından küçük çocuklar, parasetamolün toksik etkilerine daha az duyarlıdır. Bunda glutatyon
rezervlerinin ve detoksifikasyon hızının yüksek olmasının rolü olduğu ileri sürülmüştür.
Yaklaşık bir yıl süreyle parasetamolün günlük terapötik dozlarını alan bir hastada kronik hepatik
nekroz bildirilmiştir ve daha kısa periyotlarla aşırı miktarların günlük alımı ile karaciğer hasarı rapor
edilmiştir. Kronik aktif hepatiti olan bir hasta grubu üzerinde yapılan değerlendirme, uzun süredir
parasetamol kullananların karaciğer fonksiyonundaki anormallikler bakımından farklılıklar ortaya
koymamıştır ve ayrıca parasetamol kesildikten sonra hastalık kontrolünde iyileşme olmamıştır.
4Çocuklarda ve yaşlılarda nörolojik antikolinerjik etkiler ve paradoksal uyarı (örneğin, enerji artışı,
huzursuzluk, sinirlilik) görülme olasılığı daha fazladır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Parasetamol:
Parasetamol ile doz aşımını takiben gözlenen durumlarla ilgili deneyim, genellikle 24 ila 48 saat
sonra karaciğer hasarına işaret eden klinik belirtilerin meydana geldiğini ve bunun 4 ila 6 gün
sonra en yüksek düzeyine ulaştığına işaret etmektedir.
Parasetamol doz aşımı, karaciğer nakli ya da ölüme neden olabilen karaciğer yetmezliğine yol
açabilir. Akut pankreatit genellikle hepatik fonksiyon bozukluğu ve karaciğer toksisitesi ile
birlikte gözlenmiştir
Yetişkinlerde 10 gram üzerinde kullanılması halinde toksisite gelişme olasılığı vardır. Eğer risk
faktörleri mevcutsa (Bkz. aşağıda verilmiştir), 5 gram veya daha fazla parasetamol alınması
karaciğer hasarına neden olabilir.
Risk faktörleri:
Eğer hasta,
- Karbamazepin, fenobarbiton, fenitoin, primidon, rifampisin, St. John’s Wort (Sarı kantaron) veya
karaciğer enzimlerini indükleyen diğer ilaçlarla uzun dönem tedavi görüyorsa
Veya
10 / 16- Düzenli olarak önerilen dozların çok üzerinde etanol tüketiyorsa
Veya
- Glutatyon deplesyonu (örn. beslenme bozukluğu, sistik fibrozis, HIV enfeksiyonu, açlık, kaşeksi)
olasılığı varsa
Aşırı dozun zararı siroz olmayan alkolik karaciğer hastalığı olanlarda daha büyüktür. Çocuklarda
aşırı dozu takiben karaciğer hasarı göreceli olarak daha seyrektir. Karaciğer hücre hasarı ile
birlikte parasetamol aşırı dozajında normal erişkinlerde 2 saat civarında olan parasetamol
yarılanma ömrü genellikle 4 saate veya daha uzun sürelere uzar. 14C-aminopirinden sonra 14CO
2
atılımında azalma bildirilmiştir. Bu; plazma parasetamol konsantrasyonu veya yarı ömür veya
konvansiyonel karaciğer fonksiyon testi ölçümlerine nazaran parasetamol aşırı dozajı ile karaciğer
hücre hasarı arasındaki ilişkiyi daha iyi gösterir. Parasetamole bağlı fulminan karaciğer
yetmezliğini takiben gelişen akut tübüler nekrozdan dolayı böbrek yetmezliği oluşabilir. Bununla
beraber, bunun insidansı başka nedenlerden dolayı fulminan karaciğer yetmezliği olan hastalarla
karşılaştırıldığında bu grup hastalarda daha sık değildir. Seyrek olarak, ilaç aldıktan 2-10 gün
sonra, sadece minimal karaciğer toksisitesine karşın renal tübüler nekroz oluşabilir. Aşırı dozda
parasetamol almış bir hastada kronik alkol alımının akut pankreatit gelişmesine katkıda bulunduğu
bildirilmiştir. Akut aşırı doza ilaveten parasetamolün günlük aşırı miktarlarda alımından sonra
karaciğer hasarı ve nefrotoksik etkiler bildirilmiştir.
Semptomlar ve belirtiler: Solgunluk, anoreksi, bulantı ve kusma parasetamol doz aşımının sık
görülen erken semptomlarıdır. Hepatik nekroz parasetamol doz aşımının dozla ilişkili
komplikasyonudur. Hepatik enzimler yükselebilir ve protrombin süresi 12 ila 48 saat içinde uzar,
fakat klinik semptomlar ilacın alımını takiben 1 ila 6 gün içinde belirgin olmayabilir. Bu durum
hepatomegali, karaciğer hassasiyeti, sarılık, akut karaciğer yetmezliği ve hepatik nekrozu
içerebilir. Glukoz metabolizmasında anormallikler ve metabolik asidoz görülebilir. Kan bilirubini,
hepatik enzimler, INR, protrombin zamanı, kan fosfat ve kan laktat değerlerinde artış olabilir. Ağır
zehirlemeler karaciğer yetmezliği, ensefalopati, hemoraji, hipoglisemi, serebral ödem ve ölüme
kadar ilerleyebilir. Kasık ağrısı, hematüri ve proteinüri ile belirgin, akut tübüler nekrozla birlikte
akut böbrek yetmezliği, karaciğer hasarı olmaksızın gelişebilir. Kardiyak aritmiler ve pankreatit
raporlanmıştır.
Tedavi: Hastayı gecikmiş hepatoksisiteye karşı korumak için parasetamol aşırı dozajı hemen
tedavi edilmelidir. Bunun için doz aşımı semptomları mevcut olmasa bile intravenöz N-
asetilsistein veya oral metionin vermek gerekir.
Eğer doz aşımı 1 saat içinde olmuşsa aktif kömür ile tedavinin düşünülmesi gerekir. Oral alımı
takiben 4. saatte veya daha sonra plazma parasetamol konsantrasyonunun ölçülmesi gerekir (daha
önceki konsantrasyonlar güvenilir değildir).
Parasetamolün oral alımından sonraki 24 saate kadar N-asetilsistein ile tedavi kullanılabilir;
bununla birlikte maksimum koruyucu etki, oral alımı izleyen 8. saate kadar elde edilir. Antidotun
etkililiği bu süre sonrasında dik bir düşüş gösterir. İhtiyaç halinde hastaya, yaygın olarak
kullanılan dozaj planı doğrultusunda intravenöz N-asetilsistein verilmesi gerekir. Eğer kusma
sorunu yoksa hastane dışındaki uzak bölgelerde oral metionin uygun bir alternatif olabilir. Oral
alımdan sonraki 24 saatin ötesinde ciddi hepatik fonksiyon bozukluğu ile başvuran hastaların
kontrolü konusunda NPIS ile görüşülmelidir.
Oksolamin sitrat:
Literatürde 600 mg alan 3,5 yaşındaki çocukta görülen baş dönmesi ve renk solgunluğunun
tedavisiz iyileştiği; 1300 mg alan 16 aylık çocukta görülen baş dönmesi, kusma ve ajitasyonun
sedatif ve analeptik tatbiki ile arızasız iyileştiği bildirilmiştir. Antidotu yoktur. Erkense mide
boşaltılır, semptomatik ve eliminasyonu çabuklaştırıcı tedavi uygulanır.
11 / 16Klorfeniramin maleat:
Semptomlar ve belirtiler: Klorfeniraminin tahmini letal dozu 25-50 mg/kg vücut ağırlığı arasındadır.
Sedasyon, SSS’nin paradoksal eksitasyonu, toksik psikoz, konvülsiyonlar, apne, antikolinerjik etkiler,
distonik reaksiyonlar ve aritmilerin de dahil olduğu kardiyovasküler kolaps doz aşımının semptom ve
bulguları arasındadır.
Tedavi:
Kalp, solunum, böbrek ve karaciğer fonksiyonları ile sıvı ve elektrolit dengesine özellikle dikkat
edilerek, semptomatik ve destekleyici önlemler alınmalıdır.
Oral yolla doz aşımı meydana gelmişse, eğer aktif kömüre bir kontraendikasyon yoksa ve yüksek
doz hadisesi yakın zamanda meydana gelmişse (tedavi eğer ilk 1 saat içinde verilebilirse maksimal
etki sağlanır) aktif kömür ile tedavi değerlendirilmelidir. Hipotansiyon ve aritmi dikkatlice tedavi
edilmelidir. SSS konvülsiyonları i.v. diazepam ile tedavi edilebilir. Ciddi vakalarda
hemoperfüzyon kullanılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Analjezik-antipiretik (parasetamol), Sistemik antihistaminik
(klorfeniramin maleat) ve Antitüssif (oksolamin sitrat) kombine.
ATC Kodu: R05X
Etki Mekanizması
Parasetamol
Parasetamol, analjezik ve antipiretik bir ajandır. Parasetamolün terapötik etkilerinin,
siklooksijenaz enziminin inhibisyonu sonucu prostaglandin sentezinin inhibisyonuna bağlı olduğu
düşünülmektedir. Parasetamolün periferik siklooksijenaza oranla santral siklooksijenaz üzerine
daha etkili inhibitör olduğunu gösteren kanıtlar vardır. Parasetamolün analjezik ve antipiretik
özellikleri vardır fakat sadece zayıf antiinflamatuvar özellikler gösterir. Bu durum; inflamatuvar
dokuların diğer dokulara oranla daha yüksek seviyelerde hücresel peroksitler içermesi ve bu
hücresel peroksitlerin parasetamolün siklooksijenaz inhibisyonunu önlemesiyle açıklanabilir.
Klorfeniramin maleat
Klorfeniramin kuvvetli bir antihistamin (H1-antagonisti)’dir. Antihistaminikler, dokulardaki
histamin H1-reseptör bölgelerinin kompetitif geriye döndürülebilir blokaj ile vücuttaki histaminin
etkilerini azaltır veya ortadan kaldırırlar. Klorfeniramin ayrıca antikolinerjik aktiviteye sahiptir.
Antihistaminikler; histamin, prostaglandinler ve lökotrienlerin salımını engellemede rol oynarlar
ve inflamatuvar medyatörlerin migrasyonunu engelledikleri gösterilmiştir. Klorfeniraminin bir
diğer etkisi ise düz kaslarda histaminin inhibisyonu ve buna bağlı olarak kapiller geçirgenliğin
azaltılması, bunun da sonucunda alerji, anafilaksi gibi hipersensitivite reaksiyonlarındaki ödem ve
kabarıklığın azalmasıdır.
Oksolamin sitrat
Oksolamin, antiinflamatuvar etkide bir ajandır. Öksürük, genellikle solunum yolları mukozasının
enflamasyonu ve tahrişi sonucu ortaya çıkan bir belirtidir. Öksürüğü semptomatik olarak kesmekle
esas tedavi yapılmış olmaz. Oksolamin, solunum yolları mukozasının enflamasyonu ile birlikte
ona bağlı ateş, ağrı ve spastik iritasyonu ortadan kaldırır; mukolitik etkisi ile sekresyonları
sulandırır; sonuç olarak öksürüğü sebebi ile birlikte tedavi eder. Etkisinin periferik olmasından
dolayı oksolamin, merkezi öksürük kesicilere has yan etkilere (kabızlık, solunum depresyonu, baş
12 / 16dönmesi, sersemlik, alışkanlık) sebep olmaz; siliyer hareketleri inhibe etmez. Tolerans çok iyidir
ve tedavi marjı geniştir; tedavi dozundan çok yüksek dozlarda dahi yan etkilere ve toksik
reaksiyonlara sebep olmaz.
5.2. Farmakokinetik özellikler
Genel özellikler
Parasetamol:
Emilim:
Parasetamolün absorpsiyonu başlıca ince bağırsaklardan pasif difüzyon ile olur. Gastrik boşalma,
oral uygulanan parasetamol absorpsiyonu için hız sınırlayıcı bir basamaktır. Doruk plazma
parasetamol konsantrasyonu formülasyona bağlı olarak genellikle oral uygulamadan sonra 30 ila
90 dakika arasında meydana gelir. Parasetamol değişken bir oranda ilk geçiş metabolizmasına
uğradığı için oral uygulamadan sonra sistemik dolaşımda tam olarak bulunmaz. Erişkinlerdeki oral
biyoyararlanımının uygulanan parasetamol miktarına bağlı olduğu görülmektedir. Oral
biyoyararlanım 500 mg’lık dozdan sonra % 63 iken, 1 veya 2 g (tablet formu) dozundan sonra
yaklaşık % 90’a yükselir.
Dağılım:
Parasetamol birçok vücut sıvısına eşit miktarda dağılır; tahmini dağılım hacmi 0.95 l/kg’dır.
Terapötik dozları takiben parasetamol plazma proteinlerine önemli oranda bağlanmaz.
Çocuklardaki dağılım kinetiği (Vd/F) erişkinlerdekine benzerdir.
Biyotransformasyon:
Terapötik dozlardan sonra parasetamolün plazma yarılanma ömrü 1.5-2.5 saat arasındadır.
Parasetamol karaciğerde metabolize olur ve insanda çok sayıda metabolitleri tanımlanmıştır.
İdrarla atılan majör metaboliti glukuronid ve sülfat konjugatıdır. Parasetamolün % 10 kadarı
minör bir yolla sitokrom P-450 karma fonksiyonlu oksidaz sistemi (başlıca CYP2E1 ve CYP3A4)
ile reaktif bir metabolit olan asetamidokinona dönüşür. Bu metabolit hızla indirgenmiş glutatyon
ile konjuge olur ve sistein ve merkaptürik asit konjugatları şeklinde atılır. Büyük miktarlarda
parasetamol alındığında hepatik glutatyon azalabilir ve vital hepatoselüler makromoleküllerine
kovalan olarak bağlanan hepatosit asetamidokinonun aşırı birikmesine yol açar. Bu da doz aşımı
durumunda görülebilen hepatik nekroza yol açar.
Çocuklarda (3-10 yaş) ve yenidoğanlarda (0-2 gün) parasetamolün başlıca metaboliti parasetamol
sülfattır.
Eliminasyon:
Tek dozu (1000 mg i.v.) takiben parasetamolün total vücut klirensi yaklaşık 5 mL/dak/kg’dır.
Parasetamolün renal klirensi idrar akış hızına bağlıdır, fakat pH’ye bağlı değildir. Uygulanan
ilacın %4’ten daha azı değişmemiş parasetamol halinde atılır. Sağlıklı bireylerde terapötik dozun
yaklaşık %85-95’i 24 saat içinde idrar ile atılır. Parasetamolün total eliminasyon hızı açısından
çocuklarla erişkinler arasında yaşla ilişkili bir farklılık yoktur.
Doğrusallık ve doğrusal olmayan durum:
Reaktif parasetamol metabolitlerinin karaciğer hücre proteinlerine bağlanması, hepatoselüler
hasara sebep olur. Terapötik dozlarda, bu metabolitler, glutatyon tarafından bağlanır ve nontoksik
konjugatlar oluştururlar. Ancak masif doz aşımı halinde, karaciğerin (glutatyon oluşumunu
kolaylaştıran ve teşvik eden) SH-donörleri deposu tükenir; ilacın toksik metabolitleri karaciğerde
birikir ve karaciğer hücre nekrozu gelişir ve bu da karaciğer fonksiyonunda bozulmaya ve giderek
hepatik komaya kadar ilerler. Pozolojiye uygun kullanıldığında farmakokinetiği doğrusaldır.
13 / 16Hastalardaki karakteristik özellikler
Renal yetmezlikte farmakokinetik: 2-8 saatler arasında ortalama plazma yarılanma ömrü normal
ve böbrek yetmezliği olan hastalarda aynıdır, fakat 8-24 saatler arasında böbrek yetmezliğinde
eliminasyon hızı azalır. Kronik renal yetmezlikte glukuronid ve sülfat konjugatlarında belirgin
birikme olur. Ana bileşiğin kısıtlı rejenerasyonuyla kronik böbrek yetmezliği olan hastalarda
biriken parasetamol konjugatlarında bir miktar ekstra eliminasyon oluşabilir. Kronik böbrek
yetmezliğinde parasetamol doz aralıklarını uzatmak tavsiye edilir. Hemodiyalizde parasetamol
plazma düzeyleri azalabileceğinden terapötik kan düzeylerini korumak için ilave parasetamol
dozları gerekebilir.
Hepatik yetmezlikte farmakokinetik: Hafif karaciğer hastalığı olan hastalardaki ortalama plazma
yarılanma ömrü normal bireylerdekine benzerdir, fakat ciddi karaciğer yetmezliğinde önemli
derecede uzar (yaklaşık % 75). Bununla beraber, yarılanma ömrünün uzamasının klinik önemi
açık değildir; çünkü karaciğer hastalığı olan hastalarda ilaç birikmesi ve hepatotoksisite olduğu
kanıtlanmamış ve glutatyon konjugasyonu azalmamıştır. Kronik stabil karaciğer hastalığı olan 20
hastaya 13 gün, günde 4 g parasetamol verilmesi karaciğer fonksiyonunda bozulmaya yol
açmamıştır. Hafif karaciğer hastalığında önerilen dozlarda alındığında parasetamolün zararlı
olduğu kanıtlanmamıştır. Bununla beraber, şiddetli karaciğer hastalığında, plazma parasetamol
yarılanma ömrü önemli derecede uzamıştır.
Yaşlılarda farmakokinetik: Genç ve yaşlı sağlıklı denekler arasında farmakokinetik parametrelerde
gözlenen farklılıkların klinik olarak önemli olduğu düşünülmemektedir. Bununla beraber serum
parasetamol yarılanma ömrünün belirgin derecede arttığını (yaklaşık % 84) ve parasetamol
klirensinin zayıf, hareketsiz ve yaşlı hastalarda sağlıklı genç kişilere nazaran azaldığını (yaklaşık
%47) düşündüren kanıtlar vardır.
Çocuklarda farmakokinetik: Çalışmalar 0-2 gün arasındaki yeni doğanlarda ve 3-10 yaş arasındaki
çocuklarda parasetamol majör metabolitinin parasetamol sülfat olduğunu göstermiştir.
Yetişkinlerdeki ve 12 yaş ve üzeri çocuklardaki veriler, majör metabolitin glukoronid konjugatı
olduğunu göstermiştir. Bununla beraber, parasetamolün genel eliminasyon hızında veya idrara
geçen toplam ilaç miktarında yaşa ilişkin önemli farklılıklar yoktur.
Klorfeniramin maleat
Emilim:
Etki 30 dakikada gelişir maksimal konsantrasyona 1-2 saat içerisinde ulaşır. Etki 4-6 saat sürer.
Yarılanma ömrü 12-15 saattir.
Dağılım:
Dolaşımda bulunan klorfeniraminin % 70’i proteinlere bağlı haldedir. Klorfeniramin vücutta,
santral sinir sistemi de dahil olmak üzere, geniş oranda dağılır.
Biyotransformasyon ve eliminasyon:
Karaciğerde belirgin oranda ilk-geçiş metabolizmasına uğrar. Klorfeniraminin farmakokinetiğinde
belirgin bireysel farklılıklar bulunmaktadır; yarı ömrü 2-43 saat arasında bildirilmiştir.
Klorfeniramin yüksek oranda metabolize edilir. Metabolitleri desmetil ve didesmetil
klorfeniramindir. Değişmeyen ilaç ve metabolitleri başlıca idrar yoluyla atılır.
Oksolamin sitrat
Emilim:
Ağız yoluyla verildiğinde absorpsiyondan sonra antitüssif etkisini 1 saat içinde gösterir ve bu etki
3-4 saat sürer.
14 / 16Dağılım:
Oral yolla verildiğinde absorpsiyondan sonra vücut dokularına dağılır. Özellikle bronş
mukozasına nüfuz ederek afferent sinir uçlarında anestezi oluşur ve impuls iletimini azaltır.
Biyotransformasyon:
Hidrolitik ayrışımla dietilamin ve nötral bir türeve metabolize olur. İlacın bir kısmı değişmemiş
molekül olarak vücuttan atılır.
Eliminasyon:
İdrarla vücuttan atılan ilacın % 10’u değişmemiş molekül şeklindedir, % 0,6’sı ise nötral türevler
ve hidrolizle oluşan dietilamin şeklindedir.
Doğrusallık/doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Parasetamol
Parasetamole ait elde edilmiş klinik dışı güvenlilik verileri, önerilen dozaj ve ürün kullanımı açısından
önemli bulgulara işaret etmemiştir.
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının sebebi
ise, muhtemelen, farelerde maddenin farklı bir metabolizmasının bulunması ve yenidoğan
sıçanlarda hepatik enzim sisteminin olgunlaşmamış olmasıdır. Akut toksisite belirtileri kusmaya
neden olmuştur.
Parasetamol erişkin sıçanlarda oral uygulama ardından hafif toksisite saptanmıştır. Yavru
sıçanlardaise hepatik enzim sisteminin olgunlaşmamış olması nedeniyle daha toksik bulunmuştur.
Akuttoksisite belirtileri kusmaya neden olmuştur. Kronik uygulamada kilo artışında azalma,
diürez,asidüri ve dehidratasyon ve enfeksiyona duyarlılık gibi etkiler gözlenmiştir.
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup, gerek hamileliğin
seyri gerekse doğmamış çocuk üzerinde herhangi bir olumsuz etki görülmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
Oksolamin sitrat
Çeşitli hayvan türleri üzerinde yapılan toksikolojik çalışmalar, oksolaminin iyi tolere edildiğini;
teratojenik veya mutajenik etkiler oluşturmadığını göstermiştir. Test edilen çeşitli hayvan
türlerinde oral LD 50 değerleri, 650-2500 mg/kg arasındadır.
Klorfeniramin maleat
Yeterli klinik öncesi deneyim bulunmamaktadır.
15 / 166. FARMASÖTİK ÖZELLİKLER
6.1. Yardımcı maddelerin listesi
Gliserin
Monopropilen glikol
PVP K90
Sodyum sakkarin
Sodyum siklamat
Sorbitol (% 70) (E420)
Sitrik asit monohidrat
Sodyum benzoat (E211)
Çilek aroması
Muz aroması
Ponso 4R (E124)
Deiyonize su
6.2. Geçimsizlikler
Uygulama dışı
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız. Açıldıktan sonra buzdolabında muhafaza ediniz.
6.5. Ambalajın niteliği ve içeriği
ASE-COLD; pilfer-proof yüksek yoğunluklu polietilen (HDPE) kapak ve düşük dansiteli
polietilen (LDPE) conta ile kapatılmış amber renkli cam şişede (Tip III) pazarlanmaktadır.
Her bir karton kutuda; 100 mL şurup içeren 1 adet şişe ve 1 adet 5 mL’lik kaşık bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Lilyum İlaç ve Kimya Sanayi Ticaret Limited Şirketi
Fatih Sultan Mehmet Mah. Poligon Cad. No: 8C/1 Ümraniye/İstanbul
0 850 885 21 99 (Pbx)
0 850 885 21 99 (Faks)
info@lilyumilac.com.tr
8. RUHSAT NUMARASI
2019/235
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.05.2019
Ruhsat yenileme tarihi: -
10. KÜB’ÜN YENİLENME TARİHİ
16 / 16