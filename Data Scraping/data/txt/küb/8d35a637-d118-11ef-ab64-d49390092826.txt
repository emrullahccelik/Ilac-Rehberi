KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOMİRPA 200 mg/50 mg tablet
2. KALİTATİF VE KANTİTATİF BİLEŞİM
Her bir 250 mg tablet;
Etkin madde:
Levodopa 200 mg
Benserazid hidroklorür 57,08 mg (50 mg benserazide eşdeğer miktarda)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Her iki yüzeyinde çift çentik olan yuvarlak soluk kırmızı tabletler
4. KLİNİK ÖZELLİKLER
4.1 Terapötik endikasyonlar
Parkinsonizm – idiyopatik post-ensefalitik.
Önceden geçirilmiş beyin cerrahisi DOMİRPA için bir kontrendikasyon değildir.
4.2 Pozoloji ve uygulama şekli
Pozoloji/uygulama sıklığı ve süresi:
Dozaj ve uygulama sıklığı hastaya göre değişiklik göstermekte olup, verilen bilgiler yalnızca
tavsiye amaçlıdır.
Yetişkinler
Hâlihazırda levodopa ile tedavi edilmeyen hastalar
Önerilen başlangıç dozu, günde üç veya dört kez bir adet levodopa/benserazid 62,5 mg kapsül
veya tablettir. Hastalığın ilerlemiş aşamada olması halinde, başlangıç dozu günde üç kez bir
adet DOMİRPA 100 mg/25 mg tablettir.
Tam bir terapötik etki elde edilene veya istenmeyen etkiler meydana gelene kadar günlük doz,
haftada bir veya iki kez bir adet DOMİRPA 100 mg/25 mg tablet ya da eşdeğeri ölçüde
artırılmalıdır.
Bazı yaşlı hastalarda, tedaviye günde bir veya iki kez bir adet levodopa/benserazid 62,5 mg
kapsül veya tablet ile başlamak yeterli olabilir, her üçüncü veya dördüncü gün bir kapsül veya
tablet artırılabilir.
Etkili doz genellikle, bölünmüş dozlar halinde günlük dört ila sekiz adet DOMİRPA 100 mg/25
mg tablet (iki ila dört adet DOMİRPA 200 mg/50 mg tablet) olup, hastaların çoğunda günde
altı adetten fazla DOMİRPA 100 mg/25 mg tablete ihtiyaç duyulmaz.
1/14Optimum iyileşme genelde bir ila üç haftada görülür, fakat DOMİRPA’nın tam terapötik etkisi
bir süre belirgin olmayabilir. Bu sebeple ortalama doz aralığının üzerinde doz artışı
düşünülmeden önce birkaç hafta beklenmesi önerilir. Buna rağmen yeterli iyileşmenin elde
edilmemesi halinde, DOMİRPA’nın dozu dikkatli şekilde artırılabilir. Günde on adetten fazla
DOMİRPA 100 mg/25 mg tablet (beş adet DOMİRPA 200 mg/50 mg tablet) nadiren gerekir.
Klinik yanıt olmamasından dolayı tedavinin başarısız olduğu sonucuna varılmadan önce
tedaviye en az altı ay devam edilmelidir.
Her hastanın kendi ihtiyaçlarına göre doz ayarlamasını kolaylaştırmak için levodopa/benserazid
62,5 mg kapsül veya tablet kullanılabilir. Tedaviye verilen yanıtta dalgalanma yaşayan
hastalara, günlük toplam doz değiştirilmeden, levodopa/benserazid 62,5 mg kapsül veya tablet
verilerek daha düşük ve daha sık doz uygulaması yapılabilir.
Optimum doz, DOMİRPA 100 mg/25 mg tablet kullanılarak belirlendikten sonra DOMİRPA
200 mg/50 mg tablet sadece idame tedavisi için kullanılır.
Hâlihazırda levodopa ile tedavi edilen hastalar
Aşağıdaki prosedür önerilir:
Tek başına levodopa uygulamasına son verilmeli ve ertesi gün DOMİRPA tedavisine
başlanmalıdır. Hastaya daha önce aldığı toplam 500 mg levodopa tablet veya kapsül sayısından
toplamda bir eksik sayıda DOMİRPA 100 mg/25 mg tablet başlanmalıdır (örneğin, hastanın
önceden günde 2 g levodopa alması halinde, ertesi gün üç adet DOMİRPA 100 mg/25 mg tablet
başlanmalıdır). Hasta bir hafta boyunca gözlemlenir ve gerekirse doz, yeni hastalar için
belirtilen şekilde artırılır.
Hâlihazırda diğer levodopa/dekarboksilaz inhibitörü kombinasyonları ile tedavi edilen
hastalar
Devam etmekte olan tedavi 12 saatliğine kesilmelidir. Levodopanın kesilmesinin olası etkilerini
en aza indirmek için tedaviyi geceden kesmek ve sabahına DOMİRPA tedavisine başlamak
faydalı olabilir. Başlangıç DOMİRPA dozu, günde üç veya dört kez bir adet
levodopa/benserazid 62,5 mg kapsül veya tablettir. Daha sonra bu doz, daha önce levodopa ile
tedavi edilmemiş hastalar için belirtilen şekilde artırılabilir.
DOMİRPA ile birlikte diğer anti-Parkinson ilaçlar verilebilir. Antikolinerjikler veya amantadin
gibi diğer anti-Parkinson ilaçlar ile yapılan mevcut tedavi, DOMİRPA tedavisine başlanırken
sürdürülmelidir. Ancak DOMİRPA tedavisi ilerledikçe ve terapötik etkiler görüldükçe, diğer
ilaçların dozunun düşürülmesi gerekebilir veya ilaçlar kademeli olarak kesilebilir.
Uygulama şekli:
DOMİRPA oral yoldan kullanım içindir. Yemeklerden 30 dakika önce veya yemeklerden 1 saat
sonra alınmalıdır.
DOMİRPA, protein bakımından zengin bir diyetle alındığında etkide azalma gözlenir.
2/14Özel popülasyonlara ilişkin ek bilgiler
Böbrek/Karaciğer yetmezliği:
Benserazid özellikle böbrek ve karaciğerde konsantre olur ve metabolitleri esas olarak idrar ile
atılır. DOMİRPA karaciğer fonksiyon testlerinde düzensizliklere ve böbrek üre artışına sebep
olabilir. Dikkat edilmelidir (bkz Bölüm 4.3).
Pediyatrik popülasyon:
25 yaşın altındaki hastalara verilmemelidir; bu sebeple, DOMİRPA’nın çocuklarda
kullanımıyla ilgili doz önerisinde bulunulmamıştır.
Geriyatrik popülasyon:
Levodopa toleransında yaşa bağlı bir azalma ortaya çıksa da DOMİRPA yaşlı hastalar
tarafından iyi tolere edilmektedir ve istenmeyen etkiler genelde rahatsızlık verici değildir.
4.3 Kontrendikasyonlar
DOMİRPA aşağıdaki durumlarda kontrendikedir:
- Levodopa, benserazid veya Bölüm 6.1’de listelenen yardımcı maddelerden herhangi birine
karşı aşırı duyarlılığı olduğu bilinen hastalara verilmemelidir.
- Hipertansif kriz riskinden dolayı selektif olmayan monoamin oksidaz (MAO) inhibitörleri
alan hastalara verilmemelidir (bkz. Bölüm 4.4). Bununla birlikte, selejilin ve rasajilin gibi
selektif MAO-B inhibitörleri veya moklobemid gibi selektif MAO-A inhibitörleri
kontrendike değildir. MAO-A ve MAO-B inhibitörlerinin kombinasyonunun etkisi, non-
selektif MAO inhibisyonuna eşittir ve bu nedenle bu kombinasyon DOMİRPA ile eş zamanlı
olarak verilmemelidir (bkz. Bölüm 4.5)
- Endokrin (ör. feokromositoma, hipertiroidizm, Cushing sendromu), böbrek veya karaciğer
fonksiyonu dekompanse olan, kalp hastalıkları (ör. şiddetli kardiyak aritmisi ve kalp
yetmezliği), psikotik bileşenli psikiyatrik hastalıkları veya kapalı açılı glokomu (intraoküler
basıncın kontrol altında kalması kaydıyla geniş açılı glokomda kullanılabilir) olan hastalara
verilmemelidir.
- 25 yaşın altındaki hastalara verilmemelidir (iskelet gelişimi tamamlanmış olmalıdır).
Yeterli doğum kontrolü uygulamayan, çocuk doğurma potansiyeli olan kadınlara veya gebelere
verilmemelidir. DOMİRPA alırken gebelik oluşması durumunda ilaç kullanımı
sonlandırılmalıdır (reçeteyi veren doktor tarafından tavsiye edildiği şekilde).
Levodopanın, malign melanomu aktive edebileceğine dair şüpheler oluşmuştur. Bu sebeple,
DOMİRPA, malign melanom öyküsü olan veya malign melanomu olabilecek kişilerde
kullanılmamalıdır.
4.4 Özel kullanım uyarıları ve önlemleri
Başka ilaçların DOMİRPA ile birlikte verilmesinin gerektiği durumlarda, hasta beklenmedik
istenmeyen etkiler veya artan etkiler açısından dikkatlice izlenmelidir.
Hassas bireylerde aşırı duyarlılık reaksiyonları oluşabilir.
3/14Levodopanın teorik olarak intraoküler (göz içi) basıncı yükseltme potansiyeli olduğundan açık
açılı glokomu olan hastalarda intraoküler basıncın düzenli olarak ölçülmesi tavsiye
edilmektedir.
Endokrin, renal, pulmoner veya kardiyovasküler hastalık, özellikle miyokard enfarktüsü veya
aritmi öyküsü varlığında; psikiyatrik rahatsızlıklar (ör. depresyon); hepatik bozukluk; peptik
ülser; osteomalazi; levodopanın kardiyovasküler etkilerinin yoğunlaşması olasılığından dolayı
sempatomimetik ilaçların gerekebileceği durumlarda (ör. bronşiyal astım); olası yüksek
hipotansif etkiden dolayı antihipertansif ilaçların kullanıldığı durumlarda, DOMİRPA
kullanılırken dikkatli olunmalıdır.
DOMİRPA önceden koroner arter bozuklukları, kardiyak aritmisi veya kalp yetmezliği olan
hastalarda kullanılırken dikkatli olunmalıdır (bkz. Bölüm 4.3). Tedavinin başlangıcında ve
tedavi süresince, bu hastaların kalp fonksiyonu düzenli olarak özel bir dikkatle izlenmelidir.
Ortostatik hipertansiyon risk faktörleri (ör. yaşlı hastalar, eşzamanlı olarak antihipertansif veya
ortostatik potansiyeli olan diğer ilaçlar alındığında) veya öyküsü olan hastaların özellikle tedavi
başlangıcında veya doz artışlarında yakından izlenmesi önerilir.
DOMİRPA’nın kan hücresi sayımında düşüşe (ör. hemolitik anemi, trombositopeni ve
lökopeni) neden olduğu bildirilmiştir. Birkaç vakada, agranülositoz ve pansitopeni bildirilmiş
olup bu durum ne DOMİRPA ile ilişkilendirilmiş ne de DOMİRPA’nın etkisi göz ardı
edilmiştir. Bu sebeple, tedavi süresince kan hücresi sayımı periyodik olarak
değerlendirilmelidir.
Depresyon, Parkinson hastalığı olan hastalarda, klinik tablonun bir parçası olabilir ve
DOMİRPA ile tedavi edilen hastalarda da ortaya çıkabilir. Tüm hastalar, intihar düşüncesi olsun
veya olmasın psikolojik değişiklikler ve depresyon açısından dikkatle izlenmelidir.
DOMİRPA, ürünün aşırı kullanımına yol açan dopamin disregülasyon sendromuna sebep
olabilir. Parkinson hastalarının küçük bir alt grubu, bilişsel ve davranışsal rahatsızlıktan
şikâyetçidir; bu durum hastaların, motor bozukluklarının tedavisi için, tıbbi önerinin aksine
gerekli dozların oldukça üzerinde ilaç almasıyla doğrudan ilişkilendirilebilir.
DOMİRPA aniden kesilmemelidir. Preparatın ani olarak kesilmesi, yaşamı tehdit eden
nöroleptik malign sendrom (hiperpreksi ve kas rijiditesi, olası psikolojik değişiklikler ve yüksek
serum kreatinin fosfokinaz düzeyleri, ciddi vakalarda miyoglobinüri, rabdomiyoliz gibi ek
belirtiler ve akut böbrek yetmezliği) ile sonuçlanabilir. Bu tür belirti ve bulguların bir
kombinasyonu ortaya çıkarsa, hasta tıbbi gözetim altında tutulmalıdır, gerekirse hastaneye
yatırılmalıdır; hızlı ve uygun semptomatik tedavi verilmelidir. Uygun değerlendirme
sonrasında DOMİRPA tedavisine yeniden devam edilebilir.
4/14Dekarboksilaz inhibitörünün varlığında, piridoksin (vitamin B6) tarafından kolaylaştırılan
periferik levodopa transformasyonuna karşı koruma sağlandığı için DOMİRPA ile birlikte
piridoksin kullanılabilir.
Levodopa, somnolans ve ani olarak uykuya dalma atakları ile ilişkilendirilmiştir. Günlük
aktiviteler esnasında ani olarak uykuya dalma (bazı vakalarda farkında olmadan veya uyarı
belirtileri olmaksızın) çok seyrek olarak bildirilmiştir. Hastalara bu konuda bilgi verilmelidir
ve levodopa tedavisi esnasında araba veya makine kullanırken dikkatli olmaları tavsiye
edilmelidir. Somnolans ve/veya ani olarak uykuya dalma atağı yaşamış olan hastalar araba
veya makine kullanmaktan kaçınmalıdır. Ayrıca, dozun azaltılması veya tedavinin
sonlandırılması düşünülebilir (bkz. Bölüm 4.7).
Dürtü kontrol bozuklukları
Hastalar, dürtü kontrol bozukluklarının gelişimi açısından düzenli olarak izlenmelidir. Hastalar
ve hasta bakıcıları, dopamin agonistleri ve/veya DOMİRPA dahil levodopa içeren diğer
dopaminerjik tedaviler alan hastalarda patolojik kumar oynama, yüksek libido, hiperseksüelite,
kompülsif harcama veya satın alma, aşırı yeme veya kompülsif yeme dahil dürtü kontrol
bozukluklarına ilişkin davranışsal semptomların meydana gelebileceği konusunda
bilgilendirilmelidir. Bu tür semptomların gelişmesi halinde tedavinin gözden geçirilmesi
önerilir.
Malign melanom
Epidemiyolojik çalışmalar, Parkinson hastalarının, melanom gelişmesi açısından genel
popülasyondan daha büyük risk taşıdığını göstermiştir (takriben 2-6 kat daha yüksek).
Gözlemlenen yüksek riskin Parkinson hastalığından mı yoksa Parkinson hastalığının tedavisi
için kullanılan levodopa gibi diğer faktörlerden mi kaynaklandığı kesin değildir. Bu sebeple
hastalara ve hekimlere, herhangi bir endikasyon için DOMİRPA kullanılırken düzenli olarak
melanom takibi yapmaları önerilir. İdeal olanı, uygun kalifikasyona sahip kişiler (ör.
dermatologlar) tarafından periyodik cilt muayeneleri yapılmasıdır.
Etkileşimlerle ilgili uyarılar
Hastaya genel anestezi gerekiyorsa, halotan durumu dışında, normal DOMİRPA rejimine
ameliyata mümkün olduğunca yakın bir zamana kadar devam edilmelidir. Halotan ile yapılan
genel anestezide, DOMİRPA tedavisi alan hastalarda kan basıncında dalgalanmalar ve/veya
aritmiler oluşabileceğinden, DOMİRPA cerrahi müdahaleden 12 - 48 saat önce kesilmelidir.
DOMİRPA tedavisine ameliyattan sonra devam edilebilir; doz kademeli olarak preoperatif
düzeye yükseltilmelidir.
Bir hasta acil ameliyata girecekse, DOMİRPA kullanımı bırakılmamışsa halotan ile anesteziden
kaçınılmalıdır.
İrreversibl selektif olmayan MAO inhibitörleri alan hastalara levodopa-benserazid
uygulanacaksa, MAO inhibitörünün kesilmesi ile levodopa-benserazid tedavisinin başlaması
5/14arasında en az 2 hafta ara verilmelidir. Aksi takdirde hipertansif kriz gibi istenmeyen etkilerin
ortaya çıkması muhtemeldir (bkz. Bölüm 4.3).
Dopamin reseptör bloke edici özelliklere sahip antipsikotiklerin, özellikle D2-reseptör
antagonistlerinin birlikte uygulanması, levodopa-benserazidin anti-Parkinson etkilerini
antagonize edebilir, bu nedenle dikkatli olunmalı ve hasta, anti-Parkinson etki kaybı ve
Parkinson semptomlarının kötüleşmesi açısından dikkatle gözlemlenmelidir.
Levodopa-benserazidin sempatomimetikler (epinefrin, norepinefrin, izoproterenol veya
amfetamin gibi sempatik sinir sistemini uyaran ajanlar) ile birlikte uygulanması etkilerini
güçlendirebilir, bu nedenle bu kombinasyonlar önerilmez. Eşzamanlı uygulama gerekliyse,
kardiyovasküler sistemin yakın gözetimi esastır ve sempatomimetik ajanların dozunun
azaltılması gerekebilir.
Bir COMT inhibitörü ile adjuvan tedaviye başlanırken, levodopa-benserazid dozunun
azaltılması gerekli olabilir.
Levodopa-benserazid tedavisine başlandığında, levodopa bir süre etkisini göstermeye
başlamadığından antikolinerjikler aniden kesilmemelidir.
Antikolinerjikler, amantadin, selejilin, bromokriptin ve dopamin agonistleri ile kombinasyona
izin verilir, ancak tedavinin hem istenen hem de istenmeyen etkileri yoğunlaşabilir. Levodopa-
benserazid veya diğer maddenin dozunun azaltılması gerekebilir.
Laboratuvar testleri
Tedavi esnasında karaciğer, hemapoetik, böbrek ve kardiyovasküler fonksiyonlar ile kan hücre
sayımları periyodik olarak kontrol edilmelidir.
Diyabeti olan hastalarda, sık sık kan şekeri testinden geçmeli ve anti-diyabetik ajanların dozu
kan şekeri düzeylerine göre ayarlanmalıdır.
DOMİRPA tedavisiyle iyileşme gösteren hastalara, hızlı hareketlenme yaralanma riskini
artırabileceği için, normal aktivitelerine kademeli olarak dönmeleri önerilmelidir.
4.5 Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
Antikolinerjik bir ilaç olan triheksifenidilin DOMİRPA’nın standart dozaj formu ile birlikte
verilmesi sonucunda, levodopa absorpsiyonunun hızı azalır fakat miktarı değişmez. Kontrollü
salım levodopa-benserazid kombinasyonu ile birlikte verilen triheksifenidil, levodopanın
farmakokinetiğini etkilemez.
Demir sülfat, levodopanın maksimum plazma konsantrasyonunu ve eğri altı alanını (EAA) %30-
50 azaltır. Demir sülfat ile birlikte tedavi sırasında, hastaların tümünde değil ama bazılarında,
klinik olarak anlamlı farmakokinetik değişiklikler gözlenmiştir.
6/14Rauwolfia alkoloidleri (rezerpin), tetrabenazin, metoklopramid, fenotiyazinler, tiyoksantenler,
bütirofenonlar, amfetaminler ve papaverin gibi merkezi amin mekanizmaları ile etkileşen
opioidler ve ilaçlardan mümkün olduğunca kaçınılmalıdır. Ancak kullanımlarının zorunlu
görülmesi halinde, potansiyalizasyon, antagonizm veya diğer etkileşimler ve beklenmedik
istenmeyen etkiler açısından son derece dikkatli olunmalı ve yakından izleme sürdürülmelidir.
Metoklopramid, levodopanın emilim oranını artırır.
Domperidon, bağırsakta levodopanın emilimini artırmasının bir sonucu olarak levodopanın
biyoyararlanımını artırabilir.
Farmakodinamik etkileşimler:
Dopamin reseptör bloke edici özellikleri olan antipsikotiklerle (özellikle D2-reseptör
antagonistleri) eşzamanlı olarak uygulanması, DOMİRPA’nın anti-Parkinson etkilerini
antagonize edebilir; bu nedenle, birlikte uygulanırken dikkatli olunmalı, hasta anti-Parkinson
etkinin kaybı ve Parkinson semptomlarının kötüleşmesi açısından yakından takip edilmelidir.
Halihazırda antihipertansif alan hastaların tedavisine levodopa ve dekarboksilaz inhibitörü
kombinasyonları eklendiğinde semptomatik ortostatik hipotansiyon oluşmuştur.
Antihipertansif ilaç tedavisi alan hastalarda DOMİRPA’nın tedavisine dikkatle başlanması
gerekir. Gerektiğinde, ilaçlardan biri için potansiyel doz ayarlamasına imkan vermek amacıyla
kan basıncının izlenmesi gerekir.
DOMİRPA’nın sempatomimetikler (sempatik sinir sistemini stimüle eden epinefrin,
norepinefrin, izoproterenol veya amfetamin gibi ajanlar) ile eşzamanlı kullanımı
sempatomimetiklerin etkilerini artırabilir, bu sebeple belirtilen bu kombinasyonlar önerilmez.
Eşzamanlı kullanımın gerekli olduğunun kanıtlanması halinde, kardiyovasküler sistemin yakın
şekilde takip edilmesi gerekir ve sempatomimetik ajanların dozunun azaltılması gerekebilir.
İrreversibl selektif olmayan MAO inhibitörleri alan hastalarda DOMİRPA verilirse, MAO
inhibitörlerinin kesilmesi ile DOMİRPA’ya başlanması arasında en az iki haftalık bir ara
olmalıdır. Aksi takdirde, hipertansif kriz gibi istenmeyen etkiler meydana gelebilir (bkz. Bölüm
4.3). Selejilin ve rasajilin gibi selektif MAO-B inhibitörleri ve moklobemid gibi selektif MAO-A
inhibitörleri, levodopa-benserazid tedavisindeki hastalara reçete edilebilir. Etkinlik ve tolerans
göz önüne alınarak, hastanın bireysel ihtiyacına göre levodopa dozunun yeniden ayarlanması
tavsiye edilir. MAO-A ve MAO-B inhibitörleri kombinasyonunun etkisi, non-selektif MAO
inhibisyonuna eşittir ve bu nedenle bu kombinasyon DOMİRPA ile birlikte verilmemelidir (bkz.
Bölüm 4.3).
Antikolinerjikler, amantadin, selejilin, bromokriptin ve dopamin agonistleri ile kombinasyon
yapılabilir, ancak bu tedavinin hem istenen hem de istenmeyen etkilerinin şiddetini artırabilir.
DOMİRPA veya diğer ilacın dozunu azaltmak gerekebilir. Bir katekol-O-metil transferaz
(COMT) inhibitörü ile adjuvan tedaviye başlarken, DOMİRPA’nın dozunun azaltılması gerekli
olabilir. DOMİRPA tedavisi başladığında antikolinerjikler aniden bırakılmamalıdır çünkü
levodopanın etkisi bir süre başlamayabilir.
7/14Levodopa; katekolaminler, keton cisimleri, kreatinin, ürik asit ve glukoz ile ilişkili laboratuvar
testlerinin sonuçlarını etkileyebilir. İdrar tahlili, keton cisimcikleri açısından yanlış pozitif
sonuç verebilir. Levodopa tedavisinin tiroid fonksiyon testlerinde protireline verilen yanıtı
inhibe ettiği bildirilmiştir.
DOMİRPA kullanan hastalarda Coombs testleri hatalı pozitif sonuç verebilir.
DOMİRPA, protein bakımından zengin bir diyetle alındığında etkide azalma gözlenir.
Levodopa, bir büyük nötral amino asittir (LNAA) ve gastrik mukoza ve kan-beyin bariyeri
boyunca taşınmak için diyet proteinlerinden gelen LNAA'larla yarışır.
Dopamin reseptör bloke edici özelliklere sahip antipsikotiklerin (özellikle D2 reseptör
antagonisteri) birlikte uygulanması levodopa-benserazidin anti-Parkinson etkilerini antagonize
edebilir. Levodopa bu ilaçların antipsikotik etkilerini azaltabilir. Bu ilaçlar dikkatle birlikte
uygulanmalıdır.
Halotanla yapılan genel anestezi: Levodopa-benserazid, halotanla genel anestezi yapılması
gereken cerrahi müdahaleden 12-48 saat önce kesilmelidir, çünkü kan basıncında dalgalanmalar
ve/veya aritmiler oluşabilir. Diğer anestezikler ile genel anestezi için Bölüm 4.4’e bakınız.
Özel popülasyonlara ilişkin ek bilgiler
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
DOMİRPA yeterli doğum kontrolü uygulamayan, çocuk doğurma potansiyeli olan kadınlarda,
kontrendikedir (bkz. Bölüm 4.3 ve Bölüm 5.3).
Levodopa-benserazid alırken gebelik oluşması durumunda ilaç kullanımı sonlandırılmalıdır
(reçeteyi veren doktor tarafından tavsiye edildiği şekilde).
Gebelik dönemi
DOMİRPA, gebelikte kontrendikedir. Gebeliğin kontrolü için tedavi öncesinde bir gebelik testi
önerilir.
Doğum süreci ve doğum
Levodopa-benserazidin doğum sürecinde ve doğum sırasında güvenli kullanımı
belirlenmemiştir.
8/14Laktasyon dönemi
Levodopa-benserazidin emzirme döneminde güvenli kullanımı belirlenmemiştir.
Benserazidin anne sütüne geçip geçmediği bilinmemektedir. DOMİRPA tedavisi gerekli olan
anneler bebeklerini emzirmemelidir, zira yenidoğanda iskelet malformasyonları oluşumu
önlenemez.
Üreme yeteneği/fertilite
Fertilite üzerine çalışma yapılmamıştır.
4.7 Araç ve makine kullanımı üzerindeki etkiler
DOMİRPA’nın araç ve makine kullanma yeteneği üzerinde önemli bir etkisi olabilir.
Levodopa ile tedavi edilen ve somnolans ve/veya ani uyku epizotları yaşayan hastalar, uyanıklık
düzeyinde yaşadıkları bozukluk kendilerini ve başkalarını ciddi sakatlık ve ölüm riski altına
soktuğunda, bu tür reküren epizotlar ve somnolans hali ortadan kalkana kadar araç kullanmayı
bırakma konusunda bilgilendirilmelidir (bkz. Bölüm 4.4).
4.8 İstenmeyen etkiler
Aşağıdaki istenmeyen etkiler, spontan vaka raporlarına ve literatüre dayalı olarak levodopa-
benserazid ile pazarlama sonrası deneyimlerde belirlenmiştir. İstenmeyen etkiler sistem organ
sınıfı (SOC) ve sıklığa göre şu şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Hemolitik anemi, lökopeni, trombositopeni
Metabolizma ve beslenme hastalıkları
Bilinmiyor: İştah azalması
Psikiyatrik hastalıklar
Bilinmiyor: Dopamin düzensizliği sendromu, konfüzyon durumu, depresyon,
ajitasyon*, anksiyete*, uykusuzluk*, halüsinasyon*, delüzyon*,
dezoryantasyon*, patolojik kumar oynama, libidoda artış, hiperseksüalite,
kompulsif alışveriş, çok fazla yeme, yeme bozukluğu belirtisi.
Sinir sistemi hastalıkları
Bilinmiyor: Tat almada bozukluk (agüzi), disguzi, diskinezi (koreiform ve atetoik),
tedaviye yanıtta dalgalanmalar, donma epizotları, doz sonu kötüleşmesi,
açık ve kapalı fenomeni (on-off fenomeni), huzursuz bacak sendromu,
somnolans, ani uyku basması
9/14Kardiyak hastalıklar
Bilinmiyor: Aritmi
Vasküler hastalıklar
Bilinmiyor: Ortostatik hipotansiyon
Gastrointestinal hastalıklar
Bilinmiyor: Bulantı, kusma, ishal, tükürükte renk değişikliği, dilde renk değişikliği
dişte renk değişikliği, ağız mukozasında renk değişikliği
Hepato-biliyer hastalıklar
Bilinmiyor: Transaminaz artışı, alkalin fosfataz artışı, gamma-glutamiltransferaz
artışı
Deri ve deri altı doku hastalıkları
Bilinmiyor: Prurit, döküntü
Böbrek ve idrar yolu hastalıkları
Bilinmiyor: Kanda üre artışı, idrarda renk değişikliği
*Bu olaylar özellikle yaşlı ve önceden bu tür rahatsızlık öyküsü olanlarda ortaya çıkabilir.
Dürtü Kontrol Bozuklukları:
Dopamin agonistleri ve/veya DOMİRPA dahil levodopa içeren diğer dopaminerjik tedaviler
alan hastalarda patolojik kumar oynama, yüksek libido, hiperseksüalite, kompülsif harcama
veya satın alma, aşırı yeme veya kompülsif yeme gibi dürtü kontrol bozuklukları meydana
gelebilir (bkz. Bölüm 4.4).
Sinir Sistemi Bozuklukları:
Levodopa ile tedavi edilmiş olanlar dahil Parkinson hastalarında, hafif elasyon, anksiyete,
ajitasyon, uykusuzluk, sersemlik, depresyon, agresyon, delüzyonlar, halüsinasyonlar, geçici
dezoryantasyon ve psikozların “açığa çıkması” dahil olmak üzere psikiyatrik rahatsızlıklar
yaygındır.
Tedavinin ileri evrelerinde, diskinezi (koreiform veya ateotik) ortaya çıkabilir. Bu durum, doz
azaltımı ile ortadan kaldırılabilir veya tolere edilebilir hale getirilebilir. Uzun süreli tedavi ile
terapötik cevaplarda dalgalanma da gözlenebilir.
Bunlara donma epizotları, doz sonu kötüleşmesi ve “açık-kapalı” etkisi de dahildir. Bu durum
genellikle, dozda yapılan ayarlama ve daha küçük tek dozların daha sık olarak verilmesi ile
ortadan kaldırılabilir veya tolere edilebilir hale getirilebilir. Terapötik etkiyi artırmak için bunun
ardından dozu tekrar artırma denemesi yapılabilir. Levodopa-benserazid somnolans ve çok
nadiren aşırı gün içi somnolans ve ani uyku basması epizotları ile ilişkilendirilmiştir.
10/14Huzursuz Bacak Sendromu: Augmentasyon gelişimi (semptomlarda gece/akşamdan itibaren
öğlene doğru ve sonraki gece dozunun alınmasından önce akşama doğru zaman kayması) uzun
süreli dopaminerjik tedavinin en yaygın istenmeyen etkisidir.
Gastrointestinal Bozukluklar:
- Genellikle tedavinin başlarında ortaya çıkan istenmeyen gastrointestinal etkiler,
DOMİRPA’nın düşük proteinli bir ara öğün veya içecek eşliğinde alınması veya dozun
yavaşça artırılması ile büyük ölçüde kontrol edilebilir.
- Levodopa tedavisi ile gastrointestinal kanama bildirilmiştir.
- İzole vakalarda tat kaybı ya da tat almada değişiklik bildirilmiştir.
Vasküler Bozukluklar:
Ortostatik şikayetler DOMİRPA dozunun azaltılmasından sonra genellikle düzelir.
Diğer:
Levodopa ile birlikte cilt kızarması ve terleme bildirilmiştir.
Araştırmalar:
İdrar rengi değişebilir;genellikle beklediğinde koyulaşan hafif kırmızı bir renk). Bu
değişiklikler, metabolitlerden dolayıdır ve endişe edilmesini gerektirmez.
Tükürük, dil, dişler veya ağız mukozası gibi diğer vücut sıvıları veya dokuları da renk
değişikliğine uğrayabilir veya boyanabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Belirtiler
Doz aşımının belirtileri, niteliksel olarak terapötik dozlarda uygulanan DOMİRPA’nın yan
etkilerine benzerdir ama daha şiddetli olabilir.
Aşırı doz kardiyovasküler istenmeyen etkilere (örn. kardiyak aritmiler), psikiyatrik
rahatsızlıklara (örn. konfüzyon ve insomni), gastrointestinal etkilere (örn. bulantı ve kusma) ve
anormal istem dışı hareketlere neden olabilir (bkz. Bölüm 4.8).
Tedavi ve yönetim
Hastanın vital bulgularının takip edilmesi ve klinik durumunun endikasyonuna göre
destekleyici tedavi uygulanması önerilmektedir. Özellikle kardiyovasküler etkiler için (ör:
11/14antiaritmikler) veya merkezi sinir sistemi etkileri için (ör: solunum uyarıcıları, nöroleptikler)
semptomatik tedavi gerekli olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Levodopa ve dekarboksilaz inhibitörleri
ATC kodu: N04BA02
Etki mekanizması
DOMİRPA anti-Parkinson bir ajandır. Levodopa dopaminin metabolik öncüsüdür. Dopamin,
Parkinson hastalarının striatumunda, pallidumunda ve substantia nigrasında (siyah madde)
ciddi şekilde tükenmiştir ve levodopa kullanımının bu merkezlerde bulunan dopamin düzeyini
artırdığı düşünülmektedir.
Ancak, dopa dekarboksilaz enzimi tarafından levodopanın dopamine dönüştürülmesi de
ekstraserebral dokularda gerçekleşir. Sonuç olarak tam terapötik etki elde edilemeyebilir ve yan
etkiler meydana gelebilir.
Levodopayla birlikte levodopanın ekstraserebral dekarboksilasyonunu bloke eden periferal
dekarboksilaz inhibitörünün eklenmesinin önemli avantajları vardır; bunlar azalmış gastro-
intestinal istenmeyen etkiler, tedavinin başlangıcında daha hızlı cevap alınması ve doz rejiminin
daha basit olmasıdır. DOMİRPA klinik çalışmalarda en iyi sonuçları sağladığı gösterilen
levodopa ve benserazidin 4:1 oranında kombinasyonudur.
Her replasman tedavisi gibi, DOMİRPA ile uzun süreli tedavi gerekli olacaktır.
5.2 Farmakokinetik özellikler
Genel özellikler
Emilim:
Doz öncesi kan tahlillerinde düşük seviyelerde endojen levodopa görülür.
DOMİRPA’nın oral uygulamasından sonra, levodopa ve benserazid başlıca ince barsağın
çoğunlukla üst bölümlerinden hızlıca absorbe olur ve bu kısımdaki absorbsiyon, bölgeden
bağımsızdır. Etkileşim çalışmaları, tek başına levodopa uygulamasıyla karşılaştırıldığında
benserazidle birlikte uygulanan levodopanın emiliminin daha yüksek olduğunu göstermektedir.
DOMİRPA’nın oral alımından yaklaşık 1 saat sonra, levodopanın maksimum plazma
konsantrasyonlarına ulaşılır.
Standart DOMİRPA kullanımı ile levodopanın mutlak biyoyararlanımı % 98’dir.
Levodopanın maksimum plazma konsantrasyonu ve absorbsiyon miktarı (EAA) dozla orantılı
olarak artar (50-200 mg levodopa). Pik levodopa plazma konsantrasyonu % 30 daha düşüktür ve
DOMİRPA standart bir öğünden sonra verildiğinde daha geç oluşur. Gıda alımı levodopa
absorpsiyonunu genel olarak %15 kadar azaltmaktadır ancak bu değişken olabilir.
12/14Dağılım:
Levodopa gastrik mukoza ve kan beyin bariyerini doyurulabilir bir transport sistemi ile geçer.
Plazma proteinlerine bağlanmaz.
Levodopanın tersine, benserazid terapötik dozlarda kan beyin bariyerini geçmez. Benserazid
başlıca böbrek, akciğer, ince barsak ve karaciğerde toplanır.
Biyotransformasyon:
Levodopa metabolizmasının 2 ana yolu, daha sonra minör derecede norepinefrine ve daha büyük
ölçüde inaktif metabolitlere dönüştürülen dopamin oluşturmak üzere dekarboksilasyon ve
eliminasyon yarı ömrü yaklaşık 15 saat olan ve DOMİRPA’nın terapötik dozlarını alan hastalarda
biriken 3-O-metildopayı oluşturan O-metilasyondur. Benserazid ile birlikte uygulandığında
levodopanın azalmış periferik dekarboksilasyonu, levodopa ve 3-O-metildopa'nın daha yüksek
plazma seviyelerine yansır.
Benserazid, barsak mukozası ve karaciğerde trihidroksibenzilhidrazine hidroksillenir. Bu
metabolit, aromatik aminoasit dekarboksilazın güçlü bir inhibitörüdür.
Eliminasyon:
Periferik dekarboksilaz inhibitörü benserazidin varlığında, levodopanın eliminasyon yarı-ömrü
yaklaşık 1,5 saattir. Parkinson hastalığı olan yaşlılarda, eliminasyon yarı-ömrü biraz
(yaklaşık %25) daha uzundur. Levodopanın plazmadan klirensi yaklaşık 430 mL/dak’dır.
Benserazid hemen hemen tamamen metabolize olarak elimine olur. Metabolitler esas olarak
idrarla (%64) ve daha az miktarda feçesle (%24) atılır.
5.3 Klinik öncesi güvenlilik verileri
Bkz. Bölüm 4.6 Gebelik ve laktasyon
6. FARMASÖTİK ÖZELLİKLERİ
6.1 Yardımcı maddelerin listesi
Dokusat sodyum
Demir oksit kırmızı
Etil selüloz
Kolloidal silika anhidrus
Mikrokristalin selüloz
Prejelatinize nişasta
Mannitol
Kalsiyum hidrojen fosfat anhidrus
Krospovidon
Magnezyum stearat
6.2 Geçimsizlikler
Yoktur.
13/146.3 Raf ömrü
24 ay
6.4 Saklamaya yönelik özel tedbirler
25oC altındaki oda sıcaklığında saklayınız.
6.5 Ambalajın niteliği ve içeriği
DOMİRPA 200 mg/50 mg tablet ürünümüzün ambalaj malzemesi olarak 30 ml’lik HDPE şişe ve
çocuk korumalı kapak kullanılmıştır. Her şişe içerisinde 1 g desikant bulunur. Bir karton kutu
içerisinde 30 tablet içeren HDPE şişe ve kullanma talimatı birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad.
No: 1 34303 Küçükçekmece / İSTANBUL
Tel: 0212 692 92 92
Faks: 0212 697 00 24
E-mail: saba@sabailac.com.tr
8. RUHSAT NUMARASI
2021/546
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.12.2021
Ruhsat yenileme tarihi:
10. KÜB’ÜN YENİLENME TARİHİ
14/14