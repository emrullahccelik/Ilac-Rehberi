KULLANMA TALİMATI
UYARI: TENDİNİT VE TENDON YIRTILMASI (kasları kemiklere bağlayan  
dokularda iltihaplanma veya yırtılma), PERİFERAL NÖROPATİ (merkezden uzak  
sinirlerde herhangi bir nedenle görülen bozukluklar - duyu kaybı), SANTRAL SİNİR  
SİSTEMİ (merkezi sinir sistemi) ETKİLERİ VE MYASTENİA GRAVİS’İN (bir tür  
kas güçsüzlüğü hastalığı) ŞİDDETLENMESİNİ DE İÇEREN CİDDİ ADVERS  
REAKSİYONLAR
• QUFONS’un etkin maddesi olan levofloksasin de dâhil olduğu florokinolonlar adı verilen 
antibiyotik grubu aşağıdaki gibi sakatlığa yol açan ve geri dönüşümsüz yan etkilere neden 
olabilir:
o Tendinit (tendon iltihabı) ve tendon (kasları kemiklere bağlayan bağlar) yırtılması 
o Periferal nöropati (sinirlerin zarar görmesi)
o Merkezi sinir sistemi etkileri (halüsinasyon (olmayan şeyler görme, duyma veya 
hissetme), anksiyete (kaygı hali), depresyon, intihar eğilimi, insomnia (uyku bozuklukları), 
şiddetli baş ağrısı ve konfüzyon (ani zihin karışıklığı)
Bu reaksiyonlardan herhangi birinin gözlendiği hastalarda QUFONS kullanımını derhal 
bırakmalı ve florokinolon kullanımından kaçınılmalıdır.
• QUFONS da dâhil olmak üzere florokinolonlar, myastenia gravisli (kas güçsüzlüğüne yol 
açan bir hastalık) hastalarda kas güçsüzlüğünü şiddetlendirebilir. Bilinen myastenia gravis 
öyküsü olanlarda QUFONS kullanımından kaçınılmalıdır.
• QUFONS’un da dâhil olduğu florokinolon grubu ilaçların ciddi yan etkilerle ilişkili 
olduğu bilindiğinden aşağıdaki endikasyonlarda başka alternatif yoksa kullanılabilir.
o Bakterilerin neden olduğu yüz kemiklerinin içindeki hava boşluklarının akut 
iltihabı (Akut bakteriyel sinüzit)
o Komplike olmayan üriner enfeksiyon (erişkinlerde görülen üriner sistemin yapısal 
ve anatomik bozukluklarının eşlik etmediği, sağlıklı bireylerde görülen enfeksiyonlar) 
o Kronik bronşitin akut bakteriyel alevlenmesi (akciğerdeki bronş tüplerinin 
zarlarının kalıcı iltihaplanması durumunun yeniden şiddetlenmesi)
QUFONS 500 mg film kaplı tablet  
Ağızdan alınır.
• Etkin madde:  Her film tablet 500 mg levofloksasine eşdeğer 512,46 mg levofloksasin 
hemihidrat içerir.
• Yardımcı maddeler:  Hidroksipropilmetil selüloz, krospovidon, Avicel PH 102, sodyum 
stearil fumarat, tabcoat TC-pembe [polietilen glikol, polisorbat, titanyum dioksit 
(E171), kinolin sarısı (E104), indigo karmin (E132), gün batımı sarısı (E110)].
1/8
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. QUFONS nedir ve ne için kullanılır?
2. QUFONS’u kullanmadan önce dikkat edilmesi gerekenler
3. QUFONS nasıl kullanılır?
4. Olası yan etkiler nelerdir?
5. QUFONS’un saklanması
Başlıkları yer almaktadır.
1. QUFONS nedir ve ne için kullanılır?
QUFONS dahil florokinolonlar akut bakteriyal sinüzit, kronik bronşitin akut  
bakteriyel alevlenmesi ve komplike olmayan üriner enfeksiyonlarda (idrar yolu  
enfeksiyonlarında) alternatif tedavi seçeneklerinin varlığında ciddi yan etki riski  
nedeniyle kullanılmamalıdır. Buna ilave olarak üriner enfeksiyonlarda  
antibiyogramla duyarlılık kanıtlanması gerekmektedir.
QUFONS’un etkin maddesi florokinolon grubu bir antibiyotik olan levofloksasindir.
QUFONS 500 mg Film Tablet, 7 film tabletlik blister ambalajda bulunur.
QUFONS, çeşitli bakterilerin neden olduğu aşağıdaki enfeksiyonların tedavisinde 
kullanılır:
• Sinüzit
• Uzun süredir devam eden nefes alma zorluğu olan hastalardaki solunum yolları 
enfeksiyonları
• Zatürre
• İdrar yolu enfeksiyonları
• Deri ve yumuşak doku enfeksiyonları
• Prostat enfeksiyonu
2/8
2. QUFONS’u kullanmadan önce dikkat edilmesi gerekenler  
QUFONS’u aşağıdaki durumlarda KULLANMAYINIZ
• Eğer QUFONS’un etken maddesi olan levofloksasin ya da bileşimindeki herhangi 
bir maddeye karşı alerjiniz var ise kullanmayınız. (yardımcı maddeler listesine 
bakınız)
• Sara (epilepsi) hastalığınız var ise kullanmayınız. Aksi takdirde kasılma 
(konvülziyon) riski artar.
• Daha önce, florokinolon sınıfı bir antibiyotik tedavisi ile bağlantılı tendon 
problemleri (örneğin: tendon iltihabı) ile karşılaştıysanız QUFONS kullanmayınız. 
Çünkü, QUFONS ile de, tendon yırtılması veya benzeri problemlerle 
karşılaşabilirsiniz.
• 18 yaşından küçüklerde kullanmayınız. Büyüyen kemiklerin kıkırdaklarına zarar 
verebilir.
• Hamile iseniz
• Emzirmekte iseniz
• Kalp atımlarınızda aksama var ise kullanmayınız.
QUFONS’u aşağıdaki durumlarda DİKKATLİ KULLANINIZ
QUFONS dâhil florokinolonlar, sakatlığa sebep olabilen ve potansiyel olarak geri 
dönüşümsüz ciddi yan etkilerle ilişkilendirilmiştir. Yaygın olarak görülen yan etkiler kas- 
iskelet ve periferal sinir sistemi (tendinit (tendon iltihabı) ve tendon (kasları kemiklere 
bağlayan bağlar) yırtılması, tendonlarda şişme veya iltihaplanma, karıncalanma veya 
uyuşma, kol ve bacaklarda uyuşukluk, kas ağrısı, kas güçsüzlüğü, eklem ağrısı, eklemlerde 
şişme gibi), artralji (eklem ağrısı), myalji (kas ağrısı), periferal nöropati (sinirlerin zarar 
görmesi), merkezi sinir sistemi etkileridir (halüsinasyon (olmayan şeyler görme, duyma 
veya hissetme), anksiyete (kaygı hali), depresyon, intihar eğilimi, insomnia (uyku 
bozuklukları), şiddetli baş ağrısı ve konfüzyon (ani zihin karışıklığı) (“4. Olası yan etkiler 
nelerdir?” bölümüne bakınız).
Bu yan etkiler, QUFONS başladıktan sonra saatler ya da haftalar içinde görülebilir. Her yaş 
grubundan veya önceden mevcut risk faktörleri olmayan hastalar, bu yan etkileri 
yaşamıştır.
Herhangi bir ciddi yan etkinin ilk bulgularının veya belirtilerinin ortaya çıkması durumunda 
QUFONS derhal kesilmelidir. Ayrıca, florokinolonlarla bağlantılı olarak bu ciddi advers 
reaksiyonlardan herhangi birini yaşayan hastalarda QUFONS dâhil florokinolonların 
kullanımından kaçınılmalıdır.
• QUFONS’u kullandığınızda ışığa olan hassasiyetiniz artacaktır. Bu yüzden, tedavi 
süresince solaryuma girmeyiniz ve güneş altında durmamaya dikkat ediniz.
• Böbrek yetmezliğiniz varsa bunu doktorunuza bildiriniz. QUFONS’un kullanımı ile 
ilgili doktorunuzun talimatlarına dikkat ediniz.
3/8
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
QUFONS’un yiyecek ve içecek ile kullanılması:
QUFONS’u yemek sırasında veya yemek aralarında herhangi bir zamanda alabilirsiniz. 
Hamilelik
İlacı kullanmadan önce doktorunuza veya eczacınıza danışınız.
Hamile iseniz QUFONS kullanmayınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
Emziriyorsanız QUFONS kullanmayınız; bebeğiniz üzerinde olumsuz etkilere yol açabilir. 
Araç ve makine kullanımı
• Bu ilacın baş dönmesi, uyku hali, görüş bozuklukları gibi yan etkileri, konsantre 
olma ve reaksiyon gösterme yeteneğinizi zayıflatabilir.
• Konsantre olma ve reaksiyon gösterme yeteneğinizin zayıfladığını hissediyorsanız 
araç ve makine kullanmayınız, benzer faaliyetlerde bulunmayınız.
QUFONS’un içeriğinde bulunan bazı yardımcı maddeler hakkında önemli bilgiler
QUFONS 0,078 mg gün batımı sarısı içerir. Gün batımı sarısı alerjik reaksiyonlara sebep 
olabilir.
QUFONS sodyum stearil fumarat içerir. Sodyum stearil fumarat alerjik reaksiyonlara yol 
açabilir.
Ayrıca her bir tablette 0.78 mg sodyum içerir. Bu nedenle sınırlı sodyum diyeti 
uygulayanlarda dikkatli kullanılmalıdır.
Diğer ilaçlar ile birlikte kullanımı
• Mide duvarını koruyan ilaçlar (magnezyum veya alüminyum içeren antiasit, 
sukralfat) veya demir içeren ilaçlar
• Astım tedavisinde kullanılan ilaçlar (teofilin)
• Nonsteroidal analjezik-antiinflamatuvar ilaçlar (etofenamat)
• Siklosporin
4/8
• K vitamininin etkisini azaltan veya önleyen ilaçlar (varfarin) 
kullanıyorsanız ya da son zamanlarda kullandıysanız doktorunuza ve eczacınıza bilgi 
veriniz.
Eğer reçeteli ya da reçetesiz herhangi bir ilacı şu anda kullanıyorsanız veya son  
zamanlarda kullandınız ise lütfen doktorunuza veya eczacınıza bunlar hakkında bilgi  
veriniz.
3. QUFONS nasıl kullanılır?
Uygun kullanım ve doz/uygulama sıklığı için talimatlar:
• Doktorunuz tarafından önerildiği şekilde kullanınız. Önerilenden fazla miktarda ilaç 
kullanmayınız. Genel olarak kullanılan doz, günde bir tablettir.
• Tedavinin süresi, enfeksiyonunuzun türüne ve şiddetine bağlıdır.
Uygulama yolu ve metodu:
QUFONS’u çiğnemeden bir bardak su ile yutunuz.
Değişik yaş grupları:
Çocuklarda kullanım:
Levofloksasin’in, çocuklarda ve 18 yaş altında (adolesanlarda) güvenilirliği ve etkinliği 
kanıtlanmamıştır. Bu nedenle 18 yaşından küçük olanlarda kullanmayınız.
Yaşlılarda kullanım:
Yaşlı hastalarda böbrek fonksiyonları yeterli düzeyde ise doz ayarlanmasına gerek yoktur.
Özel kullanım durumları:
Böbrek yetmezliği:
Hafif böbrek yetmezliği olan hastalarda doz ayarlanması gerekmez. Ağır ve orta şiddetli 
böbrek yetmezliği olan hastalarda ve diyaliz hastalarında doz doktorun önereceği şekilde 
azaltılmalıdır.
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur.
Kendinizi iyi hissetseniz bile ilacınızı doktorunuzun tavsiye ettiği süre boyunca almaya 
devam ediniz. Herhangi bir yan etkiden dolayı bırakmanız gerektiğini hissederseniz, bir 
sonraki dozu almadan önce doktora başvurunuz.
Eğer QUFONS’ un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla QUFONS kullandıysanız:
QUFONS’ dan kullanmanız gerekenden fazlasını kullanmışsanız bir doktor veya eczacı ile
5/8
konuşunuz.
Doktora ya da hastaneye giderken ilacınızı yanınızda götürünüz.
Aşırı doz kullanımı halinde, bilinç bulanıklığı, baş dönmesi, bilinç bozukluğu gibi merkezi 
sinir sistemi belirtileri ve anormal kalp ritmi gibi kalp rahatsızlıkları görülebilir.
QUFONS’u kullanmayı unutursanız:
Tabletinizi zamanında almayı unutursanız hatırladığınız zaman alınız. Ancak bir sonraki 
tabletinizin saati gelmiş veya yaklaşmışsa ek doz almadan normal tedavinizi sürdürünüz.
Unutulan dozları dengelemek için çift doz almayınız.  Bu durum, aşırı doz almanıza neden 
olabilir.
Birden fazla dozu almayı unuttuysanız doktorunuza bildiriniz.
QUFONS ile tedavi sonlandırıldığındaki oluşabilecek etkiler  
QUFONS ile tedavi sonlandırıldığında herhangi bir olumsuz etki beklenmez.
4. Olası yan etkiler nelerdir?
Tüm ilaçlar gibi, QUFONS’un içeriğinde bulunan maddelere duyarlı olan kişilerde yan 
etkiler olabilir.
Aşağıdakilerden biri olursa, QUFONS’u kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:
• Solunum güçlüğü
• Yüzün, dudakların, dilin ve boğazın şişmesi
• Bu kullanma talimatının başlangıcında belirtilmiş olan reaksiyonlar 
Bunların hepsi çok ciddi yan etkilerdir.
Eğer bunlardan sizde mevcut ise, sizin QUFONS’a karşı ciddi alerjiniz var demektir. Acil 
tıbbi müdaheleye veya hastaneye yatırılmanıza gerek olabilir.
Bu çok ciddi yan etkilerin hepsi oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya  
size en yakın hastanenin acil bölümüne başvurunuz:
• Kasılma (konvülziyonlar)
• Bilinç bulanıklığı (konfüzyon), var olmayan şeyler görmek (halüsinasyon)
• Deride kızarma, kabarma, dökülme
• Normalden az idrar yapma veya hiç yapamama
6/8
• Titreme veya ürperme
• Kolay yaralanma veya kanama, anormal güçsüzlük
• Olağan dışı düşünceler veya davranışlar
• Baş dönmesi, mide ağrısı, vücut sıcaklığında azalma, iştah kaybı, idrarın koyu
renkli olması, dışkının kil renkli olması, sarılık (deri veya gözlerin sararması)
• Eklemlerinizin yakınında ani ağrı veya şişme (özellikle kol veya ayak bileğinde)
• Hissizlik, yanma, karıncalanma hissi
• Sulu veya kanlı ishal
• Myastenia gravisin şiddetlenmesi
Bunların hepsi ciddi yan etkilerdir. Acil tıbbi müdahale gerekebilir.
Ciddi yan etkiler çok seyrek görülür.
Aşağıdakilerden herhangi birini fark ederseniz, doktorunuza söyleyiniz:
• Huzursuzluk veya endişe
• Baş dönmesi, kusma, ishal, mide ağrısı
• Baş ağrısı, uyuşukluk, sersemlik
• Uyku problemleri (uyuyamama)
• Vajinada kaşıntı
• Deride hafif kaşıntı
Bunlar QUFONS’un hafif yan etkileridir.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.
5. QUFONS’un saklanması
QUFONS’ u çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra QUFONS’ u kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz
7/8
Eğer üründe ve/veya ambalajında bozukluk fark ederseniz QUFONS’u kullanmayınız.
Ruhsat sahibi:  RDC İlaç Araştırma ve Geliştirme San. A.Ş.
Yenimahalle / Ankara
Üretim yeri:  My Farma İlaç San. ve Tic. A.Ş.
Tepeören-Tuzla / İstanbul
Bu kullanma talimatı ../../.... tarihinde onaylanmıştır.
8/8
