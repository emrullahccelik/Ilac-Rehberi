KISA ÜRÜN BİLGİSİ
1. BEŞERİ TIBBİ ÜRÜNÜN ADI
RONOCİT 500 mg/4 ml I.M./I.V. ampul
Steril
2. KALİTATİF VE KANTİTATİF BİLEŞİM
Etkin madde:
Sitikolin monosodyum (500 mg sitikoline eşdeğer) 522,52 mg
Yardımcı maddeler:
Sodyum hidroksit y.m. (pH ayarı için)
Yardımcı maddeler listesi için bakınız bölüm 6.1.
3. FARMASÖTİK FORM
Ampul.
Berrak, renksiz ya da kahverengimsi sarı çözelti, pratik olarak partikülsüz.
4. KLİNİK ÖZELLİKLER
4.1. Terapötik endikasyonlar
 İskemik inmenin akut döneminde;
 İskemik ve hemorajik inmenin iyileşme dönemlerinde;
 Travmatik beyin hasarının akut ve iyileşme dönemlerinde esas tedavilere ek olarak
kullanılmalıdır.
Özel endikasyonlar
Beyin hasarlarında intrakraniyal basıncı düşürmek için mannitol ve kortikosteroidler gibi
ilaçların reçetelenmesi gerekir.
İntrakraniyal hemorajda sitikolin dozu, tek doz uygulamada 500 mg’ı aşmamalıdır. Bu
durumda doz bölünmelidir (günde 2-3 defa 100-200 mg.).
1/74.2. Pozoloji ve uygulama şekli
Pozoloji, uygulama sıklığı ve süresi
Yavaş intravenöz enjeksiyon (5 dakika boyunca) veya damla yolu (dakikada 40-60 damla)
formunda intravenöz uygulama için reçete edilir. İntravenöz uygulama intramüsküler
uygulamadan daha çok tercih edilir. İntramüsküler enjeksiyonda, aynı bölgeye enjeksiyon
tekrarından kaçınılmalıdır.
İskemik felç ve travmatik beyin hasarının akut periyodu: Teşhis zamanından itibaren tavsiye
edilen doz her 12 saatte bir 1000 mg’dır. Tedavi süresi 6 haftadan daha az değildir. Tedavinin
başlamasından sonraki 3-7 gün içinde ya intramusküler enjeksiyon (günde 1-2 enjeksiyon) ya
da oral uygulama (yutma kabiliyeti bozulduysa) yapılır.
İskemik ve hemorajik felcin iyileşme periyodu, travmatik beyin hasarının iyileşme periyodu:
Tavsiye edilen doz günde 500-2000 mg’dır. Doz ve tedavi süresi semptom şiddetine bağlıdır.
Uzun süreli bilinç bozuklukları sırasında ilacın devamlı uygulanması, hastalığın birinci
evresinden itibaren mümkündür.
Yaşlı hastalar, İ.V. ve İ.M. uygulamasından sonra RONOCİT dozlarının düzeltilmesine
ihtiyaç duymaz.
Ampulün İ.V. veya İ.M. uygulaması için olan çözelti tek doz uygulama için dizayn edilir.
Ampul açıldıktan hemen sonra çözelti kullanılmalıdır. İlaç her türlü İ.V. izotonik çözelti ve
dekstroz çözeltileri ile geçimlidir.
Uygulama şekli
Ronocit intravenöz ya da intramüsküler olarak uygulanabilir.
2/7Özel popülasyonlara ilişkin ek bilgiler
Pediatrik popülasyon:
18 yaşın altındaki çocuk ve gençlerde ilacın etkililiği ve güvenliliği saptanmamıştır.
Böbrek/Karaciğer Yetmezliği
Böbrek/Karaciğer Yetmezliği bulunan hastalarda ilacın etkililiği ve güvenliliği sistematik
olarak değerlendirilmemiştir.
Geriyatrik popülasyon (≥ 65 yaş)
Geriyatri hastalarında RONOCİT kullanımının güvenliliği ile ilgili yeterince veri yoktur.
Kullanımı önerilmez.
4.3. Kontrendikasyonlar
 İlaca veya ilacın bileşenlerinden herhangi birine karşı duyarlılık,
 Vagotoni (parasempatik sinir sistemi tonusunun hakim olması).
4.4. Özel kullanım uyarıları ve önlemleri
Büyük dozdaki sitikolin, kalıcı intra kranial kanama ataklarında serebral kan akımında artışa
neden olabilir.
Yeterli bilgi olmadığından hamilelik ve emzirme döneminde sitikolin kullanımından
kaçınılmalıdır.
Alkolle birlikte kullanılmamalıdır.
Araç ve makine kullanırken dikkat edilmelidir.
RONOCİT, her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Sitikolin levodopanın etkilerini arttırır.
İlaç, meklofenoksat içeren ilaçlarla birlikte uygulanmamalıdır.
Ronocit hemostatik ajanlar, intrakraniyal antihipertansif ajanlar ve bilinen perfüzyon
sıvılarıyla birlikte uygulanabilir.
3/74.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar RONOCİT tedavisi almakta iken uygun bir
doğum kontrol yöntemi (kontrasepsiyon) kullanma konusunda hekimine danışılmalıdır.
Gebelik dönemi
Sitokin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
RONOCİT gerekli olmadıkça gebelik döneminde kullanılmamalıdır.
Laktasyon dönemi
Sitikolinin anne sütüne geçip geçmediği bilinmemektedir. Bebek için potansiyel zarar göz
önüne alınarak, anneler RONOCİT kullanırken emzirmemeleri konusunda uyarılmalıdır.
Üreme yeteneği / Fertilite
Üreme yeteneği ve fertilite üzerinde herhangi bir etki bildirilmemiştir.
4.7. Araç ve makine kullanımı üzerindeki etkiler
Hastalar tedavi boyunca, araç kullanırken ve yüksek psikomotor reaksiyon hızı gerektiren
hareketler yaparken dikkatli olmalıdır.
4.8. İstenmeyen etkiler
Klinik çalışmaların toplu analizinde tedavi ile ilişkili olan istenmeyen etkiler aşağıdaki
kategorilere göre listelenmiştir: çok yaygın ≥1/10; yaygın ≥ 1/100 ila <1/10; yaygın
olmayan ≥1/1.000 ila <1/100; seyrek ≥1/10.000 ila <1/1.000; çok seyrek <1/10.000;
bilinmiyor: eldeki verilerden hareketle tahmin edilemiyor.
Bağışıklık sistemi hastalıkları:
Bilinmiyor: Anafilaktik şok
4/7Sinir sistemi hastalıkları
Bilinmiyor : Uykusuzluk, baş ağrısı, baş dönmesi, eksitasyon, titreme, felç olmuş uzuvlarda
hissizlik, parasempatik sinir sisteminin stimülasyonu
Vasküler hastalıklar:
Bilinmiyor: Ateş, belirli durumlarda kısa süreli hipotansif etki
Gastrointestinal hastalıklar
Bilinmiyor: Karın ağrısı, iştahsızlık, karaciğer enzim aktivitesinde
değişim.
Deri ve deri altı doku hastalıkları
Bilinmiyor: Döküntü, deri kaşıntısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İlacın düşük toksisitesinden dolayı terapötik dozları aşan durumlarda bile doz aşımı
tanımlanmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Diğer Psikostimülan ve Nootropikler çeşitli vasküler
ilaçlar.
ATC Kodu: N06BX06
Sitikolin, hücre membranının (esas olarak fosfolipitler) ultrayapısal anahtar bileşenlerinin
öncüsü olarak geniş bir etki spektrumuna sahiptir: Zarar görmüş hücre membranlarının
iyileşmesini kolaylaştırır, fosfolipazın etkisini inhibe eder, fazla serbest radikal oluşumunu
engeller ve apoptoz mekanizmalarına etki ederek hücre ölümünü engeller.
5/7Lezyonal dokunun hacmini azaltır, akut felç periyodunda kolinerjik transmisyonu geliştirir.
Post travmatik komanın süresini ve travmatik beyin hasarındaki nörolojik semptomların
şiddetini azaltır.
Sitikolin ile uzun tedavi mümkündür. Çünkü sitikolin nefes, nabız ve kan basıncı üzerine etki
etmez.
5.2. Farmakokinetik özellikler
Emilim:
Sitikolin intravenöz ve intramüsküler enjeksiyonlardan sonra iyi absorbe olur.
Dağılım: Sitikolin, sitidinik nükleotidler ve nükleik asitlerdeki, yapısal fosfolipitler ve sitidin
fraksiyonlarındaki kolin fraksiyonlarının hızlı girişiyle beyin yapısına önemli derecede
dağılır.
Biyotransformasyon : Kolin ve sitidin oluşturarak karaciğerde metabolize edilir. Parenteral
uygulamadan sonra kolin, plazma konsantrasyonları önemli derecede artar.
Eliminasyon: Sitikolin dozunun sadece %15’i insan vücudundan elimine edilir. %3’ünden
daha azı böbrek yoluyla, yaklaşık %12’si dışarı verilen CO ile elimine edilir.
2
5.3. Klinik öncesi güvenlilik verileri
Mutajenite:
Veri bulunmamaktadır.
Genotoksisite:
Veri bulunmamaktadır.
Üreme ve gelişim toksisitesi:
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Derişik hidroklorik asit
6/7Enjeksiyonluk su
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel uyarılar
25°C'nin altındaki oda sıcaklığında saklanmalıdır.
6.5. Ambalajın niteliği ve içeriği
5 ampul separatöre ambalajlanır.
Her karton kutu 1 adet separatör ve 1 adet kullanma talimatı içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/ İstanbul
8. RUHSAT NUMARASI
2015/257
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 06.03.2015
Son yenileme tarihi:
10. KÜB’ÜN YENİLENME TARİHİ
7/7