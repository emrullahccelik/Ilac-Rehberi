KISA ÜRÜN BİLGİSİ
1. BEŞERİ TIBBİ ÜRÜNÜN ADI
İHTİYOL ES HEALTH PHARMA % 10 merhem
2. KALİTATİF VE KANTİTATİF BİLEŞİM
Etkin maddeler:
Her bir gram merhem 100 mg ihtiyol içerir.
Yardımcı maddeler:
Lanolin (koyun yünü yağından elde edilmiştir) 100 mg / g
Yardımcı maddeler için 6.1’e bakınız.
3. FARMASÖTİK FORM
Merhem
Koyu kahverengi renkli, özel kokulu, homojen görünümlü merhem
4. KLİNİK ÖZELLİKLER
4.1. Terapötik endikasyonlar
Lokal antiseptik özelliği vardır. İrritan özelliğinden dolayı kronik iltihaplanmaların, çıbanların,
sivilcelerin olgunlaşıp, içlerinin temizlenmesinde yardımcıdır.
Aşağıda sıralanmış olan hastalıklarda topikal antiseptik olarak kullanılabilir:
 Akne
 Cilt apsesi
 Egzama
 Furankülöz
 Psöriazis
Ayrıca diğer antiseptiklerle birlikte; erizipel, lupus eritematoz gibi cilt hastalıklarının
tedavisine yardımcıdır.
4.2. Pozoloji ve uygulama şekli
Pozoloji / uygulama sıklığı ve süresi:
İHTİYOL ES HEALTH PHARMA, doktor tavsiyesi ve kontrolünde kullanılmalıdır.
Doktor tarafından başka bir şekilde tavsiye edilmemişse, her gün veya gün aşırı hastalıklı
bölgeye lokal olarak sürülür.
Rahatsızlığın bulunduğu bölge uygulamadan önce oksijenli su ile iyice temizlenip
kurulanmalıdır.
Steril gazlı bez üzerine sürülen bir miktar merhem yara üzerine uygulanır. Merhem sürüldükten
sonra üzeri gazlı bezle kapatılmalıdır.
Uygulama şekli:
Merhem ince bir tabaka halinde, steril gazlı bez ile yara bölgesine topikal olarak uygulanır.
1Özel popülasyonlara ilişkin ek bilgiler:
Böbrek / Karaciğer yetmezliği:
İHTİYOL ES HEALTH PHARMA’nın böbrek veya karaciğer yetmezliği olan hastalarda
kullanımı araştırılmamıştır.
Pediyatrik popülasyon:
İHTİYOL ES HEALTH PHARMA’nın çocuklarda kullanımı araştırılmamıştır. Uygulama
tedaviye göre hekim tarafından ayarlanır. Bu popülasyonda İHTİYOL ES HEALTH
PHARMA, çocuk ve bebeklerin ciltlerinin daha hassas olmasından dolayı, dikkatli bir şekilde
kullanılmalıdır.
Geriyatrik popülasyon:
İHTİYOL ES HEALTH PHARMA’nın yaşlılarda kullanımı araştırılmamıştır. Uygulama
tedaviye göre hekim tarafından ayarlanır.
4.3. Kontrendikasyonlar
İHTİYOL ES HEALTH PHARMA’ya veya İHTİYOL ES HEALTH PHARMA’nın
içeriğindeki yardımcı maddelerden herhangi birisine karşı aşırı duyarlılığı olduğu bilinen
kişilerde kullanılmamalıdır.
4.4. Özel kullanım uyarıları ve önlemleri
İHTİYOL ES HEALTH PHARMA, göze ve mukozalara temas ettirilmemelidir. Haricen
kullanılır. Kullanıldıktan sonra eller iyice yıkanmalıdır. Kullanım sırasında enfekte bölge
sıkılarak ya da bastırarak iltihap çıkarılmaya çalışılmamalıdır.
Merhem doktor tavsiyesi olmadan tatbik edilmemelidir. Beklenmeyen bir etki görüldüğünde
doktora başvurulmalıdır.
Bu ürün lanolin içermektedir. Lokal deri reaksiyonlarına (örneğin, kontakt dermatite) neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
İHTİYOL ES HEALTH PHARMA’nın doğum kontrol yöntemlerine etkisine ilişkin veri
bulunmamaktadır.
Gebelik dönemi
İHTİYOL ES HEALTH PHARMA’nın gebe kadınlarda kullanımına yönelik araştırma
bulunmadığından doktora danışılmadan kullanılmamalıdır.
Laktasyon dönemi
Bu ilacın anne sütüne geçip geçmediği bilinmemektedir. Birçok ilacın anne sütüne geçtiği
bilindiğinden emzirmekte olan annelerde dikkatle kullanılmalıdır.
2Üreme yeteneği / Fertilite
Bilinen herhangi bir etkisi yoktur.
4.7. Araç ve makine kullanımı üzerindeki etkiler
İHTİYOL ES HEALTH PHARMA’nın araç veya makine kullanma becerisini etkilediğini
gösteren veri yoktur.
4.8. İstenmeyen etkiler:
Advers ilaç reaksiyonlarının sıklık ve şiddeti sınıflandırması şu şekildedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve deri altı doku hastalıkları
Yaygın: Deride renk değişikliği
Yaygın olmayan: Kaşıntı, kırmızılık, alerjik reaksiyonlar
Seyrek: Deride irritasyon, izole olgularda kesecik oluşumu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Tedavi sırasında yanlışlıkla doz aşılırsa, uygulamaya son verilmeli ve hasta uygulanan ilaçla
ilişkili belirti ve semptomlar açısından izlenmelidir. Gerektiğinde semptomatik ve destek
tedaviler uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Diğer antiseptik ve dezenfektanlar
ATC Kodu: D08AX
İHTİYOL ES HEALTH PHARMA, ham petrol özelliğinde karışımın sülfürik asit ile muamele
edilerek suda çözünür hale getirilmiş şeklidir. İHTİYOL ES HEALTH PHARMA içerdiği
sülfon formundaki kükürde bağlı zayıf antiseptik etki gösterir.
%10'luk merhemlerı egzama, furonküloz, psöriasis ve akne gibi cilt hastalıklarında
topikalantiseptik olarak kullanılır. Formüldeki İHTİYOL ES HEALTH PHARMA, sürüldüğü
yerdeki kan damarlarını daraltarak ve dokuların suyunu çekerek olgunlaşmamış yaraların
olgunlaşmasını sağlayarak tedaviye yardımcı olur. İHTİYOL ES HEALTH PHARMA Merhem
yüksek oranda kükürt içerir; kullanım sırasında idrarda kükürt oranının arttığına dair bazı
kayıtlar bulunmaktadır.
35.2. Farmakokinetik özellikler
Genel özellikler
Emilim:
İHTİYOL ES HEALTH PHARMA, merhem olarak kullanıldığı alanın yüzeyine bağlı olarak
deriden emilir.
Dağılım:
Dağılıma ilişkin veri bulunmamaktadır.
Biyotransformasyon:
Metabolizmasına ilişkin yeterli veri bulunmamaktadır.
Eliminasyon:
İdrarla atılır.
Doğrusallık / doğrusal olmayan durum:
Geçerli değil.
5.3. Klinik öncesi güvenlilik verileri
Veri mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Lanolin (koyun yünü yağından elde edilmiştir)
Vazelin
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki sıcaklıklarda saklayınız.
6.5. Ambalajın niteliği ve içeriği
Beyaz kapak ile kapatılmış 20 g’lık alüminyum tüp primer ambalaj içerisinde ve karton kutuda
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”’lerine uygun olarak imha edilmelidir.
7. RUHSAT SAHİBİ
ES Health Pharma İlaç San ve Tic. Ltd. Şti.
Ataşehir/İstanbul
48. RUHSAT NUMARASI:
08.11.2023-2023/453
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 08.11.2023
Ruhsat yenileme tarihi :
10. KÜB’ÜN YENİLENME TARİHİ
5