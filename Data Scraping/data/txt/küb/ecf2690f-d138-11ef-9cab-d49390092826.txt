KISA ÜRÜN BİLGİSİ
1. BEŞERİ TIBBİ ÜRÜNÜN ADI
EZOXİD 2mg/ml I.V. İnfüzyon İçin Çözelti İçeren Flakon
2. KALİTATİF VE KANTİTATİF BİLEŞİM
Etkin maddeler:
Her bir ml çözeltide 2 mg linezolid.
Yardımcı madde(ler):
Sodyum sitrat 2,10 mg/ml
Sodyum klorür 9 mg/ml
Sodyum hidroksit 0,30 mg/ml
Glikoz monohidrat 50 mg/ml
Yardımcı maddeler için bkz. 6.1
3. FARMASÖTİK FORM
İnfüzyon çözeltisi
Açık sarı renkli, berrak, homojen çözelti.
4. KLİNİK ÖZELLİKLER
4.1. Terapötik endikasyonlar
EZOXİD aşağıda belirtilen mikroorganizmaların duyarlı suşları tarafından
oluşturulan aşağıdaki enfeksiyonların tedavisinde endikedir. EZOXİD’in Gram
negatif patojenlere karşı klinik etkinliği yoktur ve Gram negatif enfeksiyon
tedavisinde endike değildir. Eş zamanlı bir Gram negatif patojen saptanırsa ya da
şüphelenilirse spesifik bir Gram negatif etkili antibakteriyel tedavi gerekir.
- Vankomisine-dirençli Enterococcus faecium enfeksiyonları: Bakteriyeminin
eşlik ettiği vakalar da dahil olmak üzere.
- Nozokomiyal pnömoni: Staphylococcus aureus (metisiline duyarlı ve dirençli
suşlar) veya Streptococcus pneumoniae (çoklu-ilaç dirençli suşlar [MDRSP] dahil)
tarafından oluşturulan.
- Deri ve deri yapılarına ait komplike enfeksiyonlar (diyabetik ayak
enfeksiyonları dahil, osteomiyelitin eşlik etmediği): Staphylococcus aureus
(metisiline duyarlı ve dirençli suşlar), Streptococcus pyogenes veya Streptococcus
agalactiae tarafından oluşturulan. EZOXİD komplike deri ve yumuşak doku
enfeksiyonlarında sadece, mikrobiyolojik testler ile enfeksiyonun duyarlı Gram
pozitif bakterilere bağlı olduğu kanıtlandığı durumlarda endikedir. EZOXİD Gram
negatif patojenlere bağlı enfeksiyonlarda etkin değildir. EZOXİD, komplike deri
ve yumuşak doku enfeksiyonlarında Gram negatif organizmalara bağlı
enfeksiyonlar eşlik ettiği biliniyor veya şüpheleniliyor ise sadece başka bir
alternatif tedavi seçeneğinin olmadığı durumda kullanılmalıdır. Bu durumda,
Gram negatif organizmalara karşı tedavi eşzamanlı olarak başlatılmalıdır.
EZOXİD dekübitus ülserli hastalarda çalışılmamıştır.
1- Deri ve deri yapılarına ait komplike olmayan enfeksiyonlar: Staphylococcus
aureus (sadece metisiline duyarlı suşlar) veya Streptococcus pyogenes tarafından
oluşturulan.
- Toplumdan edinilmiş pnömoni: Bakteriyeminin eşlik ettiği vakalar da dahil
olmak üzere Streptococcus pneumoniae (çoklu-ilaç dirençli suşlar [MDRSP] dahil)
veya Staphylococcus aureus (sadece metisiline duyarlı suşlar) tarafından
oluşturulan.
MDRSP aşağıda belirtilen antibiyotiklerin iki ya da daha fazlasına dirençli suşları
belirtmektedir: penisilin, ikinci kuşak sefalosporinler, makrolidler, tetrasiklin ve
trimetoprim/sülfametoksazol.
4.2. Pozoloji ve uygulama şekli
Pozoloji / Uygulama sıklığı ve süresi:
Yetişkinler:
Enfeksiyonların tedavisi için, EZOXİD’in önerilen dozajları aşağıdaki tabloda
verilmiştir. EZOXİD dozları 12 saatte bir uygulanır. Metisiline dirençli
Staphylococcus aureus enfeksiyonu olan erişkin hastalar 12 saatte bir EZOXİD
600 mg ile tedavi edilmelidir.
EZOXİD için dozaj şeması
Dozaj ve uygulama yolu Önerilen
tedavi süresi
Enfeksiyon* Pediyatrik Yetişkinler ve
hastalar (0-11 Gençler (12-
yaş)** 18 yaş arası)
Bakteriyeminin eşlik ettiği
vakalar da dahil olmak üzere
8 saatte bir 10 12 saatte bir
vankomisine dirençli 14-28 gün
mg/kg IV 600 mg IV
Enterococcus faecium
enfeksiyonları
Nozokomial pnömoni
Deri ve deri yapılarına ait
komplike enfeksiyonlar 8 saatte bir 10 12 saatte bir
Bakteriyeminin eşlik ettiği mg/kg IV 600 mg IV
10-14 gün
vakalar da dahil olmak üzere
toplumdan edinilmiş pnömoni
Deri ve deri yapılarına ait Yetişkinlerde:
< 5 yaş: 8 saatte
komplike olmayan enfeksiyonlar 12 saatte bir
bir 10 mg/kg IV
400 mg IV
5-11 yaş : 12 10-14 gün
Gençlerde: 12
saatte bir 10
saatte bir 600
mg/kg IV
mg IV
* Belirtilen patojenler sonucu oluşan (bkz. Bölüm 4.1. Terapötik endikasyonlar)
** 7 günden küçük prematüre (gebelik süresi < 34 hafta) yeni doğanlarda tedaviye 12
2saatte bir 10 mg/kg ile başlanmalıdır. Klinik cevap yetersizliğinde 8 saatte bir 10
mg/kg dozuna çıkılması değerlendirilmelidir. Tüm yeni doğanlarda,doğumun 7.
gününden itibaren doz 8 saatte bir 10 mg/kg olmalıdır.
Kontrollü klinik çalışmalarda, tüm enfeksiyonlar için tedavi protokolünde
tanımlanan süre 7 - 28 gündür. Toplam tedavi süresi, tedavi eden klinisyen
tarafından enfeksiyonun yerine, şiddetine ve hastanın klinik cevabına göre
belirlenmiştir.
İntravenöz uygulamadan oral uygulamaya geçildiğinde doz ayarlaması gerekli
değildir.
Uygulama şekli:
İntravenöz kullanım içindir. EZOXİD IV enfüzyon solüsyonu 30-120 dakika
içinde intravenöz enfüzyon seklinde uygulanmalıdır.
Özel popülasyonlara ilişkin ek bilgiler:
Böbrek yetmezliği:
Doz ayarlamasına gerek yoktur (bkz. 5.2 Farmakokinetik özellikler ve 4.4 Özel
kullanım uyarıları ve önlemleri).
İleri derecede böbrek yetmezligi (kreatinin klerensi < 30 ml/dk):
Doz ayarlamasına gerek yoktur. İleri derecede böbrek yetmezliği olan hastalarda,
klinik önemi bilinmemekle beraber, EZOXİD’in iki primer metabolitine maruz
kalma miktarının (10 katına kadar) artması nedeniyle, EZOXİD, bu tip hastalarda
sadece potansiyel yarar teorik riskin üzerindeyse dikkatle kullanılmalıdır.
Hemodiyaliz tedavisinin ilk üç saatinde EZOXİD dozunun yaklaşık %30’u
uzaklaştırıldığı için, bu tedaviyi gören hastalarda EZOXİD, diyaliz işleminden
sonra kullanılmalıdır. EZOXİD’in primer metabolitleri hemodiyalizle bir miktar
uzaklaştırılsa da, ileri derece böbrek yetmezliği olan hastalarda diyaliz sonrasında
bu metabolitlerin plazma konsantrasyonları, normal böbrek fonksiyonu veya orta
dereceye kadar böbrek yetmezliği olan hastalara oranla çok daha yüksektir.
Sonuç olarak, diyaliz tedavisi gören ileri derece böbrek yetmezliği olan
hastalarda, EZOXİD sadece potansiyel yarar teorik riskin üzerindeyse dikkatle
kullanılmalıdır.
Bugüne kadar, böbrek yetmezliği için sürekli ayakta peritonal diyaliz (CAPD) ya
da alternatif tedavi gören hastalarda EZOXİD kullanımına dair bir bilgi yoktur.
Karaciğer yetmezliği:
Doz ayarlamasına gerek yoktur. Ancak, sınırlı klinik veri bulunmaktadır ve
sadece potansiyel yarar teorik riskin üzerindeyse EZOXİD kullanılması
önerilmektedir (bkz. 5.2.Farmakokinetik özellikleri; 4.4 Özel kullanım uyarıları
ve önlemleri).
Pediatrik popülasyon:
EZOXİD dozu pediyatrik hastalarda yaş ve vücut ağırlığına göre belirlenir (bkz
bölüm 4.2 Pozoloji/uygulama sıklığı ve süresi, EZOXİD için dozaj seması)
3Geriyatrik popülasyon:
Doz ayarlamasına gerek yoktur. (bkz. 5.2.Farmakokinetik özellikleri; 4.4 Özel
kullanım uyarıları ve önlemleri)
Diğer:
Cinsiyete göre doz ayarlaması gerekli görülmemektedir.
4.3. Kontrendikasyonlar
EZOXİD, linezolide veya bileşiminde içerdiği maddelerden birine karşı aşırı
duyarlılığı olan kişilerde kontrendikedir.
Monoamin Oksidaz İnhibitörleri:
EZOXİD, halen monoamin oksidaz A veya B’yi inhibe eden ilaçlarla (ör:
fenelzin, izokarboksazid) tedavi gören veya iki hafta öncesine kadar kullanmış
olan hastalarda kullanılmamalıdır.
Yüksek Kan Basıncı Oluşturabilen Potansiyel Etkileşimler:
Hastanın kan basıncı takip edilmediği takdirde, kontrol altına alınmamış
hipertansiyonda, feokromasitomada, tirotoksikozisde ve/veya belirtilen ilaçları
kullanan hastalarda EZOXİD kullanılmamalıdır: Direkt veya indirekt
sempatomimetik etki gösteren ajanlar (ör: psödoefedrin, fenilpropanolamin),
vasopressör ajanlar (ör: epinefrin, norepinefrin), dopaminerjik ajanlar (ör:
dopamin, dobutamin) (bakınız 4.5 Diğer tıbbi ürünler ile etkileşimler ve diğer
etkileşim şekilleri).
Potansiyel Serotonerjik Etkileşimler:
Hastalarda serotonin sendromu bulgu ve/veya belirtilerinin dikkatli takip edilip
edilmediği hallerde, karsinoid sendromu olan ve/veya belirtilen ilaçları kullanan
hastalarda EZOXİD kullanılmamalıdır: Serotonin geri-alım inhibitörleri, trisiklik
antidepresanlar, serotonin 5HT-1 reseptör agonistleri (triptanlar), meperidin veya
buspiron (bakınız 4.5 Diğer tıbbi ürünler ile etkileşimler ve diğer etkileşim
şekilleri).
4.4. Özel kullanım uyarıları ve önlemleri
Linezolid alan hastalarda geri dönüşümlü miyelosüpresyon (anemi, lökopeni,
pansitopeni ve trombositopeni dahil) rapor edilmiştir. Takip edilmiş vakalarda,
etkilenen hematolojik parametreler, linezolid tedavisi bırakıldığında tedavi öncesi
değerlere doğru yükselmiştir. Tam kan sayımı, linezolid alan hastalarda, özellikle
iki haftadan daha uzun süreyle kullananlarda, daha önceden miyelosüpresyonu
olanlarda, birlikte miyelosüpresyon yapan başka ilaç alanlarda, kronik enfeksiyon
için daha önce veya birlikte antibiyotik tedavisi alanlarda, haftada bir
izlenmelidir. Miyelosüpresyon gelişen veya şiddeti artan hastalarda linezolid
tedavisinin kesilmesi düşünülmelidir.
İntravasküler kateterle ilişkili ciddi enfeksiyonu olan hastalarda yapılan;
linezolidi vankomisin/ dikloksasilin / oksasilin ile karşılaştıran açık etiketli
çalışmada, linezolid ile tedavi edilen hastalarda daha fazla mortalite görülmüstür
[ 78/363 (%21.5)’e oranla 58/363 (%16.0)]. Mortalite oranını etkileyen başlıca
faktör, başlangıçtaki Gram pozitif enfeksiyon durumuydu. Mortalite oranları,
4sadece Gram pozitif organizmaların (Odds oranı 0.96; % 95 güven aralığı : 0.58-
1.59) neden olduğu enfeksiyonlu hastalarda benzer olmuştur, ancak başlangıçta
Gram pozitif dışında herhangi bir patojeni olan veya hiç patojen saptanmamış
olan (Odds oranı 2.48; % 95 güven aralığı : 1.38-4.46) linezolid tedavi
grubundaki hastalarda belirgin ölçüde (p=0.0162) daha fazla bildirilmiştir. En
büyük dengesizlik tedavi sırasında ve ilacın kesilmesini takiben 7 gün içinde
olmuştur. Çalışma sırasında Gram negatif patojenlerin edinilmesi ve Gram
negatif patojenler ve polimikrobiyal enfeksiyonların neden olduğu ölüm,
linezolid grubundaki hastalarda daha fazla görülmüştür. Bundan dolayı, komplike
deri ve yumuşak doku enfeksiyonlarında, linezolid Gram negatif organizmalara
bağlı enfeksiyonların eşlik ettiği biliniyor veya şüpheleniliyor ise, sadece başka
bir alternatif tedavi seçeneğinin olmadığı durumda kullanılmalıdır (bkz. Bölüm
4.1 Terapötik endikasyonlar). Bu durumda, Gram negatif organizmalara karşı
tedavi eşzamanlı olarak başlatılmalıdır.
EZOXİD’in Gram negatif patojenlere karsı klinik etkinliği yoktur ve Gram
negatif enfeksiyon tedavisinde endike değildir. Eş zamanlı bir Gram negatif
patojen saptanırsa ya da şüphelenilirse spesifik bir Gram negatif etkili
antibakteriyel tedavi gerekir (bkz. Bölüm 4.1 Terapötik endikasyonlar).
Antibakteriyel ajanların (linezolid dahil) hemen hepsiyle, ciddiyeti hafiften,
yaşamı tehdit eden dereceye kadar değişebilen psödomembranöz kolit rapor
edilmiştir. Bu nedenle, herhangi bir antibakteriyel ajanın uygulamasını takiben
diyare ortaya çıkan hastalarda, bu tanı göz önünde bulundurulmalıdır.
Clostridium difficile ile ilişkili diyare (CDAD), linezolid dahil çoğu
antibakteriyel ajanların kullanımıyla rapor edilmiştir ve hafif dereceli diyareden
fatal kolite kadar değişkenlik gösterebilir. Antibakteriyel ajanlar ile tedavi, C.
Difficile’nin aşırı çoğalmasını sağlayacak şekilde kolonun normal florasını
değiştirmektedir.
C.difficile, CDAD’ya neden olan A ve B toksinleri üretir. C.difficile’in aşırı
toksin üreten suşları, artmış morbidite ve mortaliteye sebep olur; bu
enfeksiyonlar antimikrobiyal terapiye refrakter olabilirler ve hastalar kolektomiye
gereksinim duyabilirler. Antibiyotik kullanımı sonrası diyare gelişen tüm
hastalarda CDAD olasılığı göz önünde bulundurulmalıdır.
CDAD’nın antibakteriyel ajanların verilisinden 2 ay sonra ortaya çıktığı rapor
edildiği için medikal hikayeye dikkat edilmelidir.
CDAD konduktan sonra, uygun tedavi yöntemlerine başlanmalıdır. CDAD’nin
hafif vakaları genellikle sadece ilacın kesilmesine cevap verir. Ortadan ciddi
dereceye kadar olan vakalarda sıvı ve elektrolit tedavisi, protein takviyesi ve
Clostridium difficile’ye karşı klinik olarak etkili antibakteriyel ajan ile tedavi
dikkate alınmalıdır.
Linezolid ile tedavi edilen hastalarda periferik nöropati ve optik nöropati rapor
edilmiştir. Bu hastaların çoğu önerilen en uzun tedavi süresi olan 28 günden daha
fazla süreyle tedavi gören hastalardır. Görme kaybına neden olan optik nöropati
durumunda, hastalar önerilen maksimum tedavi süresinden daha uzun
periyodlarla tedavi edilmiştir. Özellikle 28 günden uzun süre EZOXİD kullanan
5hastalarda, periferik ve optik nöropati vakaları bildirilmiştir. Periferik ya da optik
nöropati geliştiği durumlarda, potansiyel riskler göz önünde bulundurularak
linezolid kullanımına devam edilip edilmeyeceğine karar verilmelidir.
Görüş keskinliğinde değişiklikler, görüşte renk değişiklikleri, bulanık görme veya
görme alanı bozukluğu gibi görüş bozukluğu belirtileri ortaya çıkarsa, derhal bir
oftalmik inceleme yapılması önerilir. Uzun süreyle (3 ay veya daha fazla)
linezolid alan tüm hastalarda ve linezolid tedavisinin uzunluğuna bakmaksızın
görmede yeni bozukluk belirtileri rapor edilen tüm hastalarda görme fonksiyonu
izlenmelidir.
Linezolid kullanımı ile laktik asidoz rapor edilmiştir. Linezolid alan hastalarda
rekürren bulantı veya kusma, açıklanamayan asidoz veya düşük bikarbonat
düzeyi gelişirse, hastalar derhal tıbbi gözlem altına alınmalıdır.
Linezolid ile tedavi edilen hastalarda nadiren konvülsiyonlar rapor edilmiştir.
Bunların çoğunda, nöbet hikayesi veya nöbet oluşturacak risk faktörleri olduğu
bildirilmiştir.
Selektif serotonin geri alım inhitörleri (SSRI) gibi antidepresanlar dahil
serotonerjik ajanların linezolid ile birlikte alınmasıyla ilişkili olarak serotonin
sendromu rapor edilmiştir.
EZOXİD ve serotonerjik ajanların birlikte alınması klinik olarak uygun olduğu
durumda, hastalar, kognitif fonksiyon bozukluğu, hiperpireksi, hiperrefleksi ve
koordinasyon bozukluğu gibi serotonin sendromu bulgu ve belirtileri bakımından
yakinen izlenmelidir. Bulgu ve belirtilerin ortaya çıktığı durumlarda, ilaçlardan
birinin veya her ikisinin de kesilmesi düşünülmelidir. Serotonerjik ajanın birlikte
alımına son verildiyse, kesilme belirtileri gözlenebilir.
Sağlıklı gönüllülerde, linezolidin rifampinle beraber verilmesi sonucu linezolidin
C degerinde %21 azalma ve AUC degerinde %32 azalma gözlenmiştir. Bu
max
etkileşimin klinik önemi bilinmemektedir.
Antibiyotiklerin kullanımı duyarlı olmayan organizmaların aşırı miktarda
çoğalmasına neden olabilir. Tedavi sırasında süperenfeksiyon oluşursa, uygun
önlemler alınmalıdır.
EZOXİD, kontrol edilmemiş hipertansiyonu, feokromositoması, karsinoid
sendromu veya tedavi edilmemiş hipertiroidizmi olan hastalarda dikkatli bir
şekilde kullanılmalıdır.
Her flakonda 1260 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Her flakonda 15 g glukoz içerir. Bu, diabetes mellitus hastalarında göz önünde
bulundurulmalıdır.
64.5. Diğer tıbbi ürünler ile etkileşimler ve diğer etkileşim şekilleri
Normal kan basıncına sahip sağlıklı gönüllülerde EZOXİD, psödoefedrin ve
fenilpropanolamin hidroklorürün sebep olduğu kan basıncındaki yükselmeyi
arttırmıştır. EZOXİD’in psödoefedrin veya fenilpropanolamin ile beraber
uygulanması sonucunda, sistolik kan basıncında ortalama 30-40 mmHg artış
gözlemlenmiştir (karşılaştırma için, bu değer tek başına linezolid kullanımında
11-15 mmHg, psödoefedrin veya fenilpropanolamin tek başına kullanıldığında
14-18 mmHg ve plasebo ile 8-11 mmHg olmuştur). Benzeri çalışmalar
hipertansif hastalarda yürütülmemiştir. Dopaminerjik ajanlar dahil
vazokonstrüktif etkisi olan ajanların başlangıç dozları düşük tutulmalı ve istenen
cevap elde edilene kadar dikkatle titre edilmelidir.
Sitokrom P450 ile metabolize olan ilaçlar
EZOXİD insan sitokrom P450 sistemi ile saptanabilecek miktarda metabolize
olmamakta ve klinik olarak önemli CYP izoformlarının (1A2, 2C9, 2C19, 2D6,
2E1, 3A4) aktivitelerini inhibe etmemektedir. Bu nedenle EZOXİD’in CYP450
ile indüklenen ilaçlarla etkileşimi beklenmemektedir. Eş zamanlı EZOXİD
uygulaması, CYP2C9 ile büyük ölçüde metabolize olan S-varfarinin
farmakokinetik özelliklerini önemli ölçüde değiştirmez. CYP2C9 substratları
olan varfarin ve fenitoin gibi ilaçlar EZOXİD ile birlikte dozaj rejimi
değiştirilmeden kullanılabilir.
Antibiyotikler
Rifampin: Rifampinin linezolid farmakokinetiği üzerindeki etkisi, 16 sağlıklı
gönüllü erkekte 2.5 gün süreyle, günde iki kez 600 mg linezolid; 8 gün süreyle,
günde bir kez 600 mg rifampin verilerek çalışılmıştır. Rifampin, linezolidin C
max
değerini ortalama % 21 (%90 CI, 15,27), AUC değerini ortalama %32 (%90 CI,
27,37) düşürmüştür. Bu etkileşimin mekanizması ve klinik önemi
bilinmemektedir.
Aztreonam
EZOXİD ve aztreonam birlikte uygulandıklarında farmakokinetikleri değişmez.
Gentamisin
EZOXİD ve gentamisin birlikte uygulandıklarında farmakokinetikleri değişmez.
Monoamin oksidaz inhibisyonu
EZOXİD monoamin oksidazın geri dönüşümlü, seçici olmayan inhibitörüdür. Bu
nedenle adrenerjik ve serotonerjik ajanlarla etkileşme potansiyeli vardır.
Adrenerjik ajanlar
EZOXİD kullanan bazı bireylerde, indirekt etkili sempatomimetik ajanlara,
vazopressör veya dopaminerjik ajanlara verilen cevaplarda geri dönüşümlü bir
artış oluşabilir. Dopamin veya adrenalin gibi adrenerjik ajanların baslangıç
dozları düşük tutulmalı ve istenen cevap elde edene kadar titre edilmelidir.
Dekstrometorfan ile ilaç etkileşim potansiyeli sağlıklı gönüllülerde araştırılmıştır.
EZOXİD ile birlikte dekstrometorfan kullanan normal kişilerde hiç bir serotonin
sendromu belirtisi (bilişim bozukluğu, sayıklama, huzursuzluk, titreme, kızarma,
terleme ve hiperpireksi) görülmemiştir.
7EZOXİD ile birlikte alkol (tiramin içerebileceğinden, hipertansif krize yol
açabilir) kullanımından kaçınılmalıdır.
EZOXİD ile birlikte tramadol kullanıldığında nöbet riski artar.
Miyolosüpresan diğer ilaçlarla birlikte kullanıldığında miyolosüpresyon
oluşturma riski artar.
İlaç-laboratuar testi etkileşimleri
Bugüne kadar bildirilmiş ilaç-laboratuar testi etkileşimi yoktur.
Özel popülasyonlara ilişkin ek bilgiler
Böbrek/Karaciğer yetmezliği:
Herhangi bir etkileşim çalışması tespit edilmemiştir.
Pediyatrik popülasyon:
Herhangi bir etkileşim çalışması tespit edilmemiştir.
4.6. Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü
(Kontrasepsiyon)
Linezolidin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz bölüm 5.3 Klinik öncesi güvenlilik verileri). İnsanlara yönelik
potansiyel risk bulunmaktadır.
Gebelik dönemi
Gebe kadınlarda yeterli ve iyi kontrollü çalışma yoktur. EZOXİD gebelik
sırasında, ancak, olası yararın, olası risklerden daha fazla olması durumunda
uygulanmalıdır.
Linezolid ile tedavi edilen fare ve sıçanlarda üreme yeteneği üzerine yapılmış
çalışmalarda teratojenik etkiler kanıtlanmamıştır. Farelerde sadece maternal
toksik doz seviyelerinde hafif fetal toksisite gözlenmiştir. Sıçanlarda, fetal
toksisite fetal vücut ağırlığında ve sternebranın kemikleşmesinde (genellikle
vücut ağırlığının azalması ile beraber görülür) azalma olduğunda belirgindir. Bu
durum, sıçanların yavrularının hayatta kalma sansını azaltır ve yavruların
olgunlaşmasını biraz geciktirir. Çiftleşme olduğunda aynı yavrularda
preimplantasyon kayıpların doza bağlı ve geri dönüşümlü olarak arttığı
görülmüştür.
Laktasyon dönemi
EZOXİD’in insan sütüne geçip geçmediği bilinmemektedir. Hayvanlar üzerinde
yapılmış olan çalışmalar linezolidin süte geçtiğini göstermektedir. Pek çok ilaç
süte geçtiği için EZOXİD, emziren annelere verildiğinde dikkat edilmelidir.
Emzirmenin durdurulup durdurulmayacağına ya da EZOXİD tedavisinin
durdurulup durdurulmayacağına/ tedaviden kaçınılıp kaçınılmayacağına ilişkin
8karar verilirken, emzirmenin çocuk açısından faydası ve EZOXİD tedavisinin
emziren anne açısından faydası dikkate alınmalıdır.
Üreme yeteneği / Fertilite
Linezolid erkek sıçanlarda fertiliteyi azaltır.
4.7. Araç ve makine kullanımı üzerindeki etkiler
EZOXİD araç ve makine kullanımına etkisi değerlendirilmemiştir. EZOXİD alan
hastalarda baş dönmesi muhtemel olduğundan, baş dönmesi halinde araç ve
makine kullanmamaları gerektiği hususunda uyarılmalıdırlar.
4.8. İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila
<1/100), seyrek (≥1/10000 ila <1/1000), çok seyrek (<1/10000), bilinmiyor:
eldeki verilerden hareketle tahmin edilemiyor.
Temin edilmiş olan bilgiler, 2000’den fazla erişkin hastanın 28 güne kadar
tavsiye edilen linezolid dozlarını kullanması halinde elde edilen klinik çalışma
verilerine dayanmaktadır.
Yaklaşık hastaların %22’sinde gözlenen istenmeyen etkiler rapor edilmiş;
bunlardan çok yaygın olarak kaydedilmiş olanlar, baş ağrısı (%2.1), diyare (%
4.2), bulantı (%3.3) ve kandidiyaz (özellikle oral [%0.8] ve vajinal [%1.1]
kandidiyaz, (bakınız aşağıdaki tablo) olmuştur.
Tedavinin durdurulmasını gerektirecek ilaç ile ilgili çok yaygın olarak
kaydedilmiş istenmeyen etkiler; baş ağrısı, diyare, bulantı ve kusmadır. Yaklaşık
% 3 hastada ilaç ile ilgili istenmeyen bu etkiler oluştuğundan tedavi
durdurulmuştur.
Enfeksiyon ve enfestasyonlar
Yaygın : Kandidiyaz (özellikle oral ve vajinal kandidiyaz) veya mantar
enfeksiyonları, monilyaz
Yaygın olmayan : Vajinit
Kan ve lenf sistemi hastalıklar
Yaygın olmayan : (klinisyenler tarafından rapor edilmiş sıklık): Eozinofili,
lökopeni, nötropeni, trombositopeni
Psikiyatrik hastalıklar
Yaygın olmayan : Uykusuzluk
Sinir sistemi hastalıkları
Yaygın : Baş ağrısı, tat almada değişiklik (metalik tat)
Yaygın olmayan : Sersemlik, hipoestezi, paraestezi
Göz hastalıkları
Yaygın olmayan : Bulanık görme
9Kulak ve iç kulak hastalıkları
Yaygın olmayan : Kulak çınlaması
Vasküler hastalıkları
Yaygın olmayan : Hipertansiyon, flebit/tromboflebit.
Gastrointestinal hastalıkları
Yaygın : Karın ağrısı/ kramplar/ karın gerginliği, diyare, bulantı, kusma.
Yaygın olmayan : Lokal veya genel karın ağrısı, konstipasyon, ağız kuruluğu,
dispepsi, gastrit, glosit, yumuşak gaita, pankreatit, stomatit,
dilde renk değişikliği veya bozukluğu.
Hepato-bilier hastalıkları
Yaygın : Anormal karaciğer fonksiyon testleri
Deri ve deri altı doku hastalıkları
Yaygın olmayan : Dermatit, terleme, kaşıntı, döküntü, ürtiker
Böbrek ve idrar hastalıkları
Yaygın olmayan : Poliüri
Üreme sistemi ve meme hastalıkları
Yaygın olmayan : Vulvovajinal bozukluklar
Genel bozukluklar ve uygulama bölgesine iliskin hastalıkları
Yaygın olmayan : Titreme, yorgunluk, ateş, enjeksiyon bölgesinde ağrı, artmış
susuzluk, lokalize ağrı.
Arastırmalar
Biyokimya:
Yaygın: AST, ALT, LDH, alkalen fosfataz, BUN, kreatin kinaz, lipaz, amilaz
veya tokluk glukozunda artış. Total protein, albumin, sodyum veya kalsiyumda
azalma.Potasyum veya bikarbonat artması veya azalması.
Yaygın olmayan: Total bilirubin, kreatinin, sodyum veya kalsiyumda artma.
Tokluk glukozunun azalması. Klorür artması veya azalması.
Hematoloji
Yaygın: Nötrofil veya eozinofilde artma. Hemoglobin, hematokrit veya kırmızı
kan hücresi sayısında azalma. Trombosit veya beyaz kan hücre sayısının artması
veya azalması
Yaygın olmayan: Retikülosit sayısında artma. Nötrofillerde azalma.
EZOXİD ile aşağıdaki istenmeyen etkilerin izole durumlarda ciddi olabileceği
düşünülmüştür: lokalize karın ağrısı, geçici iskemik atak, hipertansiyon,
pankreatit ve böbrek bozukluğu
10Klinik çalışmalarda, ilaç ile ilişkili (taşikardi) gelişen tek bir vaka rapor
edilmiştir.
28 güne kadar linezolidin kullanıldığı kontrollü klinik çalışmalarda, hastaların %
0.1’inden daha azında anemi rapor edilmiştir. Yaşamı tehdit eden enfeksiyon ve
beraberinde diğer morbiditelerin bulunduğu hastaların dahil edildiği insani amaçlı
ilaca erken erişim programında, 28 gün veya daha az bir süre linezolid kullanan
hastalarda anemi gelişen vakalar %2.5 (33/1326) olmuştur; karşılaştırmalı olarak
28 günden fazla linezolid kullanan hastalarda bu değer %12.3 (53/430)’dur. Kan
transfüzyonu gerektiren ilaç kaynaklı ciddi anemi vakalarının oranı 28 günden
daha az bir süre linezolid kullanan hastalarda %9 (3/33) ve 28 günden günden
fazla linezolid kullanan hastalarda %15 (8/53) olmuştur.
Pazarlama sonrası deneyim
Kan ve lenf sistemi hastalıkları: Anemi, lökopeni, nötropeni, trombositopeni,
pansitopeni, miyelosüpresyon (bkz bölüm 4.4 Özel kullanım uyarıları ve
önlemleri). Aneminin rapor edildiği durumlarda, kan transfüzyonu gereken hasta
sayısı, önerilen maksimum 28 günlük tedaviden daha uzun süre linezolid tedavisi
gören grupta daha fazla olmuştur.
Bağışıklık sistemi hastalıkları: Anafilaksi.
Metabolizma ve beslenme hastalıkları: Laktik asidoz (bkz. 4.4. Özel kullanım
uyarıları ve önlemleri).
Sinir sistemi hastalıkları: Periferik nöropati , konvülsiyonlar, serotonin sendromu
(bkz. 4.4. Özel kullanım uyarıları ve önlemleri). Linezolid ile tedavi edilen
hastalarda periferik nötropati rapor edilmiştir. En çok maksimum kullanım süresi
olan 28 günden daha uzun süre kullanıldığında bu durum rapor edilmiştir.
Linezolid ile tedavi edilen hastalarda konvülsiyonlar rapor edilmiştir. Bu
vakaların bir çoğunda geçmişinde konvülsiyon hikayesi veya nöbet veya nöbet
geçirmek için risk faktörleri rapor edilmiştir.
Serotonin sendrom vakaları rapor edilmiştir.
Göz hastalıkları: Linezolid ile tedavi edilen hastalarda bazen görme kaybına
neden olan optik nöropati rapor edilmiştir. Bu raporların çoğu tavsiye edilen en
uzun süre (28 gün)’den daha fazla süreyle tedavi edilen hastalara aittir (bkz. 4.4.
Özel kullanım uyarıları ve önlemleri).
Deri ve deri altı doku hastalıkları: Döküntü, anjiyoödem. Çok seyrek olarak,
Stevens Johnson sendromu gibi tarif edilen büllöz deri hastalıkları rapor
edilmiştir.
Gastrointestinal rahatsızlıklar: Dilde renk değişikliği. Linezolid kullanımı sonucu
çok seyrek de olsa dişte yüzeysel renk değişikliği rapor edilmiştir. Bu renk
değişikliği, profesyonel diş temizliği (manuel kazıma) sonucu giderilebilmiştir.
114.9. Doz aşımı ve tedavisi
Bilinen spesifik bir antidotu yoktur.
Doz aşımı durumunda, glomerüler filtrasyonun idamesi ile destekleyici tedavi
önerilir. Hemodiyaliz linezolidin hızlı eliminasyonunu kolaylaştırabilir. Bir Faz 1
klinik çalışmada, linezolid verildikten 3 saat sonra başlayan ve 3 saat süren bir
hemodiyaliz sonunda linezolidin dozunun yaklaşık %30’u vücuttan
uzaklaştırmıştır. Linezolidin periton diyalizi veya hemoperfüzyonla vücuttan
atılmasına dair veri yoktur.
Toksisite belirtileri günlük 3000 mg/ kg olan linezolid dozlarında sıçanlarda harekette
yavaşlama ve ataksi, günlük 2000 mg/ kg ile tedavi edilen köpeklerde kusma ve sarsıntı
(tremor) olarak deneyimlendi.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Diğer antibakteriyeller
ATC kodu : J01XX08
Etki mekanizması
Linezolid, yeni bir antibiyotik sınıfı olan oksazolidinonlara dahil, aerobik gram-
pozitif bakteri enfeksiyonlarının tedavisinde klinik olarak faydalı sentetik bir
antibakteriyel ajandır. Linezolid’in in vitro aktivite spektrumu bazı anaerobik
bakterileri de içerir. Linezolid bakteriyel protein sentezini diğer antibakteriyel
ajanlardan farklı bir etki mekanizmasıyla inhibe eder; bu nedenle linezolid ile
diğer sınıflardan antibiyotiklerle çapraz direnç beklenmez. Linezolid bakteri
ribozomu üzerinde 50S alt ünitesinin 23S alt birimine bağlanarak, bakteriyel
translasyon işlevi için mutlaka gerekli bir komponent olan fonksiyonel 70S
başlangıç kompleksinin oluşmasını önler.
Duyarlılık
Zaman/Öldürme eğrisi çalışmalarının sonuçları linezolidin enterokoklara ve
stafilokoklara karşı bakteriyostatik etkili olduğunu göstermiştir. Linezolid
streptokoklar için suşların çoğunluğunda bakterisid etkili bulunmuştur.
Linezolid aşağıdaki mikroorganizmaların çoğuna karşı hem in vitro koşullarda
hem de klinik enfeksiyonlarda etkin bulunmuştur:
Duyarlı Aerobik Gram-pozitif Bakteriler:
Enterococcus faecium*
Enterococcus faecalis
Staphylococcus aureus*
Koagülaz negatif Stafilokoklar
Streptococcus agalactiae*
Streptococcus pneumoniae*
Streptococcus pyogenes*
Grup C Streptokoklar
Grup G Streptokoklar
Duyarlı Anaerobik Gram Pozitif Bakteriler:
Clostridium perfringens
Peptostreptococcus anaerobius
12Peptostreptococcus susları
Dirençli Bakteriler
Haemophilus influenzae
Moraxella catarrhalis
Neisseria susları
Enterobactericeae
Pseudomonas susları
*Onaylı endikasyonlarda bu izolatlar üzerinde klinik etkinlik gösterilmiştir.
5.2. Farmakokinetik özellikler
Genel özellikler
Emilim:
Linezolid, oral uygulamayı takiben hızla ve yüksek oranda emilir. Maksimum
plazma konsantrasyonlarına dozu takiben 1-2 saat içinde ulaşılır ve mutlak
biyoyararlanımı yaklaşık %100’dür. Bu nedenle, linezolid doz ayarlaması
gerektirmeden oral veya intravenöz yolla verilebilir.
Linezolid yemek yeme zamanına bağlı olmaksızın uygulanabilir. Linezolid ile
birlikte yüksek yağ içeren yemek verildiği zaman, maksimum plazma
konsantrasyonuna erişmek için geçen süre 1.5 saatten 2.2 saate uzar ve C
maks
yaklasık %17 azalır. Ancak, her iki durumda da total maruz kalma ölçütü olan
EAA benzerdir.
0-(∞)
Dağılım:
İnsan ve hayvan farmakokinetik çalışmaları, linezolidin iyi-perfüze olan dokulara
rahatça dağıldığını göstermektedir. Linezolid’in plazma proteinlerine bağlanma
oranı yaklaşık %31’dir ve konsantrasyondan bağımsızdır. Sağlıklı yetişkinlerde,
kararlı durum plazma düzeyindeki dağılım hacmi yaklaşık 40-50 litredir.
Biyotransformasyon:
Linezolid primer olarak morfolin halkasının oksidasyonu yoluyla metabolize olur
ve esas olarak iki inaktif açık halkalı karboksilik asit metabolitleri oluşur;
aminoetoksiasetik asit metaboliti (A) ve hidroksietil glisin metaboliti (B).
Eliminasyon:
Linezolidin böbrek dışı klerensi, total klerensin yaklaşık %65’ini oluşturur.
Kararlı plazma düzeylerinde dozun yaklaşık %30’u linezolid, %40’ı B metaboliti,
%10’u A metaboliti olarak idrarda atılır. Linezolidin böbrek klerensi düşüktür
(ortalama 40 mL/dk) ve net tubüler reabsorbsiyonu düşündürür. Dışkıda hiç
linezolid bulunmazken, dozun yaklaşık %6’sı B metaboliti ve %3’ü A metaboliti
şeklinde dışkıda bulunur.
Doğrusallık/ doğrusal olmayan durum
Linezolid dozu yükseldikçe, klerenste düşük düzeyde doğrusal olmayan bir
durum gözlenir. Bu durumun, yüksek linezolid dozlarında böbrek ve böbrek dışı
klerens düzeylerinin daha düşük olmasına bağlı olduğu düşünülmektedir.
13Bununla beraber klerensteki fark düşüktür ve eliminasyon yarı-ömrüne
yansımamaktadır.
Linezolidin tek veya çoklu oral ve intravenöz dozlarından sonra ortalama
farmakokinetik parametreleri aşağıdaki tabloda özetlenmiştir.
Yetiskilerde Linezolidin Farmakokinetik Parametrelerinin Ortalaması
(Standart Deviasyon)
Linezolid C Cmin Tmaks EAA* t1/2 CL
maks
dozları µg/mL µg/mL saat µg · saat mL/dk
saat/mL
600 mg tablet
tek doz 12.70 1.28 91.40 4.26 127
(3.96) (0.66) (39.30) (1.65) (48)
12 saatte bir 21.20 6.15 1.03 138.00 5.40 80
(5.78) (2.94) (0.62) (42.10) (2.06) (29)
600 mg IV Enfüzyon Solüsyonu ‡
tek doz 12.90 0.50 80.20 4.40 138
(1.60) (0.10) (33.30) (2.40) (39)
12 saatte bir 15.10 3.68 0.51 89.70 4.80 123
(2.52) (2.36) (0.03) (31.00) (1.70) (40)
600 mg oral süspansiyon
tek doz 11.00 0.97 80.80 4.60 141
(2.76) (0.88) (35.10) (1.71) (45)
* Tek doz için EAA = EAA0-(_); çoklu doz için = EAA0-[tgr]
‡ Veri dozu 625 mg’a göre normalize edilmistir, IV doz 0.5 saat’lik enfüzyonla verilmistir.
C = maksimum plazma konsantrasyonu; C = minimum plazma konsantrasyonu; T =
maks min maks
C ’a ulasma süresi; EAA= konsantrasyon zaman eğrisi altında kalan alan; t½= eliminasyon
maks
yarılanma ömrü; CL= sistemik klerens
Hastalardaki karakteristik özellikler
Geriyatrik hastalar:
Linezolidin farmakokinetiği yaşlı hastalarda (65 yaş ve üstü) belirgin olarak
etkilenmez. Bu nedenle yaşlı hastalarda doz ayarlamasına gerek yoktur.
Pediyatrik hastalar:
Yaşları 0-17 yaş arasında değişen (prematüre yeni doğanlar dahil) pediyatrik
hastalarda, yaşları 12-17 arasında değişen sağlıklı gençlerde ve yaşları 1 hafta ile
12 yaş arasında değişen pediyatrik hastalarda linezolidin farmakokinetiği tek doz
IV çalışmalarda araştırılmıştır.
Linezolidin C ve dağılım hacmi pediyatrik hastalarda yaştan bağımsızdır.
max
Bununla birlikte, linezolidin klerensi yaşa bağlı olarak değişmektedir. 1 haftadan
daha küçük preterm yeni doğanlar hariç, linezolidin klerensinin en hızlı olduğu
grup 1 hafta-11 yaş arasıdır, buna bağlı olarak yetişkinlere kıyasla tek doz EAA
değerleri daha düşüktür ve yarı ömürleri daha azdır. Pediyatrik hastaların yaşı
arttıkça, linezolidin klerensi kademeli olarak azalır ve gençlerde ortalama klerens
değerleri erişkin değerlerine yaklaşır. Pediyatrik yaş grupları arasında, linezolidin
klerensi ve EAA değerlerindeki farklılık yetişkinlerle kıyasla daha fazladır.
148 saatte bir doz uygulanan 0-11 yaş pediyatrik hastalarda 12 saatte bir doz
uygulanan gençlere ve erişkinlere benzer ortalama günlük EAA değerleri
saptanmıştır.
Cinsiyet:
Cinsiyete göre doz ayarlaması gerekli görülmemektedir.
Böbrek yetmezliği:
Ana ilaç linezolidin farmakokinetiği, böbrek yetmezliğinde değişmez; ancak,
linezolidin iki primer metaboliti böbrek yetmezliğinde birikebilir, birikim miktarı
böbrek yetmezliğinin derecesiyle orantılı olarak artabilir. Ciddi böbrek
yetmezliği olan hastalarda bu iki metabolitin birikiminin klinik önemi
bilinmemektedir. Benzer plazma konsantrasyonları böbrek fonksiyonundan
bağımsız olarak elde edildiği için, böbrek yetmezliği olan hastalarda doz
ayarlaması gerekmez. Ancak, primer metabolitlerin birikmesinin klinik önemi
hakkında bilgi olmadığı için, böbrek yetmezliği olanlarda linezolid kullanımında,
bu metabolitlerin birikme riski potansiyeli dikkate alınmalıdır. Hem linezolid,
hem de iki metaboliti diyalizle elimine olur. Peritoneal diyalizin linezolidin
farmakokinetiği üzerine etkileri konusunda bilgi yoktur. Linezolid verildikten 3
saat sonra başlayan ve 3 saat süren diyaliz sonunda linezolid dozunun yaklaşık
%30’u vücuttan uzaklaştırılmıştır; bu nedenle linezolid hemodiyalizden sonra
verilmelidir.
Karaciğer yetmezliği:
Linezolidin farmakokinetiği, hafif-orta karaciğer yetmezliği olan (Child-Pugh
Sınıf A veya B) hastalarda (n=7) değişmez. Mevcut verilere göre, hafif-orta
karaciğer yetmezliği olan hastalarda doz ayarlanması önerilmemektedir.
Linezolidin ciddi karaciğer yetmezliği olan hastalardaki farmakokinetiği
değerlendirilmemiştir.
5.3. Klinik öncesi güvenlilik verileri :
Linezolid’in karsinojenik potansiyelini belirlemek amacıyla hayvanlarda yaşam
boyu süren çalışmalar yapılmamış olsa da, yapılan Ames ve AS52 tahlilleri, in
vitro programlanmamış DNA sentezi (unscheduled DNA synthesis, UDS)
tahlilleri, insan lenfositlerinde in vitro kromozom sapma testleri, farelerde in vivo
mikronükleus tahlilleri gibi bir seri testte Linezolid ile hiç mutajenik veya
klastojenik potansiyele rastlanmamıştır.
Linezolid verildiğinde erişkin dişi sıçanların fertilite veya üreme performansını
etkilememiştir; EAA baz alındığında, insanın maruz kalabileceği veya ondan
daha yüksek seviyelerde olan ≥50 mg/kg/günlük dozlarda verildiğinde erişkin
erkek sıçanların fertilite veya üreme performansını geri dönüşümlü olarak
düşürmüştür. Epididimde epitel hücresi hipertrofisi, sperm olgunlaşmasını
etkileyerek fertilitenin azalmasına katkıda bulunabilir.
Köpeklerde benzer epididimal değişiklikler gözlenmemiştir. Testislerdeki sperm
konsantrasyonları normal seviyelerde olsa da, kauda epididimisteki konsantrasyonları
azalmıştır, vas deferenste spermlerin motilitesi azalmıştır. Cinsel gelişme periyotlarının
büyük bir bölümünde Linezolid ile tedavi edilen (7 ila 36 günlükten itibaren 50
mg/kg/günlük dozlarda ve 37 ila 55 günlükten itibaren 100 mg/kg/günlük
dozlarda, AUC’ler baz alındığında insanın maruz kalabileceği seviyelerin 0.4 ila
151.2 katı) genç erkek sıçanlarda fertilitede hafif derecede azalma oluşmuştur.
Erkek üreme sisteminde, advers etki belirtisi olabilecek hiçbir histopatolojik
değişikliğe rastlanmamıştır.
Teratojenik etkiler, teratojenik olmayan etkiler ve laktasyon: Bkz. Bölüm 4.6
Gebelik ve laktasyon
6. FARMASÖTİK ÖZELLİKLER
6.1. Yardımcı maddelerin listesi
Sodyum sitrat
Sitrik asit anhidroz
Glikoz monohidrat
Sodyum klorür
Sodyum hidroksit
Enjeksiyonluk su
6.2. Geçimsizlikler
Özellikle aşağıdaki ilaçlar bir Y yolu oluşturularak EZOXİD IV infüzyon çözeltisi
ile birlikte verildiğinde, fiziksel geçimsizlikler saptanmıştır: Amfoterisin B,
Klorpromazin HCl, Diazepam, Pentamidin isotiyonat, Eritromisin laktobiyonat,
Fenitoin sodyum ve Trimetoprim sulfometoksazol. Bunlara ek olarak EZOXİD IV
infüzyon çözeltisi, Seftriakson sodyum ile kombine edildiğinde kimyasal
geçimsizlik görülmüştür.
Birbiri ardına verilecek birkaç ilaç için aynı intravenöz yol kullanılacaksa, bu yol
EZOXİD IV infüzyon çözeltisi uygulanmadan önce ve sonra, EZOXİD ile geçimli
bir infüzyon solüsyonu ile yıkanmalıdır.
EZOXİD IV infüzyon çözeltisi şu solüsyonlar ile geçimlidir:
%5 Dekstroz enjeksiyonu
%0.9 Sodyum klorür enjeksiyonu
Ringer laktat enjeksiyonu
6.3. Raf ömrü
24 ay
6.4. Saklamaya yönelik özel tedbirler
Flakonlar açıldıktan sonra hemen kullanılmalıdır. Kullanılmayan solüsyon
atılmalıdır.
25oC’nin altındaki oda sıcaklığında saklayınız. Donmaktan koruyunuz. EZOXİD
IV infüzyon çözeltisi zaman içinde sarı bir renk alabilir, ancak potensi olumsuz
etkilenmez.
6.5. Ambalajın niteliği ve içeriği
300 cc Tip I renksiz cam flakon, gri teflon kaplamalı tıpa, flipofflu alüminyum
kapak ve kullanma talimatı içeren karton kutu.
6.6. Beşeri tıbbi üründen arta kalan maddelerin imhası ve diğer özel önlemler
16Kullanılmamış olan ürünler ya da atık materyaller ‘Tıbbi atıkların kontrolü
yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne
uygun olarak imha edilmelidir.
Parenteral ilaç ürünleri, uygulama öncesinde, içinde partiküllü madde varlığı
açısından görsel olarak incelenmelidir ve sadece berrak ve herhangi bir partikül
içermeyen solüsyonlar kullanılmalıdır. Kullanılmayan solüsyonlar mutlaka
atılmalıdır.
EZOXİD IV enfüzyon solüsyonu 30-120 dakika içinde intravenöz infüzyon
şeklinde uygulanmalıdır.
İntravenöz solüsyonunun içerisine katkı maddeleri ilave etmeyiniz. Eğer linezolid
ile birlikte başka ilaçlarda verilecekse, her ilaç önerilen dozda ve uygulama yoluna
göre ayrı ayrı verilmelidir
7. RUHSAT SAHİBİ
FARMAKO ECZACILIK A.Ş.
Bağlarbaşı, Gazi Cad. Görümce Sok. No: 6
Üsküdar / İstanbul
Tel. : 0 216 492 57 08
Faks : 0 216 334 78 88
E-posta : info@kocakfarma.com
8. RUHSAT NUMARASI(LARI)
229/13
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.12.2010
Ruhsat yenileme tarihi:
10. KÜB’ÜN YENİLENME TARİHİ
17