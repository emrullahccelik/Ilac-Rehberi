KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEFMORE 300 mg kapsül
2. KALİTATİF VE KANTİTATİF BİLEŞİMİ
Etkin madde:
Sefdinir 300 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORMU
Kapsül
Mor/Mavi renkli opak kapsül içinde krem renkli toz
4. KLİNİK ÖZELLİKLER
4.1 Terapötik endikasyonlar
CEFMORE, kapsül aşağıda belirtilen enfeksiyonların tedavisinde endikedir;
• Toplum kaynaklı akut pnömoni: Hameophilus influenzae (beta laktamaz üreten suşlar
dahil), Hameophilus parainfluenzae (beta laktamaz üreten suşlar dahil), Streptococcus
pneumoniae (yalnızca penisiline duyarlı suşlar) ve Morexella catarhalis’in (beta
laktamaz üreten suşlar dahil) neden olduğu pnömoni
• Kronik bronşitin akut alevlenmeleri: Hameophilus influenzae (beta laktamaz üreten
suşları dahil), Hameophilus parainfluenzae (beta laktamaz üreten suşlar dahil),
Streptococcus pneumoniae (yalnızca penisiline duyarlı suşlar) ve Morexella
catarhalis’in (beta laktamaz üreten suşlar dahil) neden olduğu enfeksiyonlar
• Akut maksiler sinüzit: Hameophilus influenzae (beta laktamaz üreten suşları dahil),
Streptococcus pneumoniae (yalnızca penisiline duyarlı suşlar) ve Morexella
catarhalis’in (beta laktamaz üreten suşlar dahil) neden olduğu enfeksiyonlar
• Faranjit / Tonsilit: Streptococcus pyogenes’in neden olduğu enfeksiyonlar.
• Komplikasyonsuz deri enfeksiyonları: Staphilococcus aureus (beta laktamaz üreten
suşlar dahil) ve Streptococcus pyogenes’in neden olduğu enfeksiyonlar.
1• Akut bakteriyel otitis media: Hameophilus influenzae (beta laktamaz üreten suşları
dahil), Streptococcus pneumoniae (yalnızca penisiline duyarlı suşlar) ve Morexella
catarhalis’in (beta laktamaz üreten suşlar dahil) neden olduğu enfeksiyonlar
4.2 Pozoloji ve uygulama şekli
Pozoloji/uygulama sıklığı ve süresi:
Akut bakteriyel otitis media tedavisi için standart doz
Çocuklarda (6 ay- 12 yaş arası):
Çocuklarda tavsiye edilen doz, 5 ila 10 gün boyunca günde 2 defa 12 saat ara ile 7 mg/kg
sefdinir kapsül veya 10 gün boyunca günde 1 defa 14 mg/kg sefdinir kapsüldür.
Akut maksiler sinüzit tedavisi için standart doz
Çocuklarda (6 ay- 12 arası):
Çocuklarda tavsiye edilen doz, 10 gün boyunca günde 2 defa 12 saat ara ile 7 mg/kg veya 10
gün boyunca günde 1 defa 14 mg/kg’dır.
Yetişkin ve ergenlerde (13 yaş üzeri bireylerde):
Yetişkin ve ergenlerde tavsiye edilen doz, 10 gün boyunca 12 saat ara ile günde 2 defa 300
mg veya 10 gün boyunca günde 1 defa 600 mg sefdinir kapsüldür.
Faranjit / tonsilit tedavisi için standart doz
Çocuklarda (6 ay- 12 yaş arası):
Çocuklarda tavsiye edilen doz, 5-10 gün boyunca günde 2 defa 12 saat ara ile 7 mg/kg veya
10 gün boyunca günde 1 defa 14 mg/kg’dır.
Yetişkin ve ergenlerde (13 yaş üzeri bireylerde):
Yetişkin ve ergenlerde tavsiye edilen doz, 5-10 gün boyunca 12 saat ara ile günde 2 defa
300 mg veya 10 gün boyunca günde 1 defa 600 mg kapsüldür.
Komplike olmamış deri ve yumuşak doku enfeksiyonları tedavisi için standart doz
Çocuklarda (6 ay- 12 yaş arası):
Çocuklarda tavsiye edilen doz, 10 gün boyunca günde 2 defa 12 saat ara ile 7 mg/kg’dır.
2Yetişkin ve ergenlerde (13 yaş üzeri bireylerde):
Yetişkin ve ergenlerde tavsiye edilen doz, 10 gün boyunca 12 saat ara ile günde 2 defa 300
mg sefdinir kapsüldür.
Kronik bronşit akut alevlenme tedavisi için standart doz
Yetişkin ve ergenlerde (13 yaş üzeri bireylerde):
Yetişkin ve ergenlerde tavsiye edilen doz, 5-10 gün boyunca 12 saat ara ile günde 2 defa 300
mg sefdinir kapsül veya 10 gün boyunca günde 1 defa 600 mg sefdinir kapsüldür.
Toplum kökenli pnömoni tedavisi için standart doz
Yetişkin ve ergenlerde (13 yaş üzeri bireylerde):
Yetişkin ve ergenlerde tavsiye edilen doz, 10 gün boyunca 12 saat ara ile günde 2 defa 300
mg sefdinir kapsüldür.
Uygulama şekli:
Oral yoldan bir miktar su ile yutularak kullanılır.
Özel popülasyonlara ilişkin ek bilgiler:
Böbrek yetmezliği:
Kreatin klerensi <30mL/dakika olan yetişkin hastalara günde bir defa 300 mg efervesan tablet
verilmelidir.
Ayaktan tedavi edilen hastalarda kreatin klerensini (KL ) ölçmek zordur. Aşağıdaki formül
Kr
yetişkin hastalarda kreatin klerensini (KL ) ölçmek için kullanılabilir. Hesaplamaların
Kr
geçerli olabilmesi için serum kreatin seviyeleri böbrek fonksiyonun kararlı durumunu
yansıtmalıdır.
Erkek hastalarda;
Kreatin Klerensi= vücut ağırlığı (kg) x (140-yaş)
72 x serum kreatinin (mg/dL)
Kadın hastalarda yukarıdaki formüle göre bulunan değer 0.85 ile çarpılmalıdır.
Kreatin klerensi <30 mL/dakika/1.73m2 olan çocuk hastalara günde bir defa 7 mg/kg
(300 mg’a kadar) kapsül verilmelidir.
3Çocuk hastalarda;
Kreatin Klerensi= K X vücut ağırlığı (kg) veya boy (cm)
Serum kreatinin (mL/dakika/1.73m2)
1 yaşından büyük çocuklar için K= 0.55, 1 yaşına kadar olan çocuklarda ise K=0.45’dir.
Kronik hemodiyaliz hastalarına tavsiyen edilen başlangıç dozu birer gün ara ile 300 mg’dır
(veya 7 mg/kg/doz). Her hemodiyalizden sonra hastalara sefdinir’in 300 mg’ı verilmelidir.
İzleyen dozlar birer gün ara ile 300 mg veya 7 mg/kg uygulanmalıdır.
Karaciğer yetmezliği:
Karaciğer yetmezliği olan hastalarda sefdinir kullanımına dair yeterli bilgi bulunmamaktadır.
Pediyatrik popülasyon:
CEFMORE, 6 aylıktan küçük bebeklere uygulanmamalıdır.
Geriyatrik popülasyon:
Böbrek bozukluğu olmayan yaşlı hastalarda doz ayarlaması yapılmasına gerek yoktur.
4.3. Kontrendikasyonlar
CEFMORE, sefdinir veya ilacın içerisinde yer alan maddelerden herhangi birine karşı aşırı
duyarlılığı olan hastalarda kontrendikedir.
4.4. Özel kullanım uyarıları ve önlemleri
Sefdinir tedavisine başlanmadan önce hastanın sefdinir, diğer sefalosporinler, penisilinler
veya diğer ilaçlara karşı aşırı hassasiyeti olup olmadığı araştırılmalıdır. Penisilin alerjisi olan
hastalarda sefdinir tedavisi başlanacaksa mutlaka dikkatli olunmalıdır. Sefdinir’e kaşı alerjik
reaksiyon oluştuğunda ilaç tedavisi kesilmelidir. Ciddi akut aşırı duyarlılık reaksiyonu
epinefrin, intravenöz sıvı uygulaması, intarvenöz antihistaminikler, kortikosteroidler, pressör
aminler ile tedaviyi ve oksijen verilmesi ile hava yolu açılması gerekebilir.
CEFMORE gibi antibakteriyel ajanların hepsi ile Clostridium difficile ile ilişkili diyare
(CDİD) rapor edilmiştir ve ciddiyeti hafif diyareden ölümcül kolit’e kadar olabilmektedir.
Antibakteriyel ajanlarla tedavi bağırsağın normal florasını bozarak C.difficile oluşmasına
neden olmaktadır.
4C.difficile CDİD oluşumuna neden olan toksin A ve B üretmektedir. C.difficile’nin
hipertoksin üreten suşları morbidite ve mortalite artışına neden olmaktadır. Bu enfeksiyonlar
antimikrobiyel tedaviye dirençli olabilir ve kolektomi gerekmektedir. Antibiyotik
kullanımdan sonra diyare görülen hastalarda CDİD düşünülmelidir. Antibakteriyel ajanların
kullanımından sonra iki haftadan daha fazla sürede CDİD oluştuğu rapor edilen hastanın
medikal öyküsü gerekmektedir.
CDİD oluştuğu şüpheli veya kesinleşmişse devam edilen antibiyotik tedavisi C.difficile’e
karşı direkt olarak kullanılmaz ve tedaviye devam edilmeyebilir.
Diğer geniş spektrumlu antibiyotiklerde olduğu gibi uzamış tedavi dirençli organizmaların
gelişmesine neden olabilir. Hastanın dikkatli bir biçimde izlenmesi gerekmektedir. Eğer
tedavi süresince süperinfeksiyon gelişirse, uygun alternatif tedavi uygulanmalıdır.
Diğer geniş spektrumlu antibiyotikler gibi sefdinir de kolit öyküsü olan kişilere verilirken
dikkatli olunmalıdır.
Geçici veya dirençli böbrek bozukluğu hastalarda (kreatin klerensi <30 mL/dak) sefdinir’in
yüksek ve uzatılmış plazma konsantrasyonu önerilen dozu takip edilebileceğinden sefdinir’in
total günlük dozu azaltılmalıdır.
Sefdinir preperatı ve aminoglikozit antibiyotikler, polimiksin B, kolistin veya yüksek doz
kıvrım diüretikleri (ör: furosemid) ile kombine tedavi böbrek bozukluğuna sebep
olabileceğinden dolayı, bu tip tedavilerde böbrek fonksiyonları dikkatle takip edilmelidir.
Özellikle böbrek fonksiyonlarında bozukluk olan hastalar yakından izlenmelidir.
4.5. Diğer tıbbi ürünler ile etkileşimler ve diğer etkileşim şekilleri
Antasidler:
300 mg Sefdinir’in alüminyum veya magnezyum içeren antasidlerle birlikte kullanımı ile
Cmaks ve absorpsiyon oranı yaklaşık %40 oranında azalır. Cmaks’ına ulaşma süresi 1 saattir.
Sefdinir alımından 2 saat öncesinde veya sonrasında antasid alındığında sefdinir
farmakokinetiği üzerine belirgin etki göstermemektedir. Eğer antasidlerin sefdinir kullanımı
sırasında alınması gerekiyorsa antasidlerin sefdinir alımından en az 2 saat önce veya sonra
alınmalıdır.
Probenesid:
Probenesid diğer beta laktam antibiyotiklere etki ettiği gibi sefdinir’in de renal atılımını
inhibe ederek EAA’sını iki katına çıkartır, doruk plazma sefdinir seviyelerini %54 oranında
arttırır ve görünen eliminasyon yarı ömrünü %50 oranında uzatır.
5Demir içeren ilaç veya demir içeren yiyecekler:
Sefdinir’in 60 mg esansiyel demir içeren bir terapötik demir takviyesi veya esansiyel 10 mg
demir içeren vitaminler ile birlikte alındığında sefdinir’in absorpsiyonu sırasıyla %80 ve %31
oranında azalır. Eğer probenesidin sefdinir kullanımı sırasında alınması gerekiyorsa
probenesid’in sefdinir alımından en az 2 saat önce veya sonra alınmalıdır.
Temel demir içeren yiyeceklerin (kahvaltıda demir içeren yağların) sefdinir’in üzerine etkisi
araştırılmamıştır.
Sefdinir alan bireylerin dışkıları kırmızımsı renkte rapor edilmiştir. Vakaların çoğunda
hastalar demir içeren ürünler almıştır. Kırmızı renk, bağırsakta sefdinir ve sefdinir’in
parçalanmış ürünlerinin kombinasyonun ve demirin absorbe olmayışından kaynaklı
oluşmaktadır.
Nefrotoksik potansiyeli olan ilaçlar:
Sefalosporinler ve aminoglikozit antibiyotikler, polimiksin B, kolistin veya yüksek doz kıvrım
diüretikleri (ör: furosemid) ile kombine tedavi böbrek bozukluğuna sebep olabileceğinden, bu
tip tedavilerde böbrek fonksiyonları dikkatle takip edilmelidir. Özellikle böbrek
fonksiyonlarında bozukluk olan hastalar yakından izlenmelidir.
Oral kontraseptifler:
Sefalosporinler oral kontraseptiflerin etkinliğini azaltabilir. Bu nedenle hormonal olmayan ek
bir kontraseptif yöntem uygulanması tavsiye edilir.
Oral antikoagülanlar:
Sefalosporinler ve kumarin antikoagülanların birlikte kullanımında izole vakalarda kanama ile
beraber ya da kanama olmaksızın protrombin zamanında uzama bildirilmiştir. Bu gibi
vakalarda pıhtılaşma parametreleri izlenmelidir.
Laboratuar testleri:
Nitroprusid kullanılan idrarda keton testlerinde yalancı pozitiflik görülebilir, nitroferrisiyanid
kullanılan testlerde görülmez. Sefdinir Benedict solüsyonu veya Fehling solüsyonu idrar
glukoz testlerinde yalancı pozitiflik görülebilir. Enzimatik glukoz oksidaz reaksiyonlarına
dayanan glukoz testlerinin kullanılması önerilmektedir.
6Tüm beta-laktam antibiyotiklerde olduğu gibi, özellikle uzun süreli tedavilerde nötropeni ve
daha nadir olarak agranülositoz gelişebilir. Bu sebeple, 10 günden uzun süren tedavilerde kan
sayımları izlenmelidir ve nötropeni gelişmesi durumunda tedavi sonlandırılmalıdır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımına yönelik bir uyarı bulunmamaktadır.
Gebelik dönemi
Sefdinir için, gebelikte kullanımına ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik / embriyonal/ fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
doğrulamamaktadır.
Gebe kadınlara verilirken dikkatli olunmalıdır.
Hekim tarafından reçetelenmedikçe gebelik döneminde kullanılmamalıdır.
Laktasyon dönemi
Sefdinir’in tek doz 600 mg’nın uygulanmasını takiben, insan sütünde bulunduğu tespit
edilmemiştir.
Üreme yeteneği /Fertilite
Klinik dışı çalışmalarda, sefdinir verildiğinde üreme performansı, doğurganlık ve sperm
değerlendirme parametreleri etkilenmemiştir. Üreme toksisitesi çalışmalarına dayalı klinik
dışı veriler insanlara yönelik potansiyeli bir risk ortaya koymamaktadır.
4.7 Araç ve makine kullanmaya etkisi
CEFMORE’un araç ve makine kullanımı üzerine herhangi bir etkisi yoktur.
74.8. İstenmeyen etkiler
Sefdinir’in (600 mg/gün) güvenlik profili 3841 yetişkin ve adolesan hastalarla yapılan klinik
çalışmalardan alınan verilere dayanmaktadır. Görülen yan etkilerin çoğu hafif şiddette ve
sınırlıdır. Hiçbir ölüm veya kalıcı sakatlık sefdinir ile ilişkilendirilmemiştir.
İstenmeyen ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş ağrısı
Yaygın olmayan: Uykusuzluk, uyku hali, baş dönmesi
Gastroinestinal hastalıklar
Yaygın: Karın ağrısı, mide bulantısı, diyare
Yaygın olmayan: Midede gaz, kusma, hazımsızlık, kabızlık, anormal dışkı
Deri ve deri altı doku hastalıkları
Yaygın olmayan: Cilt döküntüsü, kaşıntı
Enfeksiyonlar ve enfestasyonlar
Yaygın: Vajinit (kadınlarda), vajinal moniliyaz (kadınlarda)
Yaygın olmayan: Moniliyaz
Üreme sistemi hastalıkları
Yaygın olmayan: Lökore (kadınlarda)
Genel bozukluklar ve uygulama bölgesine ilişkin bozukluklar
Yaygın olmayan: Yorgunluk, ağız kuruluğu, iştah azalması
Sefdinirin pediyatrik popülasyonda güvenlik profili 1783 çocuk hastayla yapılan klinik
çalışmalardan alınan verilere dayanmaktadır. Görülen yan etkilerin çoğunun hafif şiddette
olduğu ve kendi kendine iyileştiği belirtilmiştir. Hiçbir ölüm veya kalıcı sakatlık sefdinir ile
ilişkilendirilmemiştir
8Gastrointestinal hastalıklar
Yaygın: Diyare, kusma
Yaygın olmayan: Karın ağrısı, anormal dışkı, hazımsızlık, bulantı
Sinir sistemi hastalıkları
Yaygın olmayan: Hiperkinezi
Deri ve deri altı doku hastalıkları
Yaygın: Cilt döküntüsü
Yaygın olmayan: Makülopapüler döküntü
Enfeksiyonlar ve enfestasyonlar
Yaygın olmayan: Vajinit (kız çocuklarda), vajinal moniliyaz (kız çocuklarında) kutanöz
moniliyaz
Kan ve lenfatik sistem hastalıkları
Yaygın olmayan: Lökopeni
Hepatobilier hastalıklar
Yaygın olmayan: Karaciğer değerlerinde artma (AST)
Araştırmalar
Amerikada sefdinir ile yürütülen çalışmalarda sefdinir ile ilişkisine bakılmaksızın laboratuar
testlerinin değişimi rapor edilmiştir;
Yaygın: İdrar proteininde artma, idrardaki lökosit hücrelerinde artış, gama-glutamil transferaz
(GGT) seviyesinde artış, lenfosit sayılarında artma ve azalma, mikrohematuri artışı
Yaygın olmayan: Glukoz seviyelerinde artma ve azalma, idrarda glukoz seviyelerinde artma,
beyaz kan hücrelerinde artma ve azalma, beyaz kan hücrelerinde artma, karaciğer
değerlerinde yükselme (AST, ALT, alkalin fosfataz), eozinofillerde artma, fosfor seviyesinde
artma ve azalma, bikarbonat seviyelerinde azalma, kan üre nitrojen (BUN) seviyesinde artma,
hemoglobin seviyesinde azalma, polimorfonükleer nötrofil (PMNs) seviyesinde artma ve
azalma, bilirubin seviyelerinde artma, laktat dehidrojenaz seviyesinde artma, plateletlerde
artma, potasyum seviyesinde artma, idrar pH’sının artması, üre yoğunluğunun artması
9Pazarlama Sonrası
Japonya da 1991 yılında sefdinir’in pazarlama sonrası sefdinir ile ilişkisine bakılmaksızın
istenmeyen olayların ve laboratuar testlerinin değişimi rapor edilmiştir; şok, anaflaksi ile
birlikte nadir ölüm, fasiyel ve laringeal ödem, boğulma hissi (serum hastalığı reaksiyonları)
konjuktivit, stomatit, Stevens-Johnson sendromu, toksik epidermal nekroliz, eksfoliatif
dermatitit, eritema multiforme, eritema nodosum, akut hepatit, kolestaz, fulminat hepatit,
hepatik yetmezlik, sarılık, amilaz artışı, akut enterokolit, kanlı ishal, hemorajik kolit, melena,
psödomembranöz kolit, pansitöpeni, granülositöpeni, lökopeni, trombositöpeni, idiyopatik
trombositöpenik purpura, hemolitik anemi, akut solunum yetmezliği, astım atağı, ilaca bağlı
pnömoni, eozinofilik pnömoni, idiyopatik interstiyel pnömoni, ateş, akut renal yetmezlik,
nefropati, kanama eğilimi, koagülasyon bozukluğu, yaygın intravasküler koagülasyon, üst GI
kanama, peptik ülser, ileus, bilinç kaybı, alerjik vaskülit, olası Sefdinir-diklofenak etkileşimi,
kalp yetmezliği, göğüs ağrısı, miyokardial enfarktüs, hipertansiyon, rabdomiyoliz ve istemsiz
hareketler.
4.9. Doz aşımı ve tedavisi
Sefdinir’in insanlarda fazla kullanımı ve tedavisi ile ilgili veriler mevcut değildir. Akut rodent
toksisite çalışmalarında tek doz 5600 mg/kg yan etki oluşturmamıştır.β Diğer -laktam
antibiyotiklerinin fazla kullanımı ile kusma, mide bulantısı, epigastrik rahatsızlık, ishal ve
zihin karışıklığı gibi toksik belirtiler ve semptomlar görülmektedir. Hemodiyaliz, böbrek
rahatsızlığı olan bireylerde sefdinir’i vücuttan hemen attığından ciddi zehirlenme olaylarının
görülmemesinde yardımcı olmaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: 3.Kuşak Sefalosporinler
ATC Kodu: J01DD15
Sefdinir oral geniş spektrumlu, yarı sentetik, üçüncü kuşak bir sefalosporindir. Sefdinir
penisilinler gibi bir beta-laktam antibiyotiktir ve asıl etkinliği bakterisit etki göstermesidir.
Penisilinler ve bazı sefalosporinlere dirençli mikroorganizmalar sefdinire duyarlıdır.
Sefdinir’in S. aureus’a ait penisilin bağlayan protein (PBP) 3, 2, 1 ve E. faecalis’a ait penisilin
bağlayan protein (PBP) 2 ve 3 üzerine diğer sefalosporinlerden daha fazla etkinliği
bulunmaktadır. Sefdinir çözünülebilir mediyatörlerle nötrofil stimulasyonu sırasında,
nötrofillerden ekstrasellüler ortama miyeloperoksidaz salınımını inhibe etmektedir.
10Sefdinir aerobik gram pozitif mikroorganizmalara etkindir: Stapphylococcus aureus (beta
laktamaz üreten suşlar dahil, metisiline dirençli suşlar hariç), Stapphylococcus pneumoniae
(penisiline duyarlı suşlar), Streptoccus pyogenes, Stapphylococcus epidermidis (yalnızca
metisline duyarlı suşlar), Streptoccus agalactiae, Streptokokların viridans grubu.
Sefdinir aerobik gram negatif mikroorganizmalara etkindir: Haemophilus influenzaa (beta
laktamaz üreten suşlar dahil), Haemophilus parainfluenzae (beta laktamaz üreten suşlar
dahil), Moraxella catarrhalis (beta laktamaz üreten suşlar dahil), Citrobacter diversus,
Escherichia coli, Klebsiella pneumoniae, Proteus mirabilis.
5.2. Farmakokinetik özellikler
Genel özellikler
Emilim:
Maksimum plazma sefdinir konsantrasyonları, alınmasını takiben 2 ila 4 saatte meydana
gelmektedir. Plazma sefdinir konsantrasyonları dozla beraber artar. Sefdinirin tahmini
biyoyararlanımı, 300 mg alımından sonra %21, 600 mg alımından sonra %16’dır. 300 mg ve
600 mg sefdinir oral verilmesini takiben sefdinir plazma konsantrasyonları ve farmakokinetik
parametre değerleri aşağıdaki tabloda gösterilmiştir.
Tablo 1: Sefdinirin yetişkinlere verilmesini takiben sefdinir plazma konsantrasyonları ve
farmakokinetik parametre değerleri (4)
Doz C (µg/mL) t (sa) EAA (µg-sa/mL)
maks maks
300mg 1.60 (0.55) 2.9 (0.89) 7.05 (2.17)
600mg 2.87 (1.01) 3.0 (0.66) 11.1 (3.87)
Erişkinlerde yapılan çalışmalara göre, <30µg/mL’ye kadar kreatinin klerensi olan kişilerde
doz değişimi gerekmemektedir. Sefdinir, çocuklarda oral yolla alımı takiben yaklaşık 2 saat
gibi hızlı bir şekilde doruk plazma konsatrasyonlarına ulaşır. Hafif yağlı yemeklerle birlikte
alındığında sefdinirin Cmaks’ı ve EAA’sı sırasıyla %16 ve %10 oranında azalmaktadır. Bu
düşüşler, klinik olarak anlamlı değildir; dolayısıyla sefdinir yemeklerle birlikte alınabilir.
Dağılım:
Sefdinir’in erişkinlerdeki ortalama dağılım hacmi (Vd) 0.35L/kg (±0.29)’dır. Pediyatrik
popülasyonda (6 ay-12 yaş) sefdinir’in dağılım hacmi 0.67L/kg (±0.38)’dir.
11Sefdinir, erişkinlerde ve çocuklarda %60 ila %70 oranında plazma proteinlerine
bağlanmaktadır. Bağlanma, konsantrasyondan bağımsızdır.
Deri vezikülü:
Yetişkin bireylerde 300 mg ve 600 mg sefdinir alınımı takiben 4 ila 5. saatlerde medyan
maksimal vezikül sıvı konsantrasyonu sırasıyla 0.65 (0.33 ile 1.1) ve 1.1 mcg/mL
(0.49 ile 1.9)’dir.
Bademcik dokusu:
Elektif tonsilektomiye giren yetişkin hastalarda 300 mg ve 600 mg sefdinir alınımı takiben 4.
saatinde medyan bademcik doku sefdinir konsantrasyonu sırasıyla 0.25 (0.22 ile 0.46) ve
0.36 mcg/mL (0.22 ile 0.80) ve ortalama sinüs doku konsantrasyonu, plazma
konsantrasyonunun %24’ne (±8) eş değerdi.
Sinüs dokusu:
Elektif maksiler ve etmoid sinus cerrahisi olan yetişkin hastalarda 300 ve 600 mg sefdinir
alınımını takiben 4.saatinde medyan sinüs doku sefdinir konsantrasyonu sırasıyla
<0.12 (<0.12 ile 0.46) ve <0.21 (0.12 ila 2.0) mcg/mL’dır. Ortalama bademcik doku
konsantrasyonu, plazma konsantrasyonunun %16’sına (±20) eş değerdi.
Akciğer dokusu:
Tanı bronskopiye giren yetişkin hastalarda 300 mg ve 600 mg sefdinir alınımından 4. saat
sonra medyan bronşiyal mukoza sefdinir konsantrasyonu sırasıyla 0.78 (<0.06 ile 1.33) ve
1.14 (<0.06 ile 1.92) mcg/mL ve plazma konsantrasyonları %31(±18)’dir Respektif medyan
epitelyum katman sıvı konsantrasyonları ise sırasıyla 0,29 (<0.3 ila 4.73) ve 0.49 (<0.3 ila
0.59) ve plazma konsantrasyonunu %35 (±83)’dir.
SSS:
Sefdinir’in serebrospinal sıvıya nüfuz ettiğine dair veri bulunmamaktadır.
Biyotransformasyon ve Eliminasyon:
Sefdinir, etkin bir şekilde metabolize edilmez. Aktivite primer olarak ana ilaçtan kaynaklanır.
Sefdinir, ortalama 1.7 (±0.6 sa)’lik t ile primer olarak renal yolla değişmeden atılır. Normal
1/2
renal fonksiyonlu sağlıklı kişilerde, renal klerens 2.0 (±1.0) mL/ dk/ kg’dır. 300 ve 600mg’lık
dozların alımını takiben belirgin oral klerens 11.6 (±6.0) ve 15.5 (±5.4) mL/ dk / kg’dır.
12Doğrusallık/doğrusal olmayan durum:
Sefdinir’in farmakokinetikleri, insanlarda 200-400 mg arası oral dozlarda doğrusal ve dozdan
bağımsız olarak karakterizedir.
Hastalardaki karakteristik özellikler
Böbrek Yetmezliği:
Çeşitli seviyelerde böbrek fonksiyonu olan 21 kişiyle yapılan bir çalışmada, sefdinirin oral ve
renal klerensindeki belirgin düşüşler yaklaşık olarak kreatinin klerensindeki (KL )
KR
düşüşlere orantılıdır. Normal Böbrek fonksiyonu olan hastalarla karşılaştırıldığında, böbrek
yetmezliği olan hastalarda plazma sefdinir konsantrasyonu yüksek ve uzun süre kalmaktadır.
KL 30 ve 60 mL/dak olan kişilerin Cmaks ve t ’si yaklaşık 2 kat, EAA ise 3 kat artar.
KR 1/2
KL < 30 mL/dak olan kişilerin C ’ı ~ 2 kat, t ’si ~ 5 kat ve EAA ise 6 kat artar.
KR maks 1/2
Belirgin ciddi renal bozukluğu olan (kreatin klerensi < 30 mL/dak ) hastalarda doz ayarlaması
önerilmektedir.
Hemodiyaliz:
Hemodiyalize giren 8 yetişkin hastanın sefdinir farmakokinetik verilerine göre diyalizin
sefdinir’in vücuttan %63 oranında attığı ve görünen eliminasyonun t ’si 16 saatten 3.2 saat’e
1/2
azalttığı bildirilmiştir. Bu hasta popülasyonunda doz ayarlaması yapılmalıdır.
Karaciğer yetmezliği:
Sefdinir çoğunlukla böbreklerden elimine edildiğinden ve etkin bir şekilde metabolize
olmadığından sefdinir’in farmakokinetik çalışmaları karaciğer yetmezliği olan hastalarda
yürütülmemiştir. Bu hasta popülasyonunda doz ayarlaması gerekmemektedir.
Pediyatrik popülasyon:
6 ay-12 yaş arası çocuklara tek doz 7- ve 14 mg/kg sefdinir oral süspansiyon verildiğinde elde
edilen farmakokinetik parametreler aşağıdaki tabloda özetlenmiştir.
Tablo 2. Çocuklara oral süspansiyon halinde verilen sefdinirin ortalama farmakokinetik
değerleri (±SS)
Doz C (µg/mL) t (sa) EAA (µg • sa/mL)
maks maks
7 mg/kg 2.30 (0.65) 2.2 (0.6) 8.31 (2.50)
14 mg/kg 3.86 (0.62) 1.8 (0.4) 13.4 (2.64)
13Geriyatrik hastalarda:
Yaşın, sefdinir’in farmakokinetiği üzerine etkisi 19- 91 yaş aralığında olan 32 kişide tek doz
300 mg sefdinir alımından sonra incelenmiştir. Sefdinir’e sistematik maruz kalan yaşlı
bireylerde (N=16) C %44 ve EAA %86 oranında artmıştır. Bu artış sefdinir’in klerensinin
maks
azalmasından kaynaklanmaktadır. Görünen dağılım hacmindeki azalmadan dolayı görünen
eliminasyon t ’de fark edilebilir değişim gözlenmemiştir (yaşlılarda 2.2 ± 0.6 saat’e karşın
1/2
gençlerde 1.8 ± 0.4 saat). Sefdinir klerensi’nin yaştan daha ziyade böbrek fonksiyonlardaki
değişimle öncelikli olarak ilişkili olduğu görüldüğünden, şiddetli renal bozukluğu olmayan
yaşlı hastalarda doz ayarlaması gerekmemektedir.
Cinsiyet ve ırk:
Klinik farmakokinetik meta analizinin sonuçları (N=217), cinsiyetin ve ırk’ın sefdinir’in
farmakokinetiği üzerine belirgin bir etkisinin olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Karboksimetil Selüloz Kalsiyum (CMC Ca)
Kolloidal Silikon Dioksit (Aerosil 200)
Magnezyum stearat
Eritrosin –FD&C red 3(E127)
Parlak Mavi FCF-FD&C Blue 1(E133)
Titanyum Dioksit(E171)
Jelatin
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalaj niteliği ve içeriği
20 kapsül Alü/ Alü blister’de ve karton kutuda kullanma talimatı ile beraber ambalajlanır.
146.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Salutis İlaç San. Tic. Ltd. Şti.
General Ali Rıza Gürcan Cad.
Merter İş Merkezi Bağımsız Bölüm 2/12
Zeytinburnu/İSTANBUL
Tel: 0 212 481 83 05
Fax: 0 212 481 83 05
e-mail: info@salutisilac.com.tr
8. RUHSAT NUMARASI (LARI)
229/62
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.02.2011
Ruhsat yenileme tarihi:
10.KÜB’ÜN YENİLENME TARİHİ
-
15