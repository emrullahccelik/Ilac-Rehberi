KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
MOTBİR 30 mg SR pellet içeren kapsül
2. KALİTATİF VE KANTİTATİF BİLEŞİM
Etkin madde: Her bir kapsül 30 mg domperidona eşdeğer, domperidon pellet içerir.
Yardımcı maddeler:
Şeker 23,94 mg
Mannitol (E 421) 9,79 mg
Yardımcı maddeler için 6.1’e bakınız.
3. FARMASÖTİK FORM
SR pellet içeren kapsül.
Renksiz şeffaf gövde, kırmızı renkli şeffaf kapak içinde sarıdan açık sarıya doğru renkli
küreler.
4. KLİNİK ÖZELLİKLER
4.1 Terapötik endikasyonlar
MOTBİR SR aşağıdaki durumların tedavisinde endikedir:
 Epigastrik bölgede dolgunluk, erken doygunluk hissi, abdominal şişkinlik, üst abdominal
bölgede ağrı, geğirme, gaz şişkinliği, flatulans, bulantı-kusma, mide yanması (mide içeriğinin
ağza geri gelmesi ile birlikte ya da tek başına) gibi mide boşalmasında gecikme,
gastroözofajiyal reflü ve özofajit bulgularıyla birlikte bulunan dispeptik semptom kompleksi.
 Fonksiyonel, organik, enfeksiyöz, diyetten ya da radyoterapi ve ilaç tedavilerinden ileri
gelen bulantı ve kusmalar.
 Parkinson hastalığında da kullanılan dopamin agonistlerinden (L-dopa ve bromokriptin
gibi) ileri gelen bulantı ve kusmalar.
14.2 Pozoloji ve uygulama şekli
Pozoloji / Uygulama sıklığı ve süresi:
Erişkinler ve adolesanlar (12 yaşından büyük, 35 kg veya üzeri):
Önerilen doz günde bir defa 1 MOTBİR SR kapsüldür.
Tedavinin ilk süreci 4 hafta kadardır. Eğer 4 haftadan fazla tedavi gerekirse, hastalar yeniden
değerlendirilmeli ve tedaviye devam için yeniden gözden geçirilmelidir. Tıbbi konsültasyon
olmaksızın tedavi, l4 günlük devam tedavisini aşmamalıdır (bkz. Bölüm 4.4).
Uygulama şekli:
MOTBİR SR’ın oral yolla yemeklerden önce alınması önerilmektedir. Yemeklerden sonra
alındığında, ilacın emilimi bir miktar gecikmektedir.
Özel popülasyonlara ilişkin ek bilgiler:
Böbrek/Karaciğer yetmezliği:
MOTBİR SR orta ve ciddi karaciğer yetmezliği olan hastalarda kontrendikedir (bkz. Bölüm
4.3). Ancak, hafif karaciğer yetmezliği olan hastalarda doz ayarlamasına gerek yoktur (bkz.
Bölüm 5.2). Uzun süreli tedavi alan hastalar düzenli olarak izlenmelidir (bkz. Bölüm 4.4 ve
5.2).
Pediatrik popülasyon:
12 yaş ve 35 kg’ın altındaki çocuklarda kullanılmamalıdır.
Geriatrik popülasyon:
65 yaş ve üzeri hastalarda doz ayarlaması gerekmez.
Domperidon erişkinlerde ve çocuklarda en düşük etkili dozda kullanılmalıdır (bkz. Bölüm
4.4). Bazı epidemiyolojik çalışmalar domperidonun, ciddi ventriküler aritmi ya da ani
kardiyak ölüm riskinde artışla ilişkilendirilebildiğini göstermiştir (bkz. Bölüm 4.8). Bu risk,
60 yaş üzeri hastalarda ya da günde 30 mg'dan fazla doz alanlarda daha yüksek olabilir.
4.3 Kontrendikasyonlar
MOTBİR SR aşağıdaki durumlarda kontrendikedir:
 Domperidon veya yardımcı maddelerden herhangi birisine karşı bilinen aşırı duyarlılık.
 Prolaktin salgılayan hipofiz tümörü (prolaktinoma).
MOTBİR SR gastrointestinal kanama, mekanik obstrüksiyon veya perforasyon gibi gastrik
motilite artışının tehlikeli olabileceği durumlarda ve orta ya da ciddi karaciğer yetmezliği
durumlarında kullanılmamalıdır (bkz. Bölüm 5.2).
24.4 Özel kullanım uyarıları ve önlemleri
Laktasyon sırasında kullanım:
Önerilen en yüksek doz rejiminde anne sütüne geçen domperidonun toplam miktarının günde
7 μg’dan az olduğu sanılmaktadır. Bu miktarın yenidoğan için zararlı olup olmadığı
bilinmemektedir. Bu nedenle MOTBİR SR almakta olan annelerin çocuklarını emzirmesi
önerilmemektedir.
Bebeklerde kullanımı:
Nörolojik yan etkiler nadirdir (Bkz. Bölüm 4.8). Yaşamın ilk aylarında metabolik
fonksiyonlar ve kan-beyin bariyeri henüz tam gelişmediği için küçük çocuklarda nörolojik
yan etki riski daha yüksektir. Doz aşımı çocuklarda ekstrapramidal semptomlara neden
olabilir, ancak diğer nedenler de göz önüne alınmalıdır.
Böbrek yetmezliği olan hastalarda kullanımı:
Ciddi böbrek yetmezliği olan (serum kreatinin değeri > 6 mg/100 ml, > 0.6 m mol/l)
hastalarda, domperidonun eliminasyon yarılanma ömrü 7.4 saatten 20.8 saate uzar, ancak
plazma düzeyleri sağlıklı bireylerde olduğundan düşüktür. İlacın çok küçük bir bölümü
değişmeden idrar ile atıldığından ciddi böbrek yetmezliği olan hastalarda tek bir uygulamanın
dozunun değiştirilmesi gerekli değildir. Ancak tekrarlı uygulamalarda, böbrek yetmezliğinin
ciddiyetine bağlı olarak, doz azaltılması gerekebilir. Bu durumda doz günde 10 mg ya da 20
mg doza indirilmelidir. Genel olarak uzun süreli tedavilerde hasta düzenli olarak
değerlendirilmelidir.
Güçlü CYP344 inhibitörleri ile birlikte kullanımı
QTc aralığını uzatan oral ketokonazol, eritromisin veya diğer güçlü CYP3A4 inhibitörleri ile
birlikte eş zamanlı kullanımından kaçınılmalıdır (bkz. Bölüm 4.5).
Kardiyak etkiler
Bazı epidemiyolojik çalışmalar, domperidonun ani kardiyak ölüm veya ciddi ventriküler
aritmi riskinde artmayla ilişkili olduğunu göstermiştir (bkz. Bölüm 4.8). Bu risk günde 30
mg'dan daha fazla oral doz alan ve 60 yaşından büyük hastalarda daha yüksek olabilir.
Domperidon yetişkin ve çocuklarda en düşük etkili dozda kullanılmalıdır.
3MOTBİR SR’ın QTc aralığını uzatan diğer ilaçlar ile birlikte kullanımı, kalbin QTc iletim
aralıklarında uzamanın mevcut olduğu hastalarda ve konjestif kalp yetmezliği gibi kalp
hastalıklarının altında yatan önemli elektrolit bozuklukları olan hastalarda dikkat gerektirir.
Nadir kalıtımsal fruktoz intoleransı, glukoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
MOTBİR SR 9,79 mg mannitol (E 421) içermektedir. Dozu nedeniyle herhangi bir uyarı
gerektirmemektedir.
4.5 Diğer tıbbi ürünler ile etkileşimler ve diğer etkileşim şekilleri
Antiasit ve antisekretuvar ilaçlar MOTBİR SR ile birlikte kullanıldığında, yemeklerden önce
değil sonra alınmalıdırlar; bu ilaçlar MOTBİR SR ile aynı anda alınmamalıdır.
MOTBİR SR, kanser kemoterapisi ile ilişkili bulantıyı azaltmak için kullanılan bir ilaç,
depresyon tedavisinde kullanılan nefazadon, ya da aprepitant, kalp problemleri için veya
AIDS/HIV, enfeksiyon tedavisi için alınan ilaçlar ile birlikte dikkatli kullanılmalıdır.
Domperidonun ana metabolik yolu CYP3A4’tür. In vitro ve insan çalışmalarından elde edilen
veriler, bu enzimi önemli ölçüde inhibe eden ilaçların eşzamanlı kullanımının domperidon
plazma düzeylerinin artmasına neden olabileceğini göstermiştir.
Sağlıklı kişilerde oral ketokonazol veya oral eritromisinle ayrı ayrı yapılan in vivo
farmakokinetik/farmakodinamik etkileşim çalışmaları bu ilaçların, domperidonun CYP3A4
aracılığı ile ilk geçiş metabolizmasında belirgin bir inhibisyon oluşturduğunu doğrulamıştır.
Günde dört kez normal salımlı domperidon 10 mg ve günde iki kez ketokonazol 200 mg
kombinasyonuyla ve farklı zaman noktalarında 1.2-17.5 milisaniye arasında değişen gözlem
dönemi süresince QTc’nin ortalama 9.8 milisaniye uzadığı görülmüştür. Günde dört kez
domperidon 10 mg ve günde üç kez eritromisin 500 mg kombinasyonuyla ise, farklı zaman
noktalarında 1.6-14.3 milisaniye arasında değişen gözlem dönemi süresince QTc’nin ortalama
9.9 milisaniye uzadığı görülmüştür. Domperidonun kararlı durum C ve EAA değerleri bu
maks
etkileşim çalışmalarında yaklaşık üç kat artmıştır.
Bu çalışmalarda günde dört kez normal salımlı domperidon 10 mg monoterapisi QTc’de
ortalama 1.6 milisaniye (ketokonazol çalışması) ve 2.5 milisaniye’lik (eritromisin çalışması)
bir artışla sonuçlanmıştır. Bu arada ketokonazol monoterapisi (günde iki kez 200 mg) ve
eritromisin monoterapisi (günde üç kez 500 mg) ise gözlem döneminde QTc’de sırasıyla
ortalama 3.8 ve 4.9 milisaniye artışla sonuçlanmıştır.
4QTc’yi uzatan diğer ilaçlarla beraber kullanılmamalıdır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
MOTBİR SR’ın çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Gebelik dönemi
Gebe kadınlarda pazarlama sonrası domperidon kullanımına ilişkin sınırlı sayıda veri
mevcuttur. Sıçanlar üzerinde yapılan bir çalışmada üreme toksisitesinin yüksek ve maternal
toksisite dozunda varlığını göstermiştir. İnsanlar açısından potansiyel riski bilinmemektedir.
Bu nedenle MOTBİR SR gebelik sırasında ancak beklenen terapötik yararın
doğrulanabileceği durumlarda kullanılmalıdır.
Laktasyon dönemi
Emziren sıçanlarda ilaç anne sütüne geçmektedir (çoğunluğu metabolitler şeklinde: 2.5 mg/kg
oral yolla ve intravenöz uygulandığında elde edilen en yüksek konsantrasyonlar sırasıyla, 40
ng/ml ve 800 ng/ml). Emziren kadınlarda domperidonun anne sütündeki konsantrasyonu
plazma konsantrasyonlarının %10–50’sine karşılık gelmekte ve 10 ng/ml’yi geçmesi
beklenmemektedir. Önerilen en yüksek doz rejiminde anne sütüne geçen domperidonun
toplam miktarının günde 7 μg’dan az olması beklenmektedir. Bu konsantrasyonun yeni
doğana zararlı olup olmadığı bilinmemektedir. Bu yüzden, MOTBİR SR kullanan annelerin
emzirmeleri önerilmemektedir.
Üreme yeteneği/Fertilite:
Sıçanlarla yapılan bir çalışma, anne tarafından alınan yüksek toksik dozda reprodüktif
toksisite olduğunu göstermiştir.
4.7 Araç ve makine kullanımı üzerindeki etkiler
MOTBİR SR’ın araç ve makine kullanma yeteneği üzerine etkisi ya hiç yoktur ya da ihmal
edilebilir düzeydedir.
54.8 İstenmeyen etkiler
Domperidonun güvenliliği, 3l adet çift-kör, plasebo kontrollü çalışmada dispepsi,
gastroözofajiyal reflü hastalığı (GÖRH), İritabl Barsak Sendromu (İBS), bulantı ve kusma ya
da diğer ilişkili durumları olan 1275 hastada değerlendirilmiştir. Bütün hastalar en az 15
yaşındaydı ve en az bir doz domperidon aldılar. Ortalama toplam günlük doz 30 miligram
(10-80 mg aralığında) ve ortalama maruz kalma süresi 28 gündü (l-28 gün aralığında).
Diyabetik gastroparez, kemoterapiye bağlı ikincil semptomlar veya parkinsonizm çalışmaları
dahil edilmemiştir.
Advers ilaç reaksiyonu sıklıkları aşağıdaki kriterlere göre derecelendirilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar
Yaygın olmayan: Libido kaybı, anksiyete
Sinir sistemi hastalıkları
Yaygın olmayan: Somnolans, baş ağısı
Gastrointestinal hastalıklar
Yaygın: Ağız kuruluğu
Yaygın olmayan: Diyare
Deri ve derialtı dokusu hastalıkları
Yaygın olmayan: Döküntü, kaşıntı
Üreme sistemi ve meme hastalıkları
Yaygın olmayan: Meme ağrısı, galaktore, meme hassasiyeti
Genel bozukluklar ve uygulama bölgesine ilişkin hastalıklar
Yaygın olmayan: Asteni
Diyabetik gastroparez dahil ek endikasyonlar ve uzun süre için, domperidonun yüksek
dozlarının kullanıldığı 45 çalışmada, advers olayların (ağız kuruluğu dışında) sıklığı oldukça
yüksekti. Bu durum prolaktin artışıyla ilişkili farmakolojik olarak tahmin edilebilen olaylar
için bilhassa aşikârdı. Yukarıda listelenen reaksiyonlara ek olarak, akatizi, memelerden akıntı,
memelerde büyüme, memelerde şişme, depresyon, hipersensitivite, laktasyon bozukluğu ve
düzensiz menstruasyon da bildirildi.
6Pazarlama sonrası deneyim
Klinik çalışmalar sırasında raporlanan ve yukarıda listelenen advers etkilere ek olarak,
pazarlama sonrası deneyimler sırasında aşağıdaki advers ilaç reaksiyonları raporlanmıştır:
Bağışıklık sistemi hastalıkları
Bilinmiyor: Anaflaktik reaksiyon (anaflaktik şok dahil)
Psikiyatrik hastalıklar
Bilinmiyor: Ajitasyon, sinirlilik hali
Sinir sistemi hastalıkları
Bilinmiyor: Konvülsiyon, ekstrapramidal bozukluk
Göz hastalıkları
Bilinmiyor: Okülojirik kriz
Kalp hastalıkları (bkz. Bölüm 4.4)
Bilinmiyor: Ventriküler aritmi, ani kardiyak ölüm, QTc uzaması
Deri ve derialtı dokusu hastalıkları
Bilinmiyor: Ürtiker, anjioödem
Böbrek ve üriner hastalıklar
Bilinmiyor: İdrar retansiyonu
Üreme sistemi ve meme hastalıkları
Bilinmiyor: Jinekomasti, amenore
Araştırmalar
Bilinmiyor: Karaciğer fonksiyon testinde anormallik, kan prolaktin seviyesinde artış
Ekstrapiramidal bozukluk başlıca yenidoğanlar ve bebeklerde meydana gelir
Diğer merkezi sinir sistemi ile ilişkili konvülsiyon ve ajitasyon etkileri de başlıca yeni
doğmuş bebeklerde ve çocuklarda rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; fax: 0312 218 35 99
74.9 Doz aşımı ve tedavisi
Belirtiler:
Doz aşımı genellikle yeni doğmuş bebeklerde ve çocuklarda bildirilmiştir. Doz aşımı
semptomları olarak ajitasyon, değişen bilinç, konvülsiyon, dezoryantasyon, somnolans ve
ekstrapiramidal reaksiyonlar görülebilir.
Tedavi:
Domperidonun spesifik antidotu yoktur, ancak doz aşımı durumunda gastrik lavaj uygulaması
kadar aktif kömür uygulaması da yararlı olabilir. Hastanın yakın tıbbi gözetim altında
tutulması ve destekleyici tedavi önerilmektedir. Antikolinerjikler veya anti-parkinson ilaçlar
ekstrapiramidal reaksiyonların kontrol edilmesinde yardımcı olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Propulsifler
ATC kodu: A03FA03
Domperidon, anti-emetik özelliklere sahip bir dopamin antagonistidir. Kan beyin engelini
kolaylıkla geçemez. Domperidon kullananlarda, özellikle erişkinlerde, ekstrapiramidal yan
etkiler çok nadir görülür, fakat domperidon hipofiz bezinden prolaktin salımını artırır. Anti-
emetik etkisi, periferdeki (gastrokinetik) etkilerine ve kan-beyin engelinin dışında, area
postremada yer alan kemoreseptör triger zondaki dopamin reseptörlerini antagonize etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
domperidonun özellikle periferdeki dopamin reseptörleri üzerine periferik etkili olduğunu
göstermektedir.
İnsanlarda yapılan çalışmalar oral domperidonun alt özofagus basıncını yükselterek
antroduodenal motiliteyi iyileştirdiğini ve gastrik boşaltımı hızlandırdığını göstermiştir. Mide
sekresyonlarına etkisi yoktur.
5.2 Farmakokinetik özellikler
Genel özellikler
Domperidon polimorfizm göstermektedir.
Emilim:
Domperidon, aç karına oral yolla alındığında, hızla emilerek, 30 ile 60 dakika arasında
plazmada en yüksek konsantrasyonlara ulaşır. Oral yolla alınan domperidonun mutlak
biyoyararlanımının düşük olması (yaklaşık %15), barsak duvarı ve karaciğerdeki yoğun ilk
8geçiş metabolizmasına bağlıdır. Normal bireylerde yemeklerden sonra alındığında
domperidonun biyoyararlanımı artmakla birlikte, gastrointestinal yakınmaları olanlar,
domperidonu yemeklerden 15-30 dakika önce almalıdır. Mide asidinin azalması
domperidonun emilimini bozar. Önceden alınan simetidin ya da sodyum bikarbonat oral
biyoyararlanımı azaltır. Yemeklerden sonra oral yolla alındığında, doruk plazma seviyesine
ulaşma süresi hafifçe uzar ve eğri altında kalan alan (EAA) hafifçe artar.
Dağılım:
Oral yolla alınan domperidon birikmez ve kendi metabolizmasını arttırmaz; ilk uygulamadan
sonra elde edilen en yüksek plazma düzeyi olan 18 ng/ml ile iki hafta süre ile günde 30 mg
uygulama sonrası, 90 dakika sonra elde edilen en yüksek plazma düzeyi, 21 ng/ml, yaklaşık
olarak aynıdır. Domperidon %91-93 oranında plazma proteinlerine bağlanır. Radyoaktif
işaretli ilaç ile hayvanlarla yapılan çalışmalarda, dokulara büyük oranda dağıldığı, ancak
beyin dokusunda düşük konsantrasyonlarda bulunduğu gösterilmiştir. Sıçanlarda, plasentaya
az miktarda geçer.
Biyotransformasyon:
Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diyagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı küçüktür (feçes ile atılanın %10’u, idrar ile atılanın yaklaşık %1’i). Sağlıklı bireylerde
oral yolla tek doz alındığında, plazma yarılanma ömrü 7-9 saattir; ancak ciddi böbrek
yetmezliği olan hastalarda bu süre uzar.
Hastalardaki karakteristik özellikler
Böbrek yetmezliği:
Ciddi böbrek yetmezliği olan hastalarda (serum kreatinin>6 mg/l00 ml veya >0.6 mmol/L)
domperidon yarı ömrü 7.4 saatten 20.8 saate yükselir, fakat plazma ilaç seviyeleri normal
böbrek fonksiyonları olan hastalardan daha düşüktür. Çok küçük miktarda (yaklaşık olarak
%1) değişmemiş ilaç böbrekle atılır (bkz. Bölüm 4.4).
9Karaciğer yetmezliği:
Orta derecede karaciğer yetmezliği olan hastalarda (Pugh skor 7-9, Child-Pugh Sınıf B),
domperidonun EAA ve C 'ı sağlıklı hastalardan sırasıyla 2.9 ve l.5 kat daha yüksektir.
maks
Serbest fraksiyonu %25 arttırılır ve terminal eliminasyon yarı ömrü 15 saatten 23 saate uzar.
Hafif karaciğer yetmezliği olan hastalar, protein bağlanmasında ya da terminal yarı ömürde
bir değişiklik olmadan C ve EAA'ya dayanarak sağlıklı hastalardan bir miktar daha düşük
maks
sistemik maruziyete sahiptirler. Ciddi karaciğer yetmezliği olan hastalarda çalışılmamıştır
(bkz. Bölüm 4.3).
Pediatrik hastalar
Pediatrik popülasyonda farmakokinetik veri mevcut değildir.
5.3 Klinik öncesi güvenlilik verileri
İn vitro ve in vivo elektrofizyolojik çalışmalar domperidonun insanlarda genel olarak orta
düzeyde bir riskte QT aralığını uzattığını göstermiştir.
HERG ile transfekte izole hücreler ve izole kobay miyositleri üzerindeki in vitro deneylerde,
maksimum günlük 20 mg (günde 2 kez) doz verilmesinden sonra insanlardaki serbest plazma
konsantrasyonu ile karşılaştırıldığında, iyon kanalları aracılığıyla mevcut inhibisyon IC50
değerlerine dayanarak, maruz kalma oranları 5 ile 30 kat arasında idi. Izole kardiyak
dokulardaki in vitro deneylerde, aksiyon potansiyel süresinin uzaması için maruz kalma
işaretleri, insanlardaki maksimum günlük dozda (20 mg, günde 2 kez) serbest plazma
konsantrasyonlarını aştı. Ancak, in vitro proaritmik modellerde (izole Langendorff perfuze
kalp) ve in vivo modellerde (köpek, hint domuzu, torsades de pointese duyarlı tavşanlar)
insanlardaki maksimum günlük dozda (20 mg, günde 2 kez) serbest plazma
konsantrasyonlarını l7 kattan daha fazla aştı. Domperidonun, CYP3A4 ile metabolizmasının
inhibisyonu varlığında, serbest plazma konsantrasyonları l0 kata kadar çıkabilir. Anne
tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
106. FARMASÖTİK ÖZELLİKLER
6.1 Yardımcı maddelerin listesi
Pellet içeriği olarak;
Mannitol (E421)
Şeker
Starch (Nişasta)
PVPK
Sarı Demir Oksit (E 172)
Etil Selüloz
Kapsül içeriği olarak;
İndigo Karmin (E 132)
Eritrosin (E 127)
Jelatin
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C'nin altındaki oda sıcaklığında saklayınız.
6.5 Ambalajın niteliği ve içeriği
30 kapsül, PVC/PVDC-Alüminyum folyo ambalajda, kullanma talimatıyla beraber karton
kutuda ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
117. RUHSAT SAHİBİ
Vitalis İlaç San. Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat: 3
Esenler/İSTANBUL
Tel : 0850 201 23 23
Faks : 0212 482 24 78
E-mail : info@vitalisilac.com.tr
8. RUHSAT NUMARASI
245/35
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 02.10.2012
Ruhsat yenileme tarihi :
10. KÜB’ÜN YENİLENME TARİHİ
30.05.2015
12