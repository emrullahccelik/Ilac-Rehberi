KISA ÜRÜN BİLGİSİ
1. BEŞERİ TIBBİ ÜRÜNÜN ADI
CANTAB PLUS 32 mg/25 mg tablet
2. KALİTATİF VE KANTİTATİF BİLEŞİM
Etkin maddeler: Kandesartan sileksetil………. 32 mg
Hidroklorotiyazid……………25 mg
Yardımcı maddeler:
Laktoz monohidrat (inek sütü kaynaklı)……….147,7 mg
Yardımcı maddeler için 6.1'e bakınız.
3. FARMASÖTİK FORM
Çentikli tablet.
Çentiğin amacı tabletin eşit yarımlara bölünebilmesi içindir.
Açık sarı renkli, oblong, bir yüzü tek çentikli tabletler
4. KLİNİK ÖZELLİKLER
4.1. Terapötik endikasyonlar
Kandesartan sileksetil veya hidroklorotiyazid ile monoterapinin yeterli olmadığı primer
hipertansiyon (bkz. Bölüm 4.3, 4.4, 4.5 ve 5.1).
4.2. Pozoloji ve uygulama şekli
Pozoloji/uygulama sıklığı ve süresi:
CANTAB PLUS’ın önerilen dozu günde bir defa bir tablettir. Kandesartan sileksetil’in ve
hidroklorotiyazid’in doz titrasyonu önerilmektedir.
Klinik açıdan uygun olduğu durumlarda monoterapiden doğrudan CANTAB PLUS
tedavisine geçilmesi düşünülebilir. Hidroklorotiyazid monoterapisinden kandesartan
sileksetil’e geçişte doz titrasyonu önerilir. Kandesartan sileksetil veya hidroklorotiyazid
monoterapisi ile veya düşük dozlarda CANTAB PLUS ile kan basıncı optimum olarak
kontrol altına alınamayan hastalara CANTAB PLUS verilebilir.
Antihipertansif etkinin büyük bir kısmına, tedavinin başlamasından sonraki 4 hafta içinde
ulaşılır.
1Uygulama şekli:
Oral yolla uygulanır. Kandesartan’ın biyoyararlanımı yiyecek alımı ile değişmez.
Hidroklorotiyazid ve yiyecekler arasında klinik açıdan anlamlı bir etkileşim mevcut
değildir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kıvrım diüretikleri, tiyazidlere tercih edilmektedir.
Kreatinin klerensi ≥30 ml/dakika/1,73 m2 BSA olan hastalarda, CANTAB PLUS tedavisine
geçilmeden önce kandesartan sileksetil dozu titre edilmelidir (hafif ve orta derecede böbrek
yetmezliği olan hastalarda kandesartan sileksetil'in önerilen başlangıç dozu 4 mg'dır).
CANTAB PLUS ağır böbrek yetmezliği olan hastalarda (kreatinin klerensi <30
ml/dakika/1,73 m2 BSA) kontrendikedir (bkz. Bölüm 4.3).
Karaciğer yetmezliği:
Hafif-orta derecede karaciğer yetmezliği olan hastalarda CANTAB PLUS tedavisine
geçilmeden önce kandesartan sileksetil dozunun titre edilmesi önerilmektedir (bu
hastalarda kandesartan sileksetil'in önerilen başlangıç dozu 4 mg'dır).
Ağır karaciğer yetmezliği ve/veya kolestazisi olan hastalarda CANTAB PLUS
kontrendikedir (bkz. Bölüm 4.3).
Pediyatrik popülasyon:
Kandesartan sileksetil/hidroklorotiyazid’in 0-18 yaşları arasındaki çocuklar üzerindeki
güvenilirliği ve etkisi belirlenmemiştir. Herhangi bir veri mevcut değildir.
Geriyatrik popülasyon:
Yaşlı hastalarda doz ayarlaması gerekmez.
İntravasküler sıvı azalması olan hastalar:
İntravasküler sıvı azalması olasılığı olan hastalar gibi hipotansiyon riski taşıyan hastalarda
kandesartan sileksetil dozunun titre edilmesi önerilmektedir (Bu hastalarda kandesartan
sileksetil'in önerilen başlangıç dozu 4 mg'dır).
4.3. Kontrendikasyonlar
CANTAB PLUS'ın içerdiği maddelerden herhangi birine ya da sulfonamid türevi ilaçlara
(hidroklorotiyazid sulfonamid türevidir) karşı aşırı duyarlılığı olanlarda,
Gebelik ve emzirme döneminde (bkz. Bölüm 4.6. Gebelik ve laktasyon),
Ağır böbrek yetmezliği (kreatinin klerensi <30 ml/dak/1,73 m2 BSA) olanlarda,
Ağır karaciğer yetmezliği ve/veya kolestazisde,
İnatçı hipokalemi ve hiperkalsemisi olanlarda,
Gut'ta,
2CANTAB PLUS ile aliskiren içeren ilaçların birlikte kullanımı, ‘diabetes mellitus’ veya
böbrek yetmezliği (GFR<60 ml/dak/1,73 m2) olan hastalarda kontrendikedir (bkz. Bölüm
4.5 ve 5.1).
4.4. Özel kullanım uyarıları ve önlemleri
Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dâhil olmak
üzere çok seyrek olarak ciddi akut solunum toksisitesi vakaları bildirilmiştir. Pulmoner
ödem gelişimi tipik olarak hidroklorotiyazid alımından sonra dakikalar veya saatler içinde
gelişir. Başlangıçta semptomlar dispne, ateş, pulmoner açıdan kötüye gitme ve
hipotansiyonu içerir. ARDS teşhisinden şüpheleniliyorsa CANTAB PLUS tedavisi
durdurulmalı ve uygun tedavi uygulanmalıdır. Hidroklorotiyazid alımını takiben daha önce
ARDS yaşayan hastalara hidroklorotiyazid uygulanmamalıdır.
Böbrek yetmezliği / Böbrek transplantasyonu:
Bu hasta grubunda, kıvrım diüretikleri, tiyazidlere tercih edilmektedir. CANTAB PLUS,
böbrek yetmezliği olan hastalarda kullanıldığında, potasyum, kreatinin ve ürik asit
düzeylerinin düzenli olarak izlenmesi önerilmektedir.
Kısa süre önce böbrek transplantasyonu yapılmış hastalara kandesartan
sileksetil/hidroklorotiyazid verilmesi ile ilgili deneyim yoktur.
Renin-anjiyotensin-aldosteron sistemini inhibe eden diğer tıbbi ürünlerde olduğu gibi,
CANTAB PLUS ile tedavi edilen duyarlı hastalarda böbrek fonksiyonunda değişiklikler
beklenebilir (bkz. Bölüm 4.3).
Renal arter stenozu:
ADE (anjiyotensin dönüştürücü enzim) inhibitörleri gibi, renin-anjiyotensin- aldosteron
sistemine etki eden diğer ilaçlar, bilateral veya tek taraflı renal arter stenozu olan hastalarda,
kan üre miktarını ve serum kreatinin düzeyini artırabilir. Aynı etki, anjiyotensin II reseptör
antagonistleri (AIIRA) ile de görülebilir.
İntravasküler sıvı kaybı:
Renin-anjiyotensin-aldosteron sistemi'ne etki eden diğer ilaçlarda belirtildiği gibi, ağır
intravasküler sıvı ve/veya sodyum kaybı olan hastalarda (yakın zamanda fazla miktarda
kusmuş olan veya ishal olan hastalarda) semptomatik hipotansiyon oluşabilir. Bu nedenle,
bu durum düzeltilmeden CANTAB PLUS tedavisine başlanması önerilmez (Bu hastalarda
kandesartan sileksetil’in önerilen başlangıç dozu 4 mg'dır).
Anestezi ve cerrahi:
Renin-anjiyotensin sisteminin bloke olmasından ötürü AIIRA ile tedavi edilen hastalara
uygulanan cerrahi müdahale ve anestezi sırasında hipotansiyon ortaya çıkabilir. Çok seyrek
olarak hipotansiyon, intravenöz sıvı ve/veya vazopresör ilaçların kullanılmasını
gerektirecek kadar ağır olabilir.
3Karaciğer yetmezliği:
Su ve elektrolit dengesinde minör değişiklikler hepatik komaya neden olabileceğinden,
tiyazidler, karaciğer yetmezliği veya ilerleyen karaciğer hastalığı olanlarda dikkatli
kullanılmalıdır. Kandesartan sileksetil/hidroklorotiyazid’in karaciğer yetmezliği olan
hastalarda kullanımına ilişkin klinik deneyim yoktur.
Melanom dışı deri kanseri:
Danimarka Ulusal Kanser Arşivi’ne dayanılarak yürütülen iki epidemiyolojik olgu kontrol
çalışmasında artan birikimsel hidroklorotiyazid dozu maruziyetine bağlı melanom dışı cilt
kanseri [bazal hücreli karsinom ve skuamöz hücreli karsinom] riskinde artış gözlenmiştir.
Hidroklorotiyazid’in ışığa duyarlılığı artıcı etkileri melanom dışı cilt kanseri için olası bir
mekanizma oluşturabilir. Hidroklorotiyazid alan hastalara melanom dışı cilt kanseri
konusunda bilgi verilmeli ve derilerini herhangi bir yeni lezyon açısından düzenli olarak
kontrol etmeleri ve şüpheli deri lezyonlarını derhal hekime bildirmeleri tavsiye edilmelidir.
Deri kanseri riskini en aza indirmek için hastalara güneş ışığına ve UV ışınlarına
maruziyetlerini sınırlama ve güneşe çıkarken yeterli koruma önlemlerini almaları gibi olası
önleyici tedbirler önerilmelidir. Şüpheli deri lezyonları potansiyel olarak biyopsilerin
histolojik incelemeleri de dahil olmak üzere derhal incelenmelidir. Daha önce melanom dışı
cilt kanseri yaşamış hastalarda hidroklorotiyazid kullanımının yeniden değerlendirilmesi
gerekebilir (ayrıca bkz. Bölüm 4.8).
Koroidal efüzyon, akut miyopi ve kapalı açılı glokom:
Bir sülfonamid olan hidroklorotiyazid, koroidal efüzyon ile birlikte görme alanı kusuru,
geçici miyopi ve akut kapalı açılı glokom ile sonuçlanan kendine özgü bir reaksiyona neden
olabilir. Semptomlar, görme keskinliğinde azalma veya oküler ağrının akut başlangıcını
içerir ve genellikle tedavinin başlamasından sonra saatler ila haftalar içinde ortaya çıkar.
Tedavi edilmeyen akut kapalı açılı glokom kalıcı görme kaybına neden olabilir. Birincil
tedavi, ilaç alımını olabildiğince çabuk kesmektir. Göz içi basıncı kontrolsüz bırakılırsa,
acil tıbbi veya cerrahi tedavilerin değerlendirilmesi gerekebilir. Akut kapalı açılı glokom
gelişimi için risk faktörleri, sülfonamid veya penisilin alerjisi öyküsünü içerebilir.
Aort ve mitral kapak stenozu veya obstrüktif hipertrofik kardiyomiyopati:
Diğer vazodilatörlerle olduğu gibi, hemodinamik aort ya da mitral kapak stenozu ya da
obstrüktif hipertrofik kardiyomiyopatili hastalarda, CANTAB PLUS çok dikkatli
kullanılmalıdır.
Primer hiperaldosteronizm:
Primer hiperaldosteronizmi olan hastalar, renin-anjiyotensin-aldosteron sistemi üzerinden
etki gösteren antihipertansif ilaçlara genellikle yanıt vermezler. Bu nedenle, bu hastalarda
CANTAB PLUS kullanımı önerilmemektedir
Elektrolit dengesizliği:
Serum elektrolit düzeyleri periyodik olarak kontrol edilmelidir. Hidroklorotiyazid de içeren
tiyazidler sıvı ya da elektrolit dengesizliklerine sebep olurlar (hiperkalsemi, hipokalemi,
hiponatremi, hipomagnezemi ve hipokloremik alkaloz).
4Tiyazid diüretikleri, kalsiyumun atılımını azaltır ve aralıklı ve hafif yükselmiş serum
kalsiyum konsantrasyonlarına neden olabilirler.
Belirgin hiperkalsemi, gizli hiperparatiroidizmin bir işareti olabilir. Paratiroid fonksiyon
testleri yapılmadan önce tiyazid tedavisi kesilmelidir.
Hidroklorotiyazid doza bağlı olarak idrarla potasyum kaybını artırır ve hipokalemi oluşur.
Hidroklorotiyazid'in bu etkisi, kandesartan sileksetil ile birlikte kullanıldığında daha az
olmaktadır. Karaciğer sirozu olan hastalarda, zorlu diürezi olan hastalarda, ağızdan yetersiz
elektrolit alımı olanlarda ve birlikte kortikosteroid veya adrenokortikotropik hormon
(ACTH) kullanan hastalarda hipokalemi riski artabilir.
Kanındaki potasyum seviyesi sürekli düşük olan hastalarda CANTAB PLUS
kullanılmamalıdır.
Özellikle kalp yetmezliği ve/veya böbrek yetmezliği olan hastalarda kandesartan sileksetil
ile tedavi hiperkalemiye neden olabilir. CANTAB PLUS'ın renin-anjiyotensin-aldosteron
sistemini etkileyen diğer ilaçların kullanımıyla eşzamanlı kullanımı, CANTAB PLUS ve
ADE inhibitörleri, aliskiren, potasyum tutucu diüretiklerle, potasyum preparatları ile,
potasyum içeren yapay tuzlarla ya da potasyum düzeylerini artırıcı diğer ilaçlarla (örn.
heparin sodyum, trimetoprim/sulfametoksazol kombinasyonu) birlikte kullanımı serum
potasyum düzeylerini artırabilir. Potasyum düzeyleri gerektiği şekilde izlenmelidir.
Tiyazidlerin, hipomagnezemi ile sonuçlanabilen magnezyum atılımını artırdığı
gösterilmiştir.
Metabolik ve endokrin etkiler:
Tiyazid grubu bir diüretikle tedavi glukoz toleransını azaltabilir. Antidiyabetik ilaçların,
insülin dahil, dozlarının ayarlanması gerekebilir. Tiyazid tedavisinde gizli diabetes mellitus
kendini gösterebilir. Kolesterol ve trigliserid düzeylerinde artma tiyazid diüretik tedavisi
ile ilişkilendirilmektedir. Ancak CANTAB PLUS'daki tiyazid dozu ile bu etkiler çok azdır.
Tiyazid diüretikler serum ürik asit konsantrasyonunu arttırır ve yatkın hastalarda guta neden
olabilir.
Işığa duyarlılık:
Tiyazid diüretiklerinin kullanımı sırasında ışığa duyarlılık reaksiyonlarına ilişkin vakalar
raporlanmaktadır (bkz. Bölüm 4.8). Işığa duyarlılık reaksiyonu gelişirse, tedavinin
durdurulması önerilmektedir. Eğer tedavinin yeniden başlatılması gerekli ise, ortamların
güneş ışığından veya UVA radyasyonundan korunması önerilmektedir.
Genel:
Böbrek fonksiyonları ve damar tonusu, renin-anjiyotensin-aldosteron sistemi aktivitesine
bağlı olan hastalarda, (örn. ağır konjestif kalp yetmezliği ya da renal arter stenozunu da
kapsayan altta yatan renal hastalıklar) bu sistemi etkileyen diğer ilaçlarla (AIIRA’ları
içeren) tedavide akut hipotansiyon, azotemi, oligüri ya da seyrek olarak akut böbrek
yetmezliği gibi etkiler ortaya çıkmaktadır. Her antihipertansif ajan ile olduğu gibi, iskemik
5kalp hastalığı veya aterosklerotik serebrovasküler hastalığı olanlarda, kan basıncının aşırı
düşmesi, miyokard infarktüsü ya da inmeye neden olabilir. Daha önce felç geçirmiş olan
hastalarda, dikkatli kullanılmalıdır.
Hidroklorotiyazid'e karşı hipersensitivite reaksiyonları alerji veya bronşiyal astım hikayesi
olan ya da olmayan hastalarda görülmekle birlikte, alerji veya bronşiyal astım hikayesi
olanlarda görülme olasılığı daha yüksektir.
Tiyazid grubu diüretiklerle, sistemik lupus eritematozus aktif hale gelebilir veya
alevlenebilir.
CANTAB PLUS'ın antihipertansif etkisi diğer antihipertansifler ile arttırılabilir.
CANTAB PLUS, laktoz içerir. Nadir kalıtımsal galaktoz intoleransı, Lapp laktaz
yetmezliği ya da glikoz-galaktoz malabsorbsiyon problemi olan hastaların bu ilacı
kullanmamaları gerekir.
Gebelik:
Gebelik sırasında AIIRA ile tedaviye başlanmamalıdır. AIIRA tedavisinin devamlılığı
gerekmedikçe, gebe kalmayı planlayan hastalarda, gebelikte kullanımda güvenliği
kanıtlanmış başka antihipertansif tedavilere geçilmelidir. Gebelik tespit edildiğinde,
AIIRA'lar ile tedavi derhal durdurulmalı ve uygun olduğu durumlarda alternatif tedaviye
geçilmelidir (bkz. Bölüm 4.3 ve 4.6).
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual
blokajına yol açtığından ADE-inhibitörleri, anjiyotensin II reseptör blokerleri ya da
aliskirenin birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında
yapılmalı ve böbrek fonksiyonu, elektrolitler ve kan basıncı yakından sık sık takip
edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Kalp yetmezliğinde bir ADE-inhibitörü ile eşzamanlı tedavi:
CANTAB PLUS, bir ADE inhibitörüyle kombine olarak kullanılması durumunda özellikle
hipotansiyon, hiperkalemi ve böbrek fonksiyonunda azalma (akut böbrek yetmezliği dahil)
olmak üzere advers reaksiyon riski artabilir. Bir ADE-inhibitörü, bir mineralokortikoid
reseptör antagonisti ve kandesartandan oluşan üçlü kombinasyon önerilmez. Bu
kombinasyonlar uzman gözlemi altında kullanılmalı ve böbrek fonksiyonu, elektrolitler ve
kan basıncı yakından sık sık takip edilmelidir.
6Diyabetik nefropati bulunan hastalarda ADE-inhibitörleri ve anjiyotensin II reseptör
blokerleri birlikte olarak kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Kandesartan sileksetil ile klinik farmakokinetik çalışmaların yapıldığı ilaçlar
hidroklorotiyazid, varfarin, digoksin, oral kontraseptifler (örneğin;
etinilöstradiol/levonorgestrel), glibenklamid ve nifedipindir. Bu çalışmalarda klinik olarak
önemli bir farmakokinetik etkileşim belirlenmemiştir.
Potasyum kaybına ve hipokalemiye neden olan diğer ilaçların (örn., diğer kaliüretik
diüretikler, laksatifler, amfoterisin, karbenoksolon, penisilin G sodyum, salisilik asit
türevleri, steroidler, ACTH), hidroklorotiyazid'in potasyum düzeyini düşürücü etkisini
artırması beklenebilir.
CANTAB PLUS'ın potasyum tutucu diüretikler, potasyum preparatları, potasyum içeren
yapay tuzlar ya da potasyum düzeyini artıran ilaçlar (örneğin; heparin sodyum ve
trimetoprim/sulfametoksazol kombinasyonu) ile birlikte kullanılması serum potasyum
düzeyini artırabilir. Potasyum düzeyleri düzenli olarak izlenmelidir (bkz. Bölüm 4.4).
Diüretiklerin neden olduğu hipokalemi ve hipomagnezemi, digital glikozidleri ve
antiaritmiklerin kardiyotoksik etkilerinin ortaya çıkmasına zemin hazırlar. Bu tür ilaçlarla
CANTAB PLUS alındığında serum potasyum düzeyleri düzenli olarak izlenmesi
önerilmektedir:
• Sınıf 1a antiaritmikler (örn. kinidin, hidrokinidin, disopiramid)
• Sınıf III antiaritmikler (örn. amiodaron, sotalol, dofetilid, ibutilid)
• Bazı antipsikotikler (örn. tioridazin, klorpromazin, levomepromazin, trifluoperazin,
simemazin, sülpirid, sültoprid, amisülpirid, tiapirid, pimozid, haloperidol,
droperiodol)
• Diğer (örn. bepridil, sisaprid, difemanil, eritromisin IV, halofantrin, ketanserin,
mizolastin, pentamidin, sparfloksasin, terfenadin, vinkamin IV)
ADE inhibitörleri veya hidroklorotiyazid ile lityumun birlikte kullanımında serum lityum
konsantrasyonlarında ve toksisitede geri dönüşümlü artış bildirilmiştir. Benzer etki AIIRA
ile de görülebilir. Kandesartan ve hidroklorotiyazid’in, lityum ile birlikte kullanılması
önerilmemektedir. Birlikte kullanılması gerektiğinde serum lityum düzeylerinin dikkatlice
izlenmesi önerilmektedir.
AIIRA’ların aynı anda NSAİ (non-steroidal antiinflamatuvar) ilaçlar (örn. selektif COX-2
inhibitörleri, asetilsalisilikasit (>3 g/gün) ve selektif olmayan NSAİ ilaçlar) ile birlikte
kullanılması antihipertansif etkide azalmaya neden olabilir, bu nedenle dikkatli
kullanılmalıdır.
ADE inhibitörlerinde olduğu gibi, AIIRA ve NSAİ ilaçların birlikte kullanımı, olası akut
böbrek yetersizliği de dahil böbrek fonksiyonlarının kötüleşmesi ve serum potasyum
seviyesinde yükselme (özellikle önceden bilinen zayıf böbrek fonksiyonu olan hastalarda)
7riskinin artmasına neden olabilir. Özellikle yaşlı hastalarda, kombine tedavinin
uygulanmasında dikkatli olunmalıdır.
Hastalar yeterli miktarda su almalıdırlar ve kombine tedavinin başlamasının ardından ve
daha sonraları periyodik olarak böbrek fonksiyonlarının izlenmesine dikkat edilmelidir.
Hidroklorotiyazid’in diüretik, natriüretik ve antihipertansif etkisi NSAİ ilaçlar ile
azalmaktadır.
Hidroklorotiyazid'in emilimi kolestipol ya da kolestiramin ile azalır.
Depolarizasyona neden olmayan kas gevşeticilerin (örn., tubokürarin) etkisi,
hidroklorotiyazid ile artabilir.
Tiyazid diüretikleri, kalsiyum atılımını azaltarak serum kalsiyum seviyelerinin artmasına
neden olabilir. Kalsiyum preparatları veya Vitamin D ile birlikte kullanılması gerekiyorsa,
serum kalsiyum seviyeleri izlenmeli ve alınan sonuçlara göre doz ayarlanmalıdır.
Kanındaki kalsiyum seviyesi sürekli yüksek olan hastalarda CANTAB PLUS
kullanılmamalıdır.
Beta-blokerlerin ve diazoksid'in hiperglisemik etkileri tiyazidlerle artabilir.
Anti-kolinerjik ajanlar (örn. Atropin, biperiden), gastrointestinal motilite ve midenin
boşalma hızını azaltarak tiyazid grubu diüretiklerin biyoyararlanımını artırabilir.
Tiyazidler, amantadin'in neden olduğu yan etki riskini artırabilir.
Tiyazidler, sitotoksik ilaçların (örn. siklofosfamid, metotreksat) renal atılımını azaltabilir
ve miyelosupresif etkilerini artırabilir.
Alkol, barbitüratlar veya anesteziklerle birlikte kullanılması postural hipotansiyonu
şiddetlendirebilir.
Alkol kullanıyorsanız CANTAB PLUS kullanmadan önce doktorunuz ile konuşunuz.
CANTAB PLUS kullandığı sırada alkol kullanan bazı kişilerde baygınlık veya baş dönmesi
görülebilir.
Tiyazid grubu diüretikle tedavi glukoz toleransını azaltabilir. Bu nedenle insülin dahil
antidiyabetik ilaçların dozunun ayarlanması gerekebilir. Hidroklorotiyazid ile ilişkili
fonksiyonel böbrek yetmezliğinin neden olduğu laktik asidoz riskinden ötürü, metformin
kullanılırken dikkatli olunmalıdır.
Hidroklorotiyazid, presör aminlere (örn. adrenalin) arteriyel cevabı azaltabilir, ancak bu
azalma presör etkiyi dışlamaya yeterli değildir.
8Hidroklorotiyazid, özellikle yüksek dozda iyotlu kontrast maddeler ile akut renal yetmezlik
riskini artırabilir.
Siklosporin ile birlikte tedavi hiperürisemi ve gut-tipi komplikasyonları arttırabilir.
Baklofen, amifostin, trisiklik antidepresanlar veya nöroleptikler ile birlikte tedavi
antihipertansif etkiyi arttırabilir ve hipertansiyona neden olabilir.
Aliskiren ile kullanım:
Klinik çalışma verileri, renin-anjiyotensin-aldosteron sisteminin (RAAS), ADE-
inhibitörleri, anjiyotensinII reseptör blokerleri ya da aliskirenin kombine kullanımıyla ikili
blokajının, tekli RAAS-etkili ajanın kullanımına kıyasla daha yüksek sıklıkta hipotansiyon,
hiperkalemi ve böbrek fonksiyonunda azalma (akut böbrek yetmezliği dahil) gibi advers
olaylarla ilişkili olduğunu göstermiştir (bkz. Bölüm 4.3, 4.4 ve 5.1).
Özel popülasyonlara ilişkin ek bilgiler
Bu popülasyona özel bir etkileşim çalışması yapılmamıştır.
Pediyatrik popülasyon
Bu popülasyona özel bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (kontrasepsiyon)
Hamile kalmayı planlayan veya hamile olduğundan şüphelenen hastaların, CANTAB
PLUS kullanımını bir an önce durdurmaları gerekmektedir
Kandesartan’ın gebelik ve/veya fetus/yeni doğan üzerinde zararlı farmakolojik etkileri
bulunmaktadır.
CANTAB PLUS gerekli olmadıkça gebelik döneminde kullanılmamalıdır. İlacın
sağlayacağı yarar, fetüs üzerindeki potansiyel riskten fazla ise kullanılabilir. Gebe kadında
yaşamı tehdit eden bir durumun tedavisi için gerekiyorsa ya da ciddi bir hastalığın
tedavisinde diğer ilaçlar kullanılamıyor veya yetersiz kalıyorsa kullanılabilir.
Gebelik dönemi
CANTAB PLUS'ın gebelikte kullanımı kontrendikedir (bkz. Bölüm 4.3). CANTAB PLUS
kullanan hastalara, tedavi gördükleri doktorları ile uygun seçeneği belirleyebilmeleri için,
öncesinde hamile kalma ihtimali hatırlatılmalıdır. Gebelik tespit edildiğinde CANTAB
PLUS'la tedavi derhal durdurulmalı ve uygun durumlarda alternatif bir tedavi
başlatılmalıdır.
Renin-anjiyotensin sistemi üzerine doğrudan etki eden tıbbi ürünler, gebelikte
kullanıldığında fötal ve neonatal hasara ve hatta ölüme yol açabilirler. AIIRA tedavisinin
9insan fetotoksisitesine (böbrek fonksiyonlarında azalma, oligohidramniyöz, kafatası
kemikleşmesinde gecikme) ve neonatal toksisiteye (böbrek yetmezliği, hipotansiyon,
hiperkalemi) neden olduğu bilinmektedir (bkz. Bölüm 5.3).
Hidroklorotiyazid’in gebelikte, özellikle ilk trimesterde kullanımı ile ilgili deneyimler
sınırlıdır. Hayvan çalışmaları yeterli değildir. Hidroklorotiyazid plasentaya geçmektedir.
Hidroklorotiyazid’in farmakolojik etki mekanizmasına dayanılarak, hamilelik sırasında
kullanımı föto-plasental perfüzyonu riske atabilir ve sarılık, elektrolit dengesinin bozulması
ve trombositopeni gibi fötal veya neonatal etkilere neden olabilir.
Hastalığın seyri üzerinde yararlı bir etki olmaksızın azalmış plazma hacmi ve plasental
hipoperfüzyon görülme riski nedeniyle, hidroklorotiyazid gestasyonel ödem, gestasyonel
hipertansiyon veya preeklampsi için kullanılmamalıdır.
Hidroklorotiyazid, başka hiçbir tedavinin kullanılamadığı nadir durumlar haricinde, gebe
kadınlarda esansiyel hipertansiyon için kullanılmamalıdır.
Laktasyon dönemi
Anjiyotensin II Reseptör Antagonistleri (AIIRA’lar): CANTAB PLUS’ın emzirme
sırasında kullanımı ile ilgili herhangi bir bilgi mevcut olmadığından CANTAB PLUS
tavsiye edilmemektedir ve özellikle de bir yenidoğanın veya preterm bebeğin emzirildiği
durumlarda daha iyi dokümante edilmiş güvenlilik profillerine sahip alternatif tedaviler
tercih edilir.
Hidroklorotiyazid:
Hidroklorotiyazid anne sütüne az miktarda geçer. Yoğun diüreze neden olan yüksek
dozlardaki tiyazidler süt üretimini inhibe edebilir. CANTAB PLUS’ın emzirme sırasında
kullanılması tavsiye edilmemektedir.
Üreme yeteneği/ Fertilite
Veri yoktur.
4.7. Araç ve makine kullanımı üzerindeki etkiler
Kandesartan sileksetil/hidroklorotiyazid’in araç kullanımı üzerine etkisi ile ilgili çalışmalar
bulunmamaktadır. CANTAB PLUS ile tedavisi sırasında araç ya da makine kullanırken ara
sıra baş dönmesi ya da yorgunluk hali olabileceği akılda tutulmalıdır. Araç ve makine
kullanılırken bu nedenle dikkatli olunmalıdır.
4.8. İstenmeyen Etkiler
Kontrollü klinik çalışmalarda yan etkilerin hafif ve geçici olduğu görülmüştür. Advers
olaylara bağlı olarak tedaviden geri çekilme oranları kandesartan
sileksetil/hidroklorotiyazid (%2,3-3,3) ve plasebo (%2,7-4,3) için benzer olmuştur.
10Kandesartan sileksetil/hidroklorotiyazid ile yapılan klinik çalışmalardan elde edilmiş
verilerin analizinde advers olaylar, daha önceden kandesartan sileksetil ve/veya
hidroklorotiyazid ile bildirilenlerle sınırlıdır.
Aşağıda kandesartan sileksetil ile ilgili klinik çalışmalar ve pazarlama sonrası
deneyimlerden elde edilen yan etkiler verilmektedir. Hipertansif hastaların katıldığı klinik
çalışmalara ait havuzlanmış veri analizlerinde, kandesartan sileksetil ile advers
reaksiyonların görülme sıklığı en az %1 daha yüksektir.
Bu bölüm boyunca kullanılan sıklıklar: çok yaygın (≥1/10), yaygın (≥1/100, <1/10), yaygın
olmayan (≥1/1.000, <1/100), seyrek (≥1/10.000, <1/1.000) ve çok seyrek (<1/10.000),
bilinmiyor (mevcut verilerle belirlenemeyen):
Enfeksiyonlar ve enfestasyonlar
Yaygın: Solunum yolu enfeksiyonları
Kan ve lenf sistemi hastalıkları
Çok seyrek: Lökopeni, nötropeni ve agranülositoz
Metabolizma ve beslenme hastalıkları
Çok seyrek: Hiperkalemi, hiponatremi
Sinir sistemi hastalıkları
Yaygın: Sersemlik/baş dönmesi, baş ağrısı
Solunum, göğüs bozuklukları ve mediastinal hastalıklar
Çok seyrek: Öksürük
Gastrointestinal hastalıklar
Çok seyrek: Bulantı
Bilinmiyor: Diyare
Hepato-biliyer sistem hastalıkları
Çok seyrek: Karaciğer enzimlerinde artış, anormal hepatik fonksiyon veya hepatit
Deri ve deri altı doku hastalıkları
Çok seyrek: Anjiyoödem, döküntü, ürtiker, kaşıntı
Kas-iskelet sistemi bozuklukları, bağ doku ve kemik hastalıkları
Çok seyrek: Sırt ağrısı, artralji, miyalji
Böbrek ve idrar yolu hastalıkları
Çok seyrek: Yatkın hastalarda renal yetersizliği de içeren böbrek bozukluğu (bkz. Bölüm
4.4)
11Aşağıda belirtilen yan etkiler hidroklorotiyazid ile monoterapide genellikle 25 mg ve daha
yüksek dozlarda görülmüştür.
İyi huylu, kötü huylu ve tanımlanmamış neoplazmalar (kistler ve polipler dahil)
Bilinmiyor: Melanom dışı deri kanseri* (Bazal hücreli karsinom ve skuamöz hücreli
karsinom)
Kan ve lenf sistemi hastalıkları
Seyrek: Lökopeni, nötropeni/ agranülositoz, trombositopeni, aplastik anemi, kemik iliği
depresyonu, hemolitik anemi
Bağışıklık sistemi hastalıkları
Seyrek: Anafilaktik reaksiyonlar
Metabolizma ve beslenme hastalıkları
Yaygın: Hiperglisemi, hiperürisemi, elektrolit dengesizliği (hiponatremi ve hipokalemi)
Psikiyatrik hastalıklar
Seyrek: Uyku bozuklukları, depresyon, huzursuzluk
Sinir sistemi hastalıkları
Yaygın: Sersemlik, baş dönmesi
Seyrek: Parestezi
Göz hastalıkları
Seyrek: Geçici bulanık görme
Bilinmiyor: Akut miyopi, akut açı kapanması glokomu, koroidal efüzyon
Kardiyak hastalıklar
Seyrek: Kardiyak aritmiler
Vasküler hastalıklar
Yaygın olmayan: Postural hipotansiyon
Seyrek: Nekrotizan anjit (vaskülit, kütanöz vaskülit)
Solunum, göğüs bozuklukları ve mediastinal hastalıklar
Seyrek: Solunum hastalıkları (pnömoni ve pulmoner ödem dahil)
Çok seyrek: Akut solunum sıkıntısı sendromu (ARDS) (bkz. Bölüm 4.4)
Gastrointestinal hastalıklar
Yaygın olmayan: Anoreksi, iştah kaybı, gastrik irritasyon, diyare, kabızlık
Seyrek: Pankreatit
Hepato-biliyer sistem hastalıkları
Seyrek: Sarılık (intrahepatik kolestatik sarılık)
12Deri ve deri altı doku hastalıkları
Yaygın olmayan: Döküntü, ürtiker, fotosensitivite reaksiyonları
Seyrek: Toksik epidermal nekroliz
Bilinmiyor: Sistemik lupus eritamatozus, kütanoz lupus eritamatozus
Kas-iskelet bozuklukları, bağ dokusu ve kemik hastalıkları
Seyrek: Adale spazmı
Böbrek ve idrar yolu hastalıkları
Yaygın: Glikozüri
Seyrek: Renal fonksiyon bozukluğu ve interstisyel nefrit
Genel bozukluklar ve uygulama bölgesine ilişkin hastalıklar
Yaygın: Halsizlik
Seyrek: Ateş
Araştırmalar
Yaygın: Kolesterol ve trigliseridlerde artış
Seyrek: BUN ve serum kreatininde artış
Seçili istenmeyen etkilerin açıklaması
* Melanom dışı deri cilt kanseri: Epidemiyolojik çalışmalardan elde edilen verilere
dayanılarak, hidroklorotiyazid ile melanom dışı deri kanseri arasında doza bağlı birikimsel
bir ilişki gözlenmiştir (ayrıca bkz. Bölüm 4.4 ve 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35
99)
4.9. Doz aşımı ve tedavisi
Semptomlar:
Farmakolojik özellikler göz önüne alındığında, kandesartan sileksetil ile doz aşımının temel
bulgusu hipotansiyon ve baş dönmesi olabilir. Doz aşımına ilişkin bireysel vaka
raporlarında (672 mg'a kadar kandesartan sileksetil) hastanın durumunun düzelmesi
sorunsuz olmuştur.
Hidroklorotiyazid ile doz aşımının temel bulguları akut sıvı ve elektrolit kaybıdır. Baş
dönmesi, düşük tansiyon, susuzluk hissi, taşikardi, ventriküler aritmi, sedasyon/bilinç
bozukluğu ve kas krampları gibi semptomlar da görülebilir.
Tedavi:
13Kandesartan sileksetil/hidroklorotiyazid için doz aşımının tedavisi ile ilgili belirli bir bilgi
yoktur. Ancak aşağıdaki uygulama ve önlemler önerilmektedir.
Gerektiğinde, hasta kusturulmalı ya da gastrik lavaj düşünülmelidir.
Semptomatik hipotansiyon geliştiğinde, semptomatik tedavi uygulanmalı ve hastanın
yaşamsal bulguları gözlenmelidir. Hasta ayakları yukarıda olacak şekilde yatırılmalıdır. Bu
yeterli olmazsa, infüzyon yoluyla serum fizyolojik gibi bir solüsyon uygulanarak plazma
hacmi artırılmalıdır. Serum elektrolit ve asit dengesi kontrol edilmeli ve gerekirse
düzeltilmelidir. Bu önlemlerin de yetersiz olduğu durumlarda sempatomimetik ilaçlar
uygulanabilir.
Kandesartan hemodiyaliz ile vücuttan uzaklaştırılamaz. Hidroklorotiyazid'in hemodiyaliz
ile vücuttan ne ölçüde atılabileceği bilinmemektedir.
5. FARMAKOLOJİK ÖZELLİKLER
5.1. Farmakodinamik özellikleri
Farmakoterapötik grup: Anjiyotensin II antagonistleri ve diüretikler
ATC kodu: C09DA06
Etki mekanizması:
Anjiyotensin II, renin-anjiyotensin-aldosteron sistemi'nin en önemli vazoaktif hormonudur
ve hipertansiyon ve diğer kardiyovasküler bozuklukların fizyopatolojisinde önemli bir rol
oynar. Aynı zamanda organ hipertrofisi ve uç organ hasarının patogenezinde de önemli bir
rolü vardır. Anjiyotensin II'nin vazokonstriksiyon, aldosteron salınımının uyarılması, tuz
ve su dengesinin düzenlenmesi ve hücre büyümesinin uyarılması gibi temel fizyolojik
etkileri tip I reseptörü (ATı) aracılığıyla olur.
Farmakodinamik etkiler:
Kandesartan sileksetil, gastro-intestinal kanaldan emilimi sırasında ester hidrolizi sonucu
hızla, aktif formu olan kandesartan’a dönüşen bir ön ilaçtır. Kandesartan, ATı reseptörlerine
selektif olarak sıkı bağlanan ve yavaş ayrılan, bir AIIRA’dır. Agonist aktivitesi yoktur.
Kandesartan, ADE ya da ADE inhibitörlerinin kullanılması ile ilişkili olan diğer enzim
sistemlerini etkilemez. Kininlerin parçalanması veya P maddesi gibi diğer maddelerin
metabolizmaları üzerinde etkisi olmadığından öksürüğe neden olması beklenmez. ADE
inhibitörleri ile kandesartan sileksetil'in karşılaştırıldığı kontrollü klinik çalışmalarda,
öksürük, kandesartan sileksetil alan hastalarda daha az görülmüştür. Kandesartan, diğer
hormon reseptörlerine veya kardiyovasküler regülasyonda önemli olduğu bilinen iyon
kanallarına bağlanmaz veya bloke etmez. Anjiyotensin II (ATı) reseptörleri antagonizması,
plazma renin düzeylerinde, anjiyotensin I ve anjiyotensin II düzeylerinde doza bağlı artışlar
ve plazma aldosteron konsantrasyonunda da düşüşe sebep olur.
Klinik etkililik ve güvenlilik
14Hafif ve orta derecede hipertansiyonu olan (SKB 160-179 mmHg ve/veya DKB 90-99
mmHg) 4937 yaşlı hastada (70-89 yaş, %21'i 80 yaş veya üzeri), günde tek doz 8-16 mg
(ortalama 12 mg) kandesartan'ın kardiyovasküler morbidite ve mortalite üzerine etkileri,
randomize bir klinik çalışma (SCOPE- Study on Cognition and Prognosis in the Elderly)
ile değerlendirilmiş ve ortalama 3,7 yıl boyunca takip edilmiştir. Kandesartan ve plasebo
gruplarına gerektiğinde başka bir antihipertansif tedavi eklenmiştir. Kan basıncı,
kandesartan grubunda 166/90 mm Hg'dan 145/80 mmHg'ya, kontrol grubunda ise 167/90
mm Hg'dan 149/82 mm Hg'ya düşürülmüştür. Primer sonlanım noktası olan majör
kardiyovasküler olaylarda (kardiyovasküler mortalite, ölümcül olmayan inme ve ölümcül
olmayan miyokard infarktüsü) istatistiksel olarak anlamlı bir fark görülmemiştir. Kontrol
grubunda 1000 hasta yılında 30 olay görülürken kandesartan grubunda 26,7 olay
görülmüştür (rölatif risk 0,89, %95 güvenlik aralığı 0,75-1,06, p=0,19).
Melanom dışı cilt kanseri: Epidemiyolojik çalışmalardan elde edilen mevcut verilere
dayanarak, hidroklorotiyazid ve melanom dışı cilt kanseri arasında kümülatif doza bağımlı
bir ilişki gözlenmiştir. Yapılan bir çalışmaya, sırasıyla 1.430.833 ve 172.462 popülasyon
kontrolleriyle eşleştirilmiş 71.533 bazal hücreli karsinom vakası ve 8629 skuamöz hücreli
karsinom vakasından oluşan bir popülasyon dahil edilmiştir. Yüksek düzeyde
hidroklorotiyazid kullanımı (≥50.000 mg kümülatif) bazal hücreli karsinom için 1,29 (%95
güven aralığı (CI): 1,23 – 1,35) ve skuamöz hücreli karsinom için 3,98 (%95 CI: 3,68 –
4,31) düzeyinde düzeltilmiş maruziyet olasılıkları oranı (OR;Odds Ratio) ile
ilişkilendirilmiştir. Hem bazal hücreli karsinom, hem de skuamöz hücreli karsinom için
belirgin bir kümülatif doz-yanıt ilişkisi gözlenmiştir. Başka bir çalışma, dudak kanseriyle
hidroklorotiyazid maruziyetinin ilişkili olabileceğini göstermiştir: 633 dudak kanseri vakası
bir riskli-küme örnekleme stratejisi kullanılarak 63.067 kontrolle eşleştirilmiştir. 2,1 (%95
CI: 1,7 – 2,6) düzeyinde ayarlanmış bir olasılık oranıyla (OR) ile kümülatif doz-yanıt
ilişkisi kanıtlanmış olup, uzun zamandır yüksek düzeyde kullananlar için (~25.000 mg) OR
3,9’a (3,0 – 4,9) ve en yüksek kümülatif doz için (~100.000 mg) 7,7’ye (5,7 – 10,5)
yükselmektedir.
Hidroklorotiyazid, sodyumun distal böbrek tübüllerinde geri emilimini inhibe eder ve
sodyum, klor ve suyun daha çok atılmasına sebep olur. Potasyum ve magnezyumun
böbreklerden atılımı doza bağlı olarak artar, kalsiyum ise çok daha yüksek oranda geri
emilir. Hidroklorotiyazid plazma ve ekstra sellüler sıvı hacmini azaltır, kalp debisi ve kan
basıncını düşürür. Uzun süreli tedavide, azalmış periferik direnç kan basıncının düşmesine
yardımcı olur.
Geniş ölçüde klinik çalışmalar, hidroklorotiyazid'in uzun süre kullanımının
kardiyovasküler morbidite ve mortalite riskini azalttığını göstermiştir.
Kandesartan ve hidroklorotiyazid birlikte kullanıldığında aditif antihipertansif etki
gösterirler.
Hipertansif hastalarda, kandesartan sileksetil/hidroklorotiyazid kalp hızında refleks artışa
neden olmadan arteriyel kan basıncında etkili ve uzun süreli düşüş sağlar. İlk doza bağlı
ağır hipotansiyon ya da tedavinin kesilmesinden sonra rebound etki görülmesi ile ilgili
15bulgu yoktur. Tek doz kullanımını takiben, antihipertansif etki genellikle 2 saat içinde
başlar. Sürekli tedavi ile kan basıncındaki düşüşün büyük bir kısmı 4 hafta içinde elde edilir
ve uzun süreli tedavi ile kan basıncındaki bu düzey sürdürülür. Kandesartan
sileksetil/hidroklorotiyazid’in günde tek doz kullanımı, kan basıncında 24 saat boyunca
etkili ve düzgün bir azalmaya neden olur, doz aralıklarında vadi ve tepe etkileri arasındaki
fark çok azdır. Randomize, çift kör bir çalışmada günde tek doz kandesartan
sileksetil/hidroklorotiyazid kombinasyonu, AIIRA ve hidroklorotiyazid içeren diğer
kombinasyonlara göre kan basıncında 24 saat boyunca önemli ölçüde daha etkili ve düzenli
azalma ile birlikte daha fazla hastanın kontrol altına alınmasını sağlar. Randomize çift kör
çalışmalarda kandesartan sileksetil/hidroklorotiyazid ile tedavi sırasında yan etki olarak
özellikle öksürüğün görülme sıklığı, ADE inhibitörleri ve hidroklorotiyazid
kombinasyonları ile tedaviye göre daha azdır.
Kandesartan sileksetil/hidroklorotiyazid kombinasyonlarının 275 hastanın plasebo ve 1524
hastanın 32 mg/12.5 mg ve 32 mg/25 mg grubu olarak randomize edildiği randomize, çift-
kör, plasebo kontrollü iki klinik çalışmada kan basınçlarındaki düşme sırasıyla 22/15
mmHg ve 21/14 mmHg olmuştur ve kombinasyonu oluşturan her bir bileşene göre belirgin
olarak daha etkili bulunmuştur.
Günde tek doz 32 mg kandesartan sileksetil ile kan basınçlarının optimum olarak kontrol
altına alınamayan 1975 hastanın randomize edildiği, randomize, çift-kör, paralel gruplu bir
klinik çalışmada, tedaviye 12,5 mg veya 25 mg hidroklorotiyazid eklenmesi kan basıncında
ek düşmelerin elde edilmesi ile sonuçlanmıştır. 32mg/25 mg kandesartan
sileksetil/hidroklorotiyazid kombinasyonu, 32mg/12,5mg kandesartan
sileksetil/hidroklorotiyazid kombinasyonundan belirgin olarak daha etkili bulunmuştur.
Ortalama kan basıncı düşmesi 32 mg/25 mg kandesartan sileksetil/hidroklorotiyazid
kombinasyonu ile 13/9 mmHg, 32 mg/12,5 mg kandesartan sileksetil/hidroklorotiyazid
kombinasyonu ile 16/10 mmHg olarak bulunmuştur.
Kandesartan/hidroklorotiyazid yaş ve cinsiyete bağlı olmaksızın bütün hastalarda aynı
etkiyi gösterir.
Bugün için, kandesartan sileksetil/hidroklorotiyazid kombinasyonunun, renal
hastalık/nefropati, azalmış sol ventriküler fonksiyon /konjestif kalp yetmezliği ve miyokard
infarktüsü sonrasında kullanımına ilişkin veri yoktur.
İki büyük randomize, kontrollü çalışma (ONTARGET (Ongoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes) bir ADE-inhibitörünün bir anjiyotensin II reseptör
blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış hedef son-organ hasarı ile birlikte seyreden Tip 2 diabetes mellitus hastalarında
yürütülmüştür. VA NEPHRON-D çalışması, Tip 2 ‘diabetes mellitus’ hastalığı olan ve
diyabetik nefropatisi bulunan hastalarda yürütülmüştür.
16Bu çalışmalar, renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE-inhibitörleri ve anjiyotensin II reseptör blokerleri için
de anlamlıdır.
Bu nedenle ADE-inhibitörleri ve anjiyotensin II reseptör blokerleri diyabetik nefropati
bulunan hastalarda birlikte olarak kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi
bulunan tip 2 diabetes mellitus hastalarında standart bir ADE-inhibitörü ya da bir
anjiyotensin II reseptörü blokeri tedavisine aliskiren eklenmesinin yararını test etmek için
tasarlanan bir çalışma olmuştur. Advers sonuç riskinde artış olması nedeniyle çalışma erken
sonlandırılmıştır. Aliskiren grubunda, plasebo grubuna kıyasla, kardiyovasküler ölüm ve
inme vakalarının her ikisi de sayısal olarak daha sık görülmüş ve ilgili advers olaylar ve
ciddi advers olaylar (hiperkalemi, hipotansiyon ve renal disfonksiyon) aliskiren grubunda
plasebo grubuna göre daha sık bildirilmiştir.
5.2. Farmakokinetik özellikleri
Genel özellikler
Kandesartan sileksetil/hidroklorotiyazid'in birlikte uygulanmasının kombinasyonu
oluşturan tıbbi ürün bileşenlerinin her ikisinin de farmakokinetiği üzerine klinik olarak
belirgin etkisi yoktur.
Emilim:
Kandesartan sileksetil:
Oral uygulandıktan sonra, kandesartan sileksetil ilacın aktif formu olan kandesartan'a
dönüşür. Oral kandesartan sileksetil solüsyonunun alınmasından sonra kandesartan’ın
mutlak biyoyararlanımı yaklaşık %40'tır. Aynı oral solüsyon ile karşılaştırılan tablet
formunun bağıl biyoyararlanımı yaklaşık %34'dür. Tablet alınmasından sonra ortalama
doruk serum konsantrasyonuna (C ) 3-4 saatte ulaşılır. Kandesartan’ın serum
maks
konsantrasyonu, ilacın dozu terapötik doz aralığında artırıldığında, doğrusal olarak artar.
Kandesartan’ın farmakokinetik özelliklerinde cinsiyete bağlı farklılıklar gözlenmemiştir.
Kandesartan’ın serum konsantrasyonu-zaman eğrisi altındaki alan (EAA), gıda alımından
belirgin olarak etkilenmez.
Hidroklorotiyazid:
Hidroklorotiyazid alındıktan sonra gastrointestinal yoldan %70'lik bir mutlak
biyoyararlanım ile hızla emilir. Yiyecek ile birlikte alındığında emilim hızı %15 artar.
Kardiyak yetmezliği ve belirgin ödemi olan hastalarda biyoyararlanım azalabilir.
Dağılım:
Kandesartan sileksetil:
17Kandesartan yüksek oranda plazma proteinlerine bağlanır (%99'dan daha fazla).
Kandesartan’ın plazma dağılım hacmi 0,1 L/kg'dır.
Hidroklorotiyazid:
Hidroklorotiyazid plazma proteinlerine %60 oranında bağlanır. Plazma dağılım hacmi
yaklaşık 0,8 L/kg'dır.
Biyotransformasyon:
Mevcut etkileşim çalışmaları, kandesartan’ın CYP2C9 ve CYP3A4 üzerine bir etkisinin
olmadığını göstermiştir. In vitro verilere göre, metabolizması sitokrom P450 izoenzimleri
olan CYP1A2, CYP2A6, CYP2C9, CYP2C19, CYP2D6, CYP2E1 veya CYP3A4'e bağlı
olan tıbbi ürünler ile kandesartan’ın in vivo etkileşimi beklenmez. Kandesartan’ın
yarılanma süresi (t ) yaklaşık 9 saattir. Tekrarlanan dozlardan sonra birikme özelliği
1/2
göstermez. Kandesartan sileksetil, hidroklorotiyazid ile birlikte kullanıldığında
kandesartan’ın t ’si değişmez (yaklaşık 9 saat). Kombine preparatın tekrarlanan
1/2
dozlarından sonra, kandesartan, monoterapiye kıyasla daha fazla birikme özelliği
göstermez.
Hidroklorotiyazid:
Hidroklorotiyazid'in t ’siyaklaşık 8 saattir. Oral dozun yaklaşık %70 kadarı 48 saat içinde
1/2
idrara geçer. Kandesartan ile birlikte kullanıldığında, hidroklorotiyazid'in t ’sideğişmez
1/2
(yaklaşık 8 saat). Kombine preparatın tekrarlanan dozlarından sonra, hidroklorotiyazid,
monoterapiye kıyasla daha fazla birikme özelliği göstermez.
Eliminasyon:
Kandesartan sileksetil:
Kandesartan esas olarak idrar ve safra yoluyla değişmeden atılır, çok küçük bir kısmı
karaciğerde metabolize edildikten (CYP2C9 ile) sonra atılır.
Kandesartan’ın toplam plazma klerensi yaklaşık 0,37 ml/dak/kg, renal klerensi ise yaklaşık
0,19 ml/dak/kg'dır. Kandesartan’ın renal eliminasyonu, hem glomerüler filtrasyon hem de
aktif tübüler sekresyonu ile gerçekleşmektedir. 14C-işaretli kandesartan sileksetil’in oral
uygulanmasından sonra idrarla dozun yaklaşık %26'sı kandesartan ve %7'si inaktif
metabolit olarak, feçesle yaklaşık %56'sı kandesartan ve %10'u inaktif metabolit olarak
atılır.
Hidroklorotiyazid:
Hidroklorotiyazid metabolize olmaz ve neredeyse tamamen değişmemiş bir madde olarak
glomerüler filtrasyon ve aktif tübüler sekresyon yoluyla atılır.
Hastalardaki karakteristik özellikler
Kandesartan sileksetil:
Yaşlılarda (65 yaşın üzeri) kandesartan’ın C ve EAA değerleri gençlerle
maks
karşılaştırıldığında %50 - %80 oranında yüksek bulunmuştur. Buna rağmen, kandesartan
18kullanıldıktan sonra yaşlılarda ve gençlerde kan basıncı üzerine olan etki ve istenmeyen
etkiler benzerdir (bkz. Bölüm 4.2).
Hafif ve orta derecede böbrek yetmezliği olan hastalarda kandesartan'ın C ve EAA
maks
değerlerinde tekrarlanan dozlar sırasında sırasıyla yaklaşık %50 ve % 70 artış gözlenmiştir,
fakat böbrek fonksiyonları normal olanlarla karşılaştırıldığında t değerlerinde bir
1/2
değişiklik olmamıştır. Ağır böbrek yetmezliği olan hastalarda benzer değişiklikler sırasıyla
yaklaşık %50 ve %110’dur. Kandesartan'ın t ’siağır böbrek yetmezliği olanlarda yaklaşık
1/2
iki katına çıkmaktadır. Hemodiyalizde olan hastaların farmakokinetiği, ağır böbrek
yetmezliği olanlar ile benzerdir.
Hafif ve orta derecede karaciğer yetmezliği olan hastaları içeren iki adet klinik çalışmanın
birinde kandesartan’a ait ortalama EAA değerindeki artış yaklaşık %20, diğerinde de %80'
dir (bkz. Bölüm 4.2). Ağır karaciğer yetmezliği olan hastalarda herhangi bir deneyim
yoktur.
Hafif ve orta derecede karaciğer yetmezliği olan hastalarda kandesartan'ın EAA değerinde
yaklaşık %23 artış olmuştur.
Hidroklorotiyazid :
Böbrek yetmezliği olan hastalarda hidroklorotiyazid'in terminal t ’sinde artış vardır.
1/2
5.3.Klinik öncesi güvenlilik verileri
Klinik olarak uygun dozlarda verildiğinde anormal sistemik ya da hedef organ toksisitesi
gözlenmemiştir. Preklinik emniyet çalışmalarında yüksek dozda verilen kandesartan'ın
fareler, sıçanlar, köpekler ve maymunlarda böbrek ve kırmızı kan hücresi parametrelerinde
etki yaptığı gözlenmiştir. Kandesartan, kırmızı kan hücresi değerlerinde (eritrosit,
hemoglobin, hematokrit) azalmaya neden olmuştur. Kandesartan sileksetil ile yapılan
hayvan çalışmaları böbrekte geç fötal ve neonatal hasar olduğunu göstermektedir.
Mekanizmanın renin-anjiyotensin-aldosteron sistemi üzerinde farmakolojik etki aracılığı
ile olduğu düşünülmektedir. Kandesartan'ın, renal perfüzyonun bozulmasına yol açan
hipotansif etkisine sekonder olarak böbrek üzerinde etkileri (interstisyel nefrit, tübüler
disfonksiyon, bazofilik tübül, plazma üre ve kreatinin düzeylerinde artış gibi) ortaya
çıkabilir. Hidroklorotiyazid'in ilavesi kandesartan'ın nefrotoksisitesini artırır. Ayrıca,
kandesartan jukstaglomerüler hücrelerde hiperplazi/hipertrofi gelişmesine neden olmuştur.
Bu değişikliklere kandesartan'ın farmakolojik etkisinin neden olduğu düşünülmektedir.
Gebeliğin geç döneminde fetotoksisite gözlenmiştir. Sıçanlarda, farelerde veya tavşanlarda
hidroklorotiyazid'in ilavesinin fetüsün gelişim çalışmalarının neticesine önemli bir etkisi
yoktur (bkz. Bölüm 4.6 Gebelik ve laktasyon).
Hem kandesartan hem de hidroklorotiyazid yüksek konsantrasyonlarda/dozlarda
genotoksik aktivite göstermektedir. In vitro ve in vivo genotoksisite testinden elde edilen
sonuçlar, kandesartan ve hidroklorotiyazid’in klinik kullanım şartları altında, herhangi bir
mutajenik veya klastojenik aktivitesi olmadığını göstermektedir.
19Karsinojenesiteye ilişkin bir kanıt yoktur.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütü kaynaklı)
Mısır nişastası
Polietilen glikol 8000 P
Hidroksipropil selüloz -L
Kalsiyum karboksi metil selüloz
Magnezyum stearat
Kırmızı demir oksit
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında ve ambalajında saklanır.
6.5. Ambalajın niteliği ve içeriği
PVC/PE/PVDC şeffaf folyo- Al Blister
Kutuda 28 ve 84 tablet halinde.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Saray Mah. Dr.Adnan Büyükdeniz Cad. No:14
34768 Ümraniye / İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
250/81
209. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.05.2013
Ruhsat yenileme tarihi: -
10.KÜB'ÜN YENİLENME TARİHİ
-
21