KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLAXİN % 0.3 göz damlası
2. KALİTATİF VE KANTİTATİF BİLEŞİM
0.5 mL’lik damlada;
Etkin madde:
Ofloksasin 1.50 mg
Yardımcı maddeler:
Sodyum klorür…………….3.75 mg
Sodyum hidroksit…………y.m. (pH 6.0 - pH 6.8)
Yardımcı maddeler için 6.1’e bakınız.
3. FARMASÖTİK FORM
Oftalmik çözelti.
Berrak ve açık sarı renkli çözelti.
4. KLİNİK ÖZELLİKLER
4.1. Terapötik endikasyonlar
FLAXİN, erişkinlerde ve bir yaşından büyük çocuklarda görülen eksternal göz
enfeksiyonlarında; konjonktivit, enfeksiyonlu kornea ülseri, blefarit, tarsit, arpacık gibi
hastalıklarda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
İlk 2 gün her 2-4 saatte bir 1-2 damla, sonraki günler günde 4 kez 1-2 damla olacak şekilde
hasta göze uygulanır. 10 günden fazla süren tedavilerde, yeniden göz doktoruna başvurulması
gereklidir.
Uygulama şekli:
Göze damlatılarak uygulanır.
Flakon açıldıktan sonra sterilite korunamaz, kullanıldıktan hemen sonra geri kalan kısım
atılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Topikal oftalmik kullanım ile ilgili olarak bu popülasyona ait
bir bildirim bulunmamaktadır.
Pediyatrik popülasyon: 1 yaşın altındaki çocuklarda kullanılmamalıdır.
Geriyatrik popülasyon: Topikal dozlama ile ilgili olarak yaşlılar ile diğer gruplar arasında
karşılaştırmalı veri bulunmamaktadır.
1 / 74.3. Kontrendikasyonlar
FLAXİN aşağıdaki durumlarda kullanılmamalıdır:
 Ofloksasine, ilacın bileşenlerinden herhangi birine ya da kinolonlardan benzer ilaçlara
karşı hassasiyeti olanlarda
 1 yaşın altındaki çocuklarda
 Hamilelik döneminde ya da hamile olma ihtimali olan veya emziren kadınlarda
4.4. Özel kullanım uyarıları ve önlemleri
FLAXİN enjeksiyon yoluyla uygulanmamalıdır.
Ofloksasin dahil sistemik kinolon alan hastalarda, bazıları ilk dozdan sonra olmak üzere, ciddi
ve zaman zaman fatal aşırı duyarlılık reaksiyonları (anaflaktik/anaflaktoid) bildirilmiştir. Bazı
reaksiyonlara kardiyovasküler kollaps, bilinç kaybı, anjiyoödem (larenjiyal, farenjiyal ya da
fasiyal ödem dahil), havayolu obstrüksiyonu, dispne, ürtiker ve kaşıntı eşlik etmiştir.
Eğer ofloksasine karşı alerjik reaksiyon gelişirse, ilacın kullanımına son verilmelidir.
FLAXİN kinolon grubu diğer antibakteriyel ajanlara karşı duyarlılık göstermiş olan hastalarda
dikkatle kullanılmalıdır.
FLAXİN kullanılırken rinofarenjiyal pasaj riski göz önünde bulundurulmalıdır; bu durum
bakteriyel direncin oluşmasına ve yayılmasına yardımcı olabilir. Diğer antienfektiflerde
olduğu gibi, uzun süreli kullanım, duyarlı olmayan organizmaların aşırı çoğalmasıyla
sonuçlanabilir. Eğer enfeksiyon ağırlaşırsa ya da makul bir süre içerisinde klinik iyileşme
görülmezse, kullanıma son vermeli ve alternatif bir tedavi başlatılmalıdır.
Topikal oftalmik ofloksasin kullanmakta olan hastalarda Stevens-Johnson sendromu
bildirilmiştir, ancak arada nedensel bir bağıntı kurulmamıştır.
Yenidoğanlarda konjonktivit tedavisinde ofloksasin göz damlası % 0.3 kullanımına ilişkin
veriler, etkililik ve güvenliliğin belirlenmesine olanak vermeyecek ölçüde kısıtlıdır.
Yenidoğanlarda Neisseria gonorrhoeae ya da Chlamydia trachomatis’in neden olduğu
oftalmia neonatorum tedavisinde ofloksasin kullanılması önerilmemektedir, çünkü ofloksasin
bu gibi hastalarda incelenmemiştir. Oftalmia neonatorumu olan yenidoğanlar uygun bir
şekilde tedavi edilmelidir, örn. Chlamydia trachomatis veya Neisseria gonorrhoeae’nin neden
olduğu olgularda sistemik tedavi.
Oksokinolon grubu antibakteriyel ajanların sistemik emilimleri konusunda aşağıdaki uyarılar
geçerlidir. Ancak, topikal olarak uygulanan FLAXİN’in emiliminden sonraki plazma
ofloksasin düzeyleri minimaldir.
Glukoz-6-fosfat dehidrogenaz aktivitesinde gizli ya da belirgin defektleri olan kişiler, sistemik
olarak absorbe edilen oksokinolon grubu antibakteriyel ajanlar ile hemolitik reaksiyonlara
eğilimli olabilirler.
Önceden anlamlı düzeyde böbrek ya da karaciğer bozukluğu bulunan hastalar, fonksiyondaki
herhangi bir kötüleşmenin saptanabilmesi için dikkatle izlenmelidir. Doz azaltımı yapılması
gerekli olabilir.
FLAXİN, merkezi sinir sistemi bozuklukları, epilepsi, karaciğer ya da böbrek yetmezliği veya
şiddetli dehidrasyonu olan kişilere dikkatle uygulanmalıdır. Fotosensitivite reaksiyonları
indüklenebilir. Özellikle yaşlılarda, bazıları psikozlara yol açabilen MSS irritabilitesi verileri
bildirilmiştir.
2 / 7Klinik ve klinik dışı yayınlarda, önceden kornea epiteli defekti ya da kornea ülseri olan
hastalarda, topikal florokinolon antibiyotiklerle tedavide kornea perforasyonu bildirilmiştir.
Ne var ki, bu bildirimlerin çoğunda ileri yaş, geniş ülserlerin varlığı, eşzamanlı oküler
durumlar (örn. şiddetli göz kuruluğu), sistemik enflamatuar hastalıklar (örn. romatoid artrit),
ve eşzamanlı oküler steroidlerin ya da nonsteroid antienflamatuar ilaçların kullanımı gibi
anlamlı derecede karmaşıklaştırıcı faktörler bulunmaktadır. Yine de kornea epiteli defekti ya
da kornea ülseri olan hastaların tedavisinde bu ilaç kullanılırken, kornea perforasyonu riskine
karşı dikkatli olmaları önerilmelidir.
Topikal oftalmik ofloksasin tedavisi sırasında korneada presipitatlar bildirilmiştir. Ancak
nedensel bir bağıntı kurulmamıştır.
Diğer florokinolonların deney hayvanlarında uzun süreli yüksek dozda kullanılmaları,
lentiküler opasitelere neden olmuştur. Ancak, bu etki insanlarda bildirilmemiştir, ayrıca,
maymunlar dahil, hayvan çalışmalarında altı aya kadar ofloksasin ile topikal oftalmik tedavi
sonrasında da bildirilmemiştir.
Göz enfeksiyonu nedeniyle tedavi görmekte olan hastaların kontakt lens kullanmaları
önerilmemektedir.
FLAXİN, sodyum içerse de kan dolaşımına katılmadığı için, sodyuma bağlı bir etki
beklenmez.
Potansiyel fotosensitivite riskinden dolayı ofloksasin kullanıldığında güneşe veya UV-ışınlara
maruz kalmaktan kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bazı kinolonların sistemik yoldan uygulandıklarında, kafein ve teofilinin metabolik klerensini
inhibe ettiği gösterilmiştir. Sistemik ofloksasin ile yürütülen ilaç etkileşim çalışmalarında,
ofloksasinin kafein ve teofilinin metabolik klerensini belirgin şekilde etkilemediği ortaya
konulmuştur.
Sistemik yoldan uygulanan florokinolonların, sistemik nonsteroid antienflamatuar ilaçlarla
(NSAEİ) birlikte kullanıldıklarında, MSS toksisitesi prevalansının arttığı yönünde raporlar
bulunmakla birlikte, eşzamanlı sistemik NSAEİ ve ofloksasin kullanımında böyle bir durum
bildirilmemiştir.
Eşzamanlı kullanılan mineral antasitler, sistemik emilimi etkileyebilir.
Sistemik kinolonların bazı fenilpropriyonik asit türevi nonsteroid antienflamatuar ilaçlarla
birlikte kullanılmaları, muhtemelen renal etkiler nedeniyle, toksisiteye yol açabilir.
Kumarin türevi bir antikoagülanın eşzamanlı olarak uygulandığı bir çalışmada etkileşim
gösterilmemiştir.
Genel olarak, birden fazla topikal oftalmik çözelti kullanılması durumunda, iki ayrı çözeltinin
damlatılması arasında 15 dakika olması önerilir.
4.6. Gebelik ve laktasyon
Genel tavsiye
Gebelik Kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için özel bir uyarı bulunmamaktadır.
3 / 7Gebelik dönemi
Gebe kadınlar üzerinde yürütülmüş yeterli ve iyi kontrollü çalışma bulunmamaktadır.
Sistemik kinolonların olgunlaşmamış hayvanlarda artropatiye yol açtığı gösterildiğinden,
FLAXİN’in gebe kadınlarda kullanılması önerilmemektedir.
Laktasyon dönemi
Sistemik olarak alınan ofloksasin ve diğer kinolonlar anne sütüne geçtiği ve süt emen
bebeklere zarar verme potansiyeli bulunduğu için, FLAXİN laktasyon sırasında
kullanılmamalıdır.
Üreme yeteneği /Fertilite
Topikal oftalmik kullanım ile ilgili olarak insanda üreme yeteneği/fertiliteye etkisi
bildirilmemiştir.
4.7. Araç ve makine kullanımı üzerindeki etkiler
Araç ve makine kullanma becerileri üzerindeki etkilerine yönelik bir çalışma yapılmamıştır.
Göz damlası kullandıktan sonra görmede geçici bulanıklık olabilir. Araç ve makine
kullanmaya başlamadan önce bulanıklığın geçmesi beklenmelidir.
4.8. İstenmeyen etkiler
Genel
Sistemik ofloksasin kullanımından sonra ciddi reaksiyonlar enderdir ve semptomların çoğu
geri dönüşlüdür. Topikal uygulamadan sonra küçük bir miktarda ofloksasin sistemik olarak
emildiği için, sistemik kullanım ile bildirilen advers olayların ortaya çıkma olasılığı vardır.
Sıklık kategorileri
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Aşırı duyarlılık (anjioödem, dispne, anaflaktik reaksiyon/şok, orofarengeal şişme,
dil şişmesi dahil)
Sinir sistemi hastalıkları
Bilinmiyor: Sersemlik, baş ağrısı, hipoestezi
Göz hastalıkları
Yaygın: Gözde irritasyon, gözde rahatsızlık hissi
Bilinmiyor: Keratit, konjonktivit, bulanık görme, fotofobi, göz kapağında ödem, gözlerde
yabancı cisim varmış hissi, lakrimasyon artışı, göz kuruluğu, gözde ağrı, göz ve göz
kapaklarında kaşıntı, gözde kızarıklık
Gastrointestinal hastalıklar
Bilinmiyor: Bulantı.
4 / 7Deri ve derialtı doku hastalıkları
Bilinmiyor: Periorbital ödem
Genel bozukluklar ve uygulama bölgesine ilişkin hastalıklar
Bilinmiyor: Fasiyal ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımına dair bir bildirim yapılmamıştır.
Topikal doz aşımı durumunda, göz su ile yıkanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmik antiinfektif ilaçlar, kinolonlar
ATC kodu: S01AX11
Ofloksasin, belirli aerobik gram pozitif ve gram negatif bakterilere karşı çabuk etkili, geniş
spektrumlu bir bakterisid etkiye sahip, sentetik bir florlu 4-kinolondur.
Ofloksasinin aşağıdaki organizmaların çoğu suşlarına karşı hem in vitro hem de klinik olarak
oftalmik enfeksiyonlarda etkili olduğu gösterilmiştir. FLAXİN’in S.pneumoniae’ye karşı
etkinliğine ilişkin klinik araştırma verileri, kısıtlı sayıda izolata dayanmaktadır.
Gram negatif bakteriler: Acinetobacter calcoaceticus var. anitratum ve A. calcoaceticus var.
lwoffi; Enterobacter sp. (E. cloacea dahil), Haemophilus sp. (H. influenza ve H. aegyptius
dahil); Klebsiella sp. (K. pneumoniae dahil); Moraxella sp; Morganella morganii; Proteus sp.
(P. mirabilis dahil); Pseudomonas sp. (P. aeruginosa, P. cepacia, ve P. fluoroscens dahil); ve
Serrata sp. (S. marcescens dahil).
Gram pozitif bakteriler: Bacillus sp; Corynebacterium sp; Micrococcus sp; Staphylococcus
sp. (S. aureus ve S. epidermidis dahil); Streptococcus sp. (S. pneumoniae dahil; yukarıya
bakınız), S. viridans ve beta-hemolitik Streptococcus.
Ofloksasinin bakterisid aktivitesine birden fazla mekanizmanın katkıda bulunduğu
görülmektedir. Primer etki mekanizmasının, bakteri DNA’sının içine negatif süpersarımların
eklenmesinden sorumlu enzim olan DNA girazın inhibisyonu olduğu düşünülmektedir. Bu
inhibisyon, DNA replikasyonunu durdurarak, bakterinin hızla ölümüne neden olur. Bu durum,
bakteri DNA’sında daha fazla hasar oluşturan ve normal gen ekspresyonunu engelleyen bir
hücresel yanıtı indükler. Ofloksasin ayrıca, protein ve DNA sentezinden bağımsız, ek bir
5 / 7bakterisid mekanizmaya da sahiptir. Bu nedenle hücrenin hem replikasyon evresinde, hem de
replikasyon-dışı evrelerinde bakterisid etkilidir. Memeli hücreleri kinolonlar tarafından inhibe
edilmezler.
5.2. Farmakokinetik özellikler
Emilim:
Ofloksasin göz damlası şeklinde göze damlatıldığında emilimi iyidir ve gözün tüm
bölümlerine dağılır.
Dağılım:
İnsanlarda oftalmik uygulamadan sonra gözlenen maksimum serum konsantrasyonu (yaklaşık
1.9 ng/ml) oral 300 mg doz uygulamasından sonraki düzeyden (yaklaşık 4625 ng/ml) en az iki
bin kat daha küçüktür.
Biyotransformasyon:
Sağlıklı gönüllülerde yapılan bir çalışmada, topikal doz uygulamasından dört saat sonra
ölçülen ortalama göz yaşı ofloksasin konsantrasyonları (9.2 mcg/ml), in vitro çoğu oküler
bakteri suşlarının %90’nını inhibe etmek için gerekli minimum ofloksasin konsantrasyonu
(MIC ) olan 2 mcg/ml’den daha yüksektir.
90
Ofloksasin beta-laktamaz enzimleriyle degradasyona uğramaz. Ayrıca aminoglikozit
adenilazlar veya fosforilazlar, ya da kloramfenikol asetiltransferaz tarafından modifiye
edilmez.
Eliminasyon:
Sistemik olarak emilen ofloksasin yaygın bir dağılım gösterir ve vücuttan hızla elimine edilir.
Başlıca değişmemiş halde idrar ile atılır.
5.3. Klinik öncesi güvenlilik verileri
Çeşitli deney hayvanlarında akut, subakut ve kronik sistemik toksisite çalışmaları
yürütülmüştür. Seçimler ilaç araştırmalarındaki genel uygulama ile tutarlıydı. Fertilite ve
teratojenisitenin de dahil olduğu üreme çalışmaları da yapılmıştır. Bütün bu araştırmalar
sonucunda, ilacın güvenliliği ortaya konulmuştur.
Ofloksasinin profili, diğer geniş spektrumlu antimikrobiyal ajanlar ile olumlu bir şekilde
karşılaştırılabilir niteliktedir. Oftalmik uygulamada kullanılan çok daha düşük doz, daha az
ilaç emilimiyle sonuçlanır ve bu uygulama yönteminde çok daha az sayıda advers olay
beklenecektir.
Kaydedilen başlıca etkiler, primer olarak gastrointestinal şikayetler ve bazı merkez sinir
sistemi etkileridir. Ancak immatür hayvanlardaki en kayda değer etki, ofloksasinin eklem
kıkırdağı üzerindeki etkisi olmuştur ve ilaç bu nedenle gebelik sırasında önerilmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit (pH ayarı için)
Sodyum hidroksit (pH ayarı için)
Enjeksiyonluk su
6 / 76.2. Geçimsizlikler
Bilinen herhangi bir farmasötik geçimsizlik bildirilmemiştir.
6.3. Raf ömrü
24 ay.
6.4. Saklamaya yönelik özel uyarılar
25ºC’nin altında oda sıcaklığında saklayınız.
6.5. Ambalajın niteliği ve içeriği
Ambalaj malzemesi olarak 0.5 mL transparan düşük yoğunluklu polietilen tek-doz flakon
kullanılmaktadır. Bir kutu içinde 10 veya 30 adet flakon içeren ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
2016/232
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 24.05.2016
Ruhsat yenileme tarihi:
10. KÜB’ÜN YENİLENME TARİHİ
7 / 7