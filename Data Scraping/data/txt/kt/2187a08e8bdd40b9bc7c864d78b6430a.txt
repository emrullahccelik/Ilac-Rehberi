1/8 
 KULLANMA TALİMATI  
 
BYETTA 10 mcg/40 mcL S.C. kullanıma hazır dolu enjeksiyon kalemi içinde çözelti, 2 ,4 mL 
Deri altına uygulanır.  
Steril  
 
• Etkin madde : BYETTA kullanıma hazır dolu enjeksiyon kalemi içindeki çözeltinin her 40 
mikrolitre ( mcL) dozu, 10 mikrogram ( mcg) eksenatid içerir. Her 1 mililitre (m L) enjeksiyonluk 
çözelti 250 mcg eksenatid içerir.  
 
• Yardımcı maddeler : Metakrezol, mannitol  (E421) , glasiyel asetik asit, sodyum asetat trihidrat ve 
enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında : 
 
1. BYETTA nedir ve ne için kullanılır?  
2. BYETTA’yı kullanmadan önce dikkat edilmesi gerekenler  
3. BYETTA nasıl kullanılır?  
4. Olası yan etkiler nelerdir?  
5. BYETTA’nın saklanması  
 
Başlıkları yer almaktadır.  
 
1. BYETTA nedir ve ne için kullanılır?  
 
BYETTA cam bir kartuş içine doldurulmuş berrak ve renksiz sıvı şeklindedir (enjeksiyonluk 
çözelti). Kartuş bir kaleme yerleştirilmiştir. Kalemin içindeki ilaç bittiğinde, kalemi tekrar 
kullanamazsınız. Her kalem 30 günlük, günde iki kez enjeksiyona yetecek şekilde 60 doz içerir. 1 
kalemlik ambalajlar halinde mevcuttur.  
 
BYETTA, Tip 2 (insüline bağımlı olmayan) şeker hastalığı (diabetes mellitus) olan yetişkinlerde 
kan şekeri kontrolünü sağlamak için enjekte edilerek kullanılan bir ilaçtır.  
 
BYETTA; metformin içeren ilaçlar,  tiyazolidindion içeren ilaçlar,  bazal ya da uzun etkili insülinler 
veya sülfonilüre içeren diğer şeker hastalığı tedavisinde kullanılan ilaçlardan biri veya her ikisi ile 
birlikte kullanılabilir. Doktorunuz size BYETTA’yı kan şeker düzeyinizi kontrol etmeye yardımcı 
olması için ek bir il aç olarak önermektedir. Beslenme ve egzersiz planınıza uymaya devam ediniz.  
 2/8 
 BYETTA dozunu ayarlamak için kan şekeri seviyenizi her gün kontrol etmeniz gerekli değildir . 
Ancak, aynı zamanda bir sülfonilüre grubu ilaç da kullanıyorsanız, doktorunuz sülfonilüre grubu 
ilacın dozunu ayarlamak için kan şekeri seviyelerini kontrol etmenizi isteyebilir.  
 
Sizde şeker hastalığının (diyabet) olmasının sebebi, vücudunuzun kanınızdaki şeker düzeyini 
kontrol etmek için yeterli insülin salgılayamaması veya vücudunuzun insülini düzgün olarak 
kullanamamasıdır. BYETTA, kan şekeriniz yükseldiğinde vücudunuzun insülin  üretimini n 
artırmasına yardımcı olur.  
 
BYETTA insülin tedavisi gerektiren şeker hastalarında insülinin yerini alacak bir ilaç değildir.  
 
2. BYETTA’yı kullanmadan önce dikkat edilmesi gerekenler  
 
BYETTA’yı aşağıdaki durumlarda KULLANMAYINIZ  
Eğer  
• Eksenatid veya bu kullanma talimatında listelenen BYETTA’nın içerdiği yardımcı maddelerden 
herhangi birine karşı alerjiniz (aşırı hassasiyet) varsa , 
• Sizde veya ailenizde bir tiroid kanseri türü olan medüler tiroid karsinomu veya sizde bir endokrin 
sistem hastalığı olan çoklu endokrin neoplazma sendromu tip 2 varsa BYETTA’yı 
kullanmayınız.  
 
BYETTA’yı aşağıdaki durumlarda DİKKATLİ KULLANINIZ  
• Sülfonilüre grubu bir ilaç ile birlikte kullanırken kan şekeri düşüklüğü (hipoglisemi) ortaya 
çıkabilir. Kullandığınız diğer ilaçlardan herhangi birinin sülfonilüre içerip içermediğini 
doktorunuza veya eczacınıza sorunuz.  
• BYETTA Tip 1 diyabet veya şeker hastalığında oluşan tehlikeli bir durum olan diyabetik 
ketoasidozda kullanılmamalıdır.  
• BYETTA cilt altına enjekte edilmelidir; damar veya kas içine enjekte edilmemelidir.  
• Mide boşalması (yavaş mide boşalması dahil) veya yemek sindirimi ile ilgili ciddi 
problemleriniz varsa, BYETTA kullanımı önerilmemektedir. BYETTA mide boşalmasını 
yavaşlatır ve bu nedenle yiyecekler midenizden daha yavaş geçer.  
• Daha önce pankreas iltihabı (pankreatit) yaşadıysanız doktorunuza söyleyiniz ( Bkz. Bölüm 4).  
• Eğer hızlı bir şekilde kilo kaybederseniz (haftada 1,5 kg'dan fazla) doktorunuzla konuşun, bu 
durum safra taşı gibi problemlere neden olabilir.  
• Böbrek problemleri olan hastalarda BYETTA ile ilgili deneyim çok azdır. Ağır böbrek 
hastalığınız varsa veya diyalizde iseniz BYETTA kullanımı tavsiye edilmemektedir.  
• Anestezi altında (uyuyarak) ameliyat olacağınızı biliyorsanız, lütfen doktorunuza BYETTA 
kullandığınızı söyleyiniz.  
  
BYETTA bir insülin değildir ve bu nedenle ins ülin yerine kullanılmamalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BYETTA’nın yiyecek ve içecek ile kullanılması  
BYETTA’yı öğünlerden önceki  60 dakika (1 saat) içinde herhangi bir zamanda kullanınız ( bkz. 
Bölüm 3. BYETTA nasıl kullanılır?). BYETTA’yı yemek sonrası  kullanmayınız . 
 
Hamilelik  
İlacı kullanmadan önce doktorunuza veya eczacınıza danışınız.  3/8 
  
BYETTA’nın doğmamış bebeğinize zarar verip vermeyeceği bilinmemektedir. BYETTA’nın 
hamilelik sırasında kullanılmaması gerektiğinden, eğer hamile iseniz, hamile olabileceğinizi 
düşünüyorsanız ya da hamile olmak için plan yapıyorsanız doktorunuza danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
BYETTA’nın anne sütüne geçip geçmediği bilinmemektedir. Eğer emziriyorsanız BYETTA 
kullanmayınız.  
 
Araç ve makine kullanımı  
BYETTA’yı sülfonilüre grubu bir ilaç (Örneğin; Gliklazid, Glimepirid gibi) ile birlikte 
kullanırsanız, kan şekeri düşüklüğü (hipoglisemi) meydana gelebilir. Hipoglisemi, konsantrasyon 
yeteneğinizi azaltabilir. Kendinizi ya da başkalarını riske atabileceğiniz her durumda bu olası 
problemi aklınızda bulundurarak araç ve makine kullanmayınız.  
 
BYETTA’nın içeriğinde bulunan bazı yardımcı maddeler hakkında önemli bilgiler  
Sodyum asetat trihidrat – BYETTA 20 mc L’lik her dozunda 23 mg’dan daha az sodyum ihtiva eder; 
yani aslında sodyum içermez.   
 
BYETTA, 40 mcL’lik her dozunda, alerjik reaksiyonlara neden olabilecek metakrezol maddesinden  
88 mcg içerir.  
 
Diğer ilaçlar ile birlikte kullanımı  
• Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
• Kan inceltmek için kullanılan ilaçlar (antikoagülanlar), örn. varfarin gibi, bu ilaçla tedavinin 
başlatılması sırasında INR (kan inceltme ölçümü)'deki değişiklikler ilave gözlem gerektirir.  
• BYETTA mide boşaltmasını yavaşlattığı için ve mideden hızla geçmesi istenen ilaçları 
etkileyeceği için doktorunuza tabletlerinizi alacağınız zamanın değiştirilip 
değiştirilmeyeceğini sorunuz.  
• BYETTA’nın diğer tip 2 diyabeti tedavi eden ve BYETTA gibi etki eden ilaçlarla (örneğin: 
liraglutid ve haftada bir kez eksenatid) ile birlikte kullanımı tavsiye edilmemektedir.   
• Mideye dayanıklı tablet ya da kapsüller (örneğin gastro -özofajiyal reflü hastalığının 
tedavisinde kullanılan esomeprazol etkin maddesi içeren proton pompa inhibitörleri) 
midenizde çok uzun süre kalmaması gerektiği için BYETTA kullanımından bir saat önce ya  
da 4 saat sonra alınmalıdır.  
• Bazı antibiyotiklerin BYETTA enjeksiyonundan bir saat önce alınması gerekebilir.   
• Gıdalarla birlikte almanız gereken tabletler için, BYETTA’nın henüz uygulanmış olmadığı  
bir zamanda bir yemekte alınmaları en iyi olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 
 4/8 
 3. BYETTA nasıl kullanılır?  
 
BYETTA’yı daima doktorunuz veya diyabet hemşirenizin size önerdiği şekilde kullanınız. Emin 
olmadığınız hallerde doktorunuza, diyabet hemşirenize veya eczacınıza danışınız.  
Uygun kullanım ve doz/uygulama sıklığı için talimatlar:  
BYETTA’nın 5 mcg ve 10 mcg olmak üzere iki dozu mevcuttur. Doktorunuz başlangıç için günde 
iki kez BYETTA 5 mcg kullanmanızı önerebilir. 30 gün boyunca BYETTA 5 mcg kullandıktan 
sonra, doktorunuz dozunuzu günde iki kez BYETTA 10 mcg’a  yükseltebilir.  
 
Eğer 70 yaş üzeri iseniz ya da böbrekleriniz ile ilgili problemleriniz varsa BYETTA 5 mcg dozunu 
tolere etmeniz 30 günden fazla sürebilir ve bu nedenle doktorunuz dozunuzu artırmayabilir.   
 
Kullanıma hazır dolu enjeksiyon kaleminizden bir enjeksiyon size uygun dozunuzu verecektir. 
Doktorunuz söylemedikçe dozunuzu değiştirmeyiniz.  
 
BYETTA, sabah ve akşam öğünlerinizden veya aralarında 6 saat veya daha fazla süre bulunan 
günlük iki ana öğününüzden önceki  60 dakika (1 saat) içinde enjekte edilmelidir. BYETTA’yı 
yemekten sonra kullanmayınız . 
 
BYETTA dozunu ayarlamak için şeker seviyenizi her gün kontrol etmeniz gerekli değildir . Ancak, 
aynı zamanda bir sülfonilüre grubu ilaç  (Örneğin; Gliklazid, Glimepirid gibi) ya da insülin 
kullanıyorsanız, doktorunuz sülfonilüre ya da insülin dozunu ayarlamak için kan şekeri seviye nizi 
kontrol etmenizi isteyebilir.  İnsülin kullanıyorsanız doktorunuz hipergliseminin (yüksek kan şekeri) 
ve ketoasidozun (vücut yeterli insülin mevcut olmaması nedeniyle glukozu parçalayamadığında 
ortaya çıkan bir diyabet komplikasyonu) önlenmesi için insülin dozunun nasıl azaltılması ger ektiğini 
size söyleyecektir ve kan şekerinizi daha sık ölçmenizi önerecektir.  
 
BYETTA kullanıma hazır dolu enjeksiyon kalemini kullanmak için, bu talimat beraberindeki 
Kalem Kullanma Kılavuzuna bakınız.  
 
Uygulama yolu ve metodu:  
BYETTA bacağınızın üst kısmı (uyluk), karın bölgesi (abdo men) veya üst kolun cilt altına (subkutan 
enjeksiyon) enjekte edilir.  
 
BYETTA ve bir insülin kullanıyorsanız, iki ayrı enjeksiyon yapmanız gerekir.  
 
Kendi başınıza ilk kez kullanmadan önce, doktorunuz veya hemşireniz size BYETTA’yı nasıl 
enjekte edeceğinizi öğretmelidir.  
 
Kutuda kalem iğneleri yoktur. BYETTA kaleminiz ile aşağıdaki iğneleri kullanabilirsiniz:  
• 29 (ince), 30 veya 31 (daha ince) gauge (0 ,25-0,33 mm çap) ve  
• 12,7 mm, 8 mm veya 5 mm uzunluk  
 
Sizin için hangi kalınlık ve uzunluktaki iğnenin uygun olduğunu doktor veya hemşirenize danışınız.  
 
Her enjeksiyon için yeni bir iğne kullanınız ve her kullanımdan sonra iğneyi atınız. Bu ilaç sizin 
içindir; BYETTA kalemi asla başkaları ile paylaşmayınız.  
 
 
 5/8 
 Değişik yaş grupları:  
 
Çocuklarda kullanımı:  
BYETTA, çocuklarda ve 18 yaşından küçük ergenlik çağındakilerde kullanılması önerilmez.  
 
Yaşlılarda kullanımı:  
70 yaş üzeri hastalarda dikkatle kullanılmalı ve 5 mcg’dan  10 mcg’a  doz artırımına dikkatle 
geçilmelidir. 75 yaş üzeri hastalarda deneyim çok kısıtlıdır.  
 
Özel kullanım durumları:  
 
Böbrek / Karaciğer yetmezliği  
Hafif derecede böbrek yetmezliği bulunan hastalarda doktor tarafından önerilen doz dışında özel bir 
doz ayarlaması gerekmez.  
 
Orta derecede böbrek yetmezliği bulunan hastalarda 5 mcg’dan  10 mcg’a  doz artırımına dikkatle 
geçilmelidir.  
 
Son dönem böbrek hastalığı veya ağır böbrek yetmezliği olan hastalarda (kreatinin klerensi <30 
mL/dak) BYETTA kullanılması önerilmemektedir.  
 
Karaciğer yetmezliği olan hastalarda doktor tarafından önerilen doz dışında özel bir doz ayarlaması 
gerekmez.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
İlacınızı zamanında almayı unutmayınız.  
 
Doktorunuz BYETTA ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü kan şekeri değerleriniz bundan etkilenebilir.  
 
Eğer BYETTA’nın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla BYETTA kullandıysanız  
BYETTA’dan kullanmanız gerekenden fazlasını kullanmışsanız bir doktor veya eczacı ile konuşunuz.  
 
Eğer gereğinden fazla BYETTA kullandıysanız derhal tıbbi tedaviye ihtiyacınız olabilir. Çok fazla 
BYETTA bulantı, kusma, baş dönmesi veya düşük kan şekeri belirtilerine neden olabilir  (Bkz. 
Bölüm 4) . 
 
BYETTA kullanmayı unutursanız  
Bir BYETTA dozunu unutursanız, o dozu atlayınız ve bir sonraki dozunuzu bir sonraki uygulama 
zamanında uygulayınız. Fazladan bir doz kullanmayınız  veya unuttuğunuz dozu telafi etmek için 
bir sonraki dozunuzun miktarını artırmayınız . 
 
Unutulan dozları dengelemek için çift doz almayınız.  
 
 
 6/8 
 BYETTA ile tedavi sonlandırıldığında oluşabilecek etkiler  
BYETTA tedavisini bırakmanız gerektiğini düşünüyorsanız, doktorunuza danışınız. BYETTA 
kullanmayı bırakırsanız, kan şekeri değerleriniz bundan etkilenebilir.  
 
Bu ürünün kullanımı ile ilgili başka sorularınız varsa doktorunuza, diyabet hemşirenize veya 
eczacınıza danışınız.  
 
4. Olası yan etkiler nelerdir?  
 
Tüm ilaçlar gibi, herkeste görülmese bile BYETTA yan etkilere neden olabilir.  
 
Bazı ciddi alerjik reaksiyonlar (anafilaktik reaksiyon) seyrek olarak rapor edilmiştir.  1.000 hastanın 
birinde görülebilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinde veya birinden fazla 
görülebilir.  
Seyrek: 1.000 hastanın birinden az, fakat 10.000 hastanın birinde veya birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki veriler ile tahmin edilememektedir.  
 
Aşağıdakilerden biri olursa, BYETTA’yı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Yüzün, dilin veya boğazın şişmesi  (anjioödem)  
• Yutmada zorluk  
• Ciltte döküntü , kaşınma ve boyun, yüz, ağız veya boğazdaki dokuların hızlı şişmesi  
•  Kurdeşen ve nefes almada zorluklar  
 
BYETTA kullanan hastalarda pankreas iltihabı (pankreatit) vakaları bildirilmiştir  (sıklık 
bilinmiyor) . Pankreatit ciddi, potansiyel olarak yaşamı tehdit eden tıbbi bir durum olabilir.  
 
• Eğer pankreatit geçirdiyseniz, safra kesesi taşı, alkolizm veya çok yüksek trigliserid düzeyleriniz 
varsa doktorunuza söyleyiniz. Bu tıbbi durumlar, BYETTA kullanıyor olsanız da olmasanız da 
pankreatit olma veya tekrar geçirme olasılığınızı artırabilir.  
• Kusma olsun veya olmasın, şiddetli ve sürekli mide ağrınız olursa, pankreatit olabileceği için bu 
ilacı kullanmayı DURDURUNUZ ve hemen doktorunuzu arayınız.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin BYETTA’ya 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Çok yaygın:  
• Mide bulantısı (bulantı, BYETTA’ya ilk başlarken en sık görülen yan etkidir. Fakat zamanla 
çoğu hastada azalır.)  
• Kusma  
• İshal  
• Kan şekerinde düşüklük (hipoglisemi)  7/8 
  
BYETTA sülfonilüre  veya insülin  içeren bir ilaçla birlikte kullanıldığında, kan şekerinde düşüklük 
(genellikle hafiften orta dereceye kadar değişen hipoglisemi) çok sık meydana gelir. BYETTA 
kullanırken sülfonilüre  veya insülin  dozu nun azaltılması gerekmektedir.  Baş ağrısı, uyuşukluk, 
zayıflık, baş dönmesi, kafa karışıklığı, huzursuzluk , açlık, kalp atı şında hızlanma, terleme ve gergin 
hissetme kan şekerinde düşüklüğün belirti ve bulgularıdır. Doktorunuz kan şekerindeki düşüklüğü 
nasıl tedavi edeceğinizi size söyleyecektir.   
Yaygın:  
• Baş dönmesi  
• Baş ağrısı  
• Gerginlik hissi  
• Kabızlık  
• Mide bölgesinde ağrı  
• Karında şişkinlik  (gaz)  
• Hazımsızlık  
• Aşırı terleme  
• Enerji ve güç kaybı  
• Mide ekşimesi  
• Kaşıntı ( döküntü  olsun veya olmasın)  
• Kilo kaybı  
• Mide yanması  
• İştahta azalma  
 
BYETTA iştahınızı, yediğiniz yiyecek miktarını ve kilonuzu azaltabilir. Eğer çok hızlı kilo 
veriyorsanız (haftada 1 ,5 kg dan fazla) bu durum safra taşı gibi problemlere yol açabileceğinden  
doktorunuzla konuşunuz.  
 
Yaygın olmayan:  
• Böbrek fonksiyonlarında azalma  
• Dehidrasyon, genellikle de bulantı, kusma ve / veya ishale bağlı  
• Ağızda alışılmadık bir tat  
• Geğirme  
• Enjeksiyon bölgesi reaksiyonları (kızarıklık)  
• Uyku hali  
• Saç dökülmesi  
• Kilo kaybı  
• Midenin boşalmasında gecikme  
• Safra kesesi iltihabı  
• Safra taşları  
 
Seyrek:  
• Bağırsak tıkanıklığı  
 
Bilinmiyor:  
İlaveten; bildirilen bazı diğer yan etkiler:  
• Kandaki trombosit düzeylerinin düşük olması nedeniyle normalden daha kolay morarma veya 
kanama  
• Kanı sulandırıcı bir ilaç (varfarin) ile birlikte kullanıldığında kan sulanma ölçümü (INR) 
değerlerinde değişiklik  
 8/8 
 Yan etkilerin raporlanması     
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca yan etkileri www.titck.gov.tr   sitesinde 
yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki 
bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen 
yan etkileri bildirerek kullanmakta olduğunuz ilacın gü venliliği hakkında daha fazla bilgi 
edinilmesine katkı sağlamış olacaksınız.    
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
5. BYETTA’nın saklanması  
 
BYETTA’yı çocukların göremeyeceği, erişemeyeceği yerlerde ve ambalajında saklayınız.  
 
BYETTA kalemi kullanmaya başlamadan önce 2 -8ºC arası sıcaklıklarda (buzdolabında) saklayınız. 
Kullanmaya başladıktan sonra 25ºC’nin  altında saklayınız.  
 
Işıktan korumak için kalemi kullandıktan sonra kapağını geri takınız. Dondurmayınız. Donmuş olan 
BYETTA kalemleri atınız.  
 
Bir BYETTA kalemi sadece 30 gün boyunca kullanınız. 30 günden sonra, içinde ilaç kalmış olsa 
bile kullanılmış BYETTA kaleminizi atınız.  
BYETTA kalemi ucuna iğne takılı olarak saklamayınız. Eğer iğne takılı olarak bırakılırsa, BYETTA 
kalemden ilaç sızabilir veya kartuş içinde hava kabarcıkları oluşabilir.  
 
Eğer çözelti içinde parçacıklar, bulanıklık veya renk değişimi fark ederseniz BYETTA’yı 
kullanmayınız.  
 
Son kullanma tarihiyle uyumlu olarak kullanınız . 
Ambalajdaki ve kalem etiketindeki son kullanma tarihinden sonra BYETTA’yı kullanmayınız.  
 
BYETTA’yı etiket ve kutusunda belirtilen son kullanma tarihinden sonra kullanmayınız. Son 
kullanma tarihi belirtilen ayın son gününü gösterir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi :  
AstraZeneca İlaç San. ve Tic. Ltd. Şti.      
Levent/ İstanbul   
  
Üretim Yeri:     
Baxter Pharmaceuticals Solutions LLC  
İndiana/ABD  
 
Bu kullanma talimatı .../.../....... tarihinde onaylanmıştır.  