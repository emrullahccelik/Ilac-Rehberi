KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ARİMİDEX 1 mg film kaplı tablet
2. KALİTATİF VE KANTİTATİF BİLEŞİMİ
Etkin madde:
Anastrozol 1 mg
Yardımcı maddeler:
Laktoz monohidrat (sığır sütünden 93 mg
elde edilmektedir.)
Yardımcı maddeler için 6.1’e bakınız.
3. FARMASÖTİK FORMU
Beyaz, yuvarlak, bikonveks film kaplı tablet. Tabletin bir yüzünde “A”, diğer yüzünde ise
“Adx1” basılıdır.
4. KLİNİK ÖZELLİKLER
4.1. Terapötik endikasyonları
ARİMİDEX;
Hormon-reseptör pozitif postmenopozal kadınlarda erken evre meme kanserinin tedavisinde,
Postmenopozal kadınlarda ileri evre meme kanserinin tedavisinde kullanılır.
Daha önce tamoksifene pozitif klinik cevap verenler dışında, estrojen reseptörü negatif olan
hastalarda etkinlik gösterilmemiştir.
4.2. Pozoloji ve uygulama şekli
Pozoloji/uygulama sıklığı ve süresi
Yetişkinler (Yaşlılar da dahil): Oral olarak günde 1 defa 1 mg kullanılır.
Erken evre meme kanserinde tedavinin 5 yıl devam etmesi önerilmektedir.
Uygulama şekli
Oral olarak kullanılır.
Özel popülasyonlara ilişkin ek bilgiler:
Böbrek/karaciğer yetmezliği:
Hafif veya orta şiddetli böbrek yetmezliğinde doz değişikliği önerilmez.
Hafif karaciğer yetmezliğinde doz değişikliği önerilmez.
Pediyatrik popülasyon:
Çocuklarda kullanımı önerilmez (Bkz. Bölüm 4.4, 5.1 ve 5.2 ).Geriyatrik popülasyon:
Yaşlılarda doz değişikliği önerilmez.
4.3. Kontrendikasyonlar
ARİMİDEX aşağıdaki durumlarda kontrendikedir:
• Premenopozal kadınlarda
• Gebelikte veya laktasyonda
• Ciddi böbrek bozukluğu olan hastalarda (kreatinin klirensi 30 ml/dak.’dan daha az)
• Orta şiddetli veya ciddi karaciğer bozukluğu olan hastalarda
• Anastrozole veya ARİMİDEX’in formülünde bulunan maddelerden herhangi birine
karşı bilinen aşırı duyarlılığı olan hastalarda (Bkz. Bölüm 6.1).
4.4. Özel kullanım uyarıları ve önlemleri
ARİMİDEX'in çocuklarda etkililiği ve güvenliliği saptanmadığından kullanımı önerilmez
(Bkz. Bölüm 5.1 ve 5.2).
Tamoksifen ve estrojen içeren diğer tedaviler, ARİMİDEX'in farmakolojik etkisini ortadan
kaldıracağından ARİMİDEX'le beraber uygulanmamalıdır (Bkz. Bölüm 4.5 ve 5.1).
Premenopozal kadınlarda Arimidex kullanılmamalıdır. Kuşku varsa, tedaviden önce hastanın
menopozda olduğu laboratuvar testleri ile kesinleştirilmelidir (luteinize edici hormon [LH],
folikül stimüle edici hormon [FSH] ve / veya östradiol seviyeleri).
ARİMİDEX'in orta şiddetli veya ciddi karaciğer bozukluğu olan hastalarda veya ciddi böbrek
bozukluğu olan hastalarda (kreatinin klerensi 30 ml/dak.’dan daha az), güvenli kullanımını
destekleyecek herhangi bir veri yoktur.
Anastrozolün, LHRH analogları ile kullanımı ile ilgili herhangi bir veri yoktur. Bu
kombinasyon klinik çalışmalar haricinde kullanılmamalıdır.
ARİMİDEX dolaşımdaki estrojen seviyelerini düşürdüğünden, kemik mineral yoğunluğunun
azalması ile bağlantılı olarak olası kırık riskinde artışa neden olabilir (bkz. Bölüm 4.8).
Osteoporozlu veya osteoporoz riski taşıyan kadınların, tedavinin başlangıcında ve sonrasında
düzenli aralıklarla kemik mineral yoğunluğunu değerlendirmeleri gerekir. Osteoporoz için
tedavi veya profilaksi uygun şekilde başlatılmalı ve dikkatle izlenmelidir. Post menopozal
kadınlarda bifosfonatların kullanımlarının anastrozolün sebep olabileceği daha fazla kemik
mineral kaybını durdurabileceği dikkate alınmalıdır (bkz. Bölüm 4.8).
Bu ürün laktoz içerir. Kalıtsal olarak nadir galaktoz intolerans problemi olan Lapp laktaz
yetmezliği veya glukoz-galaktoz malabsorbsiyonu olan hastalar bu ilacı kullanmamalıdır.
ARİMİDEX her dozunda 1 mmol (23 mg)’den daha az sodyum ihtiva eder; yani esasında
“sodyum içermez” olarak kabul edilebilir.
4.5. Diğer tıbbi ürünlerle etkileşim ve diğer etkileşim şekilleri
Anastrozol CYP 1A2, 2C8/9 ve 3A4’ü in vitro olarak inhibe eder. Antipirin ve varfarin ile
yapılan klinik çalışmalar, 1 mg’lık anastrozolün antipirin ve R- ve S-varfarinin metabolizmasını
ARİMİDEX’in diğer ilaçlar ile beraber kullanılmasının, sitokrom P 450 aracılığı ile klinik
açıdan anlamlı ilaç etkileşimlerine neden olmasının beklenmediğini de içeren belirgin bir
şekilde inhibe etmediğini göstermektedir.Anastrozolün metabolizmasını bağdaştırıcı enzimler tanımlanmamıştır. Spesifik olmayan
inhibitor CYP enzimlerinden simetidin, anastrozolün plazma konsantrasyonlarını
etkilememektedir. Potent CYP inhibitörlerinin etkisi bilinmemektedir.
Klinik çalışma güvenlilik verileri gözden geçirildiğinde, ARİMİDEX ile birlikte yaygın olarak
kullanılan diğer ilaçları da alan hastalarda, klinik olarak anlamlı etkileşmeler olmadığı
görülmüştür. Bifosfonatlarla klinik olarak önemli bir etkileşim yoktur (Bkz. Bölüm 5.1).
Tamoksifen ve estrojen içeren diğer tedaviler, ARİMİDEX'in farmakolojik etkisini ortadan
kaldıracağından ARİMİDEX'le beraber uygulanmamalıdır (Bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/ Doğum kontrolü(Kontrasepsiyon)
Premenopozal kadınlarda kontrendike olduğundan uygulanabilir değildir.
Gebelik dönemi
ARİMİDEX gebelik döneminde kontrendikedir (Bkz. Bölüm 4.3).
Laktasyon dönemi
ARİMİDEX emziren kadınlarda kontrendikedir (Bkz. Bölüm 4.3).
Üreme yeteneği/Fertilite
İnsanlarda doğurganlık üzerine Arimidex'in etkileri incelenmemiştir. Hayvanlar üzerindeki
çalışmalar üreme toksisitesini göstermiştir (bkz. Bölüm 5.3).
4.7. Araç ve makine kullanımı üzerindeki etkiler
ARİMİDEX, hastaların araç ve makine kullanma yeteneğini azaltmaz. Buna rağmen
ARİMİDEX kullanımı ile asteni ve uyku hali rapor edildiğinden, araç veya makine kullanırken
böyle semptomlar oluşursa dikkat etmek gerekir.
4.8. İstenmeyen etkiler
Aksi belirtilmediyse, aşağıdaki sıklık kategorileri operabl meme kanserli 9366 postmenopozal
kadınla 5 yıl yürütülmüş büyük bir faz III çalışmada (Tek Başına veya Kombinasyon Halinde
ARİMİDEX Tamoxifen (ATAC) çalışması) rapor edilen advers olaylardan hesaplanmıştır.
Advers ilaç reaksiyonları aşağıda sıklık şeklinde listelenmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila < 1/100);
seyrek (≥1/10,000 ila < 1/1,000), çok seyrek (<1/10,000), bilinmiyor (eldeki verilerden
hareketle tahmin edilemiyor). En sık rapor edilenler baş ağrısı, sıcak basması, bulantı, döküntü,
artralji ve eklem sertliğidir.Sistem Organ Sınıfı ve frekansı ile advers reaksiyonlar
Metabolizma ve beslenme hastalıkları Yaygın Anoreksi
Hiperkolesterolemi
Yaygın olmayan Hiperkalsemi (paratiroid
hormonunda artışla birlikte ya da
artış olmaksızın)
Sinir sistemi hastalıkları Çok yaygın Başağrısı
Yaygın Somnolans
Karpal tünel sendromu*
Duysal bozukluklar (parestezi, tat
kaybı ve tat bozuklukları dahil)
Vasküler hastalıklar Çok yaygın Sıcak basması
Gastrointestinal hastalıkları Çok yaygın Bulantı
Yaygın İshal
Kusma
Hepato-bilier hastalıkları Yaygın Alkalen fosfataz, alanin
aminotransferaz ve aspartat
aminotranferaz seviyelerinde artış
Yaygın olmayan Gama-GT ve bilirübin seviyelerinde
artış, hepatit
Çok yaygın Deri döküntüsü
Deri ve deri altı doku hastalıkları
Yaygın Saç incelmesi(alopesi)
Alerjik reaksiyonlar
Yaygın olmayan Ürtiker
Seyrek Eritema multiforme, anaflaktoid
reaksiyonlar, kutanöz vaskulit
(Henoch-Schönlein Purpura)**
Çok seyrek Stevens-Johnson sendromu,
anjiyoödem
Kas-iskelet bozukluklar, bağ doku ve Çok yaygın Artralji/eklem sertliği, artrit,
kemik hastalıkları osteoporoz
Yaygın Kemik ağrısı, miyalji
Yaygın olmayan Tetik parmak
Üreme sistemi ve meme hastalıkları Yaygın Vajinal kuruluk, Vajinal kanama***
Çok yaygın Asteni
Genel bozukluklar ve uygulama bölgesine
ilişkin hastalıklar*Karpal Tünel Sendromu olayları, klinik çalışmalarda ARİMİDEX tedavisi alan
hastalarda, tamoksifen alan hastalardan sayıca daha fazla bildirilmiştir. Ancak, bu
olayların büyük çoğunluğu bu koşulun gelişmesine yönelik tanımlanabilir risk faktörleri olan
hastalarda oluşmuştur.
**ATAC'de kutanöz vaskülit ve Henoch-Schönlein purpura gözlemlenmediğinden, bu
olayların sıklık kategorisi, nokta tahmininin en kötü değerine dayalı olarak 'Nadir' (≥% 0.01 ve
<% 0.1) olarak düşünülebilir.
***Çoğunlukla daha önce hormonal bir tedavinin uygulandığı ileri evre meme kanserli
hastalarda mevcut hormon tedavisinden ARİMİDEX’e geçildikten sonra ilk birkaç haftada,
yaygın olarak vajinal kanama rapor edilmiştir. Eğer kanama devam ederse daha ileri bir
değerlendirme düşünülmelidir.
ARİMİDEX, dolaşımdaki estrojen seviyelerini düşürdüğünden, kemik mineral yoğunluğu
azalabilir, bu durum bazı hastalarda kemik kırılma riskininin artmasına neden olabilir (Bölüm
4.4 Kullanım için Özel Uyarılar ve Özel Önlemlere Bkz.).
Aşağıdaki tablo, ATAC çalışmasındaki önceden belirlenmiş olan ve çalışma, tedavisi sırasında
ve tedavinin durdurulmasını izleyen 14 gün içerisinde gelişen advers olayların sıklıkları,
ARİMİDEX kullanımıyla arada sebep/sonuç ilişkisi aranmaksızın gösterilmektedir.
Advers etkiler Arimidex Tamoksifen
(N=3092) (N=3094)
Sıcak basması 1104(%35.7) 1264(%40.9)
Eklem ağrısı/sertliği 1100(%35.6) 911(%29.4)
Duygudurum bozuklukları 597 %19.3) 554 (%17.9)
Bitkinlik/asteni 575 (%18.6) 544 (%17.6)
Bulantı ve kusma 393 (%12.7) 384 (%12.4)
Kırıklar 315 (%10.2) 209 (%6.8)
Omurga, kalça veya el bileği/Colles kırıkları 133 (%4.3) 91 (%2.9)
El bileği/Colles kırıkları 67 (%2.2) 50 (%1.6)
Omurga kırıkları 43 (%1.4) 22 (%0.7)
Kalça kırıkları 28 (%0.9) 26 (%0.8)
Katarakt 182 (%5.9) 213 (%6.9)
Vaginal kanama 167 (%5.4) 317 (%10.2)
İskemik kardiyovasküler hastalık 127 (%4.1) 104 (%3.4)
Angina pectoris 71 (%2.3) 51 (%1.6)
Miyokard infarktüsü 37 (%1.2) 34 (%1.1)
Koroner arter hastalığı 25 (%0.8) 23 (%0.7)
Miyokard iskemisi 22 (%0.7) 14 (%0.5)
Vajinal akıntı 109 (%3.5) 408 (%13.2)
Herhangi bir venöz tromboembolik olay 87 (%2.8) 140 (%4.5)
Derin venöz tromboembolik olaylar, akciğer embolisi 48 (%1.6) 74 (%2.4)
dahil
İskemik serebrovasküler olaylar 62 (%2.0) 88 (%2.8)
Endometrium kanseri 4 (%0.2) 13 (%0.6)Medyan 68 aya varan izlem sonrası ARİMİDEX ve tamoksifen gruplarında her 1000 hasta-yılı
için sırasıyla 22 ve 15 kırık gözlenmiştir. ARİMİDEX’te gözlenen oran, aynı yaşlardaki
postmenopozal popülasyonlarda bildirilen sınırlar içerisindedir. Osteoporoz insidansı,
ARİMİDEX ile tedavi edilen hastalarda %10.5, tamoksifen ile tedavi edilen hastalarda
%7.3’tür.
ATAC çalışmasındaki anastrozol kullanan hastalarda görülen kırık ve osteoporoz oranlarının
tamoksifenin koruyucu bir etkisini mi, anastrozolün spesifik bir etkisini mi yoksa beraberce her
ikisini mi yansıttığı, belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Kazara doz aşımı ile ilgili sınırlı klinik deneyim vardır. Hayvan çalışmalarında anastrozol
düşük akut toksisite göstermiştir. Klinik çalışmalar ARİMİDEX'in çeşitli dozları ile
yürütülmüş, sağlıklı erkek gönüllülere tek doz olarak 60 mg'a kadar ve ilerlemiş meme kanserli
postmenopozal kadınlarda ise günde 10 mg'a kadar doz verildiğinde iyi tolere edilmiştir.
ARİMİDEX'in hayatı tehdit edecek semptomların oluşmasına sebep olabilecek tek kullanımlık
dozu saptanmamıştır. Spesifik antidotu yoktur ve tedavi semptomatik olmalıdır.
Aşırı dozda birden fazla farklı ilacın alınmış olabileceği ihtimali düşünülmelidir. Hasta uyanık
ise kusturulabilir. ARİMİDEX yüksek olarak proteine bağlanmadığından dializ işlemi faydalı
olabilir. Yaşamsal bulguların sık aralıklarla izlenmesi ve hastanın yakın takibe alınması
şeklinde genel destekleyici tedavi uygulanmalıdır.
5. FARMAKOLOJİK ÖZELLİKLERİ
5.1. Farmakodinamik Özellikleri
Farmakoterapötik grup: Enzim inhibitörleri
ATC Kodu:L02B GO3
Anastrozol güçlü ve seçiciliği yüksek bir non-steroidal aromataz inhibitörüdür. Postmenopozal
kadınlarda, estradiol başlıca periferik dokularda androstenedionun aromataz enzim kompleksi
tarafından estrona dönüştürülmesiyle oluşur. Daha sonra estron, estradiole dönüşür. Meme
kanserli kadınlarda dolaşımdaki estradiol seviyelerinin düşürülmesinin faydalı etki oluşturduğu
gösterilmiştir. Postmenopozal kadınlarda günde 1 mg şeklinde uygulanan anastrozolün, %80'in
üzerinde estradiol baskılanmasına neden olduğu oldukça hassas yöntemlerle gösterilmiştir.
Anastrozol, progestojenik, androjenik veya estrojenik aktiviteye sahip değildir.
Anastrozolün günlük 10mg'a kadar dozlarının kortizol veya aldosteron sekresyonuna herhangi
bir etki yapmadığı, öncesinde ve sonrasında standart adrenokortikotropik hormon (ACTH) testi
ile ölçülerek saptanmıştır. Bu nedenle ilave kortikoid verilmesi gerekmemektedir.Erken evre meme kanserinde primer adjuvan tedavi
Operabl meme kanseri olan 9366 postmenopozal kadında yapılan büyük bir faz
III çalışmada, 5 yıl süreyle kullanılan ARİMİDEX’in, hastalıksız sağkalımın tamoksifenden
istatistiksel olarak daha fazla olduğu gösterilmiştir. Prospektif olarak belirlenmiş, hormon
reseptörü-pozitif olan popülasyonda ise ARİMİDEX’in, hastalıksız sağkalım bakımından
tamoksifenden daha fazla etkili olduğu gözlenmiştir.
ARİMİDEX ile nüks gelişinceye kadar geçen süre tamoksifenden, istatistiksel olarak anlamlı
şekilde uzun bulunmuştur. ARİMİDEX lehine olan bu farkın, hem ITT (Intention To Treat)
popülasyonunda hem de hormon reseptörü-pozitif popülasyonda, hastalıksız sağkalım
bakımından mevcut farktan da fazla olduğu görülmüştür.
ARİMİDEX ile uzak metastazlar gelişinceye kadar geçen süre tamoksifenden, istatistiksel
olarak anlamlı şekilde uzundur.
Kontralateral meme kanseri insidansı ARİMİDEX ile, tamoksifene kıyasla istatistiksel olarak
anlamlı şekilde azalmıştır.
5 yıl devam eden tedaviden sonra anastrozol, genel sağkalım bakımından en az tamoksifen
kadar etkilidir. Ancak ölüm oranlarının düşük olması nedeniyle, anastrozole eşlik eden uzun
dönemdeki sağkalımı tamoksifene kıyasla daha net bir şekilde ortaya koyabilmek için, ilave
izleme dönemlerine ihtiyaç vardır. Medyan 68 aylık izlem süresiyle birlikte ATAC çalışması
hastaları, 5 yıllık tedaviden sonra, ARİMİDEX’in uzun dönemdeki tedavi-sonrası etkilerinin
tamoksifenle karşılaştırılmasına yetecek bir süre boyunca izlenmemiştir.
ATAC bitiş noktası özeti: 5-yıllık tedavinin tamamlanma analizi
Etkililik sonlanım Olay sayısı (sıklığı)
noktası
ITT popülasyonu Hormon reseptörü-pozitif
tümör durumu
ARİMİDEX Tamoksifen ARİMİDEX Tamoksifen
(N=3125) (N=3116) (N=2618) (N=2598)
Hastalıksız sağkalıma 575(18.4) 651(20.9) 424(16.2) 497(19.1)
Nispi risk 0.87 0.83
2-taraflı %95 güven 0.78 - 0.97 0.73 - 0.94
aralığı
p-değeri 0.0127 0.0049
Uzak hastalıksız 500(16.0) 530(17.0) 370(14.1) 394(15.2)
sağkalımb
Nispi risk 0.94 0.93
2-taraflı %95 güven 0.83 - 1.06 0.80 - 1.07
aralığı
p-değeri 0.2850 0.2838
Nüks gelişinceye kadar 402(12.9) 498(16.0) 282(10.8) 370(14.2)
geçen sürec
Nispi risk 0.79 0.74
2-taraflı %95 güven 0.70 - 0.90 0.64 - 0.87
aralığıATAC bitiş noktası özeti: 5-yıllık tedavinin tamamlanma analizi
Etkililik sonlanım Olay sayısı (sıklığı)
noktası
ITT popülasyonu Hormon reseptörü-pozitif
tümör durumu
ARİMİDEX Tamoksifen ARİMİDEX Tamoksifen
(N=3125) (N=3116) (N=2618) (N=2598)
p-değeri 0.0005 0.0002
Uzak nüks gelişinceye 324(10.4) 375(12.0) 226(8.6) 265(10.2)
kadar geçen süred
Nispi risk 0.86 0.84
2-taraflı %95 güven 0.74 - 0.99 0.70 - 1.00
aralığı
p-değeri 0.0427 0.0559
Karşı memede primer 35(1.1) 59(1.9) 26(1.0) 54(2.1)
kanser gelişimi
Olasılık oranı 0.59 0.47
2-taraflı %95 güven 0.39 - 0.89 0.30 - 0.76
aralığı
p-değeri 0.0131 0.0018
Genel sağkalıme 411(13.2) 420(13.5) 296(11.3) 301(11.6)
Nispi risk 0.97 0.97
2-taraflı %95 güven 0.85 - 1.12 0.83 - 1.14
aralığı
p-değeri 0.7142 0.7339
aHastalıksız sağkalım, bütün nüksleri kapsar ve loko-rejional nükslerin, karşı memede yeni
meme kanseri gelişiminin veya uzak nükslerin ilk defa görülmesine veya (herhangi bir nedene
bağlı) ölüme kadar geçen süredir.
bUzak hastalıksız sağkalım, uzak nükslerin ilk defa görülmesine veya (herhangi bir nedene
bağlı) ölüme kadar geçen süredir.
cNüks gelişinceye kadar geçen süre, loko-rejional nükslerin, karşı memede yeni meme kanseri
gelişiminin veya uzak nükslerin ilk defa görülmesine veya (meme kanserine bağlı) ölüme kadar
geçen süredir.
dUzak nüks gelişinceye kadar geçen süre, uzak nükslerin ilk defa görülmesine veya (meme
kanserine bağlı) ölüme kadar geçen süredir.
eÖlen hasta sayısı (yüzdesi).
Tedavi konusunda verilen bütün kararlarda olduğu gibi, uygulanacak tedavinin nispi faydaları
ve riskleri, meme kanseri olan kadın ve doktoru tarafından birlikte değerlendirilmelidir.
ARİMİDEX ve tamoksifen birlikte uygulandığında, hormon reseptörü durumundan bağımsız
olarak, etkililik ve güvenlilik yönünden tek başına verilen tamoksifen ile benzer bulunmuştur.
Adjuvan tamoksifen ile tedavi edilmiş pozitif hormon-reseptör erken invazif evre meme kanseri
hastalarının adjuvan tedavisiHormon reseptörü pozitif erken evre meme kanseri olan, cerrahi işlem geçirmiş, radyoterapi
uygulanmış veya uygulanmamış, k emoterapi uygulanmamış olan ve 2 yıl
adjuvan tamoksifen tedavisi görmüş, postmenopozal 2579 kadında yapılan bir faz
III çalışmasında (Avusturya Meme ve Kolorektal Kanser Çalışma Grubu (ABCSG) 8)
tamoksifen kullanmayı bırakıp ARİMİDEX kullanmaya başlayan kadınlardaki hastalıksız
sağkalım, medyan 24 aylık izleme sonrasında tamoksifene devam edenlerden daha fazla
bulunmuştur.
Herhangi bir nüks gelişinceye kadar geçen süre, lokal veya uzak metastaz gelişinceye kadar
geçen süre ve uzak metastaz gelişinceye kadar geçen süre; hastalıksız sağkalım sonuçlarına
paralel olarak, ARİMİDEX’in istatistiksel olarak anlamlı avantaja sahip olduğunu
doğrulamıştır. Kontralateral meme kanseri insidansı, her iki grupta da çok düşük olmuş ve
ARİMİDEX, sayısal olarak avantajlı bulunmuştur. Genel sağkalım, iki tedavi grubunda benzer
bulunmuştur.
Çalışma ABCSG 8 sonlanım noktası ve sonuçların özeti
Etkililik sonlanım Olay sayısı (sıklığı)
noktası
ARİMİDEX Tamoksifen
(N=1297) (N=1282)
Hastalıksız 65(5.0) 93(7.3)
sağkalım
Nispi risk 0.67
2-taraflı %95 güven 0.49 - 0.92
aralığı
p-değeri 0.014
Herhangi bir nüks 36(2.8) 66(5.1)
gelişinceye kadar
geçen süre
Nispi risk 0.53
2-taraflı %95 güven
aralığı 0.35-0.79
p-değeri 0.002
Uzak nüks
gelişinceye kadar 22(1.7) 41(3.2)
geçen süre
Nispi risk 0.52
2-taraflı %95 güven 0.31-0.88
aralığı
p-değeri 0.015Karşı memede
primer kanser 7(0.5) 15(1.2)
gelişimi
Olasılık oranı 0.46
2-taraflı %95 güven 0.19-1.13
aralığı
p-değeri 0.090
Genel sağkalım 43(3.3) 45(3.5)
Nispi risk 0.96
2-taraflı %95 güven 0.63-1.46
aralığı
p-değeri 0.840
ARİMİDEX ile yapılan benzer, başka iki çalışma (GABG/ARNO 95 ve ITA) ile ABCSG 8 ve
GABG/ARNO 95 çalışmalarının kombine analizi, bu sonuçları desteklemektedir.
ARİMİDEX’in söz konusu 3 çalışmadaki güvenlilik profili, hormon reseptörü pozitif erken
evre meme kanseri olan kadınlarda bilinen güvenlilik profiliyle bağdaşmaktadır.
Kemik mineral yoğunluğu (BMD)
Bifosfonat risedronat ile anastrazol çalışması (SABRE)
Faz III/IV SABRE çalışmasında, hormon reseptörü pozitif erken evre meme kanserine sahip
234 postmenopozal kadın, mevcut kırılganlık kırılma riskine göre düşük, orta ve yüksek risk
grupları olmak üzere sınıflara ayrılmış ve 1 mg/gün ARİMİDEX ile tedavi başlatılmıştır.
Primer etkililik parametresi DEXA tarama kullanılarak bel omurgası kemik yoğunluğunun
analizi olmuştur. Tüm hastalar vitamin D ve kalsiyum ile tedavi almıştır. Düşük risk
grubundaki hastalar (n=42) sadece ARİMİDEX almış, orta risk grubundaki hastalar
ARİMİDEX ve haftada bir risedronat 35 mg (n=77) veya ARİMİDEX ve plasebo (n=77) olmak
üzere randomize edilmiş ve yüksek risk grubundakiler ARİMİDEX ve haftada bir kez
risedronat 35 mg (n=38) almıştır. Primer sonlanım noktası 12 ayda bel omurgası kemik kütlesi
yoğunluğunda, başlangıça göre değişimdir.
12 aylık esas analiz, halen orta ve yüksek kırılganlık kırılma risk grubundaki hastaların,
ARİMİDEX 1 mg/gün ile kombine olarak haftada bir kez risedronat 35 mg kullanıldığında
kemik kütle yoğunluğunda düşüş olmadığını göstermiştir (DEXA taraması kullanılarak bel
omurgası kemik mineral yoğunluğu ile değerlendirilmiştir). İlaveten, sadece ARİMİDEX 1
mg/gün ile tedavi edilen düşük risk grubunda, istatistiksel anlamda anlamlı olmayan BMD
düşüşü gözlenmiştir. Bu bulgular sekonder etkililik değişkenliğinde, 12. ayda toplam kalça
kemik mineral yoğunluğunda başlangıca göre değişim ile yansıtılmıştır.Bu çalışma, ARİMİDEX ile tedavisi planlanmış erken evre meme kanseri olan postmenopozal
kadınlarda, olası kemik mineral kaybı için bifosfonatların kullanımına kanıt sağlamıştır.
Pediyatrikler
Pediyatrik hastalarda 3 klinik çalışma düzenlenmiştir. (2 tanesi jinekomastili pubertal
erkeklerde ve 1 tanesi McCune-Albright Sendromlu kızlarda)
Jinekomasti çalışmaları
Çalışma 006, 12 aydan uzun süredir jinekomastili 82 pubertal erkeğin (11-18 yaş arası)
ARİMİDEX 1 mg/gün veya günlük plasebo ile 6 aya kadar tedavi edildiği, randomize, çift-
körlü, çok merkezli bir çalışmadadır. 6 aylık tedavi sonunda, Arimidex 1 mg grubu ile plasebo
grubu arasında, %50 veya daha fazla toplam göğüs hacmi redüksiyonuna sahip hasta sayısında
belirgin bir farklılık gözlenmemiştir.
Çalışma 001, 12 aydan kısa süredir jinekomastili 36 pubertal erkekte günde 1 mg ARİMİDEX
ile yapılan açık uçlu, çoğul dozlu farmakokinetik çalışmadır. Sekonder amaçlar hasta
tolerabilitesi ve güvenliliği ile tedavinin 1. günü ile başlangıçtan 6 ay sonrası arasında her iki
memede de jinekomastinin hesaplanan hacminde başlangıca göre en az %50 redüksiyon olan
hastaların oranını değerlendirmektedir.
Bu çalışmada Arimidex’in potansiyel faydalarını araştırmak için 25 erkek çocuktan oluşan bir
farmakodinamik altpopülasyon seçilmiştir. Hastalarda 6. ayda toplam meme hacminde %50
veya üzeri azalma gözlenmiştir, bu oran ultrason ile ölçüldüğünde %55.6, kumpas ile
ölçüldüğünde %77.8’dir. (sadece gözlemsel veri, bu sonuçlar üzerinde istatistiksel analiz
yapılmamıştır)
McCune-Albright Sendromu çalışması
Çalışma 0046, McCune Albright sendromuna (MAS) sahip 28 kızda (2 yaş ila ≤10) yapılan
uluslar arası, çok merkezli, açık uçlu araştırma çalışmasıdır. Primer amaç MAS hastalarında
anastrozol 1 mg/gün ile tedavinin güvenliliği ve etkililiğini değerlendirmektir. Çalışma
tedavisinin etkililiğinde, vajinal kanama, kemik yaşı ve büyüme hızı ile ilgili tanımlanan
kriterlere tam uyan hastaların oranı baz alınmıştır.
Tedavide, vajinal kanama günü sıklığında istatistiksel anlamlı bir değişiklik gözlenmemiştir.
Tanner evrelendirmesi, ortalama over hacmi veya ortalama uterus hacminde klinik açıdan
önemli bir değişim yoktur. Tedavinin başlangıcı ile kıyaslandığında, tedavi sırasında kemik
yaşı artış hızında istatistiksel açıdan belirgin bir değişim gözlenmemiştir. Büyüme hızı (cm/yıl),
tedavi öncesi 0. ay ile 12. ay arasında ve tedavi öncesi 2. 6 ay (7. ay ile 12. ay arası) sırasında
belirgin derecede azalmıştır (p<0.05). Başlangıç vajinal kanama düzeyindeki hastaların
%28’inde tedavi sırasında kanama günleri sıklığında %50 ve üzerinde redüksiyon; %40’ında 6
aylık periyodu aşkın kanamada kesilme ve %12’sinde 12 aylık periyodu aşkın kanamada
kesilme olmuştur.
18 yaş altı çocuklarda advers olayların genel değerlendirmesi yapıldığında, güvenlilik ve tolere
edilebilirlik ile ilgili bir fikir ileri sürülemez.5.2. Farmakokinetik Özellikleri
Emilim
Anastrozolün absorbsiyonu hızlıdır. Absorbsiyon hızındaki küçük değişikliğin, kararlı plazma
konsantrasyonunda klinik olarak anlamlı etkiler oluşturması beklenmez. Yiyecekler
absorbsiyon hızını hafifçe azaltır ancak süresini uzatmaz.
Dağılım
Maksimum plazma konsantrasyonu tipik olarak doz uygulanmasından sonra iki saat içinde
oluşur (aç karnına). %90-95 hastada, anastrozol kararlı plazma konsantrasyonlarına 7 günlük
doz uygulamasıyla erişilir. Anastrozolün farmakokinetik parametrelerinin zamana veya doza
bağımlı olduğunu gösteren herhangi bir kanıt yoktur. Anastrozolün sadece % 40’ı plazma
proteinlerine bağlanır.
Biyotransformasyon
Anastrozol metabolizması N-dealkilasyon, hidroksilasyon ve glukuronidasyon şeklinde olur.
Eliminasyon
Anastrozol yavaş elimine edilir. Plazma eliminasyon yarı ömrü yaklaşık 40-50 saattir.
Postmenopozal kadınlarda anastrozol büyük oranda metabolize olur, anastrozolün %10'undan
daha azı 72 saat içinde idrarla değişmeden atılır. Metabolitleri öncelikle idrarla atılır.
Plazmadaki en önemli metaboliti olan triazol, aromataz enzimini inhibe etmez.
Hastalardaki karakteristik özellikler
Cinsiyet
Uygulanabilir değildir.
Yaşlılar
Postmenopozal kadınlarda, anastrozolün farmakokinetiği yaşa bağımlı değildir.
Pediyatrik popülasyon
Çocuklarda farmakokinetik çalışma yapılmamıştır.
Böbrek yetmezliği
Böbrek yetmezliği olan gönüllülerde görülen anastrozol oral klerensi, sağlıklı gönüllülerde
gözlemlenen değerlerdedir.
Karaciğer yetmezliği
Stabil hepatik sirozu olan gönüllülerde görülen anastrozol oral klerensi, sağlıklı gönüllülerde
gözlemlenen değerlerdedir.
5.3. Klinik öncesi güvenlilik verileri
Akut Toksisite
Kemirgenlerle yapılan akut toksisite çalışmalarında oral olarak uygulanan medyan letal doz
100mg/kg/gün’den, intraperitoneal olarak uygulanan doz ise 50mg/kg/gün’den fazla olmuştur.
Köpekte yapılan bir oral akut toksisite çalışmasında, letal dozun medyan değeri
45mg/kg/gün’den daha büyük bulunmuştur.Kronik Toksisite
Çoklu doz toksisite çalışmalarında sıçan ve köpekler kullanılmıştır. Toksisiste
çalışmalarında anastrozolün etkisiz seviyeleri saptanmamıştır. Düşük (1
mg/kg/gün) ve orta dozlarda (köpek 3 mg/kg/gün ve sıçan 5 mg/kg/gün) izlenen etkiler
anastrozolün farmakolojik ya da enzim indüksiyonu özelliklerine bağlıdır ve anlamlı toksik
veya dejeneratif değişimlerle ilgili değildir.
Mutajenite
Yapılan genetik toksikoloji çalışmalarında ARİMİDEX’in mutajen veya klastojen olmadığı
görülmüştür.
Üreme Toksikolojisi
Bir doğurganlık çalışmasında, yeni sütten kesilmiş erkek sıçanlara, içme suyu vasıtasıyla 10
hafta süreyle 50 veya 400 mg / l doz Arimidex verilmiştir. Ortalama plazma konsantrasyonları
sırasıyla 44.4 (± 14.7) ng / ml ve 165 (± 90) ng / ml olarak ölçülmüştür. Çiftleşme indeksleri,
her iki doz grubunda da olumsuz etkilenirken, doğurganlığın azalması yalnızca 400 mg / l doz
seviyesinde belirgin olduğu görülmüştür. Tüm çiftleşme ve doğurganlık parametreleri 9
haftalık tedavi gerektirmeyen iyileşme periyodu sonrasında kontrol grubu değerlerine benzer
olduğu için azalma geçicidir.
Anastrozolün dişi sıçanlara 1mg/kg/gün oral olarak uygulanması kısırlık görülme sıklığının
yükselmesini ve 0.02 mg/kg/gün’lük uygulanması ise pre-implementasyon kaybını
oluşturmuştur. Bu etkiler klinik ile ilişkili dozlarda meydana gelmiştir. İnsandaki etki hariç
tutulamaz. Bu etkiler bileşiğin farmakolojisiyle ile ilgilidir ve bileşiğin kesilme periyodundan
5 hafta sonra tamamen geriye döner.
Anastrozolün gebe sıçan ve tavşanlara sırasıyla 1.0 ve 0.2 mg/kg/gün uygulanması sonucu
teratojenik etki oluşmamıştır. Görülen etkiler (sıçanlarda plasenta genişlemesi ve tavşanlarda
gebelik oluşmaması) bileşiğin farmakolojisiyle ilgilidir.
Gebeliğin 17. gününden başlayarak doğum sonrası 22. güne kadar 0.02 mg/kg/gün ve daha
fazla miktarda anastrozol verilen sıçanların doğurduğu yavruların yaşamları tehlikeye girmiştir.
Bu etkiler bileşiğin doğum üzerindeki farmakolojik etkisiyle ilgilidir. Maternal anastrozol
tedavisi, yavruların davranış veya reprodüktif performansını etkileyebilecek herhangi bir yan
etki meydana getirmemiştir.
Karsinojenisite
Sıçanlar üzerinde yapılan iki yıllık onkojenisite çalışması, sadece yüksek dozda (25
mg/kg/gün), dişilerde hepatik neoplazma ve uterin stromal polip, erkeklerde ise tiroid adenomu
insidansında artış meydana gelmesi ile sonuçlanmıştır. Bu değişiklikler insanların maruz
kaldığı terapötik dozun 100 kat fazlasını temsil eden bir dozda meydana gelmiştir ve hastalara
uygulanan anastrozol tedavisi ile klinik açıdan ilgili olmadığı düşünülmektedir.
Fareler üzerinde yapılan iki yıllık onkojenisite çalışması, iyi huylu over tümörü indüksiyonu
ve lenforetiküler neoplazma insidanslarında değişme (dişilerde daha düşük sayıda histiositik
sarkom, lenfomaya bağlı daha sık ölüm) ile sonuçlanmıştır. Bu değişikliklerin farelere ait
spesifik aromataz inhibisyon etkileri olduğu ve hastalara uygulanan anastrozol tedavisiyle
klinik açıdan bir ilgisinin bulunmadığı düşünülmektedir.6. FARMASÖTİK BİLGİLER
6.1. Yardımcı maddeler
Laktoz monohidrat (sığır sütünden elde edilmektedir)
Povidon
Sodyum nişasta glikolat
Magnezyum stearat
Hipromelloz
Makrogol 300,
Titanyum dioksit
6.2. Geçimsizlik
Bilinen geçimsizliği yoktur.
6.3. Raf ömrü
ARİMİDEX’in raf ömrü 60 aydır.
6.4. Saklamaya yönelik özel tedbirler
30°C altındaki oda sıcaklığında saklanmalıdır.
6.5. Ambalajın yapısı ve içeriği
Ambalaj PVC blister/alüminyum folyodur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik” lerine uygun olarak imha edilmelidir.
7. RUHSAT SAHİBİ
EİP Eczacıbaşı İlaç Pazarlama A.Ş.
Büyükdere Cad. Ali Kaya Sok. No:5
34394 Levent/Şişli, İstanbul
8. RUHSAT NUMARASI
2021/154
9. İLK RUHSAT TARİHİ / RUHSAT YENİLEME TARİHİ
07.06.2021
10. KÜB’ÜN YENİLENME TARİHİ
07.06.2021