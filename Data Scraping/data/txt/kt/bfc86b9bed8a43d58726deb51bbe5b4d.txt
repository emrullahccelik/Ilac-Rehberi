1 / 9  
 KULLANMA TALİMATI  
EXELON 6 mg kapsül  
Ağız yolu ile alınır.  
• Etkin madde:  Her bir kapsül etkin madde olarak 9,6 mg rivastigmin hidrojen tartarata eşdeğer 
bazda 6 mg rivastigmin içerir.  
• Yardımcı maddeler:  Kolloidal silika anhidr, metilhidroksipropilselüloz 3 mPa.s, magnezyum 
stearat, mikrokristal selüloz (ince toz), selüloz mikrokristal (granüle), kırmızı demir oksit 
(E172), sarı demir oksit (E172), titanyum dioksit (E171), jelatin (sığır kaynaklı) . 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
Bu kullanma talimatında:  
1. EXELON  nedir ve ne için kullanılır?  
2. EXELON ’u kullanmadan önce dikkat edilmesi gerekenler  
3. EXELON  nasıl kullanılır?  
4. Olası yan etkiler nelerdir? 
5. EXELON ’un saklanması  
 
Başlıkları yer almaktadır.  
1. EXELON  nedir ve ne için kullanılır?  
EXELON, etkin madde olarak 9,6 mg rivastigmin hidrojen tartarata eşdeğer bazda 6 mg 
rivastigmin içerir.   
EXELON , 14 kapsül içeren blister şeritlerinden 2 şerit ( =28 kapsül) içeren ambalajlarda takdim 
edilmektedir.  2 / 9  
 EXELON , kolinesteraz inhibitörleri olarak isimlendirilmiş maddeler sınıfına dahildir. Alzheimer 
veya Parkinson hastalığı olan hastalarda hafıza bozukluğunun tedavisinde kullanılır.  
2. EXELON ’u kullanmadan önce dikkat edilmesi gerekenler  
Bu kullanma talimatında yer alan bilgilerden farklı bile olsalar doktorunuz tarafından size verilen 
tüm talimatları dikkatle izleyiniz.  
EXELON ’u kullanmadan önce aşağıdaki bilgileri okuyunuz. 
EXELON ’u aşağıdaki durumlarda KULLANMAYINIZ  
Eğer:    
• Rivastigmine ya da EXELON’un içerdiği yardımcı maddelere aşırı duyarlı (alerjik) iseniz,  
• EXELON ile aynı tipteki ilaçlara karşı alerjik tepkiniz var ise.  
• EXELON PATCH transdermal flaster boyutunu aşan bir deri reaksiyonu yaşamışsanız , daha 
yoğun bir bölgesel reaksiyon meydana gelmişse (kabarcık, artan deri iltihabı, şişlik gibi) ve transdermal flasteri çıkardıktan sonra 48 saat içinde iyileşmemişse. 
Bu durumları EXELON ’u kullanmadan önce doktorunuza bildiriniz.  
EXELON ’u aşağıdaki durumlarda DİKKATLİ KULLANINIZ  
Eğer:  
• Düzensiz veya yavaş kalp atışı gibi bir kalp rahatsızlığınız, QTc uzaması  (bir tür kalp ritm 
bozukluğu) , aile öykünüzde QTc uzaması, torsade de pointesiniz (bir tür kalp ritm bozukluğu) 
varsa veya geçmişte olduysa veya düşük kan potasyum veya magnezyum düzeylerine 
sahipseniz.  
• Aktif mide ülseriniz varsa ya da geçmişte bu tip bir durum yaşadınızsa.  
• İdrar yapmada zorluklarınız varsa ya da geçmiş te bu tip bir durum yaşadınızsa.  
• Nöbetler (krizler ya da konvülziyonlar) geçiriyorsanız ya  da geçmiş te bu tip bir durum 
yaşadınızsa.  
• Astım veya şiddetli solunum yolu hastalığınız varsa ya  da geçmiş te bu tip bir durum 
yaşadınızsa.  
• Böbrek ya da karaciğer problemleriniz varsa.  
• Titreme şikayetiniz varsa.  
• Düşük bir vücut ağırlığına sahipseniz (50 kg’dan daha az).  
• Mide bulantısı, kusma ve ishal gibi sindirim sistemi ile ilgili reaksiyonlar yaşadıysanız. Kusma ya da ishal uzun süreli olursa çok fazla sıvı kaybı görülebilir (dehidrasyon). 
Eğer bunlardan herhangi birisi sizde var ise, bu ilacı kullandığınız zaman doktorunuz sizi daha 
yakından takip etmeye ihtiyaç duyabilir.  3 / 9  
 Eğer 3 günden daha fazla süre EXELON  kullanmadıysanız, doktorunuza danışmadan yeni bir doz 
almayınız.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
EXELON ’un yiyecek ve içecek ile kullanılması  
EXELON ’u bir defa kahvaltınız ile ve bir defa akşam yemeğiniz ile birlikte olmak üze re günde iki 
kez alabilirsiniz. Kapsülleri açmadan ya da ezmeden bir içecek ile birlikte alınız. Hamilelik  
İlacı kullanmadan önce doktorunuza veya eczacınıza danışınız . 
Eğer hamileyseniz ya da hamile kalmayı planlıyorsanız bunu doktorunuza söyleyiniz.  Hamileyseniz, EXELON kullanmanın faydaları, doğmamış çocuğunuz üzerindeki olası etkilerine 
karşı değerlendirilmelidir. EXELON açıkça gerekli olmadıkça gebelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
Emzirme  
İlacı kullanmadan önce doktorunuza veya eczacınıza danışınız.  
EXELON  ile tedaviniz sırasında bebeğinizi emzirmeyiniz.  
Araç ve makine kullanımı  
Doktorunuz hastalığınızın güvenli olarak araç ve makine kullanmaya izin verip vermediğini size söyleyecektir. EXELON tedavinin başında ya da doz arttırıldığı zaman baş dönmelerine ve uyku 
haline neden olabilir. Bu nedenle, bu tür faaliyetlerle meşgul olmadan önce ilacın hangi etkilere neden olabileceğini öğrenmek için beklemelisiniz. Eğer başınız dönüyorsa veya kendinizi sersem 
gibi hissediyorsanız araç sürmeyiniz, makine kullanmayınız veya dikkat gerektiren herhangi bir işle uğraşmayınız.  
EXELON ’un içeriğinde bulunan bazı yardımcı maddeler hakkında önemli bilgiler  
EXELON ’un içeriğinde bulunan yardımcı maddelere karşı aşırı bir duyarlılığınız yoksa, bu  
maddelere bağlı olumsuz bir etki beklenmez.  
Diğer ilaçlar ile birlikte kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız gerekebilir:  
• EXELON  ile etkileri benzer olan diğer ilaçlar (kolinomimetik ajanlar) ya da antikolinerjik 
ilaçlar (örneğin, mide krampları ya da spazmlarını rahatlatmak , Parkinson hastalığını tedavi 
etmek  ya da seyahat hastalığını önlemek amacıyla kullanılan ilaçlar).  
• EXELON metoklopramid (mide bulantısı ve kusmanın hafifletilmesi ya da engellenmesi için kullanılan bir ilaç) ile eşzamanlı olarak verilmemelidir. İki ilacın birlikte alınması, kol ve bacaklarda katılık ve ellerde titreme gibi problemlere yol açabilir.  4 / 9  
 • EXELON  alırken ameliyat olmak zorunda kalırsanız, herhangi bir anestezi verilmeden önce 
doktorunuzu bilgilendirmelisiniz çünkü EXELON  anestezi sırasında bazı kas gevşeticilerin 
etkilerini arttırabilir.  
• EXELON beta  blokörler le (yüksek tansiyon, göğüs ağrısı ve kalpteki diğer tıbbi durumların 
tedavisi için kullanılan atenolol gibi ilaçlar) birlikte alındığında dikkatli olunmalıdır. İki ilacın 
birlikte alınması, bayılma ya da bilinç kaybı gibi durumlara yol açabilen nabız yavaşla ması 
(bradikardi) gibi problemlere neden olabilir.  
 
• EXELON, kalp ritminizi veya kalbinizin elektriksel sistemini (QT uzaması) etkileyebilen diğer ilaçlarla birlikte alındığında dikkatli olunmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3.  EXELON  nasıl kullanılır?  
Bu kullanma talimatında yer alan bilgilerden farklı bile olsalar doktorunuz tarafından size verilen tüm talimatları dikkatle izleyiniz. Önerilen dozu aşmayınız. 
Uygun kullanım ve doz/uygulama sıklığı için talimatlar:  
• Doktorunuz, düşük doz ile başlayarak ve tedaviye nasıl yanıt verdiğinize bağlı olarak, dozu giderek arttırarak, ne kadar EXELON  kullanacağınızı size söyleyecektir.  
• En yüksek doz günde 2 kez olmak üzere 6 mg olmalıdır.  
• İlacınızdan yararlanmak için her gün kullanmalısınız. 
• EXELON ’u kullandığınızı sağlık görevlisine söyleyiniz. Ayrıca ilacı birkaç gün almadıysanız 
da ilgiliyi haberdar ediniz. 
• Bu ilacın reçete edilmesi uzman tavsiyesi ni ve tedavinin yararlarının periyodik 
değerlendirmesini gerektirir.  
• Doktorunuz siz bu ilacı alırken ağırlığınızı ayrıca takip edecektir.   
Uygulama yolu ve metodu:  
• Kapsülleri açmadan ya da ezmeden bir içecek ile birlikte yutunuz.  
• EXELON ’u bir defa kahvaltınız ile ve bir defa akşam yemeğiniz ile birlikte olmak üzere günde 
iki kez almalısınız.  
• EXELON ’un her gün aynı saatte alınması ilacı ne zaman alacağınızı hatırlamanıza yardımcı 
olacaktır.  
Değişik yaş grupları:  
Çocuklarda kullanım:  
EXELON ’un çocuklarda kullanımı ile ilgili çalışma bulun mamaktadır ve bu nedenle EXELON ’un 
çocuklarda kullanımı tavsiye edilmemektedir.  5 / 9  
 Yaşlılarda kullanım:  
EXELON ’un yaşlılarda kullanımına ilişkin özel bir doz önerisi yoktur.  
Özel kullanım durumları:  
Böbrek/Karaciğer yetmezliği:  
Böbrek ya da karaciğer yetmezliği bulunan hastalarda özel bir doz önerisi yoktur. 
Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız. 
Doktorunuz EXELON ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamazsınız.  
Eğer EXELON ’un etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. Kullanmanız gerekenden daha fazla EXELON  kullandıysanız:  
EXELON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. Kaza ile size verilen miktardan daha fazla EXELON aldığını zı anlarsanız doktorunuza bildiriniz. 
Tıbbi müdahale görmeniz gerekebilir. Kaza ile çok fazla EXELON alan bazı insanlar, bulantı, 
kusma, ishal, yüksek kan basıncı ve sanrılar (halüsinasyonlar) geçirmişlerdir. Kalp atışında 
yavaşlama ve baygınlık meydana gelebilir. 
EXELON ’u kullanmayı  unutursanız:  
Eğer EXELON ’un bir dozunu almayı unuttuğunuzu fark ederseniz, bekleyiniz ve her zamanki 
saatinde bir sonraki dozu alınız.  Unutulan dozları dengelemek için çift doz almayınız. EXELON  ile tedavi sonlandırıldığında oluşabilecek etkiler  
Doktorunuzla konuşmadan EXELON kullanmayı bırakmayınız ya da dozunuzu değiştirmeyiniz.  
Eğer birkaç gün boyunca EXELON almadınız ise doktorunuz ile konuşuncaya kadar bir sonraki 
dozu almayınız.  
4. Olası yan etkiler nelerdir?  
Tüm ilaçlar gibi, EXELON’un  içeriğinde bulunan maddelere duyarlı olan kişilerde yan etkiler 
olabilir.  
İlaç tedavinizin başlangıcında ya  da doz yükseltildiği zaman yan etkileri daha fazla görmenize 
neden olabilir. Yan etkiler büyük bir olasılıkla vücudunuzun ilaca alışmasıyla aşamalı olarak 
ortadan kaybolacaktır.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir.  6 / 9  
 Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az , fakat 10.000 hastanın birinden fazla görülebilir.  
Çok seyrek   :10.000 hastanın birinden az görülebilir.  
Bilinmiyor   :Eldeki veriler ile belirlenemeyecek kadar az hastada görülebilir.  
Çok yaygın:  
• Baş dönmesi hissi  
• İştah kaybı  
• Mide bulantısı veya kusma, ishal gibi mide sorunları  
Yaygın:  
• Kaygı hali (anksiyete)  
• Terleme  
• Baş ağrısı  
• Baş dönmesi  
• Mide yanması  
• Kilo kaybı  
• Mide ağrısı  
• Huzursuz hissetme  
• Zayıf veya güçsüz hissetme  
• Genel iyi olmama hissi 
• Titreme veya zihin karışıklığı hissi  
• İştah azalması  
• Kabus görme  
• Uyku hali (somnolans)  
Yaygın olmayan:  
• Ruhsat çöküntü (depresyon)  
• Uyuma güçlüğü  
• Bayılmak  
• Kaza ile düşmeler  
• Karaciğer fonksiyonu test değerinde değişiklikler  
 7 / 9  
 Seyrek:  
• Göğüs ağrısı  
• Deri döküntüsü 
• Kaşıntı 
• Nöbetler (krizler)  
• Mide ve oniki parmak bağırsağı ülserleri  
Çok seyrek:  
• Yüksek kan basıncı  
• İdrar yolu enfeksiyonu  
• Varsanı, hayal gör me (halüsinasyonlar)  
• Kalp ritmiyle ilgili sorunlar (yavaş ve hızlı)  
• Bağırsak kanaması (dışkıda veya kusmukta kan olarak kendini gösterir.)  
• Pankreas iltihabı (belirtileri arasında mide bulantısı veya kusma ile birlikte şiddetli üst karın 
ağrısı yer alır.)  
• Parkinson hastalığı bulgularının kötüleşmesi veya benzer bulguların gelişmesi (kas sertliği, 
hareketleri tamamlamakta zorluk gibi)  
Bilinmiyor : 
•  Yemek borusunun hasar görmesine sebebiyet verebilecek şiddetli kusma  
• Çok fazla sıvının kaybedilmesi (dehidrasyon)  
• Karaciğer hastalıkları (sarı cilt, gözlerin beyazında sarılaşma, idrarda anormal koyulaşma ya da açıklanamayan mide bulantısı, kusma, yorgunluk ve iştah kaybı)  
• Saldırganlık  
• Huzursuzluk  
• Düzensiz kalp atışı  
• Kalbin uyarı merkezinde anormal kalp ritmine neden olan uyarı bozukluğu (hasta sinüs 
sendromu)  
Bunlar EXELON’un genellikle hafif ila orta dereceli yan etkileridir. Bu etkilerin çoğu geçici olup, 
genellikle zaman içerisinde azalmaktadır.  
Aşağıda listelenmiş olan ilave istenmeyen etkiler EXELON PATCH Transdermal Flasterlerin 
kullanımında gözlemlenmiştir:  
Yaygın:  
• Deliryum  (akıl sağlığına etki eden ani bir zihinsel değişim)  8 / 9  
 • Yüksek ateş  
• İdrar tutamama  
Yaygın olmayan:  
• Psikomotor hiperaktivite (olağandışı hareketlilik, huzursuzluk)  
Bilinmiyor : 
• Deride kızarıklık (eritem)  
• Ürtiker (kurdeşen; deride kabarık, kaşıntılı ve genellikle kırmızı lekeler)  
• Ciltte içi sıvı dolu kabarık oluşumlar (vezikül)  
• Ciltte döküntü (alerjik dermatit)  
Parkinson hastalığı ile ilişkili demansı olan hastalar:  
Bazı yan etkiler Parkinson hastalığı ile ilişkili demansı (bunaması) olan hastalarda daha sıktır.  Bu 
hastalarda görülen bazı ilave yan etkiler:  
Çok yaygın:  
• Titreme  
• Kazara düşme  
• Baygınlık  
Yaygın:  
• Kaygı hali (anksiyete)  
• Yorgun hissetme  
• Kalp ritmi problemleri (hem hızlı hem de yavaş)  
• Uyuma zorluğu  
• Aşırı salya ve sıvı kaybetme  
• Anormal derecede yavaş hareketler ya da kontrol edilemeyen hareketler  
• Parkinson hastalığı belirtilerinde kötüleşme veya benzer belirtilerin  gelişmesi (kaslarda 
sertlik, hareket zorluğu ve kaslarda zayıflık)  
Yaygın olmayan:  
• Hareketlerin zayıf kontrolü 
• Düzensiz kalp atışı  
• Düşük kan basıncı  
Aşağıda ilave olarak listelenen istenmeyen etki, Parkinson hastalığına eşlik eden demansı olan 
hastaların Exelon transdermal patch ile tedavisini kapsayan bir çalışmada gözlemlenmiştir: 9 / 9  
 Ajitasyon (huzursuz hissetme) (yaygın).  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz . 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08  numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilme sine katkı sağlamış olacaksınız  
5. EXELON ’un saklanması  
EXELON ’u çocukların göremeyeceği, erişemeyeceği yerlerde ve ambalajında saklayınız.  
EXELON , 30ºC’nin altındaki oda sıcaklığında saklanmalıdır.  
Son kullanma tarihiyle uyumlu olarak kullanınız. 
Blister veya ambalajın üzerinde belirtilen son kullanma tarihinden sonra EXELON ’u 
kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Eğer üründe ve/veya ambalajında bozukluklar fark ederseniz EXELON ’u kullanmayınız. 
Ruhsat Sahibi:       Novartis Sağlık, Gıda ve Tarım Ürünleri San. ve Tic. A.Ş. 
Kavacık/Beykoz/İstanbul  
Üretim Yeri : Siegfried Barbera S.L, Barselona, İspanya   
 Bu kullanma talimatı  ………………..  tarihinde onaylanmıştır.             