 
 
  
 
1 / 25 
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
TEGRETOL® 200 mg t ablet  
2. KALİTATİF VE KANTİTATİF BİLEŞİM  
Etkin madde : 
Karbamazepin                 200 mg 
Yardımcı maddeler:  
Sodyum karboksimetilselüloz : 10 mg 
(Nimsel ZSB -10 modifiye ) 
Yardımcı maddeler için Bölüm 6.1’e bakınız. 
3. FARMASÖTİK FORM  
Tablet  
TEGRETOL Tablet, beyaz, yuvarlak, düz, kenarları eğimli, bir yüzünde “CG”, diğer 
yüzünde “G/K” harfleri basılı olan, çentikli tabletlerdir.  Çentiğin amacı tableti iki eşit doza 
bölmektir.  
4.  KLİNİK ÖZELLİKLER  
4.1. Terapötik endikasyonlar  
Epilepsi - jeneralize tonik -klonik ve parsiyel nöbetler. TEGRETOL 200 mg Tablet, yeni tanı 
almış epilepsili hastalarda ve bu hastalardan kontrolsüz olanlarda veya mevcut anti -
konvülsan tedaviyi tolere edemeyen hastalarda endikedir.   
Not: TEGRETOL genellikle absans (petit mal) ve miyoklonik nöbetlerde etkili değildir. 
Ayrıca, anekdotsal  kanıtlar, atipik absansları olan hastalarda nöbet alevlenmesinin ortaya 
çıkabileceğini düşündürmektedir.   Trigeminal nevraljinin paroksismal ağrısı.  
Lityum tedavisine yanıt vermeyen hastalarda manik depresif psikozun profilaksisi için.  
4.2. Pozoloji ve uygulama şekli  
Pozoloji / uygulama sıklığı ve süresi:  
TEGRETOL oral yoldan, genellikle iki veya üç bölünmüş doz halinde verilir. TEGRETOL  
tablet yemek esnasında, yemekten sonra veya yemek aralarında bir miktar su ile alınmalıdır.  
Tedaviye başlamaya karar vermeden önce, Han Çinlisi ya da Tayland kökenli hastalar, 
mümkün olduğu durumlarda HLA -B*1502 için taranmalıdır; çünkü bu alel, şiddetli 
karbamazepin -ilişkili Stevens -Johnson sendromu riski için kuvvetli bir öngörü faktörüdür 
(Bölüm 4.4’teki genetik testler ve kutanöz reaksiyonlarla ilgili bilgilere bakınız.).  
 
  
 
2 / 25 
 Epilepsi: 
Karbamazepin dozu yeterli nöbet kontrolü sağlamak üzere hastanın ihtiyaçları 
doğrultusunda bireysel ayarlanmalıdır. Plazma düzeylerinin tayini, optimum dozun 
belirlenmesine yardımcı olabilir . Epilepsi tedavisinde, karbamazepin dozu genellikle 
yaklaşık 4 ila 12 mikrogram/mL’lik (17 ila 50 mikromol/litre) toplam plazma -karbamazepin 
konsantrasyonları gerektirir  (bkz. Bölüm 4.4).  
Antiepileptik tedavi gören hastaya TEGRETOL uygulanacağı zaman, bu işlem diğer 
antiepileptik ilaçla tedavi devam ederken, kademeli olarak yapılmalı veya gerekirse bir önceki ilacın dozu ayarlanmalıdır (bkz. Bölüm 4.5 ve Bölüm 5.2). 
Yaşlı popülasyon (65 yaş ve üzeri): İlaç etkileşimi potansiyeli nedeniyle, yaşlı hastalarda 
TEGRETOL dozu dikkatli seçilmelidir. 
Çocuk ve ergenler: Tüm TEGRETOL formülasyonlarında aşamalı olarak azar azar arttırılan 
doz kullanılması tavsiye edilir ve bu, her bir hastanın ihtiyacına göre ayarlanmalıdır. 
Genel Hedef Popülasyon / Erişkinler :  
Tüm TEGRETOL formülasyonlarında, aşamalı olarak azar azar arttırılan doz kullanılması 
tavsiye edilir ve bu, her bir hastanın ihtiyacına göre ayarlanmalıdır. 
TEGRETOL belirli bir sayıda bölünmüş doz olarak alınmalıdır fakat başlangıçta günde bir 
veya iki kez 100- 200 mg önerilir. Bunu, en iyi yanıt alınana kadar dozda, sıklıkla 800- 1200 
mg/güne olmak üzere, yavaş bir artış izleyebilir. Bazı durumlarda, günlük 1600 mg veya 
hatta 2000 mg gerekli olabilir. 
Trigeminal nevralji :  
Günlük 200- 400 mg başlangıç dozu, ağrı  ortadan kalkıncaya  kadar azar azar arttırılmalı dır 
(genellikle günde 3- 4 kez 200 mg). Hastaların büyük kısmında günde 3 ila 4 kere 200 mg’lık 
bir doz, ağrısız durumun sürdürülmesi için yeterlidir. Bazı durumlarda günlük 1600 mg doz  
TEGRETOL gerekli olabilir.  Diğer yandan, ağrı remisyon durumuna geldiğinde  doz 
mümkün olan en düşük idame düzeyine aşamalı bir şekilde düşürülmelidir . Maksimum 
önerilen doz 1200 mg/gündür. Ağrı hafiflemesi sağlandığında, tedavinin bir diğer atak meydana gelene kadar kademeli olarak bırakılması denenmelidir.  
Yaşlı popülasyon (65 yaş ve üzeri):  
Trigeminal nevraljide dozaj  
İlaç etkileşimleri ve farklı antiepileptik ilaç farmakokinetiği nedeniyle TEGRETOL dozu 
yaşlı hastalarda dikkatle seçilmelidir.  
Yaşlı hastalarda, günde iki kez 100 mg başlangıç dozu önerilir. Günde iki kez 100 mg’lık başlangıç dozu, ağrı ortadan kalkıncaya  kadar günlük olarak yavaş yavaş arttırılmalıdır 
(normal olarak günde 3- 4 kere 200 mg). Daha sonra doz , aşamalı olarak mümkün olan en 
düşük idame düzeyine düşürülmelidir. Maksimum önerilen doz 1200 mg/gündür. Ağrıda rahatlama sağlandığında, tedavinin bir diğer atak meydana gelene kadar kademeli olarak bırakılması denenmelidir.  
Lityum tedavisine yanıt vermeyen hastalarda manik depresif psikozun profilaksisi için:   
 
  
 
3 / 25 
 Bölünmüş dozlar halinde verilen günlük 400 mg başlangıç dozu, semptomlar kontrol altına 
alınana kadar ya da bölünmüş dozlar halinde toplam 1600 mg’a ulaşılana kadar aşamalı şekilde arttırılır. Olağan doz aralığı, bölünmüş dozlar halinde günlük 400- 600 mg’dır.  
Uygulama şekli:  
Ağız yolu ile kullanım içindir. 
Özel popülasyonlara ilişkin ek bilgiler  
Böbrek/Karaciğer y etmezliği:  
Bozulmuş hepatik veya renal fonksiyona sahip hastalarda karbamazepinin 
farmakokinetiğine ilişkin veri yoktur.  
Pediyatrik p opülasyon : 
Çocuk ve ergenler: Tüm TEGRETOL formülasyonlarında, aşamalı olarak azar azar arttırılan doz kullanılması tavsiye edilir ve bu, her bir hastanın ihtiyacına göre ayarlanmalıdır.  Günlük doz 10- 20mg / kg vücut ağırlığı günlük olarak bölünmüş dozlarda alınır.  
TEGRETOL tabletler 5 yaşın altındaki çocuklarda önerilmemektedir.  
5-10 yaş: Günde  400 ila 600 mg/gün (bölünmüş dozlarda alınacak şekilde günde 2- 3 x 200 
mg tablet).  10-15 yaş: Günde  600 ila 1000 mg/gün (birkaç bölünmüş dozlarda alınacak şekilde günde 
3-5 x 200mg tablet ).  
> 15 yaş: Günde  800 ila 1200 mg/gün (yetişkin dozuyla aynı).  
 Maksimum önerilen doz  
6 yaşına kadar: 35 mg / kg / gün  6-15 yaş: 1000 mg / gün  
> 15 yaş: 1200 mg / gün.  Mümkünse, anti-epileptik ajanlar, tek anti -epileptik ajan olarak reçetelenmelidir, ancak, 
politerapide kullanılırsa, aynı artımlı doz modeli  önerilmektedir.  
Var olan antiepileptik tedaviye TEGRETOL ekleneceği zaman, bu işlem diğer antiepileptik ilacın (ilaçların) dozları sürdürülerek ya da gerekli olması durumunda dozlarda ayarlama yapılarak aşamalı bir şekilde gerçekleştirilmelidir  (bkz. Bölüm 4.5) . 
Geriyatrik p opülasyon : 
İlaç etkileşmeleri ve değişik antiepileptik ilaç farmakokinetiklerine bağlı olarak yaşlı hastalarda uygulanacak TEGRETOL dozu dikkatle belirlenmelidir.  
4.3. Kontrendikasyonlar  
• Karbamazepine veya yapısal olarak benzerlik gösteren ilaçlara ( örneğin, trisiklik 
antidepresanlar) veya formülasyonun diğer herhangi bir bileşenin e aşırı duyarlılık.  
• Atriyoventriküler bloğu olan hastalar  
• Geçmişte kemik iliği depresyonu olan hastalar  
• Geçmişte  hepatik porfirisi olan hastalar. (örn. akut intermitan porfiri, variegate porfirisi, 
cutanea tarda porfirisi)   
 
  
 
4 / 25 
 • TEGRETOL’ün MAO (mono amin oksidaz) inhibitörleri ile birlikte kullanımı veya son 
14 gün içinde MAO kullanmış olan hastalarda kullanımı kontrendikedir  (bkz. Bölüm 
4.5). 
4.4. Özel kullanım uyarıları ve önlemleri  
Hematolojik etkiler : 
TEGRETOL kullanımı ile ilişkili olarak aplastik anemi ve agranülositoz bildirilmiştir, ancak 
bu hastalıkların görülme sıklığının çok düşük olması nedeniyle, TEGRETOL için anlamlı 
risk tahminleri yapmak güçtür. Tedavi edilmemiş toplumda risk oranı agranülositoz için 
yılda yaklaşık olarak milyonda 4,7 kişi, aplastik anemi için yılda milyonda 2 kişi olarak tahmin edilmektedir.  
Bazen TEGRETOL kullanımı ile ilişkili olarak, trombosit veya lökosit sayısında geçici veya 
kalıcı bir azalma oluşur. Bununla beraber, tedaviye başlamadan önce temel alınmak üzere trombositler, muhtemelen retikülositler ve serum demiri dahil, tam kan sayımı yapılmalıdır ve buna periyodik olarak devam edilmelidir. 
Hastalar ve akrabaları, dermatolojik veya hepatik reaksiyonların semptomlarının yanı sıra, 
potansiyel bir hematolojik problemi gösteren erken toksik belirti ve semptomlardan haberdar edilmelidir. Ateş, boğaz ağrısı, kızarıklık/döküntü/kaşıntı , ağız  ülserleri , kolay morarma, 
peteşi veya hemorajik purpura gibi reaksiyonlar görülürse, hastaya derhal doktora  danışması 
tavsiye edilmelidir . 
Tedavi sırasında beyaz kan hücresi veya trombosit sayısı belirgin bir şekilde düşük olur veya 
azalırsa, hasta ve tam kan sayımı yakından izlenmelidir (bkz. Bölüm 4.8). Bununla birlikte, eğer hastada ağır, ilerleyici veya eşlik eden klinik bulgular (örn. at eş veya boğaz ağrısı) ile 
seyreden lökopeni gelişirse, TEGRETOL ile tedavi kesilmelidir. Ayrıca, önemli düzeyde kemik iliği depresyonu bulguları ortaya çıkarsa, TEGRETOL kesilmelidir. 
Karaciğer fonksiyonu:  
Özellikle geçmişinde bir karaciğer rahatsızlığı olan hastalarda ve yaşlı hastalarda, tedavinin 
başlangıcında karaciğer fonksiyon testleri yapılmalı ve TEGRETOL ile tedavi sırasında da bu kontroller periyodik olarak sürdürülmelidir. TEGRETOL, karaciğer fonksiyon bozukluğunda kötüleşme veya aktif karaciğer hastalığı varlığında derhal kesilmelidir.  
Karbamazepin alan hastalarda bazı karaciğer fonksiyon testleri, özellikle de gama glutamil transferaz anormal olarak bulunabilir. Bu, muhtemelen hepatik enzim indüksiyonundan kaynaklanmaktadır. Enzim indüksiyonu, ayrıca alkalin fosfataz düzeyinde bir mikta r 
yükselmeye de neden olabilir. Hepatik metabolizma kapasitesindeki bu artışlar karbamazepinin geri çekilmesi için bir gösterge değildir. 
Karbamazepine karşı ciddi hepatik reaksiyonlar çok nadir görülür. Karaciğer fonksiyon 
bozukluğu veya aktif karaciğer hastalığının işaret ve semptomlarının gelişimi acilen değerlendirilmeli ve değerlendirmenin sonucu beklenirken TEGRETOL ile tedavi askıya alınmalıdır.  
İntihar düşüncesi ve davranışı:  
Çeşitli endikasyonlarda antiepileptik ilaçlarla tedavi edilen hastalarda intihar düşüncesi ve davranışı görüldüğü bildirilmiştir. Antiepileptik ilaçlarla yapılmış randomize, plasebo  
 
  
 
5 / 25 
 kontrollü bir meta -analiz çalışması, hastalarda intihar düşüncesi ve davranışı riskinde küçük 
bir artış olduğunu göstermiştir. Bu riskin mekanizması bilinmemektedir ve mevcut veriler 
karbamazepin için daha yüksek bir risk olasılığını dışlamamaktadır.  
Bu ilaçla tedavi edilen hastalarda intihar düşüncesi ve davranışı bildirilmiştir. Bu nedenle hastalar intihar düşüncesi ve davranışı açısından yakından izlenmelidir. İntihar düşüncesi ve davranışı ortaya çıktığında, hasta ve hasta yakınının tıbbi destek al ması önerilmelidir.  
Ciddi dermatolojik e tkiler : 
TEGRETOL kullanımı ile çok seyrek olarak , toksik epidermal nekrolizis (TEN; Lyell 
sendromu olarak da bilinir) ve Steven- Johnson sendromu (SJS) da dahil olmak üzere ciddi 
dermatolojik reaksiyonlar bildirilmiştir. Ciddi dermatolojik reaksiyonlar yaşamı tehdit edici 
nitelikte olabileceği ve ölümle sonuçlanabileceği için, bunların görüldüğü hastaların hastaneye yatırılmaları gerekebilir. SJS/TEN vakalarının çoğu TEGRETOL tedavisinin ilk 
birkaç ayında ortaya çıkmaktadır.  Bu reaksiyonların başlıca beyaz ırk mensubu 
popülasyonlara sahip ülkelerde her 10.000 yeni kullanıcıdan 1 ila 6’sında meydana geldiği 
hesaplanmıştır.  
Eğer ciddi deri reaksiyonlarını, örneğin; (SJS, Lyell sendromu/TEN), akla getirecek işaret ve semptomlar görülürse TEGRETOL tedavisi derhal kesilmeli ve alternatif tedavi yöntemleri düşünülmelidir. 
Kutanöz reaksiyonlar  
Karbamazepin tedavisi sırasında toksik epidermal nekroliz (TEN) ve Stevens -Johnson 
sendromu (SJS) dahil ciddi ve bazen ölümcül deri reaksiyonları bildirilmiştir. Bu 
reaksiyonların, ağırlıklı olarak beyaz ırk popülasyonuna sahip ülkelerde her 10.000 yeni 
kullanıcıda  1 ila 6 arasında meydana geldiği tahmin edilmektedir. Ancak bazı Asya 
ülkelerinde riskin yaklaşık 10 kat daha fazla olduğu tahmin edilmektedir. 
Farmakogenomik:  
Farklı HLA alellerinin hastaların immün aracılı advers reaksiyonlara yatkın hale gelmesinde 
rolü olduğuna i lişkin kanıtlar artmaktadır  (bkz. Bölüm 4.2). 
HLA- B*1502 alelli – Han Çinlisi, Tay ve diğer Asyalı popülasyonlar : 
Han Çinli ve Tayland kökenli bireylerde HLA -B*1502’nin, karbamazepin ile tedavi 
edildiklerinde Stevens -Johnson sendromu (SJS) geliştirme riski ile güçlü bir şekilde ilişkili 
olduğu gösterilmiştir. Han Çinlisi ve Tay popülasyonlarında HLA -B*1502 taşıyıcısının 
yaygınlığı yaklaşık % 10’dur. Mümkün olduğunda, bu bireyler karbamazepin ile tedaviye başlamadan önce bu alel için taranmalıdır (bkz. Bölüm 4.2). Bu bireylerin testi pozitif sonuç verirse, başka bir tedavi seçeneği olmadıkça karbamazepin başlatılmamalıd ır. Test edilip 
HLA- B * 1502 için negatif olduğu bulunan hastalarda düşük bir SJS riski vardır, ancak buna 
rağmen nadiren reaksiyonlar görülebilir.  
Diğer Asya popülasyonlarında karbamazepine bağlı TEN/SJS riskinin arttığını gösteren bazı veriler bulunmaktadır. Bu alelin diğer Asya popülasyonlarındaki (örneğin, Filipinler ve Malezya’da % 15’in üzerinde) prevalansı nedeniyle, risk popülasyonlarında HLA -
B*1502’nin varlığına yönelik genetik test yapılması düşünülebilir.  
 
  
 
6 / 25 
 HLA- B * 1502 alelinin prevalansı örneğin, örneklenen Avrupa kökenli, Afrikalı, 
İspanyol/Latin Amerika popülasyonları ile Japon ve Korelilerde göz ardı edilebilir 
düzeydedir (< % 1).  
HLA- A*3101 alelli  - Avrupa kökenli ve Japon popülasyonları  
HLA- A*3101’in Avrupa kökenli insanlar ve Japonlarda SJS, TEN, eozinofili ile ilaç 
döküntüsü (DRESS) veya daha az şiddetli akut jeneralize eksantematöz döküntü (AGEP) veya makülopapüler döküntü dahil olmak üzere karbamazepin kaynaklı kutanöz ilaç reaksiyonl arına neden olma riskinde artış ile ilişkili olduğunu gösteren bazı veriler vardır 
(bkz. Bölüm 4.8). 
HLA- A*3101 alelinin  sıklığı etnik popülasyonlar arasında büyük farklılıklar göstermektedir  
ve görülme sıkılığı Avrupa popülasyonunda %  2-5 ve Japon popülasyonunda %  10’dur.  
HLA- A*3101 alelinin  varlığı, karbamazepine bağlı kutanöz reaksiyonların (çoğunlukla daha 
az şiddetli) riskinin, genel popülasyonda % 5 olan değerden Kuzey Avrupa kökenli kişiler 
arasında % 26’ya yükselmesine neden olabilir; yokluğu ise riski % 5’den % 3,8’e düşürebilir.  
Karbamazepin tedavisine başlamadan önce HLA -A*3101 taramasını önermeyi destekleyen 
yeterli veri yoktur.  
Avrupa kökenli veya Japon kökenli hastaların HLA -A*3101 aleli için pozitif olduğu 
biliniyorsa, yararların riskleri aştığı düşünüldüğünde karbamazepin kullanımı düşünülebilir. 
Diğer dermatolojik reaksiyonlar : 
İzole maküler veya makulopapular ekzantem gibi hafif deri reaksiyonları da görülebilir ve 
bunlar çoğunlukla geçici ve tehlikesizdir; devam eden tedavi sırasında veya dozun 
azaltılmasını izleyen birkaç gün veya birkaç hafta içinde kaybolurlar. Bununla birli kte, daha 
ciddi deri reaksiyonlarının erken belirtilerinin hafif ve geçici reaksiyonlardan ayırt edilmesi 
güç olabileceğ i için, hasta yakın gözetim altında tutulmalı ve kullanıma devam edildiğinde 
reaksiyon kötüleştiği takdirde ilacın derhal kesilmesi düşünülmelidir.  
HLA- B*1502 aleli, antikonvülsan aşırı duyarlılık sendromu veya ciddi olmayan döküntü 
(makulopapüler erüpsiyon) gibi karbamazepinden kaynaklanan daha az şiddetli advers kütanöz reaksiyon riskinin tahmin edilmesini sağlamaz . 
Aşırı duyarlılık r eaksiyonu:  
TEGRETOL ile döküntü, kaşıntı, ürtiker, anjiyoödem ve anafilaksi raporlarını içeren Sınıf I (ani) aşırı duyarlılık reaksiyonları bildirilmiştir. Eğer bir hastada TEGRETOL ile tedaviden sonra bu reaksiyonlar gelişirse, ilaç kesilmeli ve alternatif bir tedaviye başlanmalıdır. 
TEGRETOL, çeşitli kombinasyonlarda ortaya çıkabilen Eozinofili ve Sistemik 
Semptomlarının Eşlik Ettiği İlaç Döküntüsü (DRESS), DRESS ile ilişkili HHV6’nın yeniden aktivasyonu, ateş, döküntü, vaskülit, lenfadenopati, psödolenfoma, artralji, lökopeni, eozinofili, hepatosplenomegali ve anormal karaciğer fonksiyonu testinin eşlik ettiği gecikmiş çoklu organ aşırı duyarlılık bozukluğu ve kaybolan safra kanalı sendromu (intrahepatik safra kanallarının yıkımı ve kaybolması) dahil aşırı duyarlılık reaksiyonlarını tetikleyebilir. Diğer organlar da etkilenebilir (örneğin, akciğerler, böbrekler, pankreas, 
miyokardiyum, kolon) (bkz. Bölüm 4.8).  
 
  
 
7 / 25 
 Genelde, eğer aşırı duyarlılık reaksiyonlarını düşündüren belirti ve semptomlar oluşursa, 
TEGRETOL derhal kesilmelidir.  
Karbamazepine karşı aşırı duyarlılık reaksiyonları gösteren hastalara, bu hastaların yaklaşık % 25 ila 30’unun okskarbazepin ile aşırı duyarlılık reaksiyonları yaşayabildiği bilgisi verilmelidir.  
Karbamazepin ve aromatik antiepileptik ilaçlar (örn. fenitoin, primidon ve fenobarbital) arasında çapraz- aşırı duyarlılık  meydana gelebilir.  
Nöbetler : 
TEGRETOL, tipik ya da atipik absans nöbetlerini de içeren, karma (mixed) nöbetleri olan hastalarda, dikkatle kullanılmalıdır. Tüm bu durumlarda TEGRETOL nöbetleri  
alevlendirebilir. Nöbetlerin alevlenmesi durumunda TEGRETOL kesilmelidir.  
Oral bir formülasyondan supozituvarlara geçiş sırasında nöbet sıklığında bir artış meydana gelebilir.  
Doz azaltılması ve ilacın bırakılması: 
TEGRETOL’ün ani kesilmesi nöbetleri tetikleyebileceği için, karbamazepin kademeli 
olarak kesilmelidir. Eğer epilepsili bir hastada TEGRETOL tedavisinin aniden kesilmesi zorunlu ise, başka bir antiepileptik ilaca geçiş, uygun bir ilaç tedavisi sürdürülürken  
yapılmalıdır.  
Çocuk doğurma potansiyeli olan kadınlar:  
Karbamazepin gebe bir kadına uygulandığında fetüse zarar verebilir. Doğum öncesi karbamazepin, majör konjenital malformasyonlar ve diğer olumsuz gelişim sonuçları için riskleri artırabilir (bkz. Bölüm 4.6). 
Karbamazepin, alternatif uygun tedavi seçeneklerinin dikkatlice değerlendirilmesinin 
ardından faydanın risklere ağır bastığına karar verilmedikçe çocuk doğurma potansiyeli olan kadınlarda kullanılmamalıdır.  
Çocuk doğurma potansiyeli olan kadınlar, gebelik sırasında karbamazepin kullanmaları durumunda fetüs için potansiyel risk konusunda tam olarak bilgilendirilmelidir. 
Çocuk doğurma potansiyeli olan bir kadında karbamazepin ile tedaviye başlanmadan önce 
gebelik testi yapılması düşünülmelidir. 
Çocuk doğurma potansiyeli olan kadınlar tedavi sırasında ve tedavinin durdurulmasının 
ardından en az iki hafta boyunca yüksek etkili doğum kontrol yöntemi kullanmalıdır. Enzim indüksiyonu nedeniyle, karbamazepin hormonal kontraseptiflerin terapötik etkisinin başarısız olmasına neden olabilir; bu nedenle çocuk doğurma potansiyeli olan kadınlara diğer etkili doğum kontrol yöntemlerinin kullanımı konusunda danışmanlık sağlanmalıdır (bkz. Bölüm 4.5 ve 4.6).  
Çocuk doğurma potansiyeli olan kadınlara, gebelik öncesinde ve doğum kontrolü kesilmeden önce alternatif tedavilere geçmeyi görüşmek üzere gebelik planladıkları anda hekimlerine danışmaları gerektiği konusunda rehberlik sağlanmalıdır (bkz. Bölüm 4.6).  
 
  
 
8 / 25 
 Çocuk doğurma potansiyeli olan kadınlara, gebe kalırlarsa veya gebe olabileceklerini 
düşünüyorlarsa ve karbamazepin alıyorlarsa derhal doktora başvurmaları konusunda 
danışmanlık sağlanmalıdır.  
Endokrinolojik etkiler:  
Hormonal kontraseptif kullanan kadınlarda TEGRETOL alındığında ani kanama görüldüğü bildirilmiştir. Oral kontraseptiflerin güvenilirliği TEGRETOL’den olumsuz etkilenebilir ve doğurganlık potansiyeli olan kadınlara TEGRETOL alırken doğum kontrolünün alterna tif 
şekillerini kullanmaları önerilmelidir.  
TEGRETOL alan ve hormonal kontrasepsiyona gerek duyan hastalar, en az 50 µg östrojen içeren bir preparat almalı veya alternatif bir hormonal olmayan kontrasepsiyon yönteminin kullanımı düşünülmelidir. 
Plazma Düzeylerinin Kontrol Edilmesi  
Karbamazepinin dozu ve plazma düzeyleri ve plazma düzeyleri ile klinik etkililiği veya 
tolerabilitesi arasındaki korelasyon oldukça zayıf olmasına rağmen aşağıda sıralanan durumlarda plazma düzeylerinin izlenmesi yararlı olabilir: Nöbet sıklığında belirgin  
artış/hasta uyuncunun doğrulanması; gebelik; çocukların veya ergenlerin (adölesanların) tedavisi; şüpheli emilim bozuklukları; birden fazla ilaç kullanıldığında şüpheli toksisite (bkz. Bölüm 4.5). 
Önlemler: 
TEGRETOL, yalnızca kritik bir fayda -risk değerlendirmesinden sonra ve kalp, karaciğer 
veya böbrek hasarı öyküsü, diğer ilaçlara karşı advers hematolojik reaksiyonlar veya 
TEGRETOL ile tedavisi kesintiye uğramış hastalarda yakın takip altında reçete edilmel idir. 
Böbrek f onksiyonu:  
Başlangıçta ve periyodik tam idrar tahlili ve kan üre azotu tayinleri önerilir . 
Hiponatremi: 
Hiponatreminin karbamazepin ile meydana geldiği bilinmektedir. Düşük sodyum ile ilişkili 
önceden renal bozukluğu olan hastalarda veya eşzamanlı olarak sodyum düşürücü tıbbi ürünler ile tedavi edilen hastalarda (örn., diüretikler, uygun olmayan ADH sekresyonu ile 
ilişkili tıbbi ürünler), serum sodyum düzeyleri, karbamazepin tedavisi başlatılmadan önce ölçülmelidir. Ardından, serum sodyum düzeyleri yaklaşık iki hafta sonra ve sonrasında tedavinin ilk üç ayı sırasında ayda bir veya klinik ihtiyaca gör e ölçülme lidir. Bu risk 
faktörleri özellikle yaşlı hastalar için uygun olabilir. Hiponatremi gözlenirse, klinik açıdan gerekli olduğunda su kısıtlaması önemli bir telafi edici önlemdir. 
Hipotiroidizm:  
Karbamazepin,  hipotiroidi hastalarında tiroid replasman tedavisi dozunda bir artış gerektiren 
enzim indüksiyonu yoluyla tiroid hormonlarının serum konsantrasyonlarını azaltabilir. Bu 
nedenle tiroid replasman tedavisinde dozu ayarlamak üzere tiroid fonksiyonu takibi önerilmektedir  
  
 
  
 
9 / 25 
 Antikolinerjik e tkiler : 
TEGRETOL hafif antikolinerjik aktivite gösterir, bu nedenle intraoküler basıncı artmış ve  
üriner retansiyonu olan hastalar tedavi sırasında yakından gözlenmelidir (bkz. Bölüm 4.8).  
Psikiyatrik e tkiler : 
Latent bir psikozun aktivasyonu olasılığı ile  yaşlı hastalarda bilinç bulanıklığı  veya ajitasyon 
olasılıkları dikkate alınmalıdır.  
Etkileşimler: 
CYP3A4 inhibitörleri veya epoksit hidrolaz inhibitörlerinin karbamazepin ile eşzamanlı 
olarak uygulanması , advers reaksiyonları indükleyebilir (karbamazepin veya karbamazepin-
10,11 epoksit plazma düzeylerinde artış). TEGRETOL düzeyi uygun şekilde ayarlanmalı ve/veya plazma düzeyleri izlenmelidir. 
CYP3A4 indükleyicilerinin karbamazepin ile eşzamanlı olarak uygulanması, 
karbamazepinin plazma konsantrasyonlarını ve terapötik etkisini azaltırken, CYP3A4 indükleyicisinin bırakılması, karbamazepin plazma konsantrasyonlarını artırabilir. 
TEGRETOL dozunun ayarlanması gerekebilir.  
Karbamazepin, CYP3A4 ve karaciğerdeki diğer faz I ve faz II enzim sistemleri için potent bir indükleyici olduğu için, esas olarak CYP3A4 ile metabolize edilen eşzamanlı ilaçların plazma konsantrasyonlarını, metabolizmalarını indükleyerek azaltabilir (bkz. Bölüm 4.5). 
Çocuk doğurma potansiyeli olan kadın hastalar TEGRETOL’ün hormonal kontraseptiflerle 
eşzamanlı kullanımının, bu tip bir kontraseptifi etkisiz hale getirebileceği konusunda 
uyarılmalıdır (b kz. Bölüm 4.5 ve 4.6). TEGRETOL kullanılırken başka hormonal olmayan 
kontrasepsiyon yöntemleri önerilmektedir.  
Düşmeler:  
TEGRETOL tedavisi, düşmelere ve dolayısıyla kırılmalar veya diğer yaralanmalara neden olabilecek ataksi, sersemlik hali, somnolans, hipotansiyon, konfüzyon durumu, sedasyon ile ilişkilendirilmiştir ( bkz. Bölüm 4.8). Bu etkileri şiddetlendirebilecek hastalıkları, durumları 
olan veya ilaçlar kullanan ve uzun süreli TEGRETOL tedavisi gören hastalar için düşmenin 
tam bir risk değerlendirmesi, tekrarlı olarak göz önünde bulundurulmalıdır.  TEGRETOL t ablet sodyum içerir:  
Bu ilaç, tablet  başına 1 mmol’den daha az sodyum (23 mg) içerir. Y ani esasen ‘sodyum 
içermez’.  
4.5. Diğer tıbbi ürünler ile etkileşimler ve diğer etkileşim şekilleri  
Sitokrom P450 3A4 (CYP3A4), aktif metabolit karbamazepin- 10-11 epoksitin oluşumunu 
katalizleyen asıl enzimdir. CYP3A4 inhibitörlerinin birlikte kullanımı karbamazepin plazma konsantrasyonlarında artışa neden olarak advers reaksiyonları indükleyebilir. CYP3A4 indükleyicilerinin birlikte kullanımı karbamazepin metabolizma hızını artırabilir ve karbamazepin serum düzeylerinde ve terapötik etkide potansiyel bir azalmaya yol açabilir. Benzer olarak, CYP3A4 indükleyicinin bırakılması karbamazepinin metabolizma hızını 
azaltabilir ve sonuçta karbamazepinin plazma düzeyleri artabilir.   
 
  
 
10 / 25 
 Karbamazepin CYP3A4 ve karaciğerdeki diğer faz I ve faz II enzim sistemlerinin güçlü bir 
indükleyicisidir ve bu nedenle metabolizmalarının indüksiyonu yoluyla esas olarak CYP3A4 ile metabolize olanlar olmak üzere eşzamanlı uygulanan ilaçların plazma konsantrasyonlarını düşürebilirler.  
İnsan mikrozomal epoksit hidrolaz, karbamazepin- 10,11 epoksitten 10,11- transdiol 
türevinin oluşumundan sorumlu enzim olarak tanımlanmıştır. İnsan mikrozomal epoksit hidrolaz  inhibitörlerinin birlikte uygulanması, k arbamazepin -10,11 epoksit plazma 
konsantrasyonlarının yükselmesine neden olabilir . 
Kontrendikasyonla sonuçlanan etkileşimler  
TEGRETOL’ün monoamin -oksidaz inhibitörleriyle (MAOI’leriyle) birlikte kullanılması 
uygun değildir; TEGRETOL uygulamasından en az 2 hafta önce ya da klinik durum izin verirse, daha da uzun bir süre önce, MAOI’ler bırakılmalıdır (bkz. Bölüm 4.3). 
Karbamazepin plazma d üzeylerini yükselten bileşikler:  
Kanda karbamazepin plazma düzeylerinin yükselmesi istenmeyen etkilere (Örneğin, 
sersemlik, uyuşukluk, ataksi, çift görme gibi) neden olabileceği  için, aşağıdaki bileşiklerle 
beraber kullanılırken TEGRETOL dozu duruma göre ayarlanmalı ve/veya plazma düzeyleri 
izlenmelidir.  
Analjezik, antiinflamatuvar ilaçlar: De kstropropoksifen 
Androjenler: Danazol  
Antibiyotikler: Makrolid antibiyotikler (örn: eritromisin, klaritromisin),  siprofloksasin 
Antidepresanlar: Fluoksetin, fluvoksamin, trazodon, paroksetin  
Antiepileptikler: Vigabatrin  
Antifungaller: Azoller (örn: itrakonazol, ketokonazol, flukonazol, vorikonazol). Vorikonazol veya itrakonazol ile tedavi edilen hastalarda başka anti-konvülsanlar 
önerilebilir.  
Antipsikotikler: O lanzapin  
Antitüberküloz ilaçlar: İzoniyazid 
Antiviraller: HIV tedavisinde kullanılan proteaz inhibitörleri (örn. Ritonavir)  
Karbonik anhidraz inhibitörleri: Asetazolamid  
Kardiyovasküler ilaçlar: Verapamil, diltiazem 
Gastrointestinal ilaçlar: Muhtemelen simetidin, omeprazol  
Diğer etkileşimler: Greyfurt suyu, nikotinamid (sadece yüksek dozda)   
 
  
 
11 / 25 
 Aktif metabolit karbamazepin -10,11- epoksit plazma düzeylerini yükselten bileşikler:  
Plazmada yükselmiş karbamazepin -10,11 -epoksit düzeyleri advers reaksiyonlara (örneğin 
baş dönmesi, sersemlik, ataksi, diplopi) neden olabildiği için, aşağıda tanımlanan maddelerle 
eş zamanlı olarak kullanıldığı takdirde TEGRETOL dozu uygun şekilde ayarlanmalı ve/ve ya 
plazma düzeyleri izlenmelidir: 
Antiepileptikler: Ketiapin, progabid, valproik asit, valnoktamid, valpromid, primidon, 
brivarasetam .  
Karbamazepin plazma düzeylerini azaltabilen bileşikler:  
Aşağıdaki bileşiklerle beraber kullanılırken TEGRETOL dozu duruma göre ayarlanmalı 
ve/veya plazma düzeyleri izlenmelidir. Antiepileptikler: Okskarbazepin, fenobarbital, fenitoin (fenitoin intoksikasyonu ve 
subterapötik karbamazepin konsantrasyonlarından kaçınmak üzere, tedaviye karbamazepin ilave edilmeden önce plazma fenitoin konsantrasyonunun 13 mikrogram/mL’ye ayarlanması önerilmektedir.) ve fosfenitoin, primidon, ayrıca kısmen çelişkili bilgilere rağmen muhtemelen klonazepam  
Antineoplastikler: Sisplatin veya doksorubisin 
Antitüberküloz ilaçlar: Rifampisin  
Bronkodilatörler veya anti -astmatik ilaçlar: Teofilin, aminofilin  
Dermatolojik ilaçlar: İzotretinoin  
Diğer etkileşimler: St John’s Wort (Hypericum perforatum) içeren bitkisel preperatlar.  
TEGRETOL’ün birlikte kullanılan bileşiklerin plazma düzeyleri üzerine etkisi : 
Karbamazepin bazı ilaçların plazma düzeylerini düşürebilir veya etkinliğini azaltabilir, hatta 
yok edebilir. Klinik gereksinimlere göre dozajları ayarlanması gerekebilen ilaçlar:  
Analjezik, antiinflamatuvar ilaçlar: Buprenorfin, metadon, parasetamol (uzun vadeli karbamazepin ve parasetamol (asetaminofen) uygulaması hepatotoksisite ile ilişkilendirilebilir), tramadol 
Antibiyotikler: Doksisiklin, rifabutin  
Antikoagülanlar: Oral antikoagülanlar (varfarin, asenokumarol, rivaroksaban, dabigatran, 
apiksaban ve edoksaban)  
Antidepresanlar: Bupropion, sitalopram, mianserin, sertralin, trazodon, trisiklik antidepresanlar (imipramin, amitriptilin, nortriptilin, klomipramin gibi)  
Antiemetik: Aprepitant 
Antiepileptikler: Klobazam, klonazepam, etosüksimid, primidon, valproik asit, 
eslikarbazepin, lamotrijin, okskarbazepin, tiagabin, topiramat, zonisamid.  
 
  
 
12 / 25 
 Fenitoin intoksikasyonu ve subterapötik karbamazepin konsantrasyonlarından kaçınmak 
için, tedaviye karbamazepin ilave edilmeden önce plazma fenitoin konsantrasyonunun 13 mikrogram/mL’ye ayarlanması önerilmektedir.  
Nadiren de plazma mefenitoin düzeylerini artırdığı bildirilmiştir.  
Antifungaller: itrakonazol , vorikonazol. Vorikonazol veya itrakonazol ile tedavi edilen 
hastalarda alternatif anti-konvülsanlar önerilebilir.  
Antihelmintikler: Albendazol  
Antineoplastikler: İmatinib, siklofosfamid, lapatinib, temsirolimus  
Antipsikotikler: Haloperidol, klozapin, bromperidol, olanzapin, ketiapin, risperidon, 
aripiprazol, paliperidon  
Antiviraller: HIV tedavisinde kullanılan protea z inhibitörleri (örn. indinavir, ritonavir, 
sakinavir)  
Anksiyolitikler: Alprazolam 
Bronkodilatörler veya anti -astmatik ilaçlar: Teofilin  
Kontraseptifler: Hormonal kontraseptifler (başka kontraseptif yöntemler düşünülmelidir)  
Kardiyovasküler ilaçlar: Kalsiyum kanal blokörleri (dihidropiridin grubu) (örn. felodipin), 
digoksin, simvastatin, atorvastatin, lovastatin, cerivastatin, ivabradin  
Kortikosteroidler: Kortikosteroidler (prednisolon, deksametazon gibi)  
Erektil disfonsiyonda kullanılan ilaçlar: Tadalafil  
İmmünosüpresanlar: Siklosporin, everolimus, takrolimus, sirolimus  
Tiroid ajanları: Levotiroksin  
Diğer ilaç etkileşimleri: Östrojen ve/veya progesteron içeren ürünler  
Dikkate al ınması gereken kombinasyonlar:  
Eş zamanlı karbamazepin ve levetirasetam kullanımının karbamazepin ile indüklenen 
toksisiteyi artırdığı bildirilmiştir.  
Karbamazepinin izoniyazid ile birlikte kullanımı sonucu izoniyazide bağlı hepatotoksisitede artış bildirilmiştir.  
Lityum ve karbamazepinin birlikte kullanımı, lityum plazma konsantrasyonları terapötik aralık içinde olmasına rağmen nörotoksisitede artışa neden olabilir. Karbamazepinin 
metoklopramid veya majör trankilizanlar (örn. haloperidol, tioridazin) ile kombine kullanımı da nörolojik yan etkilerde artışa neden olabilir.   
TEGRETOL’ün bazı diüretiklerle (hidroklorotiyazid, furosemid) birlikte kullanımı semptomatik hiponatremiye neden olabilir.   
 
  
 
13 / 25 
 Karbamazepin nonde polarizan kas gevşeticilerin (pankuronyum gibi) etkilerini antagonize 
edebilir. Bu kas gevşeticilerin dozunun yükseltilmesi gerekebilir ve hastaların beklenenden 
daha kısa sürede nöromüsküler blokaj et kisinden uzaklaşabilmeleri için  yakından 
izlenmeleri gerekir.  
Karbamazepin, diğer psikoaktif ilaçlar gibi, hastanın alkole toleransını azaltabilir, bu nedenle tedavi sırasında alkolden sakınılması önerilir.  
Karbamazepinin, doğrudan etkili oral anti -koagülanlarla (rivaroksaban, dabigatran, 
apiksaban ve edoksaban) eşzamanlı kullanımı, doğrudan etkili oral anti -koagülanların 
plazma konsantrasyonlarını düşürebilir ve bu durum tromboz riski taşımaktadır. Bu nedenle, 
eğer eşzamanlı kullanım gerekliyse, tromboz belirtilerine yönelik yakın izleme yapılması 
önerilmektedir.  
 Serolojik test ile etkileşim 
Karbamazepin, girişim nedeniyle HPLC analizinde yanlış pozitif perfenazin konsantrasyonlarının ölçülmesine  neden olabilir.  
Karbamazepin ve 10,11 -epoksit metaboliti, floresans polarize immünoanaliz yönteminde 
yanlış pozitif trisiklik antidepresan konsantrasyon u ölçülmesine  neden olabilir.  
Özel popülasyonlara ilişkin ek bilgiler  
Özel popülasyonlara ilişkin hiçbir klinik etkileşim çalışması yürütülmemiştir.  
Pediyatrik popülasyon:   
Pediyatrik popülasyona ilişkin hiçbir klinik etkileşim çalışması yürütülmemiştir. 
4.6. Gebelik ve laktasyon  
Genel t avsiye  
Gebelik kategorisi D’dir.  
Çocuk doğurma potansiyeli bulunan kadınlar/Doğum k ontrolü (Kontrasepsiyon)  
Karbamazepin, alternatif uygun tedavi seçeneklerinin dikkatli bir şekilde 
değerlendirilmesinin ardından potansiyel faydanın risklere ağır bastığına karar verilmedikçe çocuk doğurma potansiyeli olan kadınlarda kullanılmamalıdır. Kadın, gebelik sırasında karbamazepin kullanması durumunda fetüse potansiyel zarar verme riski ve dolayısıyla 
herhangi bir gebeliğin planlanmasının önemi konusunda tam olarak bilgilendirilmeli ve bu riski anlamalıdır. Çocuk doğurma potansiyeli olan kadınlarda karbamazepin ile tedaviy e 
başlamadan önce gebelik testi yapılması düşünülmelidir. 
 Çocuk doğurma potansiyeli olan kadınlar tedavi sırasında ve tedavinin kesilmesinin ardından en az iki hafta boyunca yüksek etkili doğum kontrol yöntemi kullanmalıdır. Enzim indüksiyonu nedeniyle, karbamazepin hormonal kontraseptiflerin terapötik etkisinin başarısız olmasına neden olabilir (bkz. Bölüm 4.5), bu nedenle çocuk doğurma potansiyeli olan kadınlara diğer etkili doğum kontrol yöntemlerin kullanımı konusunda danışmanlık sağlanmalıdır. En az bir etkili doğum kontrol yöntemi (rahim içi araç gibi) veya bir bariyer 
yöntemi de dahil olmak üzere iki tamamlayıcı doğum kontrol yöntemi kullanılmalıdır. Doğum kontrol yöntemi seçilirken her vakada bireysel koşullar değerlendirilmeli ve hasta da tartışmaya dahil edilmelidir.   
 
  
 
14 / 25 
 Gebelik d önemi  
Genel olarak antiepileptik tıbbi ürünlerle ilgili riskler:  
Antiepileptik tedavi alan çocuk doğurma potansiyeline sahip tüm kadınlara ve özellikle 
gebelik planlayan ve gebe olan kadınlara hem nöbetlerin hem de antiepileptik tedavinin fetüs 
üzerindeki potansiyel risklerine ilişkin uzman tıbbi tavsiyesi verilmelidir. 
Antiepileptik ilaç (AEİ) tedavisinin aniden kesilmesinden kaçınılmalıdır. Çünkü bu durum 
kadın ve doğmamış çocuk için ciddi sonuçlar doğurabilecek nöbetlere yol açabilir.  
Gebelikte epilepsi tedavisi için mümkün olduğunca monoterapi tercih edilir çünkü birden fazla AEİ ile tedavi, ilişkili AEİ’lere bağlı olarak monoterapiye göre daha yüksek konjenital malformasyon riski ile ilişkili olabilir.  
Karbamazepin ile ilgili riskler:  
Karbamazepin insanlarda plasentayı geçer. Gebelik kayıtlarından ve kohort çalışmalarından elde edilen epidemiyolojik veriler, gebeliğin ilk üç ayı sırasında karbamazepin ile tedavi edilen epilepsili annelerden doğan çocukların majör konjenital malformasyon riskinin 
arttığını göstermiştir. Karbamazepin ile ilişkili olarak bildirilen majör konjenital malformasyonların en yaygın türleri arasında spina bifida dahil nöral tüp defektleri, yarık dudak/damak dahil kraniyofasiyal defektler, kardiyovasküler malformas yonlar, hipospadias 
dahil genitoüriner sistem defektleri, iskelet malformasyonları ve çeşitli vücut sistemlerini içeren anomaliler yer almaktadır. Bir meta- analizden (kayıtlar ve kohort çalışmaları dahil) 
veriler, gebeliğin ilk üç ayı sırasında karbamazepi n monoterapisine maruz kalan epileptik 
kadınların çocuklarının % 4,93’ünün (% 95 CI: 3,84- 6,16), genel popülasyondaki yaklaşık 
% 2-3’lük orana kıyasla konjenital malformasyonlardan muzdarip olduğunu göstermiştir.  
Gebelik sırasında karbamazepin kullanan kadınların çocuklarında nöral tüp defektleri (spina bifida), yarık dudak/damak gibi kraniyofasiyal defektler, kardiyovasküler malformasyonlar, hipospadias, parmak hipoplazisi ve çeşitli vücut sistemlerini içeren diğer anomaliler gibi malformasyonlar bildirilmiştir. Bu malformasyonlar için özel doğum öncesi sürveyans önerilmektedir.  
Gebelik sırasında tek başına veya diğer antiepileptik ilaçlarla kombinasyon halinde karbamazepin ile tedavi edilen epilepsili kadınlardan doğan çocuklar arasında nörogelişimsel bozukluklar bildirilmiştir. Gebelik sırasında karbamazepine maruz kalan çocukla rda nörogelişimsel bozukluk riski ile ilgili çalışmalar çelişkilidir ve bir risk göz ardı 
edilemez.  
Karbamazepin, alternatif uygun tedavi seçeneklerinin dikkatlice değerlendirilmesinin ardından faydanın risklere ağır bastığına karar verilmedikçe gebelik sırasında kullanılmamalıdır. Kadın, gebelik sırasında karbamazepin almanın riskleri konusunda tam olarak bilgilendirilmeli ve bu riskleri anlamalıdır.  
Kanıtlar, karbamazepin ile malformasyon riskinin doza bağımlı olabileceğini, yani günde  < 400 mg dozda, malformasyon oranlarının daha yüksek karbamazepin dozlarına göre daha düşük olduğunu göstermektedir. Risklerin ve faydaların dikkatli bir şekilde değer lendirilmesine dayanarak, alternatif bir tedavi seçeneği uygun değilse ve karbamazepin 
ile tedaviye devam edilirse, monoterapi ve en düşük etkili karbamazepin dozu kullanılmalıdır ve plazma seviyelerinin izlenmesi önerilmektedir. Nöbet kontrolü sağlandığı  
 
  
 
15 / 25 
 sürece plazma konsantrasyonu 4 ila 12 mikrogram/mL arasında terapötik aralığın alt 
tarafında tutulabilir.  
Karbamazepin gibi bazı antiepileptik ilaçların serum folat düzeylerini düşürdüğü bildirilmiştir. Bu eksiklik, tedavi edilen epileptik kadınların çocuklarında doğum kusurlarının görülme sıklığının artmasına katkıda bulunabilir. 
Gebelik öncesinde ve sırasında folik asit takviyesi önerilmektedir. Yenidoğanda kanama 
bozukluklarını önlemek için, gebeliğin son haftalarında anneye ve yenidoğana K1 vitamini verilmesi de önerilmiştir.  
Eğer bir kadın gebe kalmayı planlıyorsa, gebe kalmadan önce ve doğum kontrolü kesilmeden önce uygun alternatif tedaviye geçmek için tüm çabalar gösterilmelidir. Eğer bir kadın karbamazepin alırken gebe kalırsa, karbamazepin tedavisinin yeniden değerlendiri lmesi ve 
alternatif tedavi seçeneklerinin dikkate alınması için bir uzmana yönlendirilmelidir. 
Yenidoğanda:  
Maternal TEGRETOL ve eşzamanlı diğer antikonvülsan ilaç kullanımıyla ilişkili olarak 
görülen az sayıda olguda yenidoğan nöbetleri ve/veya solunum sıkıntısı  bildirilmiştir. Ayrıca 
maternal TEGRETOL kullanımıyla ilgili olarak yenidoğanlarda kusma, diyare ve/veya beslenmede azalmaya ilişkin etkilerin görüldüğü az sayıda olgu bildirilmiştir. Bu reaksiyonlar yenidoğan yoksunluk sendromunu gösteriyor olabilir. 
Hayvan çalışmaları üreme toksisitesini  göstermiştir (bkz. Bölüm  5.3).  
Laktasyon d önemi  
Karbamazepin, plazm adaki konsantrasyonunun % 25- 60’ı oranında anne sütüne geçer. 
Emzirmenin yararları, sütteki karbamazepinle bebekte ortaya çıkabilecek y an etkiler ile 
karşılaştırılarak  değerlendirilmelidir. TEGRETOL kullanan anneler bebeklerini, olası yan 
etkiler (aşırı uyku , alerjik deri reaksiyonu gibi) bakımından bebeğin izlenmesi kaydıyla 
emzirebilirler.  
Antenatal dönemde veya emzirme sırasında karbamazepine maruz kalmış yenidoğanlarda  
birkaç kolestatik hepatit vakası bildirilmiştir. Bu nedenle karbamazepin ile tedavi edilen 
annelerin emzirdiği bebekler advers hepatobiliyer etkiler açısından dikkatle takip edilmelidir.  
Üreme yeteneği / Fertilite  
Nadiren erkek fertilitesinde bozulma ve/veya anormal sprematogenez bildirimi olmuştur.  
4.7. Araç ve makine kullanımı üzerindeki etkiler  
TEGRETOL ile özellikle tedavinin başlangıcında veya doz ayarlaması ile bağlantılı olarak 
bildirilmiş baş dönmesi, sersemlik, ataksi, diplopi, akodomasyon bozukluğu ve bulanık 
görüşü içeren advers reaksiyonlar ve nöbetlerle sonuçlanan tıbbi durum nedeniyle hastanın reaksiyon gösterme yeteneği bozulabilir. Bu nedenle hastalar a raç sürerken veya makine 
kullanırken dikkatli olmalıdırlar.  
  
 
  
 
16 / 25 
 4.8 İstenmeyen etkiler  
Özellikle TEGRETOL ile tedaviye başlandığında veya başlangıç dozu çok yüksekse veya 
yaşlı hastalar tedavi edilirken bazı özel, örneğin santral sinir sistemi ile ilgili yan etkiler (baş dönmesi, baş ağrısı, ataksi, sersemlik, halsizlik, çift görme); gastroi ntestinal sistem 
bozuklukları (bulantı, kusma) ve alerjik deri reaksiyonları gibi istenmeyen etkiler çok yaygın veya yaygın biçimde görülür. 
Doz ile ilişkili istenmeyen etkiler genellikle birkaç gün içinde kendiliğinden veya dozun  
geçici bir süre azaltılmasından sonra azalır/ortadan kalkar. Santral sinir sistemi ile ilgili 
istenmeyen etkiler nispeten doz aşımına veya plazma düzeylerindeki dalgalanmaya bağlı olarak meydana gelebilir. Bu gibi durumlarda plazma düzeylerinin izlenmesi ve günlük dozun daha küçük (yani 3- 4) parçalı dozlara bölünmesi önerilir. 
Klinik çalışmalardak i advers ilaç reaksiyonları MedDRA sistem organ sınıfı tarafından 
listelenmiştir. Her bir sistem organı sınıfı içinde, advers ilaç reaksiyonları, en sık görülen reaksiyonlar ilk önce verilecek şekilde, sıklığa göre sıralanmaktadır. Her sıklık grubunda, adver s ilaç reaksiyonları, azalan ciddiyeti sırasına göre sunulmaktadır. Ek olarak, her bir 
advers ilaç reaksiyonu için karşılık gelen sıklık kategorisi, aşağıdaki kurallara (CIOMS III) dayanmaktadır: Çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1.000, 
< 1/100); seyrek (≥ 1/10.000, < 1/1.000) çok seyrek(< 1/10.000); bilinmiyor (eldeki 
verilerden tahmin edilemiyor.). 
Enfeksiyonlar ve enfestasyonlar  
Bilinmiyor**: İnsan herpes virüsü 6 enfeksiyonu reaktivasyonu.  
Kan ve lenf sistemi hastalıkları  
Çok yaygın: Lökopeni  
Yaygın: Eozinofili, trombositopeni  
Seyrek: Lökositoz, lenfadenopati  
Çok seyrek: Agranülositoz, aplastik anemi, pansitopeni, alyuvar aplazisi, anemi, 
megaloblastik anemi, retikülositoz , hemolitik anemi 
Bilinmiyor: K emik iliği depresyonu.  
Bağışıklık sistemi hastalıkları  
Seyrek: Ateş, deri döküntüleri, vaskülit, lenfadenopati, psödo lenfoma, artralji, lökopeni, eozinofili, hepatosplenomegali ve anormal karaciğer fonksiyon testleri ve safra kanalının kaybolması sendromu (intrahepatik safra yollarının yıkımı ve kaybolma sı) gibi çeşitli 
kombinasyonlar  şeklinde görülen, birçok organı tutan, gecikmiş aşırı duyarlık. Diğer 
organlar ( örn. akciğerler, böbrekler, pankreas, miyokard, kolon gibi) da etkilenebilirler  
Çok seyrek:  Anafilaktik reaksiyon, anjiyoödem, hipogammaglobulinemi. 
Bilinmiyor **: Eozinofili ve Sistemik Semptomlar ile İlaç Döküntüsü (DRESS).  
 
  
 
17 / 25 
 Endokrin hastalıkları  
Yaygın: Ödem, sıvı tutulması, kilo artışı, antidiüretik hormona benzer etkisine bağlı olarak 
gelişen, çok ender olarak letarji, kusma, baş ağrısı, konfüzyon durumu, nörolojik bozukluklarla birlikte görülen su entoksikasyonuna yol açan hiponatremi ve kan 
osmolalitesinde azalma.  
Çok seyrek: Jinekomasti , galaktore  
Metabolizma ve beslenme hastalıkları  
Seyrek: Folat eksikliği, iştah azalması  
Çok seyrek:  Akut porfiri (akut intermitan  porfiri ve variegate porfiri ), akut olmayan porfiri 
(porfiria kutanea tarda)  
Bilinmiyor: Hiperamonyemi 
Psikiyatrik hastalıklar  
Seyrek: Halüsinasyonlar (gör sel veya işitsel ), depresyon, huzursuzluk, agresif davranışlar, 
ajitasyon, konfüzyon durumu. 
Çok seyrek: Psikozun aktivasyonu Sinir sistemi hastalıkları  
Çok yaygın: Sersemlik/baş dönmesi, ataksi, somnolans  
Yaygın: Baş ağrısı, çift görme  
Yaygın olmayan: İstem dışı anormal hareketler (tremor, kas seyirmesi, distoni, tikler gibi), 
nistagmus  
Seyrek: Diskinezi, göz hareketinde bozukluklar, konuşma bozuklukları (dizartri veya 
telaffuz bozukluğu gibi) , koreoat etosis, periferik nöropati, paresteziler , parezi  
Çok seyrek: Nöroleptik malign sendrom , miyoklonus ve periferal eozinofili ile aseptik 
menenjit, disguzi  (tat alma bozukluğu)  
Bilinmiyor**: Sedasyon, hafıza bozukluğu. Göz hastalıkları  
Yaygın: Akomodasyon bozuklukları (bulanık görme gibi)  
Çok seyrek: Lenste opaklaşmalar, konjunktivit  
Kulak ve iç kulak hastalıkları  
Çok seyrek: İşitme bozuklukları (örn., kulak çınlaması, hiperakuzi, hipoakuzi, meyil 
algılamasında değişim)   
 
  
 
18 / 25 
 Kardiyak hastalıklar  
Seyrek: Kardiyak ileti bozuklukları  
Çok seyrek: Bradikardi, aritmiler, senkopla birlikte atriyoventriküler -blok, konjestif 
kardiyak yetmezlik, şiddetlenmiş koroner arter hastalığı  
Vasküler hastalıklar  
Seyrek: Hipertansiyon veya hipotansiyon 
Çok seyrek: Dolaşım kollapsı, embolizm (örn., pulmoner emboli), tromboflebit  
Solunum, göğüs bozuklukları ve mediastinal hastalıklar  
Çok seyrek: Ateş, dispne, pnömonit veya pnömoni ile karakterize edilen pulmoner aşırı 
duyarlık 
Gastrointestinal hastalıklar  
Çok yaygın: Bulantı, kusma  
Yaygın: Ağız kuruluğu, supozituvarlara rektal iritasyon olabilir. Yaygın olmayan: Diyare, konstipasyon Seyrek: Karın ağrısı  
Çok seyrek: Glossit, stomatit, pankreatit  
Bilinmiyor**: Kolit.  
Hepato -biliyer hastalıklar  
Seyrek: Kolestatik hepatit, parenkimal (hepatoselüler) veya karma tipte  hepatit, safra 
kanalının kaybolması sendromu, sarılık Çok seyrek: Granülomatöz karaciğer hastalığı, karaciğer yetmezliği.  
Deri ve deri altı doku hastalıkları  
Çok yaygın: Ürtiker, şiddetli dermatit alerjisi olabilir  
Yaygın olmayan: Eksfolyatif dermatit  
Seyrek: Sistemik lupus eritematozu s, kaşıntı  
Çok seyrek: Stevens -Johnson sendromu*, toksik epidermal nekroliz, fotosensitivite 
reaksiyonları, multiform eritem, nodüler eritem, pigmentasyon bozuklukları , purpura, akne, 
hiperhidroz, kıllanma , alopesi   
Bilinmiyor**: Akut Jeneralize Eksantematöz Döküntü (AGEP) **, likenoid dermatit, 
onikomadezis.  
 
  
 
19 / 25 
 Kas-iskelet  bozuklukları , bağ doku ve kemik hastalıkları  
Seyrek: Kaslarda zayıflık  
Çok seyrek: Artralji, miyalji, kas spazmı , Osteomalazi/osteoporoza neden olan kemik 
metabolizması bozuklukları (plazma kalsiyum düzeyinde ve 25- hidroksi -kolekalsiferol 
düzeyinde azalma)  
Bilinmiyor**: Kırık  
Böbrek ve idrar yolu hastalıkları  
Çok seyrek: Tubulointerstisyel  nefrit , böbrek yetmezliği , böbrek bozukluklar ı (albüminüri, 
hematüri, oligüri ve kan üre sinde  yükse lme /azotemi) , sık idrara çıkma, idrar retansiyonu 
Üreme sistemi ve meme hastalıkları  
Çok seyrek: Seksüel işlev bozukluklar ı/erektil disfonksiyon, spermatogenez de anormallikler 
(sperm sayısında ve/ veya hareketinde azalmayla birlikte)  
Genel bozukluklar ve uygulama bölgesine ilişkin hastalıklar  
Çok yaygın: Yorgunluk 
Araştırmalar  
Çok yaygın: Gama -glutamiltransferaz  düzeylerinde klinik durumla bağdaşmayan yükselme 
(karaciğer enzim indüksiyonuna bağlı).  
Yaygın: Kan alkalen fosfataz düzeylerinde yükselme  
Yaygın olmayan: Transaminaz düzeylerinde yükselme  
Çok seyrek: İntraoküler basınç artışı, kan kolesterolünde artış, yüksek yoğunluklu 
lipoproteinde (HDL) artış, kan trigliserit düzeylerinde artış. Anormal tiroid fonksiyon 
testleri: L -tiroksinde (serbest tiroksin, tiroksin, tri -iyodotironine) azalma ve genellikle klinik 
belirtiler göstermeksizin kan TSH düzeyinde artış, kan prolaktin artışı  
Bilinmiyor: Kemik yoğunluğunda azalma.  
Yaralanma, zehirlenme ve prosedürel komplikasyonlar  
Bilinmiyor**:  Düşme ( TEGRETOL tedavisi ile indüklenen ataksi, baş dönmesi, somnolans, 
hipotansiyon, konfüzyon, sedasyon ile ilişkili) (bkz. B ölüm 4.4). 
* Bazı Asya ülkelerinde de seyrek olarak bildirilmiştir. Ayrıca bkz. Bölüm 4.4. 
**Spontan raporlardan ve literatür vakalarından alınan ek advers ilaç reaksiyonları (sıklığı 
bilinmeyen)  
Karbamazepin ile uzun süreli tedavi gören hastalarda azalmış kemik mineral yoğunluğu, osteopeni, osteoporoz ve kırıklar bildirilmiştir. Karbamazepinin kemik metabolizmasını etkileme mekanizması aydınlığa kavuşturulmamıştır.   
 
  
 
20 / 25 
 Genetik işaretleyiciler ile SJS, TEN, DRESS, AGEP ve makulopapular deri döküntüsü gibi 
kutanöz ADR’lerin ortaya çıkışı arasındaki ilişkiye dair kanıtlar artmaktadır. Japon ve 
Avrupa  kökenli hastalarda, bu reaksiyonların karbamazepin kullanımı ve HLA -A*3101 aleli 
varlığı ile ilişkili olduğu bildirilmiştir. Bir başka belirteç olan HLA -B*1502’nin, Han Çinlisi, 
Taylandlı ve kökenleri bazı diğer Asya ülkelerine dayanan kişilerde SJS ve TEN ile kuvvetli bir ilişki içinde olduğu gösterilmiştir (daha fazla bilgi iç in bkz. Bölüm 4.2 ve 4.4).  
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli   advers reaksi yonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
4.9. Doz aşımı ve tedavisi  
Belirtiler ve semptomlar   
TEGRETOL’ün aşırı dozuna bağlı bulgu ve belirtiler genellikle santral sinir sistemi, kardiyovasküler sistem, solunum sistemi ve Bölüm 4.8’de bahsedilen advers ilaç 
reaksiyonları  ile ilgilidir.  
Santral sinir sistemi: Santral sinir sistemi depresyonu; oryantasyon bozukluğu, bilinç 
düzeyinde azalma, uyku hali, ajitasyon, halüsinasyon, koma, bulanık görme, konuşma bozukluğu, dizartri, nistagmus, ataksi, diskinezi, başlangıçta hiperrefleksi, daha sonra hiporefleksi; konvülsiyonlar, psikomotor bozukluklar, miyoklonus, hipotermi, midriyazis. 
Solunum sistemi : Solunum depresyonu, akciğer ödemi  
Kardiyovasküler sistem : Taşikardi, hipotansiyon, zaman zaman hipertansiyon, QRS 
kompleksinde  genişleme ile birlikte iletim bozukluğu; kalp durması ile birlikte senkop.  
Gastrointestinal sistem:  Kusma, midenin boşalmasında gecikme, bağırsak hareketliliğinde 
azalma.  
Kas-iskelet sistemi: Karbamazepin toksisitesi ile ilişkili rabdomiyolizin bildirildiği bazı 
vakalar bildirilmiştir.  
Böbrek fonksiyonu:  İdrar retansiyonu, oligüri veya anüri; sıvı retansiyonu, karbamazepinin 
ADH benzeri etkisine bağlı su entoksikasyonu. Laboratuvar bulguları : Hiponatremi, olası metabolik asidoz, olası hiperglisemi, kas kreatinin 
fosfokinaz  düzeyinde artış.  
Tedavi  Spesifik bir antidotu yoktur. Tedaviye hastanın klinik durumuna göre başlanmalıdır. Hasta 
hastaneye sevk edilmelidir. Karbamazepin  ile zehirlenmeyi  doğrulamak ve aşırı doz 
düzeyini saptamak için plazma konsantrasyonu ölçülmelidir.   
 
  
 
21 / 25 
 Mide boşaltılır, gastrik lavaj yapılır ve aktif kömür verilir. Mide boşaltılmasında geç 
kalınması, emilimde gecikme ile sonuçlanabilir. Bu durum, zehirlenme sonrası iyileşme sırasında nüksetmeye neden olabilir. Yoğun bakım ünitesinde destekleyici tıbbi bakım uygulanmalı, kardiyak izleme yapılmalı ve elektrolit dengesi dikkatle düzeltilmelidir.  
Özel öneriler  
Aktif kömür ile hemoperfüzyon önerilir. Hemodiyaliz, karbamazepinin doz aşımının 
yönetiminde etkili bir tedavi yaklaşımıdır. 
Aşırı doza bağlı zehirlenmenin 2. ve 3. gününde ilacın emilimindeki gecikme nedeniyle 
semptomların tekrarlaması ve şiddetlenmesi öngörülmelidir.  
5.  FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Antiepileptikler /Karboksamid türevleri  
ATC kodu: N03AF01  
Farmakodinamik:  
Antiepileptik bir ilaç olarak aktivite spektrumu , sekonder jeneralizasyon ile birlikte veya 
sekonder jeneralizasyon olmaksızın gelişen parsiyel nöbetler (basit ve kompleks), jeneralize 
tonik- klonik nöbetler, ayrıca bu tiplerdeki nöbetlerin kombinasyonlarını içermektedir.  
Etki mekanizması: 
TEGRETOL’ün etken maddesi olan karbamazepinin etki mekanizması, ancak kısmen 
aydınlatılmıştır. Karbamazepin aşırı uyarılmış  sinir membranlarını stabilize eder, 
tekrarlanan nöronal deşarjları inhibe eder ve uyarıcı impulsların sinaptik yayıl ımını azaltır. 
Sodyum kanallarının kullanım ve voltaja bağlı blokajı yoluyla depolarize nöronlarda, 
sodyuma bağlı aksiyon potansiyellerinin yinelenen ateşlenmesinin önlenmesinin ana etki mekanizması olabileceği düşünülebilir.  
Glutamat salınımının  azalması ve nöronal membranların stabilizasyonu antiepileptik 
etkilerden sorumlu olabilirken, dopamin ve noradrenalin turnoveri üzerindeki depresan 
etkisi, karbamazepinin antimanik özelliklerinden sorumlu olabilir. 
5.2. Farmakokinetik özellikler  
Genel özellikler  
Emilim:  
Karbamazepin, tabletlerden hemen hemen tamamen, fakat göreceli olarak  yavaş emilir.  
Konvansiyonel tabletler tek oral dozları takiben 12 saat içerisinde değişmemiş maddenin 
ortalama pik plazma konsantrasyonlarını verir (çiğnenebilir tabletler 6 saat; şurup 2 saat). Emilen etken madde miktarı açısından , değişik oral dozaj formları arasında klinik yönden 
anlamlı bir fark yoktur. Karbamazepinin 400 mg tek tablet oral dozundan sonra değişmemiş 
karbamazepinin plazmada ortalama doruk konsantrasyonu 4,5 mikrogram /ml dir.   
 
  
 
22 / 25 
 TEGRETOL’ün çeşitli oral formülasyonlarının biyoyararlanımının % 85- 100 arasında 
olduğu gösterilmiştir.  
Besin alımının, TEGRETOL’ün dozaj formundan bağımsız olarak, absorpsiyon oranı ve 
derecesi üzerinde önemli bir etkisi yoktur. 
Karbamazepinin kararlı -durum plazma konsantrasyonlarına, ayrı ayrı karbamazepin ile 
otoindüksiyona ve diğer enzim indükleyen ilaçlarla heteroindüksiyona; ayrıca ön tedavi 
durumu, doz ve tedavi süresine bağlı olarak, yaklaşık 1- 2 hafta içinde ulaşılır. 
Karbamazepinin farklı preparatlarının biyoyararlanımı değişiklik gösterebilir; etkide azalma veya ani nöbet riskinden ya da aşırı yan etkilerden kaçınmak için, formülasyonun 
değiştirilmesinden sakınmak mantıklı olabilir.  
Dağılım:  
Karbamazepin serum proteinlerine % 70 -80 oranında bağlanır. Değişmemiş karbamazepinin 
tükürükte ve serebrospinal sıvıdaki konsantrasyonu, plazma proteinlerine bağlanmamış ilaç 
oranını (%  20-30) gösterir. Anne sütünde saptanan konsantrasyonlar plazma düzeylerinin % 
25-60’ına eşdeğerdir.  
Karbamazepin plasentadan geçer. Karbamazepinin tamamen emildiği varsayıldığında sanal 
dağılım hacmi 0,8- 1,9 L/kg arasında değişmektedir. 
Biyotransformasyon:  
Karbamazepin başlıca, epoksid biyotransformasyon yolağı ile karaciğerde metabolize edilir.  
Ana metabolitleri 10, 11- trans -diol türevi ve bunun glukuronid konjugatı  meydana gelir.  
Sitokrom P450 3A4, karbamazepinden karbamazepin- 10, 11 epoksit oluşumundan sorumlu 
olan ana izoformu olarak tanımlanmıştır. İnsanda mikrozomal epoksit hidrolaz, karbamazepin -10,11 epoksitten 10,11- transdiol türevinin oluşumundan sorumlu enzim 
olarak tanımlanmıştır. 9 -hidroksimetil- 10-karbamoil akridan bu metabolik yol ile ilişkili 
minör bir metabolittir. Oral yoldan tek doz karbamazepin verildikten sonra ilacın yaklaşık olarak % 30’u, epoksid yolağının son ürünleri olarak idrarda  bulunur.  
Karbamazepin için diğer önemli biyotransformasyon yolakları , çeşitli monohidroksile 
bileşiklerin yanı sıra UGT2B7 tarafından üretilen karbamazepinin N -glukuronid 
metabolitinin oluşumuna yol açar.  
Eliminasyon : 
Oral yoldan verilen tek dozun ardından, değişmemiş karbamazepinin eliminasyon yarılanma ömrü , yaklaşık olarak 36 saattir.  Ancak,  tekrarlanan uygulamadan sonra tedavi süresine bağlı 
olarak 16- 24 saattir (hepatik mono- oksijenaz sisteminin otoindüksiyonu). Karaciğer 
enzimlerini indükleyen diğer antiepileptik ilaçlarla (fenitoin, fenobarbital gibi) birlikte karbamazepin kullanan hastal arda karbamazepinin eliminasyon yarılanma ömrü ortalama 9-
10 saat olarak saptanmıştır.  
Plazmadaki 10, 11 -epoksit metabolitinin ortalama eliminasyon yarılanma ömrü , epoksidin 
tek oral doz uygulamasını  takiben yaklaşık olarak 6 saattir.  
 
  
 
23 / 25 
 Oral yoldan tek doz 400 mg karbamazepin verilmesinin ardından ilacın % 72’si idrarla ve % 
28’i feçesle atılır. İdrarda, dozun yaklaşık % 2’si değişmemiş ilaç şeklinde ve yaklaşık % 1’i farmakolojik olarak aktif 10, 11- epoksit metaboliti şeklinde bulunur. 
Hastalardaki karakteristik ö zellikler  
Karbamazepinin “terapötik aralık” olarak kabul edilen kararlı durum plazma konsantrasyonları, hastadan hastaya önemli derecede değişir. Hastaların çoğu için bu aralık 4-12 mikrogram/ml (17- 50 mikromol/L) olarak bildirilmiştir. Karbamazepin -10, 11-
epoksitin (farmakolojik olarak aktif metabolit) konsantrasyonları, karbamazepin düzeylerinin yaklaşık %  30’udur.  
Böbrek / K araciğer  yetmezliği:   
Böbrek veya karaciğer fonksiyon bozukluğu olan hastalarda karbamazepinin 
farmakokinetiği ile ilgili bir bilgi yoktur. 
Pediyatrik popülasyon (18 yaş altı) : 
Karbamazepin eliminasyonunun daha yüksek olması nedeniyle, çocuklar, terapötik 
konsantrasyonları sürdürmek için yetişkinlerden daha yüksek dozlarda karbamazepine (mg/kg olarak) ihtiyaç duyabilir.   
Geriyatrik popülasyon (65 yaş ve üzeri):  
Yaşlı hastalarda, genç erişkinler ile kıyaslandığında, karbamazepinin farmakokinetiğinin 
değiştiğine dair bir bulgu yoktur. 
5.3. Klinik öncesi güvenlilik verileri  
Klinik dışı veriler, geleneksel tekli ve tekrarlanan doz toksisitesi, bölgesel (lokal) tolerans, 
genotoksisite ve karsinojenik potansiyel çalışmalarına dayalı olarak insanlar için özel bir 
tehlikeye işaret etmemiştir. Ancak, hayvanlardaki üreme toksisitesi çalışmaları, 
karbamazepinin insanlardaki teratojenik etkisini dışlamak için yetersizdir.  
Karsinojenite:  
İki yıl süreyle karbamazepin ile tedavi edilen sıçanlarda, dişilerde hepatoselüler tümörler ve erkeklerde benign testiküler tümör sıklığında bir artış gözlenmiştir. Ancak bu gözlemlerin insanlarda karbamazepinin terapötik kullanımıyla herhangi bir ilgisi o lduğuna dair bir kanıta 
rastlanmamıştır.  
Üreme toksisitesi: 
Hayvan verileri  
Fareler, sıçanlar ve tavşanlarda yapılan çeşitli hayvan çalışmalarından elde edilen kümülatif 
kanıtlar, karbamazepinin insan için ilgili dozlarda teratojenik potansiyeli olmadığını veya 
çok az olduğunu göstermektedir. Bununla birlikte, hayvan çalışmaları karbamazepinin teratojenik etkisini dışlamak için yetersizdir.   
 
  
 
24 / 25 
 Yayınlanmış çalışmalar karbamazepinin sıçanlarda ve farelerde teratojen olduğunu 
(kraniyofasiyal ve ekstremite malformasyonları) ve farelerdeki etkilerin klinik olarak ilgili dozlarda rapor edildiğini göstermektedir.  
Açık literatürde kemirgenlerde yapılan çok sayıda çalışmada intrauterin büyüme kısıtlamaları (örn. baş -popo mesafesinde azalma), iskelet kemikleşmesinde gecikme ve fetal 
ağırlıklarda azalma bildirilmiştir. Sıçanlarda yapılan bir üreme çalışmasında, emzirilen yavrular 192 mg/kg/gün maternal dozda kilo alımında azalma göstermiştir. 
Açık literatürde yayınlanan kemirgen çalışmalarında, gebelik sırasında karbamazepine 
maruz kalan yavruların beyinlerinde nörodejeneratif değişiklikler olduğuna dair bazı raporlar bulunmaktadır. Bununla birlikte, çalışma tasarımındaki sınırlamalar, bu bulguların toksikolojik öneminin ve klinik ilgisinin belirsiz olduğu anlamına gelmektedir. 
Fertilite  
Kronik toksisite çalışmalarında, karbamazepin alan sıçanlarda dozla ilişkili testiküler atrofi 
ve aspermatojenez meydana gelmiştir. Bu etki için güvenlilik aralığı bilinmemektedir.  
6. FARMASÖTİK ÖZELLİKLER  
6.1. Yardımcı maddelerin listesi  
• Aerosil 200 
• Avisel PH 102 
• Magnezyum stearat  
• Nimsel ZSB -10 modifiye  (sodyum karboksimetilselüloz)  
6.2.    Geçimsizlikler  
Bilinen geçimsizliği yoktur.   
6.3. Raf ömrü  
36 ay  
6.4. Saklamaya yönelik özel tedbirler  
Rutubetten korunmalı, 25°C’ nin altındaki oda sıcaklığında saklanmalıdır.   
6.5. Ambalajın niteliği ve içeriği 
24 ve 160 tablet içeren PVC/PVDC blister ambalajlarda.  
6.6. Beşeri t ıbbi üründen arta kalan m addelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” 
ve “Ambalaj Atıklarının Kontrolü Yönetmeliği”ne uygun olarak imha edilmelidir.   
 
  
 
25 / 25 
 7.  RUHSAT SAHİBİ  
Novartis Sağlık, Gıda ve Tarım Ürünleri San. ve Tic. A.Ş. 
Kavacık/Beykoz/İstanbul  
 
8.       RUHSAT NUMARASI  
125 / 77 
9.       İLK RUHSAT TARİHİ/ RUHSAT YENİLEME TARİHİ  
İlk ruhsat tarihi : 18 Nisan 1977 
Ruhsat yenileme tarihi:   28.07.2009 
10. KÜB’ ÜN YENİLENME TARİHİ  
………………. 