1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  KULLANMA TALİMATI  
 
RETROVİR 200 mg/20 ml IV infüzyonluk çözelti 
Damar içine uygulanır. 
Steril  
 
• Etkin maddeler: Zidovudin. Her (20 mL) flakon 200 mg zidovudin içerir.  
• Yardımcı maddeler: Enjeksiyonluk su ve pH ayarı için hidroklorik asit veya sodyum 
hidroksit. 
 
 
Bu Kullanma Talimatında:  
 
1. RETROVİR nedir ve ne için  kullanılır?  
2. RETROVİR’i kullanmadan önce dikkat edilmesi  gerekenler  
3. RETROVİR nasıl  kullanılır?  
4. Olası yan etkiler  nelerdir?  
5. RETROVİR’in  saklanması  
 
Başlıkları yer almaktadır. 
 
1. RETROVİR nedir ve ne için  kullanılır?  
 
RETROVİR, “antiretroviral ilaçlar” adı verilen grubunun bir üyesidir. İnsan Bağışıklık 
Yetmezliği Virüsünün (HIV) yol açtığı enfeksiyonların (mikroorganizmaların yol açtığı hastalık) 
tedavisinde ve hamile kadınlarda HIV virüsünün (bir tür mikroorganizma) anneden çocuğa geçişinin azaltmasında kullanılır.  
 
RETROVİR IV infüzyon, renksiz ile açık sarı renk arası çözelti şeklinde ve 20 mL’lik amber renkli cam flakonlarda bulunmaktadır. 
2. RETROVİR’i kullanmadan önce dikkat edilmesi gerekenler 
RETROVİR’i aşağıdaki durumlarda KULLANMAYINIZ  
Eğer;  
• Zidovudine veya RETROVİR’in diğer bileşenlerinden herhangi birine karşı alerjiniz 
(aşırı duyarlılığınız) varsa. Yardımcı maddeler, bu Kullanma Talimatının başında 
belirtilmektedir.  
2  • Beyaz kan hücrelerinizin sayısı çok düşükse (nötropeni) veya kırmızı kan hü creleri 
sayınız çok düşükse (anemi  (kansızlık)).  
 
Yenidoğan bebekler için RETROVİR:  
RETROVİR, karaciğer sorunları olan bazı yenidoğan bebeklere verilmemelidir. Bu sorunlar 
şunları içerir:  
• Hiperbilirubineminin bazı vakaları (hiperbilirubinemide “bilirubin” adı verilen bir 
maddenin kandaki miktarları artar ve bu durum cildin sararmasına yol  açabilir.)  
• Kandaki karaciğer enzimlerinin yükselmesine yol açan diğer  sorunlar  
 
RETROVİR’i aşağıdaki durumlarda DİKKATLİ KULLANINIZ  
İnsan Bağışıklık Yetmezliği Virüsü (HIV) için RETROVİR veya kombinasyon tedavisi alan bazı 
hastalar şiddetli yan etkiler açısından daha fazla risk altındadır. Bu ek risklerin farkında olmanız gerekir:  
• Hepatit B veya C de dahil olmak üzere karaciğer hastalığınız varsa veya daha önce 
olmuşsa , 
• Aşırı derecede kiloluysanız (özellikle  kadınsanız). 
 
Ayrıca;  
• Tedavi sırasında laktik asidoz (kanda aşırı miktarda “laktik asit” adı verilen maddenin 
birikimi) ve aşırı yağlanma ile birlikte karaciğer büyümesi gelişebilir. Bu d urum daha çok 
kadınlarda ve karaciğer hastalığı olanlarda gelişir, seyrek görülür ancak ölümcül olabilir. Bu nedenle tedaviniz süresince doktorunuz sizi yakından izleyecektir.  
• RETROVİR ile bir veya daha fazla antiretroviral ilacı birlikte kullanıyorsanız 
vücudunuzdaki yağ dağılımında değişiklikler olabilir. Göbek çevresinde aşırı yağ toplanması, sırtta aşırı yağ toplanması, kol, bacak ve yüz kaslarında erime, memelerde büyüme bu değişikliklere  dahildir. 
• HIV enfeksiyonu olan ve bağışıklığı a ğır şekilde baskılanan hastalara uygulanan 
antiretroviral ilaç tedavisinin ilk birkaç haftasında enfeksiyonu hatırlatan ve ciddi olabilen iltihap (ağrı, kızarıklık, şişme, ateş gibi) gelişebilir. Bu nedenle HIV tedavisine başladıktan sonra sağlık durumunuz da bir değişiklik olursa veya ağrı, kızarıklık, şişme ve 
ateş gibi belirtiler fark ederseniz gecikmeden doktorunuzu bilgilendiriniz.  
• Bazı hastalarda osteonekroz görülmüştür. Bu rahatsızlıkta kemik dokusunun bir kısmı, 
yeterli düzeyde kan gitmediği için kem ikteki azalma nedeniyle ölür. Bu tablo özellikle 
ileri HIV hastalığı olan ve/veya uzun süre kombinasyon antiretroviral tedavisi (KART) gören hastalarda bildirilmekle birlikte nedeninin çok faktörlü (eş zamanlı olarak “kortikosteroid” adı verilen anti -enflamatuvar (iltihap önleyici) ilaçların kullanımı, alkol 
tüketimi, bağışıklık sisteminin çok zayıf olması, aşırı kilo) olduğu düşünülmektedir ve belirtileri arasında eklem ağrısı/acısı, eklem sertliği ya da hareket güçlüğü bulunmaktadır. 
 
Bu durumlardan herha ngi biri sizin için geçerliyse doktorunuzla görüşünüz. İlacınızı 
kullanırken kan testleri de dahil olmak üzere ek kontrollere ihtiyacınız olabilir. Daha fazla bilgi 
için bu kullanma talimatının 4. bölümüne bakınız.  
Önemli belirtiler açısından dikkatli olun uz: 
HIV enfeksiyonu için ilaç kullanan bazı hastalarda ciddi olabilen bazı durumlar gelişebilir. RETROVİR kullanırken dikkatli olmanızı gerektiren önemli bulgu ve belirtileri bilmeniz gerekir. Bu kullanma talimatının 4. Bölümündeki bilgileri okuyunuz ve bu bilgi ve önerilerle ilgili 
herhangi bir sorunuz varsa doktorunuzla görüşünüz.  
3  Düzenli kan testlerine ihtiyacınız olacaktır:  
RETROVİR kullandığınız süre boyunca yan etkilerin kontrolü için doktorunuz düzenli kan 
testleri ayarlayacaktır. Bu yan etkiler le ilgili bu kullanma talimatının 4. bölümünde daha fazla 
bilgi bulunmaktadır. 
 
Doktorunuzla düzenli olarak iletişim halinde kalınız:  
RETROVİR durumunuzun kontrolüne yardım eder, ancak HIV enfeksiyonunuzu tamamen 
iyileştirmez. Hastalığınızın kötüleşmesini durdurmak için RETROVİR’i her gün kullanmaya 
devam etmeniz gerekir. HIV enfeksiyonu ile bağlantılı başka enfeksiyonlar ve hastalıklar da 
geliştirebilirsiniz.  
 
Doktorunuzla iletişim halinde kalınız ve doktorunuzun tavsiyesi olmadan RETROVİR 
kullanmayı bırak mayınız. 
 Başkalarının korunması:  
HIV enfeksiyonu, bu enfeksiyonu taşıyan biri ile cinsel temas yoluyla veya enfekte kanın nakli (örneğin, aynı enjeksiyon iğnesinin kullanılması) ile bulaşır. Risk etkin antiretroviral tedaviyle azaltılsa da bu ilacı kullanırken bile başkalarına HIV enfeksiyonu bulaştırabilirsiniz. Başka 
insanlara HIV enfeksiyonu bulaştırmayı önlemek için gerekli önlemler konusunda doktorunuzla görüşünüz.  
 
RETROVİR flakonları lateks içerir:  
RETROVİR flakonların lastik tıpaları lateks içerir. Eğer latekse karşı alerjiniz (aşırı duyarlılığınız) varsa doktorunuzu bilgilendiriniz. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
RETROVİR’in yiyecek ve içecek ile kullanılması  
Geçerli  değildir. 
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer   hamileyseniz,   hamile   kalırsanız   veya  hamile kalmayı planlıyorsanız RETROVİR 
kullanımının riskleri ve yararları konusunda doktorunuzla  görüşünüz.  
 
Eğer HIV pozitif bir hamile iseniz ve RETROVİR kullanıyorsanız, henüz doğmamış bebeğinize 
HIV enfeksiyonu geçirme olasılığınız düşüktür. 
 
RETROVİR ve benzer ilaçlar doğmamış bebeklerde yan etkilere neden olabilir. Hamileliğiniz sırasında RETROVİR kullandıysanız, be beğinizin gelişimini takip etmek için doktorunuz kan 
testleri ve diğer tanı testleri yapılmasını talep edebilir. RETROVİR benzeri ilaçları (NRTI) hamileliği süresince kullanan kadınların çocuklarında HIV’e karşı korumanın sağladığı fayda yan etki risklerin den daha önemli olmuştur.  
 
RETROVİR’i doktor tavsiyesi olmadıkça kullanmayınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
4 danışınız. 
Emzirme 
İlacı kullanmadan önce doktorunuza vey a eczacınıza danışınız. 
Emzir ilen bebeklerde hem HIV ile yaşayan kadınların anne sütü yoluyla HIV bulaşma 
potansiyeli hem de advers reaksiyon potansiyeli nedeniyle, kadınlar RETROVIR alıyorlarsa 
emzirmemelidir. 
RETROVİR’deki bileşenlerin küçük bir miktarı da anne sütüne geçebilir. Eğer  emziriyorsanız 
veya emzirmeyi düşünüyorsanız bu durumu bir an önce doktorunuzla görüşünüz.  
Araç ve makine kullanımı  
RETROVİR sizde sersemlik yapabilir ve dikkatinizi azaltacak başka yan etkileri olabilir. 
Kendinizi iyi hissetmiyorsanız araç veya makine k ullanmayınız.  
RETROVİR’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
Diğer ilaçlar ile birlikte kullanımı  
Bitkisel ilaçlar veya reçetesiz olarak satın  aldığınız ilaçlar da dahil olmak üzere, başka herhang i 
bir ilaç kullanıyorsanız veya son zamanlarda kullandıysanız doktorunuza veya eczacınıza 
bilgi veriniz.  
Aşağıdaki ilaçları RETROVİR ile birlikte kullanmayını z: 
•Stavudin (HIV enfeksiyonunun tedavisinde kullanılır.)
•Gansiklovir enjeksiyonu veya ribavirin (viral enfeksiyon tedavisinde kullanılır.)
•Rifampisin (bir antibiyotik )
Bazı ilaçlar sizde yan etki görülme olasılığını artırabilir veya yan etkileri daha da 
kötüleştirebilir. Bu ilaçlar aşağıdakileri içerir:  
•Sodyum valproat ( sara nöbeti tedavisinde kullanılır.)
•Asiklovir, gansiklovir ya da interferon (virüs enfeksiyonları tedavisinde kullanılır.)
•Pirimetamin (sıtma ve diğer parazitik enfeksiyonların tedavis inde kullanılır.)
•Dapson ( zatürre ve deri enfeksiyonları tedavisinde kullanılır.)
•Flukonazol ya da flusitozin (kandida gibi mantar enfeksiyonları tedavisinde
kullanılır.)
•Pentamidin ya da atovakuon ( PCP gibi parazit enfeksiyonlarının tedavisinde  kullanılır .)
•Amfoterisin ya da kotrimoksazol ( mantar ve bakteri enfeksiyonları tedavisinde
kullanılır.)
•Probenesid (gut hastalığı ve benzeri durumların tedavisinde kullanılır ve daha etkili
yapabilmek için bazı antibiyotiklerle birlikte  verilir.)
•Metadon (eroin bağımlılığı tedavisinde kullanılır.)
•Vinkristin, vinblastin ya da doksorubisin (kanser tedavisinde kullanılır.)
Bu ilaçlardan herhangi birini kullanıyorsanız doktorunuza söyleyiniz.  
Aşağıdaki ilaç RETROVİR ile etkileşim gösterir:  
5  • Fenitoin (sara nöbe ti tedavisinde  kullanılır.)  
 
Eğer fenitoin kullanıyorsanız doktorunuzu bilgilendiriniz. Siz RETROVİR kullanırken 
doktorunuz sizi takip etmek isteyebilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz.  
 
3. RETROVİR nasıl  kullanılır?  
• Uygun kullanım ve doz/uygulama sıklığı için talimatlar: 
Yetişkinler ve 12 yaş üstü ergenlerde  kullanım:  
Alınacak RETROVİR dozu vücut ağırlığına bağlıdır. Tavsiye edilen doz her 4 saatte bir 1 veya 2 
mg zidovudin/kg’dır. 
 
Doktorunuz, hastalığınıza bağlı olarak ilacınızın dozunu belirleyecek ve size uygulayacaktır.  
 
• Uygulama yolu ve  metodu:  
 
Doktorunuz bu ilacı size damar içine uygulama (infüzyon) ş eklinde verecektir. İlacınız 
kullanımdan önce seyreltilir ve 1 saatten uzun bir süre ile yavaşça verilir. İlacınız, siz veya 
çocuğunuz RETROVİR’i ağız yoluyla kullanamadığında genellikle yalnızca kısa zaman (2 haftaya kadar) için verilir.  
 
RETROVİR kas içine enjekte edilmemelidir.  
• Değişik yaş grupları: 
Çocuklarda  kullanımı:  
Doktorunuz, çocuğunuz için uygun olan dozu çocuğunuzun ölçüsüne göre ayarlayacaktır.  
 
3 ay ile 12 yaş arasındaki çocuklarda kullanım:  
Tavsiye edilen doz 6 saatte bir 80- 160 mg/m2’dir. 
 
3 aylıktan küçük çocuklarda kullanım:  
Bu yaş grubunda kullanımı ile ilgili veriler sınırlıdır. Doktorunuzun talimatlarına uyunuz.  
 
Yaşlılarda kullanımı:  
İleri yaştaki hastalarda böbrek fonksiyonları azalır ve kan değerleri değişir, bu nedenle dikkat li 
kullanılmalıdır. Doktorunuzun talimatlarına uyunuz.  
• Özel kullanım  durumları:  
 
Böbrek yetmezliğinde kullanım:  
Şiddetli böbrek rahatsızlığınız varsa, böbreklerinizin ne kadar iyi çalıştığına bağlı olarak, size daha düşük dozda RETROVİR verilebilir. Doktorunuzun talimatlarına uyunuz. 
 
6  Karaciğer yetmezliğinde kullanım:  
Şiddetli karaciğer rahatsızlığınız varsa, karaciğerinizin ne kadar iyi çalıştığına bağlı olarak, size 
daha düşük dozda RETROVİR verilebilir. Doktorunuzun talimatlarına uyunuz. 
 
Kan değerleri ile ilgili yan etkilerin görüldüğü hastalarda kullanım:  
Doktorunuz kan değerlerinizin durumuna göre ilacın kullanımını azaltmanızı veya tamamen kesmenizi isteyebilir.  
 
Gebelik, doğum ve yenidoğan bebeklerde kullanım:  
Hamileliğinizin ilk 14 haftas ı boyunca RETROVİR’i normalde kullanmamalısınız. 
Hamileliğinizin 14. haftasından sonra doğuma kadar geçen sürede RETROVİR’in diğer formlarını kullanabilirsiniz. Doğum süresince ve doğumda, bebeğinizin göbek kordonu kesilene kadar doktorunuz size RETROVİR’i  enjeksiyon yolu ile verebilir. HIV ile enfekte olmasının 
önlenmesine yardımcı olması için yenidoğan bebeğinize de RETROVİR  verilebilir.  
 
RETROVİR’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşun uz. 
 
Kullanmanız gerekenden daha fazla RETROVİR kullandıysanız:  
RETROVİR’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
RETROVİR’i kullanmayı unutursanız:  
RETROVİR genellikle hastaneye yatan kişilerde kullanılır.  Bu nedenle RETROVİR’in 
kullanımının unutulması mümkün değildir. 
 
RETROVİR ile tedavi sonlandırıldığındaki oluşabilecek etkiler:  
RETROVİR tedavisi yavaş yavaş azaltılmalı ve doktor gözetimi olmadan aniden kesilmemelidir. 
 
4. Olası yan etkiler  nelerdir?  
 
Tüm ilaçlar gibi RETROVİR’in içeriğinde bulunan maddelere duyarlı olan kişilerde yan etkiler olabilir.  
HIV tedavisi süresince kiloda ve kan şekerinin ve lipitlerinin (beslenmenizde yer alan yağ türleri ve yağ asitleri bileşimi) seviyelerinde artış olabilir. Bu durum kısmen sağlığınızın ve yaşam biçiminizin düzelmesi ve kan lipitleri ile ilgili olarak bazen HIV ilaçlarının kendileri ile bağlantılı olabilir. Doktorunuz bu değişiklikler için test yapacaktır.  
 
RETROVİR tedavisi sıklıkla bacaklarda, k ollarda ve yüzde yağ kaybına yol açar (lipoatrofi). 
Vücut yağındaki bu kaybın RETROVİR tedavisinin sonlandırılmasından sonra tamamen geriye döndürülebilir olmadığı gösterilmiştir. Doktorunuz sizi lipoatrofi bulguları açısından takip  
etmelidir. Bacaklarınız da, kollarınızda ve yüzünüzde herhangi bir yağ kaybı fark ederseniz 
doktorunuza söyleyiniz. Bu bulgular ortaya çıktığında RETROVİR tedavisi durdurulmalı ve HIV tedaviniz değiştirilmelidir.  
 
Tüm ilaçlar gibi bu ilaç da yan etkilere yol açabilir ama bu yan etkiler herkeste görülmez. Bazı yan etkiler kan testlerinde ortaya çıkar ve RETROVİR tedavisine başlandıktan sonra 4 ila 6 haftaya dek belirgin olmayabilir. Eğer bu yan etkilerden herhangi biri sizde görülürse ve bunlar şiddetliyse doktorunuz RETROVİR kulla nmayı bırakmanızı isteyebilir.  
7  Aşağıda belirtilen etkilere ek olarak HIV için kombinasyon tedavisi sırasında başka 
rahatsızlıklar da gelişebilir. “HIV için kombinasyon tedavisinin diğer olası yan etkileri” 
başlığındaki bilgileri okumanız önemlidir. 
 
Yan et kiler aşağıdaki kategorilerde gösterildiği şekilde sınıflandırılmıştır: 
Çok yaygın:  10 hastanın en az 1’inde  görülebilir. 
Yaygın:  10 hastanın 1’inden az, fakat 100 hastanın 1’inden fazla görülebilir. 
Yaygın olmayan:  100 hastanın 1’inden az, 1.000 hastanın 1’inden fazla  görülebilir.  
Seyrek:  1.000 hastanın 1’inden az, fakat 10.000 hastanın 1’inden fazla görülebilir. 
Çok seyrek:  10.000 hastanın 1’inden az  görülebilir.  
Bilinmiyor:  Eldeki verilerden hareketle tahmin edilemiyor.  
 
Çok yaygın:  
• Baş ağrısı  
• Hasta hissetme  (bulantı)  
 
Yaygın:  
• Hasta olma  (kusma)  
• İshal  
• Karın  ağrıları  
• Sersemlik hali 
• Genellikle kötü hissetme  (bitkinlik)  
• Kas ağrıları  
 
Kan testlerinizde ortaya çıkabilecek yaygın yan etkiler:  
• Düşük kırmızı kan hücresi sayısı (anemi) veya düşük beyaz kan hücresi sayısı (nötropeni 
veya  lökopeni)  
• Karaciğerde üretilen bazı enzimlerin düzeyinde artış  
• Karaciğerde üretilen bir madde olan bilirubinin kandaki miktarında artış. Bu durum 
cildinizin sarı görünmesine yol  açabilir.  
 
Yaygın olmayan:  
• Deri döküntüsü (kızarmış, kabarmış veya kaşınan deri)  
• Nefes  darlığı 
• Ateş (yüksek sıcaklık)  
• Genel ağrı ve  acı 
• Gaz (mide gazı)  
• Güçsüzlük  
• Kas liflerinin hastalığına bağlı olan ve çoğu zaman kaslarda güçsüzlük, incelme, bazen 
ağrı ya da krampların görüldüğü bir dur um (miyopati)  
 
Kan testlerinizde ortaya çıkabilecek yaygın olmayan yan etkiler:  
• Kan pıhtılaşmasında görev alan hücrelerin sayısında azalma (trombositopeni) veya tüm 
kan hücreleri tiplerinin sayısında azalma  (pansitopeni)  
 
Seyrek  
• Sarılık, büyümüş karaciğer veya yağlı karaciğer gibi karaciğer  bozuklukları  
8  • Laktik asidoz (kanda aşırı laktik asit) (“HIV için kombinasyon tedavisinin diğer olası yan 
etkileri” başlığına  bakınız.)  
• Pankreas enflamasyonu  (iltihaplanması)  
• Göğüs ağrısı; kalp kası  hastalığı 
• Nöbet (konvülsiyonlar)  
• Depresyon veya kaygı; uyuyamama (insomnia); konsantre olamama; uyuşuk hissetme  
• Hazımsızlık; iştah kaybı; tat bozukluğu 
• Tırnakların, derinin ve ağız içindeki derinin renginde  değişiklikler  
• Grip benzeri his – titreme, terleme ve  öksürük  
• Ciltte hissedilen ve belirgin uzun süreli etkisi olmayan karıncalanma, uyuşma, iğnelenme, 
yanma hissi (parestezi)  
• Daha sık idrara  çıkma  
• Erkeklerde meme büyümesi  
• Deride plaklar halinde kırmızı döküntü (ürtiker  (kurdeşen))  
• Uykusuzluk 
• Zayıf bir uyaran ile kolaylıkla bitebilen uyku hali 
• Zihinsel aktivite  kaybı  
• Fizyolojik veya psikolojik nedenlere bağlı iştah kaybı  (anoreksi)  
 
Kan testlerinizde ortaya çıkabilecek seyrek bir yan etki:  
• Bir kırmızı kan hücresi türünün sayısında azalma (saf kırmızı hüc re aplazisi)  
 
Çok seyrek:  
Kan testlerinizde ortaya çıkabilecek çok seyrek bir yan etki:  
• Kemik iliğinin yeni kan hücreleri üretememesi (aplastik anemi)  
 
Eğer sizde herhangi bir yan etki görülürse doktorunuzla veya eczacınızla görüşünüz. Bu yan 
etkiler bu kullanma talimatında listelenmeyen yan etkileri de içermektedir.  
 
HIV için kombinasyon tedavisinin diğer olası yan etkileri  
HIV tedavisi sırasında başka rahatsızlıklar da ortaya çıkabilir.  
 
Eski enfeksiyonlar alevlenebilir:  
İlerlemiş HIV enfeksiyonu (AIDS) olan hastaların bağışıklık sistemi zayıftır ve ciddi 
enfeksiyonlar (fırsatçı enfeksiyonlar) geliştirme olasılıkları daha fazladır. Bu hastalar tedaviye  
başladığında eski, gizli enfeksiyonların alevlendiğini, iltihaplanma işaret ve belirt ilerine neden 
olduğunu görebilir. Bu belirtilere olasılıkla vücudun bağışıklık sisteminin güçlenmesi ve böylelikle vücudun bu enfeksiyonlarla mücadele etmeye başlaması yol açmaktadır.  
 
Fırsatçı enfeksiyonlara ek olarak, HIV enfeksiyonunuzun tedavisi için i laç kullanmaya 
başladığınızda otoimmün hastalıklar (bağışıklık sisteminizin vücudunuzdaki sağlıklı hücrelere saldırması) da ortaya çıkabilir. Otoimmün hastalıklar tedavi başladıktan aylar sonra ortaya çıkabilmektedir. Kas güçsüzlüğü, el ve ayaklarda başlayarak gövdeye doğru ilerleyen güçsüzlük, çarpıntı (palpitasyon), titreme (tremor) veya hiperaktivite gibi belirtiler veya enfeksiyon belirtileri fark ederseniz gerekli tedaviyi alabilmek için derhal doktorunuzu bilgilendiriniz. 
 
Eğer RETROVİR kullanırken enfeksiyon belirtilerinden herhangi birini yaşarsanız derhal 
9  doktorunuza söyleyiniz. Doktorunuzun tavsiyesi olmadan enfeksiyon için başka ilaçlar 
kullanmayınız. 
 
Laktik asidoz seyrek ancak ciddi bir yan etkidir:  
RETROVİR kullanan bazı kişilerde, karaciğer büyümesinin eşlik ettiği “laktik asidoz” olarak 
adlandırılan bir rahatsızlık gelişmektedir. Laktik asidoza vücutta laktik asit birikimi neden olur. Laktik asidoz seyrek görülür, ancak görüldüğünde genellikle tedavinin birkaç ayından sonra gelişir. Laktik asidoz, iç organlarda yetmezliğe neden olarak yaşamı tehdit edici nitelik gösterebilir.  
 
Laktik asidozun obez (aşırı kilolu) kişilerde (özellikle kadınlarda) veya karaciğer hastalarında gelişme olasılığı daha yüksektir. 
 
Laktik asidoz bulguları şunları içerir : 
• Derin, hızlı, güç  solunum  
• Sersemlik  hali 
• Uzuvlarda güçsüzlük veya  uyuşma  
• İştah kaybı, kilo kaybı  
• Hasta hissetme (bulantı), hasta olma (kusma)  
• Mide ağrısı  
 
Tedaviniz sırasında doktorunuz sizi laktik asidoz bulguları açısından takip edecektir. Yukarıda listelenen belirtilerden herhangi birini ya da sizi endişelendiren başka bir belirti yaşarsanız mümkün olan en kısa zamanda doktorunuzla görüşünüz.  
 
Kemiklerinizle ilgili sorunlar yaşayabilirsiniz:  
HIV için kombinasyon tedavisi alan bazı hastalarda “osteonekroz” adı verilen bir durum 
oluşabilir. Bu durumda kemiklere olan kan akımı azaldığından kemik dokusunun bazı kısımları 
ölmektedir.  
 
Aşağıdaki durum larda osteonekroz oluşma olasılığı daha yüksektir:  
• Uzun zamandır kombinasyon tedavisi  kullanıyorsanız,  
• “Kortikosteroid” adı verilen anti -enflamatuvar (iltihap önleyici) ilaçları kullanıyorsanız,  
• Alkol alıyorsanız,  
• Bağışıklık sisteminiz çok zayıfsa,  
• Aşırı  kiloluysanız. 
 
Osteonekroz bulguları aşağıdakileri içerir:  
• Eklemlerde sertleşme 
• Ağrı ve acı (özellikle kalça, diz veya omuzda)  
• Hareket  güçlüğü  
Eğer bu belirtilerden herhangi birini yaşarsanız doktorunuza söyleyiniz. 
Kan testlerinizde ortaya çıkabilecek diğer etkiler:  
• HIV  için kombinasyon  tedavisi  kandaki  laktik  asit seviyesinde artışa  da yol açabilir  
ve bu durum nadiren laktik asidoza neden olabilir. Bu etki, RETROVİR kullandığınız 
sürece yaptıracağınız kan testlerinde ortaya çıkabilir.  
10   
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, ec zacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. RETROVİR’in  saklanması  
 
RETROVİR’i çocukların göremeyeceği ve erişemeyeceği yerlerde ve ambalajında saklayınız. 
 
RETROVİR, 30 °C’nin altındaki oda sıcaklığında ve kuru bir yerde saklanmalıdır ve ışıktan korunmalıdır. RETROVİR, dondurulmamalıdır. 
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra RETROVİR’i kullanmayınız . 
Bu tarihte ilk iki rakam ayı, son dört rakam yılı gösterir. 
 
Son kullanma tarihi geçmiş veya kullanılmayan ilaçları çöpe atmayınız! Çevre,Şehircilik ve İklim Değişikliği Bakanlığı’nca belirlenen toplama sistemine veriniz.  
 
Ruhsat sahibi:  
GlaxoSmithKline İlaçları San. ve Tic. A.Ş. Büyükdere Cad. No: 173, 1. Levent Plaza B Blok 34394 1.Levent/İstanbul  
Üretim yeri:  
Glaxo Operations UK Ltd., Barnard Castle, County Durham, İngiltere  
 
Bu kullanma talimatı ../../. ... tarihinde  onaylanmıştır.  
11  YALNIZCA DOZ VE UYGULAMA BİLGİSİ  
İlave bilgi için Kısa Ürün Bilgisine bakınız.  Aşağıdaki bilgiler yalnızca tıp veya sağlık meslek mensupları içindir:  
 
RETROVİR 200 mg/20 ml IV infüzyonluk çözelti  
Zidovudin 
 
 
Farmasötik form  
İnfüzyon için enjektabl çözelti  
 
RETROVİR IV infüzyon; renksiz ile açık sarı renk arası, steril sulu çözelti şeklindedir. 
 
Pozoloji ve uygulama şekli  
RETROVİR IV infüzyonun gerekli dozu uygulama öncesi seyreltilmelidir (aşağıda “Kullanma 
ve uygulama talimatları” başlığına bakınız).  
 
Seyreltilmiş gerekli RETROVİR IV infüzyonu bir saatlik bir sürede  yavaş intravenöz infüzyon 
yoluyla uygulanmalıdır. 
 
RETROVİR IV in füzyon intramüsküler yoldan VERİLMEMELİDİR.  
 
 Erişkinler ve en az 30 kg üstü adolesanlarda doz:  
RETROVİR IV infüzyon dozu, dört saatte bir 1 veya 2 mg zidovudin/kg’dır; bu yaklaşık olarak 
dört saatte bir 1,5 veya 3 mg/kg oral zidovudin dozuna (70 kg bir ha sta için 600 veya 1200 
mg/gün) benzer plazma düzeyleri (EAA) sağlar. RETROVİR’in mevcut önerilen oral dozu günde iki kez 250 veya 300 mg’dır. Bu mevcut doz, bir çok ilaçlı tedavi rejiminin parçası olarak kullanılır.  
Hastalar RETROVİR IV infüzyonu sadece or al tedavi uygulanana kadar almalıdır. 
Hematolojik advers reaksiyon gösteren hastalar:  
Hemoglobin seviyesi veya nötrofil sayısı klinik olarak anlamlı seviyelere düşen hastalarda  
zidovudinin ikamesi düşünülmelidir. Anemi veya nötropeninin başka olası nedenleri hesaba 
katılmamalıdır. Alternatif tedavilerin olmadığı durumlarda RETROVİR’in dozunun azaltılması veya kesilmesi düşünülmelidir. 
 
Maternal -fötal geçişin önlenmesinde doz:  
Aşağıdaki RETROVİR doz rejimlerinin etkili olduğu gösterilmiştir.  
 
ACTG 076 çalışması: Doğum başlayıncaya kadar hamilelere (gestasyonun 14. haftasından sonra) 
önerilen oral doz 500 mg/gün’dür (günde 5 kez 100 mg). Doğum süresince ve doğum anında RETROVİR intravenöz olarak bir saatin üzerinde 2 mg/kg dozunda verilmeli ve bunu takiben göbek kordonu klempleninceye kadar 1 mg/kg/saat dozunda sürekli infüzyonla uygulanmalıdır. 
 
Yenidoğan bebeğe doğumdan sonra 12 saat içinde RETROVİR başlanarak 6 saatte bir oral yolla 0,2 mL/kg (2 mg/kg) dozunda uygulanmalı ve 6 haftalık oluncaya kadar devam edilmelidir. 
12  Gereken şurubun hacminin küçük olması nedeniyle yenidoğanlar için dozlar hesaplanırken 
dikkatli olunmalıdır. Dozlama hassasiyetini kolaylaştırmak ve infantlarda doğru dozu 
uygulayabilmek için 0,1 mL  derecelemeli uygun ölçüde enjektör kullanımı sağlanmalıdır. 
 
Oral yolla ilaç alamayan bebeklere RETROVİR intravenöz olarak 6 saatte bir 30 dakikadan uzun 
süreli infüzyonlarla 1,5 mg/kg dozunda verilmelidir. 
 
Planlı sezaryen durumunda infüzyon, operasyonda n 4 saat önce başlatılmalıdır. Yalancı doğum 
durumunda ise RETROVİR infüzyonu durdurulmalı ve RETROVİR’in diğer formülasyonları 
kullanılmalıdır. Bu uygulama Thailand- Centers for Disease Control (CDC) çalışmasında yapılmış 
ve etkili olduğu gösterilmiştir.  
 
Thailand- Centers for Disease Control (CDC) çalışması : Hamilelerde önerilen, gestasyonun 36. 
haftasından itibaren doğum başlayıncaya kadar günde 2 kez oral yolla 300 mg ve doğumun 
başlamasından sonununa kadar her 3 saatte bir oral yolla 300 mg RETROVİR uygulanmasıdır.  
 
Pediyatrik popülasyonda doz:  
3 ay- 12 yaş:  
Retrovir IV infüzyonun çocuklarda kullanımı konusundaki veriler sınırlıdır. Altı saatte bir 80- 160 
mg/m2 arası intravenöz dozlar (320 -640 mg/m2/gün) uygulanmıştır. Her altı saatte bir 120 mg/m2 
dozunu takiben görülen maruziyet yaklaşık olarak her altı saatte bir 180 mg/m2 oral dozuna 
karşılık gelmektedir. Günde 360- 480 mg/m2 oral RETROVİR dozu yaklaşık olarak günde 240 - 
320 mg/m2 intravenöz doza karşılık gelmektedir.  
 
3 aydan küçük:  
Sınırlı bilgiler spesifik doz önerisi için yeterli değildir. 
 
Geriyatrik popülasyonda doz:  
65 yaşın üzerindeki hastalarda zidovudin farmakokinetiği çalışılmamıştır ve buna dair bir bilgi 
bulunmamaktadır. Yaşlı hastalarda böbrek işlevlerinin azalması ve hematolojik para metrelerde 
değişiklikler gibi yaşa bağlı değişimler göz önünde bulundurularak, RETROVİR kullanımı öncesi ve kullanım süresince bu hastaların uygun şekilde izlenmesi önerilir.  
 
 Böbrek yetmezliğinde doz:  
Şiddetli böbrek yetmezliği (kreatinin klirensi <10 mL /dk) olan hastalarda önerilen intravenöz doz 
günde 3- 4 kez 1 mg/kg’dır. Bu doz; söz konusu hasta grubu için önerilen, %60 -70 oral 
biyoyararlanıma olanak tanıyan 300- 400 mg oral günlük doza eşdeğerdir. Hematolojik 
parametreler ve klinik cevap sonraki doz ay arlamalarına olan gereksinimi etkileyebilir. 
Hemodiyaliz ve periton diyalizi, zidovudin eliminasyonunda anlamlı bir etkiye sahip değildir; 
fakat glukuronid metabolitinin eliminasyonu artar. 
 
 Karaciğer yetmezliğinde doz:  
Siroz hastalarıyla ilgili veriler, karaciğer işlev bozukluğu olan hastalarda glukuronidasyonun 
azalmasından dolayı zidovudin birikimi olabileceğini göstermektedir. Doz azaltmaları gerekebilir 
ama orta ila şiddetli karaciğer hastalığı bulunan hastalardaki zidovudin maruziyetlerindeki büyük değişkenlik nedeniyle özel doz önerileri yapılamamaktadır. Plazma zidovudin düzeylerinin takibi mümkün değilse, hekimlerin hematolojik advers reaksiyonların (anemi, lökopeni, nötropeni)  
13  gelişimi gibi intolerans bulgularını takip etmesi ve uygun şekilde doz azaltımı yapması ve/veya 
dozlar arasındaki süreyi artırması gerekecektir.  
 
Doz aşımı  
Belirtiler ve bulgular:  
Zidovudinin aşırı dozunun akut alınmasını takiben istenmeyen etkiler olarak listelenenler dışında 
başka özel bir semptom veya bulgu tanımlanmamıştır.  
 
Tedavi:  
Hastalar toksisite belirtileri açısından yakından izlenmeli ve gerekli destekleyici tedavi uygulanmalıdır. 
 
Hemodiyaliz ve periton diyalizinin zidovudinin atılımı üzerinde göründüğü kadarıyla sınırlı bir 
etkisi vardır, faka t diyaliz glukuronid metabolitinin eliminasyonunu hızlandırır. 
 
Raf ömrü ve saklamaya yönelik özel uyarılar  
36 ay. 
 
30 °C'nin altındaki oda sıcaklığında ve kuru bir yerde saklanmalıdır. Işıktan korunmalıdır. 
Dondurulmamalıdır. Kullanma ve uygulama talimatl arı 
Seyreltme:  
RETROVİR IV infüzyon uygulanmadan önce seyreltilmelidir . 
 
RETROVİR IV infüzyon hiçbir antimikrobiyal koruyucu içermediğinden, seyreltme işlemi 
özellikle ilaç verilmeden hemen önce tamamen aseptik koşullarda yapılmalı ve flakonda kalan kullanılmamış ilaç atılmalıdır.  
 
Gereken RETROVİR IV infüzyon dozu, 2 mg/mL veya 4 mg/mL son zidovudin konsantrasyonu verecek şekilde Glukoz İntravenöz İnfüzyon %5 w/v (hacimde ağırlıkça yüzde) çözeltisine ilave edilmeli ve karıştırılmalıdır. Bu dilüsyonla r kimyasal ve fiziksel olarak hem 5 °C hem de 25  
°C’de 48 saate kadar dayanıklıdır. 
 
Üründe, seyreltmeden önce veya sonra veya infüzyon sırasında gözle görünür bir bulanıklık fark edildiği takdirde preparat atılmalıdır.  
