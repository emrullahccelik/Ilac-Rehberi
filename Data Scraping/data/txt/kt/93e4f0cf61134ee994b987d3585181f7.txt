1 KULLANMA TALİMATI  
 
ROZLYTREK  100 mg sert kapsül  
Ağızdan alınır.  
 
• Etkin madde: Bir kapsül, 100 mg entrektinib  içerir.   
• Yardımcı maddeler:  Toz: Susuz laktoz  (inek sütünden elde edilmiş) , tartarik asit,  
hipromelloz,  mikrokristalin selüloz , krospovidon , koloidal silikon dioksit, magnezyum 
stearat . Kapsül kılıfı:  Hipromelloz , titanyum dioksit  (E171) , sarı demir oksidi (E172) Baskı 
mürekkebi:  Şellak  (coccid böceğinden elde edilmiş) , propilen glikol , güçlü amonyak 
çözeltisi , FD&C mavi #2 alüminyum lak  (E132)  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna baka bilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eger ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu kullanma talimatında : 
 
1. ROZLYTREK  nedir ve ne için kullanılır?  
2. ROZLYTREK ’i kullanmadan önce dikkat edilmesi gerekenler  
3. ROZLYTREK  nasıl kullanılır?  
4. Olası yan etkiler neledir ?  
5. ROZLYTREK ’in saklanması  
 
Başlıkları yer almaktadır.  
 
1. ROZLYTREK  nedir ve ne için kullanılır?  
 
ROZLYTREK , entrektinib  etkin maddesini içeren bir kanser ilacıdır.  Sert kapsül, gövde 
üzerinde mavi ENT  100 baskısı bulunan sarı opak gövde ve kapaklı, 2 parçalı, boyut 2 (18 mm 
boy) kapsüldür.  ROZLYTREK’in üretiminde kullanılan Laktoz monohidrat yardımcı maddesi 
inek sütünden, sağlıklı hayvanlardan insan tüketimine yönelik olarak toplanan süt ile aynı 
koşullarda elde edilmiştir. Kapsül baskı mürekkebi içerisindeki şellak, coccid böceğinin salgı  
maddesinden elde edilmektedir.  
 
ROZLYTREK  aşağıdaki iki durumdan birinin tedavisi için kullanılır:  
• NTRK  (Nörotropik Tirozin  Reseptör Kinaz)  genindeki  değişikliğe  bağlı olarak  vücudunun 
çeşitli bölgelerinde solid  tümör ü (kanser ) olan yetişkinler ve 12 ve üzeri  çocuklarda veya,  
• ROS1 genindeki bir değişikliğe bağlı olarak oluşan ‘küçük hücreli  dışı akciğer kanseri’ 
(KHDAK ) adı verilen bir tip akciğer kanseri olan yetişkinler de. 
2  
NTRK  (Nötrofin Reseptör Kinaz) pozitif solid tümör kanser  
ROZLYTREK  12 yaş ve üzeri  hastalarda aşağıdaki durumlarda kullanılır:  
• kanser ‘NTRK füzyon -pozitif’ olduğunda; bunun anlamı, kanser hücrelerinizin, ‘NTRK’ 
adı verilen genlerde kusurları olduğudur.  
• daha önce en az bir farklı  ilaçla  tedavi edildiğiniz halde hastalık tekrar ortaya çıktıysa  
• kanseriniz bulunduğu organda ilerlemişse veya vücudunuzun diğer kısımlarına yayılmışsa 
(metastatik)  
 
Küçük hücrel i dışı akciğer kanseri (KHDAK ) 
Eğer akciğer kanseriniz aşağıdaki özelliklerdeyse kullanılır:  
• ‘ROS1 -pozitif’ olduğunda; bunun anlamı, kanser hücrelerinizin ‘ROS1’ adı verilen 
genlerde kusurları olduğudur.  
• kanseriniz ilerlemişse veya v ücudunuzun diğer kısımlarına yayıl mışsa  (metastatik)  
• daha önce başka bir ‘ROS1 inhibitörü’ (ROZLYTREK gibi, kusurlu ‘ROS1’ genlerinin 
etkisini durduran ilaçlar) ile tedavi edilmediyseniz.  
 
ROZLYTREK , kusur barındıran enzimlerin etkisini bloke ederek etki gösterir. Bu kusur, onları 
oluştu ran NTRK veya ROS1 genlerindeki bir değişiklik sebebiyle olur . Kusurlu enzimler 
kanser hücrelerinin büyümesini teşvik eder.  
 
ROZLYTREK  kanserin büyümesini yavaşlatabilir veya durdurabilir. Ayrıca kanserinizi n 
küçülmesine  de yardımcı olabilir.  
 
2. ROZLYTREK ’i kullanmadan önce dikkat edilmesi gerekenler  
 
ROZLYTREK ’i aşağıdaki durumlarda KULLANMAYINIZ  
Eğer, entrektinibe  veya ilacın içeriğinde bulunan ve bu Kullanma Talimatı’nın başında 
listelenen diğer maddelere karşı alerjiniz varsa.  
 
Emin değilseniz, ROZLYTREK  kullanmadan önce doktorunuzla, eczacınızla veya 
hemşirenizle konuşunuz.  
 
ROZLYTREK’i  aşağıdaki  durumlarda DİKKATLİ KULLANINIZ  
Aşağıdaki durumlarda, ROZLYTREK  kullanmadan önce  doktorunuz la, eczacınız la veya 
hemşirenizle konuşunuz :  
• Yakın zamanda hafıza kaybı, zihin  karışıklığı, halüsinasyonlar veya zihinsel durum 
değişiklikleri yaşadıysanız  
• Kemik kırığı geçmişiniz veya ‘osteoporoz’ veya ‘osteopeni’ adı verilen ve kemiklerinizin 
kırılma riskini artırabilecek durumlar mevcutsa  
• Kanınızdaki ürik asit düzeylerini düşürmek için ilaç kullanıyorsanız  
• Kalp yetmezliğiniz varsa (kalbinizin vücuda oksijen sağlamak için yeterince kan 
pompalayamaması durumudur) – belirtiler arasında öksürük, nefes darlığı ve bacaklarınızda 
veya kollarınızda şişme yer alabilir  
• Kalp rahatsızlığınız veya 'uzamış QTc aralığı' adı verilen kalp iletim probleminiz ya da 
geçmişte kalp rahatsızlığı veya 'uzamış QTc aralığı' öykünüz varsa – bu durumun varlığı 
‘elektro -kardiyogram’ (EKG) üzerinde veya kanınızdaki elektrolit (potasyum, mag nezyum, 
kalsiyum veya fosfor) düzeylerinin düşük olmasıyla anlaşılır  
•  ‘Galaktoz intoleransı’ ‘konjenital laktaz yetmezliği’ veya ‘glukoz -galaktoz 
malabsorpsiyonu’ adı verilen  kalıtsal bir sorununuz varsa  
 3 Emin değilseniz, ROZLYTREK  kullanmadan önce doktorunuzla, eczacınızla veya 
hemşirenizle konuşunuz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
ROZLYTREK ’in yiy ecek ve içecek ile kullanılması  
ROZLYTREK  ile tedaviniz sırasında greyfurt suyu içmeyiniz ya da greyfurt veya turunç 
(Seville orange) yemeyiniz. Bu k anınızdaki ilaç miktarını zararlı bir düzeye yükseltebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
• Hamileyseniz ROZLYTREK ’i kullanmayınız çünkü bebeğinize zarar verebilir.  
• İlaç kullanırken veya son dozunuzu aldıktan sonraki 5 hafta  içinde hamile kalırsanız, derhal 
doktorunuza bildiriniz.  
 
Kadınlar ve doğum kontrolü:  
Bu ilacı kullanırken hamile kalmamalısınız çünkü bebeğe zarar ve rebilir. Hamile kalabilecek 
durumdaysanız , tedavi sırasında ve tedaviyi bıraktıktan en az 5 hafta  sonra sına kadar  yüksek 
derecede etkili doğum kontrolü uygulamalı sınız.  
 
ROZLYTREK'in doğum kontrol ilaçlarının (haplar veya implante edilmiş hormonal 
kontraseptifler) etkisini azaltıp azaltmadığı bilinmemektedir. ROZLYTREK kullanırken ve 
tedaviyi bıraktıktan sonraki en az 5 hafta boyunca gebe kalmamak için bariyer yöntemi gibi  
(örn. prezervatif) ek bir güvenilir doğum kontrol yöntemi kullanmalısınız.  
 
Sizin ve partneriniz için doğru doğum kontrol yöntemleri hakkında doktorunuzla konuşunuz.  
 
Erkekler ve doğum kontrolü:  
Siz b u ilacı kullanırken kadın partneriniz hamile kalmamalıdır çünkü ilaç bebeğe zarar verebilir. 
Eğer kadın partneriniz hamile kalabilecek durumdaysa , tedavi sırasında ve tedaviyi bıraktıktan 
sonra en az 3 ay boyunca yüksek derecede etkili doğum kontrolü uygulamalı sınız. Sizin ve 
partneriniz için doğru doğum kontrol yöntemleri hakkında doktorunuzla konuşunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.   
 
Bu ilacı alırken emzirmeyiniz. Bunun nedeni, ROZLYTREK ’in anne sütüne geçip 
geçmeyeceğinin ve bu nedenle bebeğinize zarar verebilip veremeyeceğinin bilinmemesidir.  
 
Araç ve makine kullanımı   
ROZLYTREK , araç  veya  makine kullanım becerinizi etkileyebilir. ROZLYTREK ’i 
kullan ırken aşağıdaki etkiler gözlenebilir : 
• Bulanık görme  
• Sersemlik hissi  
• Bayılma (bilinç kaybı)  
• Yorgun hissetme  4 • Zihinsel olarak nasıl olduğunuzla ilgili değişiklikler, zihin karışıklığı hali veya gerçekte var 
olmayan şeyler görmek (halüsinasyonlar).  
 
Eğer bu etkiler gözlemlenirse , belirtilerin iz kaybolana kadar araç ve makine kullanmamalısınız. 
Araç veya makine kullanmanın sizin için uygun olup olmadığı konusunda doktorunuza veya 
eczacınıza danışınız.  
 
ROZLYTREK’ in iceriğinde bulunan bazı yardımcı maddeler hakkı nda ö nemli bilgiler  
ROZLYTREK  laktoz (bir tür şeker) içerir. Eğer doktorunuz tarafından bazı şekerleri tolere 
edemediğiniz veya sindirmediğiniz söylendiyse, bu ilacı kullanmadan önce doktorunuzla 
konuşunuz.  
 
Diğer ilaçlar ile birlikte kullanımı  
Başka ilaçlar alıyorsanız, yakın zamanda aldıysanız ya da alma olasılığınız varsa doktorunuza 
veya eczacınıza söyleyiniz . Reçetesiz temin edilen ilaçlar ve bitkisel ilaçlar da buna dahildir. 
Bunun sebebi, ROZLYTREK ’in bazı ilaçların etki sini etkileyebilmesidir. Ayrıca bazı  ilaçlar da 
ROZLYTREK ’in etki sini etkileyebilir.  
 
Özellikle aşağıdaki ilaçlardan herhangi birini alıyorsanız doktorunuza veya eczacınıza 
söyleyiniz:  
• Mantar enfeksiyonu için ilaçlar (anti -fungaller); ketokonazol, itrakonazol, vorikonazol, 
posakonazol gibi  
• AIDS  (Kazanılmış Bağışıklık Yetersizliği Sendromu) / HIV (insan immün yetmezlik 
virüsü)  enfeksiyonu tedavisinde kullanılan ilaçlar; ritonavir veya sakuinavir gibi  
• Sarı kantaron (St. John’s Wort) – depresyon için bitkisel bir ilaç  
• Sara nöbetleri ve krizleri önlemek için ilaçlar (anti -epileptikler); fenitoin, karbamazepin 
veya fenobarbital gibi  
• Tüberküloz için ilaçlar; rifampisin, rifabutin gibi  
• Solid kanserleri ve kan kanserini tedavi etmeye yönelik ilaçlar – topotekan, lapatinib, 
mitoksantron, apalutamid, metotreksat  
• Eklem iltihabı veya eklem otoimmün hastalığına (romatoid artrit) yönelik bir ilaç – 
metotreksat  
• Migren tipi baş ağrılarına yönelik bir ilaç – ergotamin  
• Şiddetli ağrının giderilmesine yönelik bir ilaç – fentanil  
• Akıl hastalığı (psikozlar) veya tourette sendromu olarak da adlandırılan istemsiz hareketlere 
ve seslere yönelik bir ilaç – pimozid  
• Düzensiz kalp atış hızına yönelik bir ilaç –kinidin  
• Kan pıhtılarının oluşumunu önleyen ilaçlar – varfarin, dabigatran eteksilat  
• Gastrik reflüye (mide yanması) yönelik ilaçlar - sisaprid, omeprazol  
• Kan kolesterolünü düşüren ilaçlar – atorvastatin, pravastatin, rosuvastatin  
• Vücudunuzun bağışıklık sistemini baskılayan veya vücudunuzun organ naklini 
reddetmesini önleyen ilaçlar – sirolimus, takrolimus, siklosporin,  
• Depresyona yönelik ilaçlar – paroksetin, fluvoksamin  
• Kan şekeri düzeylerini düşüren ilaçlar –repaglinid, tolbutamid  
• Yüksek tansiyona yönelik ilaçlar – bosentan, felodipin, nifedipin, verapamil  
 
Eğer reçeteli ya da reçetesiz herhangi bir ilacı, veya bitkisel ürünleri şu anda kullanıyorsanız 
veya son zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. ROZLYTREK  nasıl kullanılır?  5  
Bu ilacı her zaman tam olarak doktorunuzun veya eczacınızın size söylediği şekilde alınız. Eğer 
emin değilseniz doktorunuz veya eczacınızla teyit ediniz .  
 
Uygun kullanım ve doz/uygulama sıklığı icin talimatlar:  
Yetişkinler  
• Önerilen doz, günde bir kez 3 adet 200 mg’lık kapsüldür (toplam miktar 600 mg).  
• Kendinizi iyi hissetmezseniz doktorunuz bazen dozunuzu azaltabilir, tedaviyi kısa bir süre 
için durdurabilir veya tedaviyi tamamen kesebilir.  
 
Çocuklar  
• ROZLYTREK  12 yaş ve üzeri  çocuklarda kullanılır .  
• Doktorunuz kullanılacak doğru dozu hesaplayacaktır; doğru doz, çocuğun boyuna ve 
kilosuna bağlı olacaktır.  
 
Uygulama yolu ve metodu:  
ROZLYTREK ’i ağızdan, yemekle birlikte veya yemek haricinde  alabilirsiniz . Her kapsülü 
bütün olarak yutunuz. Kapsül içeriği oldukça acı tatta olduğundan k apsülleri açmayınız veya 
çözdürmeyiniz.  
 
Değişik yaş grupları:  
Çocuklarda kullanımı: ROZLYTREK’in 12 yaşından küçük çocularda etkililik ve  güvenliliği 
henüz bilinmemektedir.  
 
Yaşlılarda kullanımı: 65 yaş ve üzeri  hastalarda  doz ayarlamasına gerek yoktur.   
 
Özel kullanım durumları:  
Böbrek yetmezliği:  Hafif ve orta dereceli böbrek yetmezliği olan hastalarda d oz ayarlamasına 
gerek yoktur. ROZLYTREK’in güvenliliği ve etkililiği şiddetli böbrek yetmezliği olan 
hastalarda çalışılmamıştır.  
 
Karaciğer yetmezliği:  Hafif dereceli , orta dereceli veya şiddetli  karaciğer yetmezliği olan 
hastalarda doz ayarlamasına gerek yoktur. Şiddetli karaciğer yetmezliğiniz varsa, doktorunuz  
karaciğer fonksiyonlarınız ve yan etkiler açısından sizi dikkatli şekilde takip edecektir.  
 
ROZLYTREK  kullandıktan sonra kusarsanız  
ROZLYTREK ’in bir dozunu aldıktan hemen sonra kusarsanız, başka bir doz alınız . 
 
Kullanmanız gerekenden daha fazla ROZLYTREK kullanırsanız  
ROZLYTREK’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ROZLYTREK’i kullanmayı unutursanız .  
• Bir sonraki doza kadar 12 saatten fazla zaman varsa, hatırlar hatırlamaz unuttuğunuz dozu 
alınız.  
• Bir sonraki doza kadar 12 saatten az bir zaman varsa, unuttuğunuz dozu almayınız. Daha 
sonra bir sonraki dozu normal saatinde alınız.  
 
Unutulan dozları dengelemek için çift doz almayınız . 
 
ROZLYTREK  ile tedavi sonlandırıldığındaki oluşabilecek etkiler  6 Doktorunuzla konuşmadan bu ilacı kullanmayı  bırakmayınız. Doktorunuz sizin için reçete ettiği 
sürece ROZLYTREK ’i her gün almanız önemlidir.  
 
Bu ilacın kullanımı ile ilgili başka sorularınız varsa doktorunuza, eczacınıza veya hemşirenize 
danışınız.   
 
4. Olası yan etkiler  
 
Tüm ilaçlar gibi ROZLYTREK’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden herhangi birini farkederseniz, hemen doktorunuza bildiriniz veya size en 
yakın hastanenin a cil bölümüne başvurunuz : 
 
• Kalp sorunları (kalp yetmezliği) – belirtileri arasında öksürük, nefes darlığı ve bacak ve 
kollarınızda şişlik (sıvı tutulumu) yer alabilir.  
• Zihin karışıklığı hissi, duygu durumunda değişik likler, hafıza sorunları yaşama  veya 
gerçekte var olmayan şeyler görme  (halüsinasyonlar)  
• Sersemlik hissi veya baş dönmesi, kalbin düzensiz veya çok hızlı attığını hissetme; anorma l 
kalp ritmi belirtisi olabilir  
• Herhangi bir eklem ağrısı, kemik ağrısı, deformite veya hareket kabiliyetinizde değişiklik 
fark ederseniz ; bu bir kırık belirtisi olabilir  
• Kanınızdaki yüksek ürik asit düzeylerinden kaynaklanıyor olabileceğinden, böbrek 
problemleriniz veya eklem iltihabınız  varsa.  
 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer yan etkiler :  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1000 hastanın 1’inden fazla görülebilir.  
Seyrek: 1000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın :  
• Yorgun hissetme  
• Kabızlık  
• Tat alma duyusunda değişiklikler  
• Dengesiz hissetme veya sersemlik hali  
• Şişme  
• İshal  
• Mide bulantısı  
• Deriye dokununca normal olmayan kaşınma , karıncalanma veya yanma hissi  
• Yeterli kırmızı kan hücresi eksikliği (anemi)  
• Nefes darlığı  
• Kilo alma  
• Kan kreatinin düzeyinde artış (normal olarak böbrekler tarafından idrarla atılan bir madde)  7 • Kusma  
• Öksürük  
• Ateş 
• Kas ağrısı  
• Sırt ağrısı, boyun ağrısı, kas ve kemiklerde ağrı, kol ve bacaklarda ağrı dahil olmak üzere 
ağrı 
• Mide veya eklem ağrısı  
• Herhangi bir kemik ağrısı, hareket kabiliyetinde değişiklikler ya da bozukluklar  (kemik 
kırıkl arı) 
• Baş ağrısı  
• Düşük kan basıncı  
• Belirli karaciğer enzimlerinin kan düzeylerinde artış (AST/ALT)  
• Kollarınızda veya bacaklarınızda anormal, hoş olmayan his  
• Kas koordinasyon kaybı, yürürken dengesiz olma  
• Normal uyku düzeninde bozulma  
• Akciğer enfeksiyonu  
• İdrar yolu enfeksiyonu  
• Kas güçsüzlüğü  
• İştah azalması  
• Bulanık görme  
• Döküntü  
• Nötrofil adı verilen bir çeşit beyaz kan hücresi sayısında azalma  
• Karın ağrısı  
• Mesaneyi tam olarak boşaltmada güçlük çekme  
• Yutma güçlüğü  
 
Yaygın:  
• Duygu durum değişiklikleri  
• Su kaybı  
• Ciğerlerinizde sıvı birikmesi  
• Bayılma  
• Derinin güneş ışığına hassasiyetinin artması  
 
Yaygın olmayan:  
• Böbrekler, kalp ve karaciğer de dahil olmak üzere organlarda hasara neden olabilen tümör 
hücrelerinin hızlı parçalanmasının neden olduğu, kanınızdaki belirli kimyasallardaki 
değişiklikler  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güv enliliği 
hakkında daha fazla bilgi edinilmesine katkı sağlamış olacaksınız.  
 
 8 5.    ROZLYTREK ’in saklanması  
 
ROZLYTREK ’i çocukların göremeyeceği, erişemeyeceği yerlerde ve ambalajında saklayınız.  
• Bu ilacı çocukların göremeyeceği ve  erişemeyeceği yerlerde saklayınız . 
• Karton kutu ve şişe üzerinde SKT ibaresinden sonra belirtilen son kullanma tarihinden 
sonra bu ilacı kullanmayınız.  
• 30°C altındaki oda sıcaklığında saklayınız.   
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra ROZLYTREK’i  kullanmayınız.   
 
Eğer üründe ve/veya ambalajında bozukluklar fark ederseniz ROZLYTREK’i  kullanmayınız.  
 
Son kullanma tarihi geçmiş veya kullanılmayan ilaçları çöpe  atmayınız! Çevre,  Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
 
Ruhsat  Sahibi:    
Roche Müst ahzarları Sanayi Anonim Şirketi  
Uniq İstanbul  
Ayazağa Cad. No:4, D/101  
Maslak 34396, Sarıyer - İstanbul  
 
 
Üreti m Yeri : 
Mayne Pharma Inc.  
1240 Sugg Parkway  
Greenville, NC 27834, ABD  
 
Bu kullanma talimatı  --/--/----  tarihinde onaylanmıştır.  