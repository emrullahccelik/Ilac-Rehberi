1 / 7 
 KULLANMA TALİMATI  
 
MAGNEZİ KALSİNE  100 g toz  
Ağız yolu ile uygulama içindir.  
• Etkin madde : Her beher şişede 100 g magnezyum oksit bulunmaktadır. 
• Yardımcı maddeler : Yardımcı madde içermemektedir.   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimat ta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
 
1. MAGNEZİ KALSİNE nedir ve ne için kullanılır? 
2. MAGNEZİ KALSİNE’ yi kullanmadan önce dikkat edilmesi gerekenler  
3. MAGNEZİ KALSİNE nasıl kullanır?  
4. Olası yan etkiler nelerdir? 5. MAGNEZİ KALSİNE’ nin saklanması  
 Başlıkları yer almaktadır. 
 
 2 / 7 
 1. MAGNEZİ KALSİNE nedir ve ne için kullanılır?  
MAGNEZİ KALSİNE , beyaz renkli, ince akıcı  toz halinde olup sulandırılarak  kullanılır.  
MAGNEZİ KALSİNE , bir mineral olan magnezyum içerir ve aşağıdaki durumlarda  kullanılır: 
• Flatulans (mide ve bağırsaklarda gaz olması)   
• Mide ekşimesi  
• Dispepsi (hazımsızlık)  
• Hafif laksatif (yumuşatıcı) etkisinden dolayı kabızlık tedavisinde  
 
2. MAGNEZİ KALSİNE ’yi kullanmadan önce dikkat edilmesi gerekenler  
MAGNEZİ KALSİNE ’yi aşağıdaki durumlarda KULLANMAYINIZ  
Eğer;  
• Magnezyum oksite karşı duyarlılığı olduğu bilinen hastalarda,  
• Şiddetli karın ağrısı, bulantı, kusma, apandisit, diyare, ishal sebebi bilinmeyen rektal 
kanama belirtilerinde,  
• Şiddetli böbrek yetmezliğinde kullanılmamalıdır.  
MAGNEZİ KALSİNE’yi aşağıdaki durumlarda DİKKATLİ KULLANINIZ  
Eğer;  
• Yaşlı, zayıf ve karaciğer fonksiyon bozukluğunuz var ise , dikkatli kullanılmalıdır.  
• Böbrek fonksiyon bozukluğunuz var ise, hipermagnezemiye  (kanda magnezyum düzeyinin 
normalin üstüne çıkması)  neden olabilir.  
• Kabızlık devam eder ise, tedavi tekrar gözden geçirilmelidir. 
• 12 yaşın altındaki çocuklar için uygun değildir.  
 “Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.”  
MAGNEZİ KALSİNE ’nin yiyecek ve içecek ile kullanılması  
Doktor tarafından başka şekilde tavsiye edilmediği taktirde MAGNEZİ KALSİNE  kullanırken 
yiyecek ve içecekl erde herhangi bir kısıtlamaya gidilmesi gerekmemektedir.  
 
 3 / 7 
 Hamilelik  
İlacı kullanmadan önce doktorunuza veya eczacınıza danışınız.  
Gebeliğin ilk üç ayında kullanılmama lıdır. Uzun süre kullanılan yüksek dozlardan kaçınılırsa  
gebeliğin son 6 ayında kullanılabilir. Hamilelik sırasında magnezyum takviyesinin, doğumdan  
önce ve sonra, bebek ve anne ile ilgili hastalık halinde üzerinde önemli etkisi vardır ve  magnezyum 
takviyesi, hamilelik kaynaklı bacak kramplarını azaltır. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
MAGNEZİ KALSİNE’nin anne sütüyle atılıp atılmadığı bilinmemektedir.  
Emzirmeye devam edip etmemeniz gerektiği konusunda doktorunuza danışınız.  
 Araç ve makine kullanımı  
Araç ve makine kullanma yeteneğine olan etkilerden şüphelenilmesine ilişkin bir neden yoktur.  
 MAGNEZİ KALSİNE ’nin içeriğinde bulunan bazı yardımcı maddeler hakkında  önemli 
bilgiler  
Herhangi bir özel uyarı veya önlem yoktur.  
 
Diğer ilaçlar ile birlikte kullanımı 
Magnezyum tuzları, eş zamanlı olarak alınan diğer bazı ilaçların emilimini azaltıp tedaviyi  
etkileyeceğinden “ MAGNEZİ KALSİNE ” alındıktan sonraki 2- 3 saat içerisinde ağızdan ilaç 
alınmamalıdır.  
Bunlar;  
− Hipe rtansiyon (yüksek tansiyon) tedavisinde kullanılan ADE inhibitörleri: kaptopril, 
enalapril ve fosinapril,  
 4 / 7 
 − Bazı antibakteriyel (bakterilere bağlı oluşan hastalıkların tedavisinde kullanılan ilaçlar) ve  
antifungaller  (mantar tedavisinde kullanılan ilaçlar): azitromisin, sefaklor, sefpodoksim,  
izoniazid, itrakonazol, nitrofurantoin, rifampisin, tetrasiklin, ketokonazol ve kinolon  
antibakteriyellerin grubu,  
− Antiviraller (virüslerin sebep olduğu hastalıkların tedavisinde  kullanılan ilaçlar): atazanavir,  
fosamprenavir, tipranavir, 
− Antihistaminikler (alerji tedavisinde kullanılan ilaçlar) (feksofenadin);  
− Osteoporoz (kemik erimesi) tedavisinde kullanılan ilaçlar: bifosfonatlar  
− Kortikosteroidler (Çeşitli sebeplerle bağışıklık  sistemini baskılamak için kullanılan ilaçlar):  
deflazakort,  
− Çeşitli kalp hastalıklarının tedavisinde kullanılan: digoksin, dipiridamol, 
− Ağrı tedavisinde kullanılan: diflunisal, 
− Antiepileptikler (epilepsi tedavisinde kullanılan ilaçlar): gabapentin, fenitoin, 
− Ülser tedavisinde kullanılan ilaçlar: lansoprazol, 
− Tiroid bezleri ile ilişkili hastalıkların tedavisinde kullanılan ilaçlar: levotiroksin,  
− Organ nakilleri sonrasında kullanılan ilaçlar: mikofenolat,  
− Demir preparatları,  
− Lipit düzenleyici ilaçlar ( rosuvastatin),  
− Antipsikotikler (çeşitli psikiyatrik hastalıkların tedavisinde kullanılan ilaçlar): sülpirid,  
fenotiyazinler,  
− Sıtma tedavisinde kullanılan ilaçlar: klorokin, hidroklorokin, proguanil, 
− Penisilamin, gibi tedavi edici maddeleri içeren ilaçlar.  
 
Kandaki yüksek potasyum seviyesinin tedavi edilmesinde kullanılan sodyum polistiren sülfonat  
ile birlikte kullanımı, metabolik alkaloza (yavaş ve yüzeysel solunum, tetani ve  aşırı kas  duyarlılığı 
ile belirti gösteren bir hastalık) neden olabilir. Antiasitler ile birlikte nilotinib (kanser  tedavisinde 
kullanılan bir tür ilaç) kullanımından kaçınılmalıdır.  
Eğer reçeteli ya da reçetesiz herhangi bir ilacı şu anda kullanıyorsanız veya son z amanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
   5 / 7 
 3. MAGNEZİ KALSİNE nasıl kullanır?  
• Uygun kullanım ve doz/uygulama sıklığı için talimatlar:   
1 ölçek 2 g  magnezyum oksit içermektedir.  
Doktor tarafından başka şekilde tavsiye edilmediği takdirde:  
Mide asitinin dengelenmesi (antiasit) amacıyla:  
12 yaşından büyük çocuklarda ve erişkinlerde 4 saatte bir 0,5 – 1 ölçek alınır. Günde en fazla  dört 
kere alınabilir.  
Kabızlık tedavisinde yumuşatıcı (laksatif) olarak: 
12 yaşından büyük çocuklarda  ve erişkinlerde yatmadan önce 4 – 5 ölçek alınır. 
• Uygulama yolu ve metodu:  
Önerilen ölçekteki toz bir bardak suda karıştırılarak alınır. 
• Değişik yaş grupları:  
Çocuklarda kullanımı: 12 yaşından küçük çocuklarda kullanılması önerilmemektedir.  
Yaşlılarda kullanımı: Yaşlı hastalarda dikkatli kullanılmalıdır.  
• Özel kullanım durumları:  
Böbrek yetmezliği: Şiddetli böbrek yetmezliğinde kul lanılmamalıdır.  
Karaciğer yetmezliği: Karaciğer fonksiyon bozukluğu olan hastalarda dikkatli kul lanılmalıdır.  
Eğer MAGNEZİ KALSİNE’nin etkisinin çok güçlü veya zayıf olduğuna dair bir izleniminiz  var ise 
doktorunuz veya eczacınız ile konuşunuz. 
Kullanmanız gerekenden daha fazla MAGNEZİ KALSİNE kullandıysanız . 
Kullanmanız gerekenden daha fazla MAGNEZİ  KALSİNE  kullandıysanız bir doktor veya eczacı 
ile konuşunuz ya da hastaneye başvurunuz.  
MAGNEZİ KALSİNE ’yi kullanmayı unutursanız  
Unutulan dozları dengelemek için çift doz almayınız. 
 
MAGNEZİ KALSİNE  ile tedavi sonlandırıldığındaki oluşabilecek etkiler  
Herhangi bir etki bildirilmemiştir.  
 
   6 / 7 
 4. Olası yan etkiler nelerdir? 
Tüm ilaçlar gibi MAGNEZİ KALSİNE ’nin içeriğinde bulunan maddelere duyarlı olan kişilerde 
yan etkiler olabilir.  
Aşağıdakilerden biri olursa, MAGNEZİ KALSİNE ’yi kullanmayı durdurunuz ve  DERHAL 
doktorunuza bildiriniz veya size en yakın hastanenin acil bölümüne  başvurunuz:  
Eller, ayaklar, bilekler, yüz, dudakların şişmesi ya da ağzın veya boğazın yutmayı veya nefes  
almayı zorlaştıracak şekilde şişmesi 
Bunlar alerjik belirtilerdir.  
Eğer bu yan etki sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 hastanın birinden az, fakat 10.000 hastanın birinden fazla görülebilir. 
Çok seyrek   : 10.000 hastanı n birinden az görülebilir.  
Bilinmiyor   : Eldeki  verilerden hareketle tahmin edilemiyor.  
Yaygın: İshal  
Seyrek: Karında spazm  (kramp) şeklinde ağrı  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan  etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0  800 314 
00 08 numaralı yan etki bildirim hattını arayarak Türkiye Farmakovijilans Merkezi  (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliğ i 
hakkında daha fazla bilgi edinilmesine katkı sağlamış olacaksınız.  
 7 / 7 
  
5. MAGNEZİ KALSİNE ’nin saklanması  
MAGNEZİ KALSİNE ’yi çocukların göremeyeceği, erişemeyeceği yerlerde ve ambalajında  
saklayınız. 
25°C altındaki oda sıcaklığında saklayınız. 
Son kullanma tarihiyle uyumlu olarak kullanınız  
Ambalajdaki son kullanma tarihinden sonra MAGNEZİ KALSİNE ’yi kullanmayınız. 
 
Ruhsat s ahibi:  Pharmanear İlaç San.  Tic. ve Paz. A.Ş.  
    Ümraniye / İSTANBUL  
 
Üretim y eri:   Şifa Kimya İlaç Sanayi ve Ticaret A.Ş.  
Selçuklu/Konya  
 
 
Bu kullanma talimatı 09/03/2023  tarihinde onaylanmıştır.  