                                                                                                                                                              
1 KULLANMA TALİMATI  
 
PHESGORO  600 mg+600 mg/10 mL SC enjeksiyonluk çözelti   
Deri altına  uygulanır . 
Steril  
 
• Etkin madde : Bir flakon , 10 mL’lik çözelti içinde 600 mg pertuzumab ve 600 mg 
trastuzumab  içerir.  1 mL konsantre çözelti 30 mg pertuzumab  ve 60 mg tras tuzumab 
içerir. Pertuzumab ve trastuzumab,  Çin Hamster Yumurtalık hücrelerinden 
üretilmiştir.   
• Yardımcı madde ler: Vorhiyalüronidaz alfa, L-histidin, L-histidin hidroklorür 
monohidrat, α,α-trehaloz dihidrat , sukroz,  L-metiyonin, polisorbat 20 , enjeksiyonluk  
su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eger ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
     
1. PHESGORO  nedir ve ne için kullanılır?  
2. PHESGORO ’yu kullanmadan önce dikkat edilmesi gerekenler  
3. PHESGORO  nasıl kullanılır?  
4. Olası yan etkiler nelerdir?  
5. PHESGORO ’nun  saklanması  
 
Başlıkları yer almaktadır.  
 
1. PHESGORO  nedir ve ne için kullanılır?  
 
PHESGORO , etkin madde olarak pertuzumab ve trastuzumab içeren bir kanser ilacıdır.  
 
Her bir PHESGORO  ambalajı , 10 mL’lik çözeltide 600 mg pertuzumab  ve 600 mg trastuzumab  
içeren  1 flakon içerir. Flakon içeriğinde, b errak il e hafif opales an, renksiz il e açık kahverengi  
arası renkte steril bir sıvı  bulunmaktadır.  Pertuzumab  ve trastuzumab , Çin Hamster Yumurtalık 
hücrelerinden üretilmiştir.  
                                                                                                                                                               
2 • Pertuzumab ve trastuzumab ‘monoklonal antikorlardır’. Bu maddeler hücreler üzerinde yer 
alan “insan epidermal büyüme faktörü reseptörü 2” (HER2) olarak adlandırılan bir hedefe 
bağlanmak üzere tasarlanmıştır.  
• HER2, bazı kanser hücrelerin in yüzeyinde yüksek miktarlarda bulunur ve bu hücrelerin 
büyümesini tetikler.  
• Pertuzumab ve trastuzumab, kanser hücrelerindeki HER2'ye bağlanarak kanser hücrelerinin 
büyümesini yavaşlatabilir ya da bu hücreleri öldürebilir.  
 
PHESGORO , aşağıdaki durumlarda  meme kanseri olan yetişkin kişileri tedavi etmek için 
kullanılır:  
• Meme kanserinin “HER2 pozitif” formunda olduğu belirlenmelidir  - bu durum doktorunuz 
tarafından test edilecektir.  
• Kanser vücudun diğer organ ve kısımlarına  yayılmışsa ( metastatik hastalık)  ve bunun için 
daha önce antikanser ilaçları (kemoterapi) veya HER2’ye bağlan an diğer ilaçlar ile tedavi 
edilmediyse  
• Kanser vücudun diğer organlarına yayılmamışsa ve tedavi cerrahi müdahale 
gerçekleşmeden önce (cerrahi müdahale gerçekleşmeden önceki tedaviye neoadjuvan tedavi 
denir)  verilecekse.  
 
PHESGORO  tedavinizin bir parçası olarak kemoterapi adı verilen başka ilaçlar da 
kullanacaksınız. Bu ilaçlarla ilgili bilgiler bu ilaçların kullanma talimatlarında yer almaktadır. 
Doktorunuzdan veya hemşirenizden sizi bu ilaçlarla ilgili olarak bilgilendirmesini isteyiniz.  
 
2. PHESGORO ’yu kullanmadan önce dikkat edilmesi gerekenler  
 
PHESGORO ’yu aşağıdaki durumlarda KULLANMAYINIZ  
Eğer;  
• Pertuzumaba , trastuzumaba  veya bu ilacın diğer bileşenlerinden herhangi birine alerjiniz 
varsa.  
 
Emin değilseniz,  PHESGORO  kullanmadan önce  doktorunuzla veya hemşirenizle konuşun uz. 
 
PHESGORO ’yu aşağıdaki durumlarda DİKKATLİ KULLANINIZ  
 
Kalp problemleri  
PHESGORO  tedavisi kalbi etkileyebilir.  
 
Aşağıdaki durumlarda, PHESGORO  kullanmadan önce doktorunuzla veya hemşirenizle 
görüşün üz: 
• Kalp sorunları (örn eğin:  kalp yetmezliği, ciddi kalp ritmi düzensizliği için tedavi, kontrol 
edilemeyen yüksek kan basıncı, yakın tarihli kalp krizi) yaşadıysanız; doktorunuz kalbinizin 
düzgün şekilde çalışıp çalışmadığını görmek için PHESGORO  tedavisini uygulamadan önce 
ve tedavi sırasında testler yapacaktır.  
• Önceki trastuzumab  tedavisi sırasında kalp sorunları yaşadıysanız .  
• Daha önce antrasiklin sınıfından bir kemoterapi ilacı (örn eğin:  doksorubisin  veya ep irubisin) 
kullandıysanız ; bu ilaçlar kalp kasına zarar verebilir ve PHESGORO  ile görülebilecek kalp 
sorunlarına ilişkin riski artırabilir.  
• Göğüs bölgenize daha önce radyoterapi uygulanmışsa, bu durum kalp sorunları  yaşama 
riskini arttırabilir.  
                                                                                                                                                               
3 Yukarıdakiler den herhangi bir i sizin için geçerliyse veya bu konuda emin değilseniz 
PHESGORO  kullanmadan önce doktorunuzla veya hemşirenizle görüşünüz.  
 
Enjeksiyonla ilişkili reaksiyonlar  
Enjeksiyona karşı bir reaksiyon gelişebilir. Bu alerjik reaksiyonlar ciddi seyredebilir.  
 
Herhangi bir ciddi reaksiyon yaşamanız halinde doktorunuz PHESGORO  tedavisini 
durduru labilir.  
Enjeksiyon sırasında  ve sonrasında dikkat etmeniz gereken enjeksiyonla ilişkili reaksiyonlar 
konusunda d aha ayrıntılı bilgi için bkz. Bölüm 4. Olası yan etkiler nelerdir?    
 
Doktorunuz ya da hemşireniz enjeksiyon sırasında ve aşağıdaki zaman noktalarında yan etkiler 
bakımından sizi izleyecektir:  
• İlk PHESGORO  enjeksiyonundan 30 dakika sonra.  
• Sonraki PHESGORO  enjeksiyonundan 15 dakika sonra.  
 
Herhangi bir ciddi reaksiyon yaşamanız halinde doktorunuz PHESGORO  tedavisini 
durduru labilir.  
 
Febril nötropeni (ateş ile beraber beyaz kan hücrelerinin sayısı nın düşmesi )  
PHESGORO  diğer kemoterapi ilaçları ile beraber verildiğinde beyaz kan hücrele rinin sayısı 
düşebilir ve ateş oluşabilir. Eğer sindirim kanalınızda iltihap varsa ( örneğin:  ağız yaraları veya 
ishal) siz bu yan etkinin görülmesine daha yatkın  olabilirsiniz . Ateş birkaç günden daha uzun 
süre devam ederse bu durum hastalığınızın kötüleştiği anlamına gelebilir ve bu durumda 
doktorunuzla görüşmelisiniz.  
 
İshal  
PHESGORO  tedavisi sırasında şiddetli ishal görülebilir. Genç hastalar (<65 yaş) ile 
karşılaştırıldığında yaşlı hastalarda (≥65 yaş) ishal riski daha yüksektir.  Kanser tedaviniz 
sırasında şiddetli ishal yaşarsanız, doktorunuz bu duruma karşı tedaviye başlayabilir. 
Doktorunuz ishaliniz kontrol altına alınana kadar PHESGORO  tedavinizi kesebilir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
Biyoteknolojik tıbbi ürünlerin izlenebilirliğinin sağlanması için uygulanan ürünün ticari adı ve 
seri numarası mutlaka hasta dosyasına kaydedilmelidir.  
 
PHESGORO ’nun yiyecek ve içecek ile kullanılması  
 
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
 
İlacı kullanmadan önce doktorunuz a veya eczacınıza danışınız.   
 
PHESGORO  gerekli olmad ıkça gebelik dö neminde  kullan ılmamal ıdır. 
 
• Gebeyseniz veya gebe olabileceğinizi düşünüyorsanız veya çocuk sahibi olmayı 
planlıyorsanız tedaviye başlamadan önce bunu doktorunuza veya hemşirenize bildirmek                                                                                                                                                               
4 zorundasınız. Sizi gebelik sırasında PHESGORO  kullanımının siz ve bebeğiniz açısından 
faydaları ve riskleri konusunda bilgilendireceklerdir.  
• PHESGORO  tedavi si sırasında vey a tedaviyi bıraktıktan sonraki 7  ay içinde gebe kalırsanız 
doktorunuzu derhal bilgilendirin iz. 
• PHESGORO  doğmamış çocuğunuza zarar verebilir. PHESGORO  tedavisi sırasında ve  
tedaviyi durdurduktan sonraki 7  ay süreyle etkili doğum kontrol yöntemleri kullanmalısınız. 
Sizin için en uygun doğum kontrol yöntemi konusunda doktorunuza danışın ız. 
 
Tedaviniz sırasında hamile olduğunuzu fark ederseniz hemen d oktorunuza veya eczacınıza 
danış ınız. 
 
Emzirme  
 
İlacı kullanmadan önce doktorunuza veya eczacınıza danışınız.   
  
PHESGORO  ile tedavi sırasında veya tedavi sonrasında emzirip emziremeyeceğinizi 
doktorunuza danışınız.  
 
Araç ve makine kullanımı  
 
PHESGORO  araç ya da makine kullanma kapasitenizi etkileyebilir. Tedavi sırasında baş 
dönmesi, üşüme, titreme, ateş veya Bölüm 4’te anlatıldığı gibi herhangi bir enjeksiyon 
reaksiyonu veya alerjik reaksiyon gibi belirtiler yaşarsanız, bu belirtiler kaybolana kadar araç 
veya makine kullanmayınız.  
 
PHESGORO ’nun içeriğinde bulunan bazı yardımcı maddeler hakkında önemli bilgiler  
 
PHESGORO , her bir doz başına 1  mmol'dan daha az sodyum (23  mg) içermektedir yani esasen 
sodyum içermez.  
 
Diğer ilaçlar ile birlikte kullanımı  
 
Eğer reçeteli ya da reçetesiz herhangi bir ilacı , veya bitkisel ürünleri  şu anda kullanıyorsanız 
veya son zamanlarda kullandınız  ise lütfen doktorunuza veya eczacınıza bunlar hakkında bilgi 
veriniz.  
 
3. PHESGORO  nasıl kullanılır?  
 
Uygun kullanım ve doz/uygulama sıklığı için talimatlar : 
 
 PHESGORO , hastanede veya klinikte, doktorunuz veya hemşireniz tarafından derinizin altına 
(subkütan enjeksiyon) enjekte edilecektir.  
• Enjeksiyonlar her üç haftada bir uygulanacaktır.  
• Önce bir uyluğunuza sonra diğer uyluğunuza enjeksiyon uygulanacaktır. Enjeksiyonu önce 
bir uyluğa sonra diğerine almaya devam edeceksiniz.  
• Doktorunuz veya hemşireniz her enjeksiyonun yeni bir alana uygulandığını (önceki 
herhangi bir enjeksiyon yerinden en az 2,5 cm uzakta) ve derinin kızarık, morarmış, hassas 
veya sert olmadığını kontrol edecektir.  
• Diğer ilaçlar için farklı enjeksiyon bölgeleri kullanılmalıdır.  
 
Uygulama yolu ve met odu:                                                                                                                                                               
5  
Tedavi başlangıcı (yükleme dozu)  
• PHESGORO  1200  mg/600  mg, 8 dakika içerisinde derinizin altına uygulanacaktır. 
Doktorunuz ya da hemşireniz enjeksiyon sırasında ve enjeksiyondan 30 dakika sonra yan 
etkiler bakımından sizi izleyecektir:  
• Ayrıca beraberinde kemoterapi ilaçlarınız da verilecektir.  
 
İlk enjeksiyonun şiddetli yan etkilere sebep olmaması halinde uygulanacak olan sonraki 
enjeksiyonlar (idame dozları):  
 
• PHESGORO  600 mg/600  mg, 5 dakika içerisinde derinizin altına uygulanacaktır. 
Doktorunuz ya da hemşireniz enjeksiyon sırasında ve enjeksiyondan 15 dakika sonra yan 
etkiler bakımından sizi izleyecektir.  
• Ayrıca beraberinde kemoterapi ilaçlarınız da verilecektir.  
• Size uygulanacak olan enjeksiyonların sayısı aşağıdaki kriterlere göre değişecektir:  
o tedaviye yanıtınızın nasıl olduğu  
o ameliyattan önce mi yoksa ameliyattan sonra mı yoksa yayılma göstermiş olan 
hastalık için mi tedavi görüyor olduğunuz  
 
Yükleme ve idame dozlarına ilişkin daha  ayrıntılı bilgiler için bölüm 5’e  bakınız.  
 
Kemoterapi  dozuna ilişkin  daha fazla bilgi için bu ürünlerin kullanma talimatlarına  bakın ız. Bu 
ilaçlar hakkında sorularınız varsa lütfen doktorunuza veya hemşirenize danışın ız.  
 
Değişik yaş grupları : 
 
Çocuklar  ve adolesanlar da kullanım ı: 
PHESGORO ’nun 18 yaşın altındakilerde kullanımı , bu yaş grubunda yeterli bilgi olmaması 
sebebiyle önerilmemektedir.  
 
Yaşlılarda kullanımı:  
65 yaşın üzerindeki hastalarda iştah azalması, kırmızı kan hücrelerinin sayısında azalma, kilo 
kaybı, yorgunluk, tat alma kaybı veya değişikliği, halsizlik, uyuşma, ağırlıklı olarak ayakları ve 
bacakları etkileyen karıncalanma veya iğne batması ve ishal gibi yan etkilerin görülme olasılığı 
65 yaşın altındaki hastalara kıyasla daha yüksektir.  
 
Özel kullanım durumları  
 
Böbrek yetmezliği:  
Hafif veya orta şiddette böbrek yetmezliğiniz varsa doktorunuzun doz ayarlamasına gerek 
yoktur. Fakat şiddetli böbrek yetmezliğiniz varsa, PHESGORO  bu hasta grubunda 
çalışılmadığından doz önerisi yapılmamaktadır.  
 
Karaciğer yetmezliği:  
Karaciğer yetmezliği olan hasta grubunda PHESGORO  incelenmemiştir.  Bu sebeple karaciğer 
yetmezliğiniz var ise doktorunuza danışınız.  
 
Doktorunuz ayrı bir tavsiyede bulunmadıkça bu talimatları takip ediniz.  
 
Eğer PHESGORO ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.                                                                                                                                                                
6   
Kullanmanız gerekenden daha fazla PHESGORO  kullandıysanız : 
 
PHESGORO  bir doktor veya hemşire tarafından verildiğinden gereğinden fazla alma 
olasılığınız bulunmamaktadır.   
 
PHESGORO ’yu kullanmayı unutursanız  
 
PHESGORO  almak üzere randevunuzu unutur veya kaçırırsanız mümkün olan en kısa süre 
içinde yeni bir randevu alın ız. İki ziyaret arasında ne kadar zaman geçmiş olduğuna bağlı olarak 
doktorunuz size hangi PHESGORO  dozunun uygulanacağına karar verecektir.  
 
Unutulan dozları dengelemek için çift doz almayınız.  
 
PHESGORO  ile tedavi sonlandırıldığında oluşabilecek etkiler  
 
Doktorunuzla konuşmadan önce bu ilacın kullanımına son vermeyin iz. Her üç haftada bir, 
doğru zamanda t üm enjeksiyonların  tavsiye edildiği şekilde uygulanması önemlidir . Bu düzenli 
uygulama ilacınızın mümkün olduğu kadar iyi etki göstermesini sağlamaktadır.  
 
Bu ilacın kullanımına ilişkin başka sorularınız varsa, doktorunuza veya hemşirenize danışın ız. 
 
4. Olası yan etkiler nelerdir?  
 
Tüm ilaçlar gibi PHESGORO 'nun içeriğinde bulunan maddelere duyarlı olan kişilerde yan 
etkiler olabilir.   
 
Aşağıdakilerden biri olursa, PHESGORO 'yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kalp sorunları: normalden daha yavaş veya daha hızlı kalp atımı veya kalp çarpıntısı, 
öksürük, nefes darlığı, bacaklarınızda veya kollarınızda şişlik (ödem) gibi belirtiler  
• Enjeksiyonla ilişkili reaksiyonlar: Bunlar hafif veya daha şiddetli olabilir ve kendini hasta 
hissetme, ateş, üşüme, titreme, yorgunluk, baş ağrısı, iştahsızlık, eklem ve kas ağrıları ve 
sıcak basmaları olabilir.  
• İshal: Bunlar hafif veya orta şiddette olabilir ancak günce 7 kere veya daha fazla sulu 
dışkılama ile seyreden çok şiddetli veya uzun süreli olarak da görülebilir.  
• Beyaz kan hücrelerinin sayısında ya da mik tarında azalma (kan testinde görülür).  Buna ateş 
eşlik edebilir veya etmeyebilir.  
• Alerjik reaksiyonlar: Bunlar yüzünüzün ve boğazınızın şişmesi ni ve solunum güçlüğü nü 
kapsayabilir .  
• Tümör lizis sendromu (kanser hücreleri hızla öldüğünde ortaya çıkabilecek bir durum; kan 
testlerinde görülecek şekilde mineral ve metabolitlerin kan düzeylerinde değişikl iklere 
neden olur). Belirtiler arasında aşağıdakiler yer alabilir,   
• böbrek sorunları : halsizlik, nefes darlığı, yorgunluk ve  kafa karışıklığı , 
• kalp sorunları : daha hızlı veya daha yavaş  kalp atışı ile kalpte çarpıntı  
• nöbet, kusma ya da ishal ve ağızda, ellerde veya ayaklarda karıncalanmayı içerir.  
 
Bunların hepsi çok ciddi yan etkilerdir.  
 
Eğer bunlardan biri sizde m evcut ise derhal doktorunuza veya hemşirenize bildiriniz.  
                                                                                                                                                               
7 Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az , 10.000 hastanın birinden fazla  görülebilir . 
Çok seyrek  : 10.000 hastanın birinden az görülebilir . 
Bilinmiyor  : Eldeki veriler ile belirlenemeyec ek kadar az hastada görülebilir.  
 
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın  
• Saç dökülmesi  
• Döküntü  
• Sindirim yolu iltihaplanması (örneğin: ağız yarası)  
• Kırmızı kan hücresi sayısında azalma; kan testinde görülür  
• Kas güçsüzlüğü  
• Kabızlık  
• Tat kaybı veya tat alma duyusunda değişiklik  
• Uyuyamama  
• Temel olarak ayakları ve bacakları etkileyen zayıflık, uyuşukluk, karıncalanma veya 
batma hissi  
• Burun kanaması   
• Mide yanması  
• Kuru, kaşıntılı ya da akneli cilt  
• Enjeksiyon yerinde ağrı, deride kızarma (eritem) veya enjeksiyon bölgesinde morarma  
• Beyaz veya kahverengi çizgilenmeler gibi renk değişiklikleri ya da tırnak renginde 
değişme gibi tırnak sorunları  
• Kulak, burun veya boğazda enfeksiyona yol açabilen boğaz ağrısı, kırmızı, ağrılı veya 
akıntılı burun, grip benzeri belirtiler ve ateş  
• Artmış gözyaşı salgılanması  
• Vücutta kollarda, bacaklarda ve belde ağrı  
 
Yaygın  
• Ellerde  uyuşma, karıncalanma, iğne batma hissi  
• Keskin batma, zonklama, donma veya yanma şeklinde ağrı  
• Ağrı yapmayacak şekilde hafif dokunuşlarda ağrı hissetme  
• Sıcak veya soğuk değişikliklerinde daha az hissetme  
• Denge ve koordinasyon kaybı  
• Tırnak ve derinin birleştiği noktadaki tırnak yatağının iltihaplanması  
• Kalbin sol ventrikülünün işlevinin belirtili veya belirtisiz  bozukluğu  
 
Yaygın olmayan   
• Kuru öksürük veya nefes darlığı gibi göğüs şikayetleri (interstiyal akciğer hastalığının 
(akciğerlerdeki hava keselerinin etrafındaki dokuların hasar görmesi durumu) olası 
belirtileri)  
• Akciğer etrafında solunum güçlüğüne yol açacak şekilde sıvı birikmesi  
 
Yukarıdaki yan etkilerden herhangi biri ile karşılaşırsanız, doktoronuza eczacınıza veya 
hemşirenize bildiriniz.  
                                                                                                                                                               
8 PHESGORO  ile tedavi kesildikten sonra yukarıdaki belirtilerden herhangi birini yaşarsanız, 
derhal doktorunuza danışmalı ve daha önce PHESGORO  ile tedavi edildiğinizi doktorunuza 
bildirmelisiniz.  
 
Yaşadığınız bazı yan etkiler meme kanserinizden kaynaklanıyor olabilir. Size PHESGORO , 
kemoterapi  ile aynı zamanda veriliyorsa bazı yan etkiler bu ilaçlardan da kaynaklanıyor 
olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PHESGORO ’nun saklanması  
 
PHESGORO , hastanede veya klinikte sağlık profesyonelleri tarafından saklanacaktır.  
• Buzdolabında saklayınız  (2-8 °C). 
• Dondurmayınız .  
• Flakonu ışıktan korumak için karton kutusunda saklayınız.  
• Flakon açıldıktan sonra çözeltiyi derhal kullanınız.  
• Sıvıda herhangi bir parçacık veya renkte bir değişim fark  ederseniz ilacı kullanmayınız.  
 
PHESGORO ’yu çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız.   
 
Ambalajdaki son kullanma tarihinden sonra  PHESGORO ’yu kullanmayınız.   
 
PHESGORO  piyasada iki formda mevcuttur. Bunlar yükleme ve idame dozudur.  
Yükleme dozu:  Her bir 15 mL çözelti içeren flakon 1200 mg pertuzumab ve 600 mg 
trastuzumab içermektedir.  
İdame dozu:  Her bir 10 mL çözelti içeren flakon 600 mg pertuzumab ve 600 mg trastuzumab 
içermektedir.  
Bu Kullanma Talimatı idame dozuna aittir.  
 
Eğer üründe ve/veya ambalajında bozukluklar fark ederseniz PHESGORO ’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:    
Roche Müstahzarları Sanayi Anonim Şirketi,  
Uniq İstanbul,  
Ayazağa Cad. No:4, D/101                                                                                                                                                                
9 Maslak 34396, Sarıyer - İstanbul  
 
Üretim Yeri:  
F.Hoffmann -La Roche Ltd  
Wurmisweg 4303  
Kaiseraugst, İsviçre  
 
Bu kullanma talima tı 22/08/2024  tarihinde onaylanmıştır.  
 
 
 