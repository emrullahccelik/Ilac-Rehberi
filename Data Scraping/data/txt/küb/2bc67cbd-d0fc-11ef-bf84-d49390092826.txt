KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FASENRA® 30 mg/ml Kullanıma Hazır Enjeksiyon Kalemi içinde Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her kullanıma hazır enjeksiyon kalemi mL’de 30 mg benralizumab içerir.
Benralizumab, rekombinant DNA teknolojisi ile memeli (Çin hamsterı overi) hücrelerinde
üretilen bir insan immünoglobulin monoklonal antikordur.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti (enjeksiyon).
Berrak ila opak arası, renksiz ila hafif sarı renkli, beyaz ila beyazımsı gözle görülebilir
partiküller içerebilen çözelti.
4. KLİNİK ÖZELLİKLER
4.1. Terapötik endikasyonlar
FASENRA®, yüksek doz inhale kortikosteroidleri ve ek olarak bir veya daha fazla kontrol ajanı
kullanan (örneğin uzun etkili β-agonistler vb.), önceki yıl içerisinde en az iki alevlenme öyküsü
olan (en az 3 gün sistemik kortikosteroid tedavisi gereken) ve kandaki eozinofil sayımı ≥300
hücre/μl olan şiddetli eozinofilik astımı olan yetişkin hastalarda ek idame tedavisi olarak
endikedir (bkz. Bölüm 5.1).
4.2. Pozoloji ve uygulama şekli
FASENRA® ağır astımın tanısı ve tedavisinde deneyimli doktorlar tarafından reçete
edilmelidir.
Anafilaksi öyküsü olmayan hastalara veya bakıcıları, eğer doktorları bunun uygun olduğuna
karar verirse, subkütan enjeksiyon tekniği konusunda uygun eğitim aldıktan ve aşırı duyarlılık
reaksiyonlarının belirti ve semptomları hakkında bilgilendirildikten sonra (bkz. Bölüm 4.4),
gerekli tıbbi takip ile FASENRA®’yı uygulayabilir. Kendi kendine uygulama sadece
halihazırda FASENRA® tedavisi tecrübesi olan hastalarda düşünülmelidir.
Pozoloji/uygulama sıklığı ve süresi:
Önerilen FASENRA® dozu, ilk 3 doz için 4 haftada bir ve ondan sonra 8 haftada bir subkütan
enjeksiyon yoluyla 30 mg’dır. Planlanmış tarihte bir enjeksiyon kaçırılırsa, doz uygulaması
belirtilmiş rejimde mümkün olan en kısa sürede yeniden başlatılmalıdır; çift doz
uygulanmamalıdır.
Sayfa 1 / 17FASENRA® uzun süreli tedaviye yöneliktir. Hastalık şiddetine, alevlenme kontrol düzeyine ve
kan eozinofil sayımlarına dayalı olarak en az yılda bir kez tedaviye devam etme kararı
değerlendirilmelidir.
Uygulama şekli:
FASENRA®, subkütan enjeksiyon yoluyla uygulanır.
Uyluk ya da karına enjekte edilmelidir. Enjeksiyonu bir sağlık uzmanı veya bakıcı
uyguluyorsa, üst kol da kullanılabilir. Derinin hassas, morarmış, eritemli ya da sertleşmiş
alanlarına enjekte edilmemelidir.
Kullanıma hazır enjeksiyon kalemi (FASENRA® Kalem) - uygulama konusunda kapsamlı
talimatlar, “Kullanım Talimatları” başlığı altında verilmektedir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalar için doz ayarlaması gerekli değildir (bkz. Bölüm 5.2).
Karaciğer yetmezliği:
Karaciğer yetmezliği olan hastalar için doz ayarlaması gerekli değildir (bkz. Bölüm 5.2).
Pediyatrik popülasyon:
FASENRA®’nın güvenlilik ve etkililiği, 6 ila 18 yaşları arasındaki ergenlerde ve çocuklarda
belirlenmemiştir.
6 ila 11 yaşlarındaki çocuklar için mevcut veri bulunmamaktadır. 12 ila 18 yaş ergenlerde
elde edilmiş mevcut veriler, Bölüm 4.8, 5.1 ve 5.2’de verilmektedir; fakat pozoloji ile ilgili
olarak bir öneride bulunulamamaktadır.
Geriyatrik popülasyon:
Yaşlı hastalar için doz ayarlaması gerekli değildir (bkz. Bölüm 5.2).
4.3. Kontrendikasyonlar
FASENRA, benralizumaba veya Bölüm 6.1’de listelenen yardımcı maddelerden herhangi
birine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Astım atakları
FASENRA akut bronkospazm veya status astmatikus tedavisi için kullanılmamalıdır.
Hastalara, tedaviye başlandıktan sonra astımları kontrol altına alınmaz ya da kötüleşirse tıbbi
yardım almaları söylenmelidir.
Kortikosteroidler
FASENRA tedavisinin başlatılmasından sonra kortikosteroidlerin hızlı bir şekilde bırakılması
önerilmemektedir. Uygun olduğu durumlarda kortikosteroid dozlarındaki azaltma aşamalı
olmalı ve bir hekimin gözetiminde gerçekleştirilmelidir.
Aşırı duyarlılık reaksiyonları
Sayfa 2 / 17Benralizumab uygulamasının ardından anaflaktik reaksiyonlar ve aşırı duyarlılık
reaksiyonlarını (örn. Ürtiker, papüler ürtiker, döküntü) içeren akut sistemik reaksiyonlar ortaya
çıkmıştır (bkz. Bölüm 4.8). Bu reaksiyonlar uygulamadan sonra birkaç saat içinde ortaya
çıkabilir, ancak bazı durumlarda başlaması daha uzun sürebilir (örn. günler).
Benralizumab ile ilişkili olmayan bir anaflaksi öyküsü, Fasenra uygulamasının ardından
anaflaksi için bir risk faktörü olabilir (bkz. Bölüm 4.3). Klinik uygulamaya paralel olarak,
hastalar Fasenra uygulamasaından sonra uygun bir süre takip edilmelidir.
Aşırı duyarlılık reaksiyonu olması durumunda FASENRA® kalıcı olarak bırakılmalı ve uygun
tedaviye başlanmalıdır.
Parazitik (Helmint) enfeksiyonu
Eozinofiller, bazı helmint enfeksiyonlarına verilen immünolojik yanıtta görev alabilir. Helmint
enfeksiyonları olduğu bilinen hastalar klinik çalışmalardan çıkarılmışlardır. Benralizumabın
bir hastanın helmint enfeksiyonlarına vereceği yanıtı etkileyip etkilemediği bilinmemektedir.
Daha önceden var olan helmint enfeksiyonları bulunan hastalar, benralizumab tedavisine
başlamadan önce tedavi edilmelidir. Hastalar, benralizumab tedavisi alırken enfekte hale gelirse
ve anti-helmint tedavisine yanıt vermezse, enfeksiyon geçene kadar benralizumab tedavisi
bırakılmalıdır.
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Yaşları 12 ve 21 arasında olan ciddi astımlı 103 hastada yapılan bir randomize, çift-kör paralel-
grup çalışmasında, mevsimsel influenza virüsü aşılaması ile uyarılan humoral antikor yanıtı,
benralizumab tedavisinden etkileniyor gibi görünmemektedir. Benralizumabın, eşzamanlı
uygulanan tıbbi ürünlerin farmakokinetiği üzerinde bir etki yapması beklenmemektedir (bkz.
Bölüm 5.2).
Benralizumabın klirensinde sitokrom P450 enzimleri, eflüks pompaları ve protein bağlama
mekanizmaları rol almamaktadır. Hepatositler üzerinde IL-5Rα ekspresyonuna dair kanıt
bulunmamaktadır. Eozinofil deplesyonu, proenflamatuar sitokinlerin kronik sistemik
değişimlerine neden olmamaktadır.
Özel popülasyonlara ilişkin ek bilgiler
Herhangi bir ilaç etkileşimi çalışması yapılmamıştır.
Pediyatrik popülasyon:
Yukarıda referans verilen influenza aşılama çalışması dışında, herhangi bir ilaç etkileşimi
çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sayfa 3 / 17FASENRA®’nın gebe kadınlarda kullanımına ilişkin veri bulunmadığından çocuk doğurma
potansiyeli bulunan kadınlar için doğum kontrol yöntemi kullanımı önerilmektedir.
Gebelik dönemi
FASENRA® için, gebeliklerde maruz kalmaya ilişkin klinik yeterli veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelisim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Gebe kadınlara verilirken tedbirli olunmalıdır.
Benralizumab gibi monoklonal antikorlar, gebelik ilerledikçe plasentadan doğrusal bir şekilde
geçmektedir dolayısıyla fetüse maruziyet gebeliğin ikinci ve üçüncü trimesterinde büyük
olasılıkla daha yüksek olacaktır.
Tedbir olarak, gebelik sırasında FASENRA® kullanımından kaçınılması tercih edilmelidir.
Gebe kadınlara uygulama yalnızca, anne için beklenen faydanın fetüsün maruz kalacağı olası
risklerden daha yüksek olması durumunda düşünülmelidir.
Laktasyon dönemi
Benraluzimabın veya metabolitlerinin insan veya hayvan sütüyle atılıp atılmadığı
bilinmemektedir. Bununla birlikte benralizumab, bir humanize monoklonal antikordur (IgG1/κ-
sınıfı) ve insan sütünde küçük miktarlarda immünoglobülin G (IgG) bulunur. Eğer
benralizumab insan sütüne geçerse, bebekte benralizumabın gastrointestinal sistemdeki lokal
maruziyetinin ve potansiyel sınırlı sistemik maruziyetin etkileri bilinmemektedir. Bu nedenle,
memedeki çocuk açısından bir risk olduğu göz ardı edilemez.
Çocuk açısından emzirmenin faydası ve kadın açısından tedavinin faydası göz önüne alınarak
emzirmeyi bırakma ya da FASENRA® kullanmayı bırakma/kullanmaktan kaçınma kararı
verilmelidir.
Üreme yeteneği/Fertilite
İnsanlarda fertilite verisi bulunmamaktadır. Hayvan çalışmalarında benralizumab tedavisinin
fertilite üzerinde advers etkileri gözlenmemiştir (bkz. Bölüm 5.3).
4.7. Araç ve makine kullanımı üzerindeki etkiler
FASENRA®’nın araç ve makine kullanımı üzerinde etkisi bulunmamakta ya da etkisi ihmal
edilebilecek kadar azdır.
4.8. İstenmeyen etkiler
Güvenlilik profilinin özeti
Tedavi sırasında en yaygın şekilde bildirilen advers reaksiyonlar baş ağrısı (%8) ve farenjittir
(%3). Şiddeti değişen anaflaktik reaksiyon vakaları bildirilmiştir.
Advers reaksiyonların tablolaştırılmış özeti
Klinik çalışmalar sırasında ve pazarlama sonrası deneyimlerde benralizumab ile aşağıdaki
advers reaksiyonlar bildirilmiştir.
Advers reaksiyonların sıklığı şu şekilde tanımlanmaktadır: Çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Sayfa 4 / 17Tablo 1: Advers reaksiyonların tablo haline getirilmiş listesi
MedDRASistem organ sınıfı Advers reaksiyon Sıklık
Enfeksiyonlar ve enfestasyonlar Farenjit* Yaygın
Bağışıklık sistemi hastalıkları Aşırı duyarlılık reaksiyonları** Yaygın
Anaflaktik reaksiyon Bilinmiyor
Sinir sistemi hastalıkları Baş ağrısı Yaygın
Genel bozukluklar ve uygulama bölgesine Pireksi Yaygın
ilişkin hastalıklar Uygulama yeri reaksiyonu***
* Farenjit, aşağıdaki gruplanmış tercih edilen terimlerle tanımlanmıştır: ‘Farenjit’, ‘Bakteriyel farenjit’, ‘Viral
farenjit’, ‘Streptokok farenjiti’.
** Aşırı duyarlılık reaksiyonları aşağıdaki gruplanmış tercih edilen terimlerle tanımlanmıştır: ‘Ürtiker’, ‘Papular
ürtiker’ ve ‘Deri döküntüsü’. Bildirilen ilgili klinik tabloların örnekleri ve başlangıca kadar geçen süre ile ilgili bir
açıklama için bkz. Bölüm 4.4.
*** Bkz. "Seçilen advers reaksiyonun açıklaması"
>10%: İmmünolojik: Antikor gelişimi (13%; nötrleştirme: 12%)
Seçilmiş advers reaksiyon ile ilgili açıklama
Enjeksiyon yeri reaksiyonları
Plasebo kontrollü çalışmalarda enjeksiyon yeri reaksiyonlarının oranı (örn., ağrı, eritem, prurit,
papül), plasebo ile tedavi edilmiş hastalarda %1.9’ken önerilen benralizumab dozu ile tedavi
edilmiş hastalarda %2.2 olmuştur. Olaylar doğası gereği geçiciydi.
Uzun dönem güvenlilik
Çalışma 1, 2 ve 3’deki astımlı hastaların yer aldığı 56 haftalık bir uzatma çalışmasında (Çalışma
4), 842 hasta önerilen dozda FASENRA® ile tedavi edilmiş ve çalışmada kalmışlardır. Genel
güvenlik profili yukarıda tanımlanan astım çalışmalarına benzer olmuştur. Ek olarak, önceki
çalışmalardan astımlı hastalarda yürütülen açık etiketli bir güvenlik uzatma çalışmasında
(Çalışma 5), 226 hasta 43 aya kadar önerilen dozda FASENRA® ile tedavi edildi. Önceki
çalışmalardaki tedavi süresiyle birleştirildiğinde bu, medyan 3,4 yıllık takibe karşılık gelir (8,5
ay – 5,3 yıl aralığı). Bu takip dönemindeki güvenlik profili, FASENRA®’nın bilinen güvenlik
profili ile tutarlıydı.
Pediyatrik popülasyon
Pediyatrik hastalarla ilgili veriler sınırlıdır (bkz. Bölüm 5.1). 12 ila 17 yaşları arasında astımı
olan 108 adölesan, faz 3 denemelerine kaydedilmiştir (Çalışma 1: n=53, Çalışma 2: n=55).
Bunlardan 46'sı plasebo aldı, 40'ı 4 haftada bir 3 doz, ardından 8 haftada bir benralizumab aldı
ve 22'si 4 haftada bir benralizumab aldı. Çalışma 1 ve 2'deki 12 ila 17 yaşları arasındaki ergen
hastalar (n=86), Çalışma 4'teki benralizumab tedavisine 108 haftaya kadar devam etti. Ergen
popülasyonda advers reaksiyonların sıklığı, tipi ve şiddeti, yetişkinlerde gözlenenlere
benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
Sayfa 5 / 174.9. Doz aşımı ve tedavisi
200 mg’a kadar olan dozlar, dozla ilişkili toksisite kanıtı olmaksızın eozinofilik astımı olan
hastalara klinik çalışmalarda subkütan yoldan uygulanmıştır.
Benralizumab ile doz aşımı için spesifik bir tedavi bulunmamaktadır. Eğer doz aşımı meydana
gelirse, hasta gerektiği gibi uygun izlemle birlikte destekleyici şekilde tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Obstrüktif solunum yolu hastalıklarında kullanılan diğer sistemik
ilaçlar
ATC kodu: R03DX10
Etki mekanizması:
Benralizumab, bir anti-eozinofil, hümanize afukozile monoklonal antikordur (IgG1, kappa).
İnsan interlökin-5 reseptörünün (IL-5Rα) alfa alt birimine spesifik olarak bağlanır. IL-5
reseptörü, özellikle eozinofillerin ve bazofillerin yüzeyinde spesifik olarak eksprese edilir.
Benralizumabın Fc bölgesinde fukozun olmaması, doğal öldürücü (NK) hücreler gibi
bağışıklık efektör hücreleri üzerindeki FcyRIII reseptörlerine yüksek afinite göstermesi ile
sonuçlanır. Bu da, eozinofilik inflamasyonu azaltan, antikor bağımlı hücre aracılı sitotoksisite
(ABHS) yoluyla eozinofil ve bazofillerin apoptozuna yol açar.
Enflamasyon astım patogenezinin önemli bir bileşenidir. Çok sayıda hücre tipi (örn. mast
hücreleri, eozinofiller, nötrofiller, makrofajlar, lenfositler) ve aracılar (örn. histamin,
eikosanoidler, lökotrienler, sitokinler) enflamasyona katılırlar. Benralizumab, IL-5Rα zincirine
bağlanarak, eozinofilleri ADCC (antikor bağımlı hücresel sitotoksisite) aracılığıyla azaltır;
bununla birlikte, benralizumabın astımdaki etki mekanizması tam olarak ortaya konmamıştır.
Farmakodinamik etkiler:
Kan eozinofilleri üzerindeki etkisi
Benralizumab ile tedavi, ilk dozu takiben 24 saat içinde meydana gelen ve tedavi periyodu
sürdürülen hemen hemen tam bir kan eozinofili deplesyonu ile sonuçlanır. Kan
eozinofillerinin deplesyonu; serum eozinofil granül proteinleri, eozinofil kökenli nörotoksin
(EKN) ve eozinofil katyonik proteinde (EKP) ve kandaki bazofil düzeylerinde bir azalma ile
birlikte görülür.
Solunum yolu mukozasında eozinofiller üzerindeki etkisi
Benralizumabın, yüksek balgam eozinofil sayımları olan (en az %2.5) astımlı hastaların
solunum yolu mukozasındaki eozinofiller üzerindeki etkisi, 100 ya da 200 mg benralizumabın
subkütan olarak uygulandığı 12 haftalık, faz 1, randomize, çift kör, plasebo kontrollü bir klinik
çalışmada değerlendirilmiştir. Bu çalışmada solunum yolu mukozası eozinofillerinde
başlangıca göre medyan azalma plasebo grubundaki %47’lik düşüşe kıyasla benralizumab ile
tedavi edilmiş grupta %96 olmuştur (p=0.039).
Klinik etkililik:
Benralizumab’ın etkililiği, 12 ila 75 yaşları arasındaki hastalarda 28 ila 56 hafta süreyle
gerçekleştirilen 3 randomize, çift kör, paralel gruplu, plasebo kontrollü klinik çalışmada
değerlendirilmiştir.
Sayfa 6 / 17Bu çalışmalarda FASENRA®, arka plan tedaviye ek olarak ilk 3 doz için 4 haftada bir kere ve
daha sonra 4 ya da 8 haftada bir kere 30 mg dozda uygulanmış ve plasebo ile karşılaştırılarak
değerlendirilmiştir.
İki alevlenme çalışması olan SIROCCO (Çalışma 1) ve CALIMA’ya (Çalışma 2) %64’ü kadın
ve yaş ortalaması 49 olan ağır kontrol altına alınamayan astımlı toplam 2510 hasta
kaydedilmiştir. Hastaların son 12 ayda oral veya sistemik kortikosteroid tedavisi gerektiren 2
ya da daha fazla astım alevlenmesi öyküsü vardır (ortalama 3), hastaların taramada Astım
Kontrol Anketi-6 (ACQ-6) skoru 1.5 ya da daha yüksektir ve yüksek doz inhale kortikosteroid
(İKS) (Çalışma 1) ile ya da orta veya yüksek doz İKS (Çalışma 2) ve uzun etkili bir β-agoniste
rağmen (LABA) başlangıçta akciğer fonksiyonu düşüktür (ortalama öngörülen 1 saniye içinde
pre-bronkodilatör zorlu ekspiratuar hacim [FEV ] %57.5) ve bu hastalara sırasıyla %51 ve
1
%41’ine en az bir ilave kontrol ilacı uygulanmıştır.
Oral kortikosteroid (OKS) azaltma çalışması ZONDA (Çalışma 3) için toplam 220 astım hastası
(%61 kadın; ortalama yaş 51) kaydedilmiştir; bu hastalar normal yüksek doz İKS ve LABA
kullanımına ek olarak günlük OKS (gün başına 8 ila 40 mg; medyan 10 mg) ile tedavi
edilmişlerdir ve vakaların %53’ünde astım kontrolünün sürdürülmesi için en az bir ilave kontrol
ilacı gerekli olmuştur. Çalışma, astım kontrolü kaybedilmeden OKS’nin minimum etkili doza
titre edildiği 8 haftalık bir alıştırma dönemini içermiştir. Hastaların kan eozinofil sayımları
≥150 hücre/µL’dir ve son 12 ayda en az bir alevlenme öyküsü vardır.
Çalışma 1, 2 ve 3’te 2 doz rejimi incelenirken, daha sık doz uygulaması ile ilave fayda
gözlenmemiş olduğundan, önerilen doz uygulaması rejimi, ilk 3 doz için 4 haftada bir ve daha
sonra 8 haftada bir benralizumabtır (bkz. Bölüm 4.2). Aşağıda özetlenen bulgular önerilen doz
rejimi için elde edilmiştir.
Alevlenme çalışmaları
Birincil sonlanım noktası, yüksek doz İKS ve LABA alan, başlangıç kan eozinofil sayımları
≥300 hücre/µL olan hastalarda klinik açıdan anlamlı astım alevlenmelerinin yıllık oranıdır.
Klinik açıdan anlamlı astım alevlenmesi, en az 3 gün boyunca oral/sistemik oral kortikosteroid
kullanımı gerektiren astım kötüleşmesi ve/veya oral/sistemik kortikosteroid gerektiren acil
servis viziti ve/veya hastaneye yatış olarak tanımlanmıştır. İdame OKS’ler alan hastalar için
bu, en az 3 gün boyunca stabil oral/sistemik kortikosteroidlerde geçici bir artış ya da tek bir
depo-enjektabl kortikosteroid dozu olarak tanımlanmıştır.
Her iki çalışmada, kan eozinofilleri ≥300 hücre/µL olan benralizumab alan hastalar, plasebo
hastaları karşılaştırıldığında yıllık alevlenme oranlarında anlamlı azalmalar yaşamıştır. Buna ek
olarak, çalışma sonuna kadar korunan ortalama FEV ’de başlangıca göre değişim 4. hafta gibi
1
kısa bir sürede yarar göstermiştir (Tablo 2).
Başlangıç eozinofil sayımından bağımsız olarak alevlenme oranlarında azalmalar gözlenmiştir;
diğer yandan, başlangıç eozinofil sayımlarının yükselmesi, özellikle FEV1 için tedavi
yanıtındaki iyileşme açısından potansiyel bir öngörücü olarak belirlenmiştir.
Tablo 2: Eozinofil sayımlarına göre Çalışma 1 ve 2 tedavisinin sonunda yıllık alevlenme
oranı ve akciğer fonksiyonu bulguları
Çalışma 1 Çalışma 2
Benralizumab Plasebo Benralizumab Plasebo
Sayfa 7 / 17Kan eozinofil sayımı n = 267 n = 267 n = 239 n = 248
≥300 hücre/µLa
Klinik olarak anlamlı alevlenmeler
Sıklık 0.74 1.52 0.73 1.01
Farklılık -0.78 -0.29
Sıklık oranı (%95 GA) 0.49 (0.37, 0.64) 0.72 (0.54, 0.95)
p-değeri <0.001 0.019
Pre-bronkodilatör FEV (L)
1
Ortalama başlangıç 1.660 1.654 1.758 1.815
Başlangıca göre iyileşme 0.398 0.239 0.330 0.215
Farklılık (%95 GA) 0.159 (0.068, 0.249) 0.116 (0.028, 0.204)
p-değeri 0.001 0.010
Kan eozinofil sayımı n=131 n=140 n=125 n=122
<300 hücre/µLb
Klinik olarak anlamlı alevlenmeler
Sıklık 1.11 1.34 0.83 1.38
Farklılık -0.23 -0.55
Sıklık oranı (%95 GA) 0.83 (0.59, 1.16) 0.60 (0.42, 0.869)
Pre-bronkodilatör FEV (L)
1
Ortalama değişim 0.248 0.145 0.140 0.156
Farklılık (%95 GA) 0.102 (-0.003, 0.208) -0.015 (-0.127, 0.096)
a Tedavi amaçlı popülasyon (yüksek doz İKS ve kan eozinofilleri ≥300 hücre/µL)
b Kan eozinofilleri <300 hücre/µL olan hastalarda bir tedavi farklılığını tespit edecek güce sahip değildir.
Birlikte değerlendirildiğinde Çalışma 1 ve 2’de, başlangıç kan eozinofillerindeki artışla paralel
olarak sayısal olarak daha yüksek bir alevlenme sıklığı azalması ve FEV1’de daha fazla
iyileşmeler gözlenmiştir.
Çalışma 1 için plasebo ile karşılaştırıldığında benralizumab alan hastalarda hastaneye yatış
ve/veya acil servis vizitleri gerektiren alevlenme oranı 0.25’e karşı 0.09 (sıklık oranı 0.37,
%95 GA: 0.20, 0.67, p= <0.001) ve Çalışma 2 için 0.10’a karşı 0.12’dir (sıklık oranı 1.23,
%95 GA: 0.64, 2.35, p= 0.538). Çalışma 2’de plasebo tedavi kolunda hastaneye yatış ya da acil
servise başvuruyu gerektiren alevlenmeler için sonuca varılmasına izin verecek kadar olay
meydana gelmemiştir.
Hem Çalışma 1 hem de Çalışma 2’de benralizumab alan hastalar, plasebo alan hastalarla
karşılaştırıldığında astım semptomlarında (Toplam Astım Skoru) istatistiksel olarak anlamlı
azalmalar yaşamışlardır. ACQ-6 ve 12 Yaş ve Üzeri Standardize Astım Yaşam Kalitesi
Anketi (AQLQ(S)+12) için benralizumab lehine benzer iyileşmeler gözlenmiştir (Tablo 3).
Tablo 3: Tedavi sonunda toplam astım semptom skorunda, ACQ-6’da ve AQLQ(s)+12’de
başlangıca göre ortalama değişimdeki tedavi farklılığı – Yüksek doz İKS alan ve kan
eozinofil değerleri ≥300 hücre/µL olan hastalar
Çalışma 1 Çalışma 2
Benralizumab Plasebo Benralizumab Plasebo
(na=267) (na=267) (na=239) (na=248)
Toplam astım semptom skorub
Sayfa 8 / 17Ortalama başlangıç 2.68 2.74 2.76 2.71
Başlangıca göre -1.30 -1.04 -1.40 -1.16
iyileşme
Farklılık (%95 GA) -0.25 (-0.45, -0.06) -0.23 (-0.43, -0.04)
p-değeri 0.012 0.019
ACQ-6
Ortalama başlangıç 2.81 2.90 2.80 2.75
Başlangıca göre -1.46 -1.17 -1.44 -1.19
iyileşme
Farklılık (%95 GA) -0.29 (-0.48, -0.10) -0.25 (-0.44, -0.07)
AQLQ(S)+12
Ortalama başlangıç 3.93 3.87 3.87 3.93
Başlangıca göre 1.56 1.26 1.56 1.31
iyileşme
Farklılık (%95 GA) 0.30 (0.10, 0.50) 0.24 (0.04, 0.45)
a Hastaların sayısı (n), her bir değişken için verilerin mevcut olduğu hastaların sayısına dayalı olarak hafif
değişkenlik göstermektedir. Gösterilen bulgular, her bir değişken için mevcut en son veriyi temel almaktadır.
b Astım semptom ölçeği: toplam skor 0 (en düşük) ila 6 (en yüksek) arasındadır; gündüz ve gece astım semptom
skorları 0 (en düşük) ila 6 (en yüksek) arasındadır. Bireysel gündüz ve gece skorları benzerdir.
Daha önceki alevlenme öyküsüne göre alt grup analizleri
Çalışma 1 ve 2’de yapılan alt grup analizleri, daha iyi tedavi yanıtının potansiyel bir öngörüsü
olarak, daha önce daha yüksek alevlenme öyküsü olan hastaları belirlemiştir. Tek başına ya da
başlangıç kan eozinofil sayımları ile kombinasyon halinde düşünüldüğünde, bu faktörler
benralizumab tedavisinde daha yüksek yanıta ulaşabilecek hastaların belirlenmesini
sağlayabilir (Tablo 4).
Tablo 4: Bir önceki yıldaki alevlenmelerin sayısına göre tedavi sonunda alevlenme oranı
ve pulmoner fonksiyon (FEV ) - Yüksek doz İKS alan ve kan eozinofil değerleri ≥300
1
hücre/µL olan hastalar
Çalışma 1 Çalışma 2
Benralizumab Plasebo Benralizumab Plasebo
(n=267) (n=267) (n=239) (n=248)
Başlangıçta 2 alevlenme
n 164 149 144 151
Alevlenme sıklığı 0.57 1.04 0.63 0.62
Farklılık -0.47 0.01
Sıklık oranı (%95 0.55 (0.37, 0.80) 1.01 (0.70, 1.46)
GA)
Pre-bronkodilatör 0.343 0.230 0.266 0.236
FEV ortalama
1
değişim
Sayfa 9 / 17Farklılık (%95 GA) 0.113 (-0.002, 0.228) 0.029 (-0.079, 0.137)
Başlangıçta 3 ya da daha fazla alevlenme
n 103 118 95 97
Alevlenme sıklığı 0.95 2.23 0.82 1.65
Farklılık -1.28 -0.84
Sıklık oranı (%95 0.43 (0.29, 0.63) 0.49 (0.33, 0.74)
GA)
Pre-bronkodilatör 0.486 0.251 0.440 0.174
FEV ortalama
1
değişim
Farklılık (%95 GA) 0.235 (0.088, 0.382) 0.265 (0.115, 0.415)
Oral kortikosteroid doz azaltma çalışmaları
Plasebo kontrollü bir çalışma olan ZONDA (Çalışma 3) ve tek kollu, açık etiketli bir çalışma
olan PONENTE (Çalışma 6), benralizumabın idame OKS kullanımını azaltma üzerindeki
etkisini değerlendirdi.
Çalışma 3’te, birincil sonlanım noktası, astım kontrolü sürdürülürken 24. ila 28. haftalar
arasında nihai OKS dozunda başlangıca göre yüzde azalmadır. Tablo 5’te Çalışma 3 için
çalışma bulguları özetlenmektedir.
Tablo 5: Benralizumab’ın OKS dozunun azaltılması üzerindeki etkisi, Çalışma 3
Benralizumab Plasebo
(N=73) (N=75)
Wilcoxon sıra toplam testi (birincil analiz yöntemi)
Başlangıca göre günlük OKS dozunda ortalama % azalma 75 (60, 88) 25 (0, 33)
(%95 GA)
Wilcoxon sıra toplam testi p-değeri <0.001
Oransal olasılıklar modeli (duyarlılık analizi)
28. Haftada başlangıca göre OKS’de yüzde azalma
≥%90 azalma 27 (%37) 9 (%12)
≥%75 azalma 37 (%51) 15 (%20)
≥%50 azalma 48 (%66) 28 (%37)
>%0 azalma 58 (%79) 40 (%53)
OKS’de değişim ya da azalma olmaması 15 (%21) 35 (%47)
Olasılıklar oranı (%95 GA) 4.12 (2.22, 7.63)
Günlük OKS dozunda 0 mg/gün’e azalma* 22 (%52) 8 (%19)
Olasılıklar oranı (%95 GA) 4.19 (1.58, 11.12)
Günlük OKS dozunda ≤5 mg/gün’e azalma 43 (%59) 25 (%33)
Olasılıklar oranı (%95 GA) 2.74 (1.41, 5.31)
Alevlenme sıklığı 0.54 1.83
Sıklık oranı (%95 GA) 0.30 (0.17, 0.53)
Hastaneye yatış / acil servis viziti gerektiren alevlenme 0.02 0.32
sıklığı
Sıklık oranı (%95 GA) 0.07 (0.01, 0.63)
* Yalnızca 12.5 mg ya da daha düşük bir optimize başlangıç OKS dozu olan hastalar, çalışma sırasında OKS
dozunda %100’lük bir azalmaya ulaşmaya uygundur.
Sayfa 10 / 17Akciğer fonksiyonu, astım semptom skoru, ACQ-6 ve AQLQ(S)+12 de Çalışma 3’te
değerlendirilmiş ve Çalışma 1 ve 2’dekine benzer sonuçlar elde edilmiştir.
Çalışma 6, oral kortikosteroide bağımlı ağır astımı olan (kan eozinofil sayısı girişte ≥150
hücre/μL veya çalışma giriş sayısı <150 hücre/μL ise son 12 ayda ≥300 hücre/μL) olan 598
yetişkin hastayı kaydetmiştir. Primer sonlanım noktaları, astım kontrolünü sürdürürken OKS'yi
ortadan kaldıran hastaların oranı ve astım kontrolünü sürdürürken ve adrenal fonksiyonu
dikkate alarak 5 mg'a eşit veya daha düşük bir nihai OKS dozuna ulaşan hastaların oranıydı.
İdame OKS'yi ortadan kaldıran hastaların oranı %62,9'du. 5 mg'a eşit veya daha düşük bir OKS
dozuna ulaşan hastaların oranı (astım kontrolünü sürdürürken ve adrenal fonksiyonla sınırlı
değildir) %81,9'du. OKS azalması üzerindeki etkiler, çalışmaya girişte (kan eozinofilleri <150
hücre/μL olan hastalar dahil) kan eozinofil sayısından bağımsız olarak benzerdi ve 24 ila 32
haftalık ek bir süre boyunca devam etti. Çalışma 6'daki yıllık alevlenme oranı, önceki
çalışmalarda bildirilenle karşılaştırılabilirdi.
Uzun dönem uzatma çalışması
Benralizumabın uzun dönem etkililik ve güvenliliği 56-haftalık bir faz 3 uzatma çalışması olan
BORA’da (çalışma 4) değerlendirilmiştir. Çalışma, 2037 erişkin ve 86 adolesan hasta (12 yaş
ve üzeri) olmak üzere Çalışma 1, 2 ve 3’den 2123 hastayı kaydetmiştir. Çalışma 4, Fasenra’nın
yıllık alevlenme oranı, akciğer fonksiyonu, ACQ-6, AQLQ(S)+12 üzerindeki uzun dönem
etkilerini ve önceki çalışmalarda incelenen 2 doz rejimindeki OKS azalmasının devamlılığını
değerlendirmiştir.
Önerilen doz rejiminde, daha önceki plasebo-kontrollü Çalışma 1 ve 2’de gözlemlenen yıllık
alevlenme oranı azalması (başlangıçta kan eozinofili sayısı ≥300 hücre/μL olan ve yüksek
dozda İKS alan hastalarda) tedavinin ikinci yılında da devam etmiştir (Tablo 6). Uzatma
çalışması Çalışma 4’de, daha önceki Çalışma 1 ve 2’de benralizumab almış olan hastaların
%73’ünde alevlenme olmamıştır.
Tablo 6. Uzatılmış bir tedavi tedavi periyodunda alevlenmelera
Plasebob Benralizumab
(N=338) (N=318)
Çalıma 1 & 2 Çalışma 1 & 2 Çalışma 4 Çalışma 1, 2 &
4c
Oran 1.23 0.65 0.48 0.56
a. Daha önceki Çalışma 1 ve 2’den başlangıçta kan eozinofili sayısı ≥300 hücre/μL olan ve yüksek dozda İKS
alan hastalardan Çalışma 4’e giren hastalar.
b. Çalışma 1 ve 2’deki plasebo hastaları önceki çalışmanın sonuna kadar dahil olmuşlardır (Çalışma 1’de 48.
hafta, Çalışma 2’de 56. hafta).
c. Toplam tedavi süresi: 104 – 112 hafta
Çalışma 4 boyunca, akciğer fonksiyonu, ACQ-6 ve AQLQ(S)+12 açılarından benzer idame
etkisi gözlenmiştir (Tablo 7).
Sayfa 11 / 17Tablo 7. Akciğer fonksiyonu, ACQ-6 ve AQLQ(S)+12 açılarından başlangıca göre değişim
Çalışma 1 & 2 Çalışma 1 & 2 Çalışma 4
Başlangıçb EOTc EOTd
Bronkodilatatör-öncesi FEV1 (L)
n 318 305 290
Ortalama başlangıç (SS) 1.741 (0.621) -- --
Başlangıca göre değişim (SS) e -- 0.343 (0.507) 0.404 (0.555)
ACQ-6
N 318 315 296
Ortalama başlangıç (SS) 2.74 (0.90) -- --
Başlangıca göre değişim (SS) e -- -1.44 (1.13) -1.47 (1.05)
AQLQ(S)+12
n 307 306 287
Ortalama başlangıç (SS) 3.90 (0.99) -- --
Başlangıca göre değişim (SS) e -- 1.58 (1.23) 1.61 (1.21)
n= zaman noktasında verileri bulunan hasta sayısı. SS = standart sapma
a. Başlangıç kan eozinofil sayısı ≥300 hücre/μL olan ve yüksek doz İKS alanlar: Benralizumab önerilen doz
rejiminde uygulanmıştır.
b. Çalışma 1 ve 2 başlangıç birleşik analizi erişkinler ve adolesanları içermektedir.
c. Çalışma 1 (48. hafta) ve Çalışma 2’de (56. hafta) bileşik Tedavi Sonu (EOT) analizi.
d. Çalışma 4 için EOT 48. hafta olmuştur (erişkin ve adolesan verileri için son zaman noktası).
e. Çalışma 1 ve 2’de başlangıç benralizumab tedavisi öncesidir.
Çalışma 4'teki etkililik aynı zamanda başlangıçtaki kan eozinofil sayımı <300 hücre/μL olan
hastalarda da değerlendirildi ve Çalışma 1 ve 2 ile tutarlıydı.
Çalışma 3’den gelen hastalarda günlük İKS dozundaki azalmanın uzatma çalışmasında da
devam ettiği gözlenmiştir (Şekil 1).
Sayfa 12 / 17Şekil 1. Zaman içinde günlük OKS’de medyan azalma yüzdesi (Çalışma 3 ve 4)a
Benra 30 mg q. 8 hafta
is
e
d
z
ü
y
a
m
l
a
z
a
n
a
y
d
e
M
Çalışma 3 Çalışma 4
n =
Hafta(lar)
a. Çalışma 4’de benralizumab tedavisine devam eden önceki Çalışma 3 hastaları. 56 haftalık uzatma periyodunu
tamamlamadan, Çalışma 4’de en az 8 hafta sonra hastaların ikinci bir uzatma çalışmasına girmelerine izin
verilmiştir.
Çalışma 5'te, ikinci bir uzun süreli güvenlilik uzatma çalışmasında (bkz. bölüm 4.8),
onaylanmış doz rejimini alan hastalarda yıllık alevlenme oranı (0,47), önceki Deneme 1, 2
(0,65) ve 4'te bildirilenle karşılaştırılabilir (0,48).
İmmünojenisite
Faz 3, plasebo kontrollü alevlenme çalışmalarının 48 ila 56 haftalık tedavi dönemi boyunca
önerilen doz rejiminde benralizumab ile tedavi edilmiş toplam 809 hastanın 107’sinde (%13)
tedaviyle ortaya çıkan anti-ilaç antikor yanıtı gelişmiştir. Antikorların büyük kısmı nötralizan
ve persistandır. Anti-benralizumab antikorları, antikor negatif hastalarla karşılaştırıldığında
yüksek anti-ilaç antikor titrelerine sahip hastalarda artmış benralizumab klerensi ve artmış
kan eozinofil düzeyleri ile ilişkilidir; nadir durumlarda kan eozinofil düzeyleri tedavi öncesi
düzeylere geri dönmüştür. Güncel hasta takibine dayalı olarak, etkililik ya da güvenlilikle anti-
ilaç antikorları arasında bir ilişki olduğuna dair kanıt gözlenmemiştir.
Faz III plasebo-kontrollü çalışmalardan gelen bu hastalarda ikinci bir tedavi yılının ardından
ilave olarak 510’undan 18’inde (%4) yeni gelişen tedaviyle ortaya çıkan antikorlar
bulunmuştur. Toplamda, daha önceki çalışmalarda anti-ilaç antikoru pozitif olan hastalarda,
ikinci tedavi yılında titreler stabil kalmış ya da azalmıştır. Anti-ilaç antikorlarıyla etkililik ve
güvenlilik arasında bir ilişki kanıtı gözlenmemiştir.
Pediyatrik popülasyon
Faz 3 çalışmalara kaydedilmiş astımlı 108 ergen bulunmaktadır (Çalışma 1: n = 53; Çalışma 2:
n = 55). Bunların içinde 46 tanesi plasebo ve 40 tanesi benralizumab almıştır (3 doz için 4 haftada
bir ve bunu takiben 8 haftada bir); 22 tanesi ise 4 haftada bir benralizumab almıştır. Bu
çalışmalarda önerilen doz uygulaması rejiminde benralizumab ile tedavi edilmiş ergen
hastalarda astım alevlenme oranı 0,70 (n=40; %95 GA: 0,42, 1,18); plasebo için 0,41 (n=46,
Sayfa 13 / 17%95 GA: 0,23, 0,73 [oran oranı 1,70, %95 GA: 0,78, 3,69])’dir.
Çalışma 1 ve 2’den 12 ila 17 yaşındaki adolesan hastalar (n=86) Çalışma 4’de 108 haftaya kadar
FASENRA ile tedaviye devam etmiştir. Etkililik ve güvenlilik önceki çalışmalarla uyumlu
olmuştur.
Pediyatrik popülasyonda astım etkililiği ile ilgili bir sonuç çıkarılamamaktadır.
5.2. Farmakokinetik özellikler
Astımlı hastalarda benralizumabın farmakokinetiği, 2 ila 200 mg’lık bir doz aralığında subkütan
uygulamanın ardından dozla orantılı olmuştur.
Emilim:
Astımlı hastalara subkütan uygulamayı takiben emilim yarı ömrü 3.5 gündür. Popülasyon
farmakokinetiği analizine dayalı olarak, tahmini mutlak biyoyararlanım yaklaşık %59’dur ve
abdomene, uyluğa ya da üst kola uygulamada bağıl biyoyararlanım açısından klinik olarak
anlamlı farklılık gözlenmemiştir.
Dağılım:
Popülasyon farmakokinetiği analizine dayalı olarak, benralizumabın merkezi ve periferik
dağılım hacmi, 70 kg’lık bir kişi için sırasıyla 3.1 L ve 2.5 L’dir.
Biyotransformasyon:
Benralizumab, vücuda yaygın şekilde dağılmış ve karaciğer dokusu ile sınırlı olmayan
proteolitik enzimlerle parçalanan bir hümanize IgG1 monoklonal antikordur.
Eliminasyon:
Popülasyon farmakokinetiği analizine dayalı olarak benralizumab doğrusal farmakokinetik
sergilemektedir ve hedef reseptör aracılı klerens yolağı kanıtı bulunmamaktadır. Benralizumab
için tahmini sistemik klerens (KL) 0.29 L/d’dir. Subkütan uygulamayı takiben eliminasyon yarı
ömrü yaklaşık 15.5 gündür.
Doğrusallık/Doğrusal Olmayan Durum:
Benralizumabın farmakokinetiği, 2 ila 200 mg doz aralığında subkütan uygulamayı takiben
astımı olan hastalarda dozla orantılıdır.
Hastalardaki karakteristik özellikler
Yaşlılar (≥65 yaş):
Popülasyon farmakokinetiği analizine dayalı olarak, yaşın benralizumab klerensini
etkilemediği belirlenmiştir. Bununla birlikte, 75 yaş üzerindeki hastalar için veri mevcut
değildir.
Pediyatrik popülasyon:
Popülasyon farmakokinetiği analizine dayalı olarak 12 ila 17 yaşları arasındaki ergenlerde
benralizumab farmakokinetiği, yetişkinlerde elde edilenlerle tutarlıdır. Benralizumab
çocuklarda (5 ila 11 yaş) incelenmemiştir (bkz. Bölüm 4.2).
Cinsiyet, ırk:
Popülasyon farmakokinetiği analizi, cinsiyet ve ırkın benralizumab klerensi üzerinde anlamlı
bir etkisi olmadığını göstermiştir.
Sayfa 14 / 17Böbrek yetmezliği:
Böbrek yetmezliğinin benralizumab üzerindeki etkisinin araştırılması için herhangi bir formel
klinik çalışma yürütülmemiştir. Popülasyon farmakokinetiği analizine dayalı olarak,
benralizumab klerensi, kreatinin klerensi değerleri 30 ila 80 mL/dak arasında olan kişilerde ve
normal böbrek fonksiyonuna sahip kişilerde benzerdir. Kreatinin klerensi değerleri 30
mL/dak’nın altında olan kişilerde mevcut veriler sınırlıdır, bununla birlikte benralizumabın
klerensi böbrekler aracılığıyla gerçekleşmemektedir.
Karaciğer yetmezliği:
Karaciğer yetmezliğinin benralizumab üzerindeki etkisinin araştırılması için herhangi bir
formel klinik çalışma yürütülmemiştir. IgG monoklonal antikorların klerensi öncelikli olarak
karaciğer aracılığı ile değildir; bu nedenle karaciğer fonksiyonundaki değişimin benralizumab
klerensini etkilemesi beklenmez. Popülasyon farmakokinetiği analizine dayalı olarak, başlangıç
karaciğer fonksiyonu biyobelirteçlerinin (ALT, AST ve bilirubin) benralizumab klerensi
üzerinde klinik açıdan anlamlı bir etki yapmadığı belirlenmiştir.
Etkileşimler:
Benralizumabın eşzamanlı uygulanan tıbbi ürünlerin farmakokinetiği üzerinde bir etki
yapması beklenmemektedir. Popülasyon farmakokinetiği analizine dayalı olarak, yaygın olarak
uygulanan eşzamanlı tıbbi ürünlerin (montelukast, parasetamol, proton pompası inhibitörleri,
makrolidler ve teofilin/aminofilin) astımlı hastalarda benralizumab klerensi üzerinde herhangi
bir etkisi bulunmamaktadır.
5.3. Klinik öncesi güvenlilik verileri
Benralizumab bir monoklonal antikor olduğundan, genotoksisite veya karsinojenisite
çalışmaları yürütülmemiştir.
Hayvan toksikolojisi ve/veya farmakolojisi
Klinik dışı veriler, maymunlarda yapılan konvansiyonel güvenlilik farmakolojisi veya tekrarlı
doz toksisitesi çalışmalarına dayalı olarak insanlar için özel tehlikelere işaret etmemiştir.
Sinomolgus maymunlarına intravenöz ve subkütan uygulama, toksikoloji bulguları olmaksızın
periferik kanda ve kemik iliğinde eozinofil sayımlarında azalma ile ilişkilendirilmiştir.
Gebelik
Gebe sinomolgus maymunları üzerinde gerçekleştirilen bir prenatal ve postnatal gelişim
çalışmasında, benralizumab ile bağlantılı maternal, embriyo-fetal ya da postnatal etkiler
gözlenmemiştir.
Fertilite
Özel hayvan çalışmaları yürütülmemiştir. Erkek ve dişi sinomolgus maymunlarının üreme
parametrelerinde benralizumab ile ilişkili azalma gözlenmemiştir. Benralizumab ile tedavi
edilmiş hayvanlarda surrogate fertilite parametreleri (organ ağırlıkları ve üreme dokularının
histopatolojisi) ile ilgili bir inceleme fertilite azalmasına işaret etmemiştir. Bununla birlikte,
gebeyken doz uygulanan maymunların yavrularında eozinofillerde bir azalma olmuştur.
6. FARMASÖTİK ÖZELLİKLER
6.1. Yardımcı maddelerin listesi
Sayfa 15 / 17L-histidin
L-histidin hidroklorür monohidrat
α,α-Trehaloz dihidrat
Polisorbat 20 (bitksel kaynaklı)
Enjeksiyonluk su
6.2. Geçimsizlikler
Geçimsizlik çalışmaları olmadığından bu tıbbi ürün başka tıbbi ürünler ile karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
2ºC - 8ºC arasında buzdolabında saklayınız. FASENRA, 25ºC’nin altında oda sıcaklığında en
fazla 14 gün boyunca saklanabilir. Buzdolabından çıkarıldıktan sonra, FASENRA 14 gün
içerisinde kullanılmalı veya atılmalıdır.
Işıktan korumak için orijinal ambalajında saklayınız. Dondurmayınız.
Çalkalamayınız. Sıcağa maruz bırakmayınız.
6.5. Ambalajın niteliği ve içeriği
Pasif bir güvenlik cihazı içinde, bir 29-gauge ½-inç paslanmaz çelik iğne ucu, sert iğne
muhafazası ve Fluorotec-kaplı piston tıpası ile birlikte Tip I camdan yapılmış tek kullanımlık
kullanıma hazır dolu enjeksiyon kalemi içindeki bir mL çözelti.
1 kullanıma hazır enjeksiyon kalemi (FASENRA Kalem) içeren ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
Uygulamadan önce, kartonu yaklaşık 30 dakika buzdolabının dışında bırakarak kullanıma hazır
kalemin 20°C ila 25°C oda sıcaklığına ulaşmasını sağlayın.
Uygulamadan önce FASENRA’yı partiküllü madde ve renk değişimi açısından kontrol
ediniz. FASENRA berrak ila opalesan, renksiz ila sarı renktedir ve yarı şeffaf ya da beyaz
ila beyazımsı partiküller içerebilir. Sıvı bulanık ya da rengi değişmişse ya da büyük partiküller
veya yabancı partiküller madde içeriyorsa FASENRA’yı kullanmayınız.
FASENRA Kullanıma Hazır Enjeksiyon Kalemin hazırlanması ve uygulanmasına ilişkin ek
bilgi ve talimatlar “Kullanma Talimatı”nda Uygulama talimatlarında verilmektedir.
Kullanılmayan herhangi bir tıbbi ürün veya atık malzeme, yerel gerekliliklere uygun olarak
imha edilmelidir.
7. RUHSAT SAHİBİ
AstraZeneca İlaç San. ve Tic. Ltd. Şti.
Büyükdere Cad. Yapı Kredi Plaza B Blok
Kat 3-4 34330 Levent-İstanbul
Sayfa 16 / 178. RUHSAT NUMARASI
2024/284
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.08.2024
Ruhsat yenileme tarihi:
10. KÜB’ÜN YENİLENME TARİHİ
Sayfa 17 / 17