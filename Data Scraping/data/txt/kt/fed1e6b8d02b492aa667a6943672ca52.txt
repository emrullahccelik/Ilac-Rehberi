1 / 10   
KULLANMA  TALİMATI  
 
ASEC® 100 mg film kaplı  tablet  
Ağız  yoluyla kullanılır . 
 
• Etkin madde: Her bir film kaplı tablet 100 mg aseklofenak  içerir.  
• Yardımcı madde (ler): Mikrokristalin selüloz, kroskarmelloz sodyum, povidon  K-30, 
geliseril palmitostearat, hidroksipropil metilselüloz (E15), polietilen glikol  400, 
titanyum dioksit  (E171)  
 
 
 
 
 Bu Kullanma  Talimatın  da:  
 
1. ASEC nedir ve ne için  kullanılır?  
2. ASEC’i kullanmadan önce dikkat edilmesi  gerekenler  
3. ASEC nasıl  kullanılır?  
4. Olası yan etkileri  nelerdir?  
5. ASEC’in saklanması  
 
Başlıkları yer  almaktadır.  
 
1. ASEC nedir ve ne için  kullanılır?  
ASEC, beyaz ila kırık beyaz, yuvarlak, dışbükey ve iki tarafı düz olan film kaplı tablettir.   
 
• Her bir film kaplı tablet 100 mg etki madde (aseklofenak) içerir.  
• ASEC ağrı, ateş ve iltihap tedavisinde kullanılan - “steroidal olmayan iltihap   
giderici ilaçlar” ( NSAİİ’lar) grubuna ait bir ilaçtır.  
• Her kutuda 20 adet film tablet bulunmaktadır.  
Bu ila cı kullan maya b aşlamadan ön ce bu KULLANMA TA LİMATINI dikkatlice 
okuy unuz, çünkü sizin için önemli bilgil er içermektedir. 
•Bu kullanma talimatını  sakla yınız. Daha sonra t ekrar oku maya ihtiyaç  duyabilirsiniz.  
•Eğer ilave sorularınız olursa, lütf en doktorunuza  veya eczacınıza dan ışınız. 
•Bu ilaç  kişisel olarak sizin için r eçete edilmi ştir, ba şkalarına vermeyiniz. 
•Bu ila cın  kullanımı  sırasında,  doktora  veya  hastane ye  gittiğinizde  doktorunuza  bu  ilacı 
kullandı ğınızı sö yleyiniz. 
•Bu talimatta yazılanla ra aynen uyunuz.  İlaç hakkında size ön erilen dozun d ışında 
yüksek  veya düşük doz kullanma yınız. 2 / 10  • ASEC kireçlenme (osteoartrit), eklemlerde ağrı ve şekil bozukluğu (romatoid artrit) ve sırt 
eklemlerinde sertleşme ile seyreden ağrılı ilerleyici romatizmanın (ankilozan spondilit) belirti 
ve bulgularının tedavisi ile damla hastalığının ağrılı eklem iltiha bı (akut gut artriti), kas iskelet 
sisteminin ağrılı durumları, diş veya ortopedik ameliyatı takiben görülen ağrı (postoperatif 
ağrı) ve ağrılı adet dönemleri gibi kadın hastalıklarında (dismenore) görülen ağrı ve iltihabın 
belirtilerine yönelik tedavide k ullanılır.   
 
2. ASEC’i kullanmadan önce dikkat edilmesi  gerekenler  
 
Kalp -damar sistemi ile ilgili riskler  
- NSAİİ’ler ölümcül olabilecek pıhtılaşmayla ilgili (trombotik) olaylar, kalp krizi ve inme 
riskinde artışa neden olabilir. Bu risk kullanım süresine ba ğlı olarak artabilir. Kalp -damar 
hastalığı olan veya kalp -damar hastalık risk faktörl erini taşıyan hastalarda risk daha yüksek 
olabilir.  
-ASEC kalp -damar ( koroner arter by -pass) cerrahisi öncesi ağrı tedavisinde 
kullanılmamalıdır.  
 
Sindirim sistemi ile ilgili riskler  
NSAİİ’ler kanama, yara oluşması, mide veya barsak delinmesi gibi ölümcül olabilecek ciddi 
yan etkilere yol açarlar. Bu yan etkiler herhangi bir zamanda, önceden uyarıcı bir bulgu 
vererek veya vermeksizin ortaya çıkabilirler. Yaşlı hastalar ciddi olan bu et kiler bakımından 
daha yüksek risk taşımaktadırlar.  
 
ASEC’i aşağıdaki durumlarda  KULLANMAYINIZ . 
Eğer ; 
• Tanısı konmuş bir kalp hastalığınız ve/veya serebrovasküler hastalığınız varsa, 
örneğin; kalp krizi, inme, geçici inme geçirdiyseniz, kalbinizin yetersiz çalışması 
sonucu pompa görevini yeterince yerine getirmemesine bağlı olarak vücudunuzda 
sıvı birikimi oldu ve bir kalp yetersizliği tablosu mevcut sa veya beyine ya da kalb e 
giden damarlarda tıkanmalar olduysa veya damar tıkanmaları na yönelik ameliyat 
olduysanız  
• Kan dolaşımınızla ilgili sorunlarınız varsa (periferal arter hastalığı)  
• Daha önceden aseklofenağa veya ürünün içeriğinde ki maddelerden herhangi birine 
karşı hassasiyetiniz varsa  
• Aseklofenak, aspirin ya da herhangi bir diğer “steroidal olmayan iltihap giderici 
ilaçlar” (NSAİİ)’a (ibuprofen, naproksen veya diklofenak gibi) karşı aşırı 
hassasiyetiniz varsa,  
• Benzer etkiye sahip maddeler (örneğin aspirin veya diğer NSAİİ’lar) sizde,  
- Astım nöbetleri,  
- Akut rinit (nezle) veya ürtiker (kurdeşen)  
- Nefes alma zorluğu, hırıltı lı solunum, anormal ağrı ve kusma gibi belirtileri 
içeren ciddi alerjik yanıt (anafilaktik şok) meydana getiriyorsa,  
• Aktif veya şüpheli mide ya da barsak ülseriniz varsa; geçmişinizde yinelenen mide -
barsak ülseri, mide -barsak kanaması veya diğer aktif kanamaları ya da kanama 3 / 10  bozukluklarınız olduysa,  
• Ciddi derecede kalp yetmezliğiniz varsa,  
• Koroner arter cerrahisi (Koroner arter by -pass greft) geçirdiyseniz, ameliyat öncesi, 
sırası ve sonrası ağrılarınız varsa,  
• Orta-ileri derecede karaciğer yetmezliğiniz varsa,  
• Orta-ileri derecede böbrek yetmezliğiniz varsa,  
• Hamileliğinizin son üç ayı içerisindeyseniz.  
 
ASEC’i, aşağıdaki durumlarda DİKKATLİ  KULLANINIZ  
• Aseklofenak tedavisine, kalp damar sistemi hastalıkları için önemli risk faktörlerini 
(örneğin  yüksek kan basıncı, kanınızda yağ (kolestrol, trigliseritler) düzeylerinde 
anormal derecede yükseklik, şeker hastalığı, sigara kullanımı gibi) taşıyan 
hastalarda, ancak dikkatli bir değerlendi rme sonrasında başlanmalıdır. Özellikle 
yüksek dozda kullanımında (günlük 150 mg) ve uzun süreli tedavilerde bu riskin 
arttığı görülmüştür. Bu yüzden, aseklofenak tedavisinde mümkün olan en kısa tedavi 
süresi ve en düşük etkili doz tercih edilmelidir. Sağl ık mesleği mensupları hastaların 
aseklofena k tedavisine devam  etme gerekliliğini düzenli olarak değerlendirmelidir.  
• Yaşlı hasta iseniz. Yaşlılarda NSAİİ’lar ile tedavide, özellikle gastrointestinal 
kanama (mide -barsak kanaması) ve perforasyon (delinme) gibi ölümcül olabilen 
istenmeyen etkilerin sıklığında artış görülmüştür.  
• Yakınlarda büyük cerrahi girişim geçirdiyseniz.  
• Mide -barsak kanaması, ülser veya mide delinmesi geçirdiyseniz. Kanama, kan 
kusma, ülseratif kolit (kalın barsak iltihaplanması), Crohn hastalığı (barsak sistemi 
iltihabı), SLE (Sistemik Lupus Eritematozus) gibi mide -barsak hastalıklarınız var 
ise. Bu hasta lıklarda doktorunuz tarafından yakın medikal takip yapılması 
gerekebilir.  
• Gastrointestinal kanama, ülser ve perforasyon (delinme) riskiniz var ise veya yaşlı 
iseniz doktorunuz tarafından tedaviye mümkün olan en düşük doz ile başlanmalıdır. 
Bu risk grubu altındaysanız, beraberinde düşük doz aspirin  veya diğer  
gastrointestinal kanama riskini artıran ilaçlar kullanıyor iseniz doktorunuz tarafından 
koruyucu ilaçlar (örneğin; misoprostol ve proton pompa inhibitörü) ile kombine 
tedavi düşünülebilir. Mide -barsak rahatsızlığı geçirmiş iseniz, özellikle tedavinin 
başlangıç aşamasında herhangi karın bölgesi ile ilgili (abdominal) bir şikayetiniz 
olursa doktorunuza bildiriniz. ASEC  ile birlikte varfarin gibi herhangi bir 
pıhtılaşmayı önleyen (oral antikoagülan) ilaç grubu veya aspirin gibi kan 
pulcuklarının kümelenmesin i (platelet agregasyonunu) önleyen bir ilaç veya 
kortikosteroid, depresyonda kullanılan ilaçlar (seçici serotonin geri alım inhibitörü) 
gibi kanama riskini artıran bir ilaç kullanyor iseniz lütfen doktorunuza bildiriniz.  
• Kan rahatsızlığınız varsa: Porfiri (karın ağrısı ve kas kramplarına neden olan kalıtsal 
hastalık), hemopoezis (kan yapımı) veya pıhtılaşma bozukluğu  
• Herhangi bir zamanda beyin kanaması geçirdiyseniz.  
• Kalp sorununuz varsa, daha önce inme geçirdiyseniz ya da risk altındaysanız 
(örneğin yüksek tansiyon, şeker hastalığı, yüksek kolestrole sahipseniz veya sigara 
tiryakisi iseniz) doktorunuza veya eczacınıza bildiriniz. Aseklofenak kullanımı ile 4 / 10  miyokart infarktüsü (kalp ile ilgili bir rahatsızlık) veya inme riskinde orta düzeyde 
artış gözlenmiştir.  
• NSAİİ’lar ile sıvı tutulumu ve ödem gibi istenmeyen etkiler görülebil diğinden , 
yüksek tansiyonunuz veya kalp yetmezliğiniz var ise doktorunuza veya eczacınıza 
bildiriniz.  
• NSAİİ ile uzun süreli tedavi görüyorsanız, bir önlem olarak tıbbi olarak 
izlenmelisiniz  (örn. böbrek/karaciğerle ilgili fonksiyonlar ve kan sayımları).  
• Karaciğer rahatsızlığınız varsa: İlaca bağlı pankreas iltihabı (pankreatit) görülmesi 
nadirdir. Bununla birlikte, NSAİİ’lar ile pancreas iltihabının ilişkili olduğu rapor 
edilmiştir. Eğer anormal karaciğer fonksiyon testleri devam ederse veya kötüleşirse, 
karaciğer hastalığı gelişimi ile klinik bulgular veya belirtiler oluşursa veya hastalıkla 
birlikte ortaya çıkan diğer rahatsızlıkların (kanda bir tür alerji hücresi olan eozinofi 
sayısında artış, kızarıklık) oluştuğu durumlarda ASEC kullanmayı durdurmalısı nız. 
İlk belirtiler olmadan karaciğer iltihabı (hepatit) meydana gelebilir . 
• Böbrek ve kalp ile ilgili önlemler: NSAİİ kullanımı böbrek fonksiyon bozukluğu ile 
sonuçlanabileceğinden böbrek veya kalple ilgili hafif de olsa sorunlarınız varsa veya 
ileri yaştaysanız gözetim altında tutulmalısınız. Doktorunuz tarafından en düşük 
etkin doz kullanılmalı ve böbrek fonksiyonları düzenli olarak izlenmelidir. İdrar 
söktürücülerle tedavi edilmiş veya büyük bir ameliyat geçirmiş kalp veya böbrekle 
ilgili fonksiyon bozukluğu olan bir hasta iseniz gözetim altında olmalısınız. ASEC’in 
bırakılmasıy la böbrek fonksiyonlarındaki etkiler genellikle geri dönüşümlüdür.  
• Aşırı duyarlılık reaksiyonları: Diğer NSAİİ’larla olduğu gibi, ani aşırı duyarlılık 
(alerjik) reaksiyonlar ilaca daha önce maruziyet dışı da meydana  gelebilir. NSAİİ’lar 
ile eksfoliyatif dermatit, Steven -Johnsons sendromu  ve toksik epidermal nekroliz 
gibi zaman zaman ölümcül olabilen ciddi cilt reaksiyonları çok seyrek olarak 
bildirilmiştir. Tedavinin özellikle ilk ayında bu istenmeyen durumların ortaya çıkma 
riski yüksek bulunmuştur. Bu nedenle, döküntü, mukozal lezyonlar  ve diğer aşırı 
duyarlılık reaksiyonların ilk belirti ve semptomlarında aseklofenak kullanımı 
doktorunuz tarafından kesilmelidir.  
• Varisella (suçiçeği) geçiriyor iseniz, varisellanın (suçiçeği) ciddi cilt ve yumuşak 
doku enfeksiyonlarını tetikleyebileceği doktorunuz tarafından göz önünde 
bulundurularak aseklofena k kullanımının kesilmesi düşünülebilir.  
• ASEC, geri dönüşümlü olarak platelet agregasyonunu (kan pulcuklarının 
kümelenmesini) engelleyebilir.  
• Fertilite (üreme kapasitesi) önlemleri: NSAİİ’lar gebe kalmayı zorlaştırabilir ve gebe 
kalmaya çalışıyorsanız ASEC size tavsiye edilmez. Gebe kalmakta zorluk 
yaşıyorsanız veya gebelik için incelemeleriniz devam ediyorsa ASEC’in geçici 
olarak kullanılmaması  gerektiğini dikkate almalısınız.  
Bu uyarılar, geçmişteki herhangi bir dönemde dahi olsa sizin için geçerliyse  lütfen doktorunuza  
danışınız.  
 
ASEC'in yiyecek ve içecek ile  kullanılması  
• ASEC bir bardak su ya da başka bir sıvı ile yutulmalıdır.  5 / 10  • ASEC’in öğünler esnasında kullanılması önerilmektedir.  
 
Hamilelik  
İlacı kullanmadan önce doktorunuza veya eczacınıza  danışınız.  
Diğer iltihap giderici ilaçlarda olduğu gibi ASEC de hamilelik döneminin son üç ayında 
kullanılmamalıdır, çünkü çocuğunuza zarar verebilir ya da doğum sırasında sorunlara neden 
olabilir.  
 
ASEC hamile kalınmasını güçleştirebilir. Hamile kalmayı planlıyorsanız ya da hamile kalma 
konusunda sorunlarınız varsa, bunu doktorunuza söyleyiniz ve gerekli olmadıkça ASEC 
kullanmayınız.  
 
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza  danışınız.  
ASEC’in anne sütüne geçip geçmediği bilinmemektedir. Bu nedenle doktorunuz tarafından 
gerekli görülmedikçe, emzirme süresince ASEC kullanmayınız.  
 
Araç ve makine kullanımı  
ASEC kullanan hastalarda nadir olarak görme bozuklukları, sersemlik ya da uyku hali gibi yan 
etkiler görülebilir. Bu tür etkileri farkederseniz, araç ve makine kullanmamalı ya da dikkatli 
olmanızı gerektiren başka aktivitelerde bulunmamalısınız. Bu tür bir etkiyle karşılaştığınız 
takdirde bunu  mümkün olan en kısa sürede doktorunuza bildiriniz.  
 
Diğer ilaçlar ile birlikte  kullanımı  
Bazı ilaçlar ile birlikte kullanıldığında ASEC bu ilaçlar ile etkileşime girebilir (ASEC veya bu 
ilaçlar ile görülen etkinlik ve/veya yan etkiler değişebilir). Bu nedenle aşağıdaki ilaçlardan birini 
kullanıyorsanız mutlaka doktorunuza söyleyiniz:  
• Depresyon tedavisinde kullanılan ilaçlar: Lityum, seçici serotonin geri alım inhibitörleri 
(SSRİ) (depresyon tedavisinde kullanılan ilaçlar),  
• Diğer NSAİİ (iltihap giderici) ilaçlar veya steroidler (vücudun i nflamasyondan etkilenen 
bölgelerinde iyileşme sağlamak için kullanılan ilaçlar)  
• İdrar söktürücüler ile kan basıncını düşürücü diğer ilaçlar.  
• Ağız yoluyla alınan diyabet tedavisinde kullanılan ilaçlar  
• Kinolon antibiyotikleri, mikonazol, sulfametaksazol (enfeksiyona karşı kullanılan bir 
ilaç) 
• ACE inhibitörleri ya da beta blokörler (yüksek kan basıncının ve kalp yetmezliğinin 
tedavisinde kullanılan ilaç sınıfları)  
• Kanın pıhtılaşmasını önleyen ilaçlar (antikoagülanlar) ve kan hücrelerinin 
kümeleşmesini önleyen (antiplatelet) ilaçlar  6 / 10  • Siklosporin (organ nakli uygulanan hastalarda kullanılır), fenilbutazon (iltihap giderici 
ilaç), metotreksat (bazı kanser ya da romatizma hastalıklarında kullanılan bir ilaç)  
• Mifepriston (gebeliği sonlandırmada kullanılan bir ilaç)  
• Takrolimus (organ nakli uygulanan hastalarda kullanılan bir ilaç)  
• Zidovudin (AİDS tedavisinde kullanılan bir ilaç)  
• Simetidin (mide rahatsızlığında kullanılan bir ilaç)  
• Digoksin ve amiodaron (kalp sorunları için kullanılan bir ilaç)  
• Fenitoin (kasılma nöbetlerinin tedavisinde kullanılan bir ilaç)  
• Sülfinpirazon (gut tedavisinde kullanılan bir ilaç) ve vorikonazol (mantar 
enfeksiyonlarında kullanılan bir ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ASEC nasıl  kullanılır?  
• Uygun kullanım ve doz/uygulama sıklığı için  talimatlar:  
 
Doktorunuz başka şekilde önermediği takdirde; sabah ve akşam birer tablet olmak üzere günde 
iki tablet alınız. ASEC tercihen yemeklerle birlikte ya da yemeklerden sonra alınmalıdır.  
• Ağrınızı kontrol edebilen en düşük dozu kullanmanız ve ASEC’ i gerektiğinden uzun süre 
almamanız önemlidir.  
 
• Uygulama yolu ve  metodu:  
ASEC ağız yoluyla alınır. Tabletler bütün olarak ve bir bardak su ile birlikte yutulmalıdır. 
Tabletleri bölmeyiniz veya çiğnemeyiniz.  
 
• Değişik yaş  grupları: 
Çocuklarda  kullanım:  
Çocuklarda kullanımına ait bir deneyim olmadığı için ASEC 18 yaş altı çocuklarda 
kullanılmamalıdır.  
 
Yaşlılarda  kullanım:  
Yaşlı hastalar ASEC’in etkilerine diğer erişkinlerden daha duyarlı olabilir. Bu nedenle, yaşlılar 
doktor talimatlarına uymaya özellikle dikkat etmeli ve şikayetlerin hafifletilmesi için gereken 
minimum miktarda tablet kullanılmalıdır. Yaşlı hastaların istenmeyen etkileri derhal 
doktorlarına bildirmeleri son derece önemlidir.  
 
Özel kullanım durumları:  
 
Böbrek yetmezliği:  Hafif derecede böbrek bozukluğu olan hastalarda doz ayarlaması gerekmez, 
ancak diğer NSAİİ’larda olduğu gibi dikkatli olunmalıdır.  
 
Karaciğer yetmezliği:  Karaciğer bozukluklarında doz azaltılmalıdır. Başlangıç dozu olarak 7 / 10  günde bir tablet (100 mg/gün) önerilmektedir.  
 
Eğer ASEC’in etkisinin çok güçlü veya zayıf olduğuna dair bir izleniminiz var ise,  doktorunuz 
veya eczacınız ile  konuşunuz.  
 
Kullanmanız gerekenden daha fazla ASEC  kullandıysanız : 
ASEC’den kullanmanız gerekenden fazlasını kullanmışsanız, bir doktor veya eczacı  ile 
konuşunuz.  
Doz aşımında destekleyici ve belirtilere yönelik tedavi yapılmalıdır. Doz aşımını takiben, 
emilimi önlemek için gastrik (mide) lavaj ve aktif kömür tedavisi uygulanmalıdır.  
 
Meydana gelebilecek düşük tansiyon, böbrek yetmezliği, havale ( konvülsiyonlar), mide -barsak 
tahrişi (gastrointestinal iritasyon), solunum depresyonu gibi rahatsızlıklar için destekleyici ve 
belirtilere yönelik tedaviler uygulanmalıdır.  
 
ASEC ‘i kullanmayı  unutursanız  
Unutulan dozları dengelemek için çift doz  almayınız.  
ASEC’i kullanmayı unutursanız, unutulan doz için ne yapmanız gerektiği  konusunda 
doktorunuza  danışınız.  
 
ASEC ile tedavi sonlandırıldığında oluşabilecek  etkiler  
ASEC ile tedavi sonlandırıldığında oluşabilecek etkiler konusunda doktorunuza danışınız.  
 
4. Olası yan etkiler i nelerdir?  
Tüm  ilaçlar  gibi, ASEC’in  içeriğinde  bulunan  maddelere  duyarlı  olan kişilerde  yan etkiler 
olabilir.  Bunların en yaygın olanları genellikle hafif şiddettedir ve muhtemelen kısa bir süre 
sonra kaybolur.  
 
Aşağıdakilerden biri olursa, ASEC’ i kullanmayı durdurunuz ve DERHAL  doktorunuza 
bildiriniz veya size en yakın hastanenin acil bölümüne  başvurunuz : 
 
• Alerjik reaksiyon,  
• Yaygın, şiddetli alerjik reaksiyon (anafilaksi),  
• Astım, astımda ağırlaşma, nefes darlığı ya da sıkıntılı soluk alıp verme (dispne) gibi 
solunum yolu reaksiyonları,  
• Kaşıntı (pruritus),  
• Deri ve mukozalardaki küçük kanamalar (purpura),  
• Yüz ve boğazda şişmeye (ödem) neden olan aşırı duyarlılık (anjiyoödem),  
• Sıvı dolu kabarcıklarla birlikte seyreden iltihaplı deri hastalığı (Stevens -Johnson 8 / 10  sendromu dahil),  
• Ağızda ve vücudun diğer alanlarında su toplaması şeklinde veya farklı büyüklüklerde 
kırmızı döküntülerle seyreden hastalık (eritema multiforme),  
• Deride içi sıvı dolu kabarcıklarla, deri soyulmaları ve doku kaybı ile seyreden ciddi bir 
hastalık (toksik epidermal nekroliz),  
• Kurdeşen (ürtiker ), 
• Işığa duyarlılık (fotosensitivite) ve içi sıvı dolu kabarcıklı (vezikulobülloz) döküntü,  
• Aseptik menenjit (beyin zarı iltihabı).  
Bunların hepsi çok ciddi yan etkilerdir.  
 
Eğer  bunlardan  biri sizde  mevcut  ise, sizin  ASEC’e karşı  ciddi  alerjiniz  var demektir.  Acil 
tıbbi müdahaleye  veya  hastaneye  yatırılmanıza  gerek olabilir.  
 
Bu çok ciddi yan etkilerin hepsi oldukça seyrek  görülür.  
Yan etkiler görülme sıklıklarına göre aşağıdaki şekilde sıralanmıştır.  
• Çok yaygın: 10 hastanın en az 1 inde görülebilir.  
• Yaygın: 10 hastanın birinden az, fakat 100 hastanın birinden fazla görülebilir.  
• Yaygın olmayan: 100 hastanın birinden az, fakat 1000 hastanın birinden fazla 
görülebilir.  
• Seyrek: 1000 hastanın birinden az görülebilir.  
• Çok seyrek. 10.000 hastanın birinden az görülebilir.  
• Bilinmiyor: Eldeki veriler ile tahmin edilemiyor.  
 
Yaygın:  
• Sersemlik  
• Karın ağrısı,  
• Bulantı,  
• İshal,  
• Hazımsızlık, sindirim bozukluğu,  
• Karaciğer enzimlerinde artış  
 
Yaygın olmayan:  
• Gaz, 
• Mide mukozası iltihabı (gastrit),  
• Kabızlık,  
• Kusma,  
• Ağızda yara,  
• Kaşıntı, döküntü, deride inflamasyon, kurdeşen,  
• Kanda üre artışı,  
• Kanda kreatin artışı,  
 9 / 10  Seyrek:  
• Kansızlık,  
• Şiddetli alerjik reaksiyon (anafilaksi),  
• Aşırı duyarlılık,  
• Görme bozukluğu,  
• Kalp yetmezliği,  
• Yüksek tansiyon,  
• Nefes darlığı, nefes almada güçlük,  
• Siyah dışkı, mide -barsak kanaması,  mide -barsak ülseri,  
• Alerji sonucu yüz ve boğazda şişme,  
 
 
Çok seyrek : 
• Kemik iliği baskılanması,  
• Beyaz kan hücrelerinde azalma,  
• Pıhtılaşma sağlayan kan hücrelerinde azalma,  
• Kırmızı kan hücrelerinde anormal yıkım,  
• Potasyum düzeyinde artış,  
• Çevreye uyumsuzluk, uykusuzluk, kabuslar, huzursuzluk,  
• Ağır ruhsal bozukluk,  
• His kaybı,  
• Titreme  
• Baş ağrısı,  
• Tat alma bozukluğu,  
• Baş dönmesi,  
• Kulak çınlaması,  
• Kalpte çarpıntı hissi,  
• Kalp krizi,  
• Ciltte kızarıklık,  
• Sıcak basması,  
• Ödem,  
• Damar iltihaplanması,  
• Bronşlarda daralma -kasılma,  
• Dil ve yanaklarda iltihaplanma,  
• Pankreasta iltihaplanma,  
• Barsak delinmesi,  
• Crohn veya ülseratif kolit hastalığında alevlenme,  
• Kan kusma,  
• Karaciğerde hasar (karaciğer sarılığı dahil),  
• Kanda alkalen fosfataz enzimi düzeyinde artış,  
• Deride küçük kanamalar,  
• Ciddi deri ve mukoza reaksiyonları (Stevens Johnson sendromu, toksik epidermal 
nekroliz ve eriteme multiforme dahil),  10 / 10  • Ödem, kandaki alb ümin miktarının normalin altın a düşmesi, idrarda protein bulunması 
ile karakterize Nefrotik sendrom,  
• Böbrek yetmezliği,  
• Yorgunluk,  
• Kilo artışı  
 
Eğer bu kullanma talimatında bahsi geçmeyen herhangi bir yan etki ile  karşılaşırsanız 
doktorunuzu veya eczacınızı  bilgilendiriniz.  
 
 
Yan etkilerin  r aporlanma  sı 
Kullanma Talimatında yer alan veya almayan herhangi bir yan etki  meydana  gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız  yan 
etkileri www.titck.gov.tr sitesinde yer alan ‘‘İlaç Yan Etki Bildirimi’’ ikonuna tıklayarak 
yada  0 800 314 00 08 numaralı yan etki hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. ASEC’in Saklanması  
ASEC’i çocukların göremeyeceği, erişemeyeceği yerlerde ve ambalajında  saklayınız.  
 
250C’nin altındaki oda sıcaklığında  saklayınız.  
 
Son kullanma tarihi ile uyumlu olarak  kullanınız . 
Ambalajdaki son kullanma tarihinden sonra ASEC' i  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi : 
Global Pharma İlaç San. ve Tic. A.Ş.  
Sarıyer/İSTANBUL  
 
Üretim Yeri : 
Pharma vision San. ve Tic. A.Ş.  
Topkapı/İstanbul  
 
 
 
Bu kullanma talimatı  ../../….  tarihinde  onaylanmıştır.  