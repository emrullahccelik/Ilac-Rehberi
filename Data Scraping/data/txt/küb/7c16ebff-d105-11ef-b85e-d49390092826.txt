000246-TR-NVKIM-27-500-01
KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEVAKSON 500 mg IM enjeksiyonluk toz içeren flakon
Steril
2. KALİTATİF VE KANTİTATİF BİLEŞİM
Etkin madde: Bir flakon 500 mg seftriaksona eşdeğer 596,5 mg seftriakson sodyum
içerir.
Yardımcı madde(ler):
Yardımcı madde bulunmamaktadır.
Yardımcı maddeler için 6.1’e bakınız.
3. FARMASÖTİK FORM
500 mg enjeksiyonluk çözelti hazırlamak için toz ve çözücü
Beyaz ila sarımsı renkli, kristalize toz
4. KLİNİK ÖZELLİKLER
4.1. Terapötik endikasyonlar
NEVAKSON’a duyarlı patojenlerin neden olduğu enfeksiyonlar:
- Sepsis,
- Menenjit,
- Dissemine Lyme borreliosis’i (hastalığın erken ve geç evreleri),
- Abdominal enfeksiyonlar (peritonit, safra ve gastrointestinal sistem enfeksiyonları),
- Kemik, eklem, yumuşak doku, cilt ve yara enfeksiyonları,
- İmmün sistem bozukluğuna bağlı enfeksiyonlar,
- Böbrek ve idrar yolları enfeksiyonları,
- Solunum yolları enfeksiyonları, özellikle pnömoni, kulak-burun-boğaz
enfeksiyonları, akut bakteriyel komplike olmayan otitis media,
- Gonore dahil olmak üzere genital enfeksiyonlar,
- Preoperatif enfeksiyon profilaksisi.
1000246-TR-NVKIM-27-500-01
4.2. Pozoloji ve uygulama şekli
Pozoloji/uygulama sıklığı ve süresi:
Standart doz
Yetişkinler ve 12 yaşından büyük çocuklar:
Normal olarak günde tek doz 1-2 g (24 saatte bir) NEVAKSON’dur. Ağır vakalarda veya
orta derecede duyarlı organizmaların neden olduğu enfeksiyonlarda günde tek doz, 4 g’a
çıkabilir.
Tedavi süresi:
Tedavi süresi hastalığın seyrine göre değişir. Genellikle bütün antibiyotik tedavilerinde
olduğu gibi, hastanın ateşi düştükten veya bakteriyel eradikasyon sağlandıktan sonra en az
48-72 saat NEVAKSON tedavisine devam edilmelidir.
Kombine tedavi:
Deneysel koşullar, birçok gram-negatif bakterilere karşı NEVAKSON ile
aminoglikozidler arasında sinerji olduğunu göstermektedir. Bu tür kombinasyonlarda
aktivite artışı her zaman kesin olmasa da, Pseudomonas aeruginosa gibi patojenlerin
neden olduğu ciddi ve hayatı tehdit eden enfeksiyonlarda NEVAKSON ile
aminoglikozidler kombine edilebilinir. Ancak bu iki ilaç, aralarındaki fiziksel geçimsizlik
nedeniyle önerilen dozlarda ayrı ayrı uygulanmalıdır.
Menenjit: Bebek ve çocuklardaki bakteriyel menenjitte tedaviye günde tek doz 100
mg/kg (4 g aşılmamalıdır) ile başlanır. Etken organizmalar belirlenip duyarlılık testleri
yapıldıktan sonra, gerekirse doz azaltılabilir. En iyi tedavi sonuçları aşağıdaki tedavi
sürelerinde elde edilmiştir:
Neisseria meningitidis: 4 gün
Haemophilus influenzae: 6 gün
Streptococcus pneumoniae: 7 gün
Lyme borreliosis: Çocuk ve yetişkinlerde, 14 gün boyunca günde tek doz olarak 50
mg/kg ile en fazla 2 g arasında uygulanır.
Gonore: Gonore (penisilinaz üreten ve üretmeyen suşlar) tedavisinde i.m. olarak 250 mg
tek doz NEVAKSON önerilir.
Preoperatif profilaksi: Enfeksiyon riskine bağlı olarak operasyondan 30-90 dakika önce
1-2 g’lık tek doz NEVAKSON uygulaması önerilir. Kolorektal cerrahide,
NEVAKSON’un tek başına veya ornidazol gibi 5-nitroimidazol türevinin birlikte (ayrı
ayrı verilerek) uygulanmasının etkili olduğu kanıtlanmıştır.
2000246-TR-NVKIM-27-500-01
Uygulama şekli:
NEVAKSON çözeltisi hazırlandıktan hemen sonra kullanılmalıdır.
NEVAKSON, intramusküler enjeksiyon ile uygulama içindir. Bir bölgeye 1 gramdan daha
fazla enjeksiyon yapılmaması önerilmektedir.
Lidokain çözeltisi kesinlikle intravenöz olarak uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Sadece böbrek fonksiyon bozukluğu olan, karaciğer
fonksiyonları normal hastalarda NEVAKSON dozunu azaltmaya gerek yoktur. Ancak
preterminal safhada böbrek yetmezliği olanlarda (kreatinin klerensi < 10 ml/dakika)
NEVAKSON dozu günde 2 g’ı aşmamalıdır. Sadece karaciğer hasarı olan, böbrek
fonksiyonları normal hastalarda NEVAKSON dozunu azaltmaya gerek yoktur.
Ciddi böbrek ve karaciğer fonksiyon bozukluklarının bir arada görüldüğü vakalarda,
seftriakson plazma konsantrasyonları düzenli olarak kontrol edilmeli ve gerektiğinde doz
ayarlaması yapılmalıdır. Diyalize alınan hastalara diyaliz sonrasında supleman olarak ilave
dozlara gerek yoktur. Ancak bu hastalarda eliminasyon oranı değişmiş olabileceğinden,
doz ayarlamasının gerekli olup olmadığını belirlemek için serum konsantrasyonları
kontrol edilmelidir.
Pediyatrik popülasyon:
Yenidoğan, bebek ve 12 yaşından küçük çocuklarda: Aşağıda belirtilen doz şeması günde
tek dozda uygulanır.
Yenidoğanlar (14 günlüğe kadar): Günde tek doz 20-50 mg/kg vücut ağırlığı; günlük doz
50 mg/kg’ı aşmamalıdır. Prematüre ve matür bebekler için farklı uygulama gerekli
değildir.
Seftriakson ve intravenöz kalsiyum içeren ürünlerin eş zamanlı olarak yeni doğanlarda
(≤28 gün) kullanımı kontrendikedir. Kalsiyum içeren intravenöz ürünleri kullanan (veya
bu ürünleri kullanması beklenen) yeni doğanlarda NEVAKSON kullanılmamalıdır (Bkz.
4.3.).
Bebek ve çocuklar (15 günlükten 12 yaşına kadar):
Günde tek doz 20-80 mg/kg.
3000246-TR-NVKIM-27-500-01
Vücut ağırlığı 50 kg veya üstünde olan normal çocuklarda normal yetişkin dozu
kullanılmalıdır. Akut bakteriyel komplike olmayan otitis media tedavisi için 50 mg/kg
dozunda (1g’ı aşmamak koşuluyla) tek uygulama önerilmektedir (single-shot therapy).
Geriyatrik popülasyon: Geriyatrik hastalarda, yetişkinler için önerilen dozlar kullanılır.
4.3. Kontrendikasyonlar
Seftriaksona, ilacın içeriğindeki maddelerin herhangi birine (bkz. Bölüm 6.1) ve herhangi
bir sefalosporine karşı aşırı duyarlılığı bulunan ve herhangi beta laktam antibakteriyel
ajana (örn. penisilinler, monobaktamlar, karbapenemler) karşı anafilaktik reaksiyon gibi
ciddi aşırı duyarlılık geçmişi olan hastalarda NEVAKSON kontrendikedir.
Seftriakson aşağıda durumlarda kontendikedir:
41 haftalık postmenstrüal yaşa kadar (gebelik yaşı + kronolojik yaş) olan prematüre
yenidoğanlarda kullanım*
Normal doğumlu yenidoğanlarda (28 günlüğe kadar olanlarda) kullanım:
- Hiperbilirubinemili,. sarılığı bulunan veya hipoalbuminemik ve asidozu olan normal
doğumlu 28 günlüğe kadar olan yenidoğanlarda bilirubin bağlanması
etkilenebileceğinden kontrendikedir*.
- Seftriakson-kalsiyum tuzu çökmesi riski nedeniyle, intravenöz kalsiyum tedavisi
veya kalsiyum içeren intravenöz solüsyonlar ile tedaviye ihtiyaç duyan veya ihtiyaç
duyması beklenen 28 günlüğe kadar olan yenidoğanlarda kontrendikedir (bkz.
Bölüm 4.4, 4.8 ve 6.2).
- In vitro çalışmalar seftriaksonun bilirubini serum albumin bağlanma noktalarından
uzaklaştırabileceğinive böylece bu hastalarda olası bilirubin ensefalopatisi riskine
yol açabileceğini göstermiştir.
Seftriakson ve intravenöz kalsiyum içeren ürünlerin eş zamanlı olarak yenidoğanlarda
(<28 gün) kullanımı kontrendikedir. Kalsiyum içeren intravenöz ürünleri kullanan (veya
bu ürünleri kullanması beklenen) yenidoğanlarda seftriakson kullanılmamalıdır.
Lidokaine yönelik kontrendikasyonlar, lidokain çözeltisi çözücü olarak kullanıldığında
seftriaksonun intramüsküler enjeksiyonu öncesinde ekarte edilmelidir (bkz. Bölüm 4.4).
Lidokainin Kısa Ürün Bilgisine, özellikle kontrendikasyonlar bölümüne bakınız.
Lidokain içeren seftriakson çözeltileri asla intravenöz olarak uygulanmamalıdır.
4.4. Özel kullanım uyarıları ve önlemleri
Hipersensitivite reaksiyonları:
4000246-TR-NVKIM-27-500-01
Tüm beta laktam antibakteriyel ajanlarda olduğu gibi, ciddi ve duruma göre ölümcül
hipersentivite reaksiyonları bildirilmiştir (bkz. Bölüm 4.8). Ciddi hipersensitivite
reaksiyonları durumunda seftriakson tedavisi derhal kesilmeli ve gerekli acil durum
aksiyonları başlatılmalıdır. Tedaviye başlamadan önce hastanın seftriaksona, diğer
sefalosporinlere ve herhangi bir beta laktam ajanına karşı hipersensitivite geçmişinin olup
olmadığı belirlenmelidir. Diğer beta laktam ajanlarına karşı ciddi olmayan hipersenstivite
geçmişi olan hastalara seftriakson verilirken dikkatli olunmalıdır.
Seftriakson tedavisi ile ilişkili olarak hayatı tehdit edici veya ölümcül olabilen şiddetli
kutanöz advers reaksiyonlar (Stevens Johnson sendromu veya Lyell sendromu/toksik
epidermal nekroz ve eozinofili ve sistemik semptomların eşlik ettiği ilaç reaksiyonu
(DRESS)) bildirilmiş olmasına karşın bu olayların sıklığı bilinmemektedir (bkz. Bölüm
4.8).
Kalsiyum içeren ürünler ile etkileşim:
Term ve preterm bebeklerin akciğer ve böbreklerinde ölümcül olan seftriakson-kalsiyum
çökeltileri bildirilmiştir. Bunlardan en az biri seftriakson ve kalsiyumu farklı zamanlarda
farklı intravenöz hatları aracılığıyla almıştır. Yenidoğanlardan farklı olarak, mevcut
bilimsel verilerde, seftriakson ve kalsiyum içeren solüsyonlar veya kalsiyum içeren
herhangi bir ürünle tedavi edilen hastalarda intravasküler çökeltiler ile ilgili bir bilgi
bulunmamaktadır. In vitro çalışmalar, yenidoğanların diğer yaş grupları ile
kıyaslandığında daha yüksek seftriakson-kalsiyum çökelmesi riskine sahip olduğunu
göstermiştir.
28 günlükten büyük hastalarda seftriakson ve kalsiyum içeren ürünler ardışık olarak
kullanılabilir. Bu durumda infüzyon yolu uygun sıvılar verilerek iyice yıkanmalıdır.
Seftriakson hiçbir yaş grubunda intravenöz kalsiyum içeren solüsyonlarla aynı anda bir
“Y- seti” kullanılarak verilememelidir. Seftriakson Ringer ve Hartmann solüsyonu gibi
kalsiyum içeren solüsyonlarla veya kalsiyum içeren parenteral beslenme solüsyonu ile
sulandırılmamalı veya karıştırılmamalıdır. İntravenöz seftriakson ve oral kalsiyum içeren
ürünler arasında veya intramusküler seftriakson ile intravenöz veya oral kalsiyum içeren
ürünler arasındaki etkileşim konusunda henüz yeterli bilgi bulunmamaktadır. Kalsiyum
içeren total parenteral nutrisyon (TPN) ile sürekli infüzyona ihtiyaç duyan hastalarda
sağlık profesyonelleri çökme riski göstermeyecek alternatif bir antibakteriyel tedavi
uygulamayı isteyebilir. Sürekli nutrisyona ihtiyaç duyan hastalarda seftriakson kullanımı
gerekiyorsa TPN çözeltileri ve seftriakson farklı infüzyon noktalarında farklı infüzyon
5000246-TR-NVKIM-27-500-01
hatları ile eş zamanlı olarak uygulanabilir. Alternatif olarak, seftriakson infüzyonu
süresince TPN solüsyonu infüzyonu kesilebilir ve solüsyonlar arasında infüzyon hatları
yıkanabilir (bkz. Bölüm 4.3, 4.8, 5.2 ve 6.2).
Pediyatrik popülasyon:
Bölüm 4.2’de belirtilen dozlar için NEVAKSON’un etkililiği ve güvenliliği
yenidoğanlarda, bebeklerde ve çocuklarda kanıtlanmıştır. Çalışmalar, diğer bazı
sefalosporinlerde olduğu gibi, seftriaksonun bilirubini serum albumininden ayırabileceğini
göstermiştir.
NEVAKSON, bilirubin ensefalopatisi geliştirme riski olan prematüre ve normal doğumlu
yenidoğanlarda kontrendikedir (bkz. Bölüm 4.3).
İmmun aracılı hemolitik anemi:
NEVAKSON da dahil olmak üzere sefalosporin sınıfı antibakteriyel ilaç kullanan
hastalarda immun sistem aracılı hemolitik anemi görülmüştür. (bkz. Bölüm 4.8).
NEVAKSON tedavisi sırasında, ölüm de dahil olmak üzere, yetişkinlerde ve çocuklarda
ciddi hemolitik anemi vakaları bildirilmiştir.
Seftriakson tedavisi sırasında kansızlık gelişirse sefalosporin ilişkili kansızlık tanısı göz
önüne alınmalı ve etiyoloji belirlenene dek seftriakson tedavisine ara verilmelidir.
Uzun süreli tedavi:
Uzun dönem tedavi süresince belirli dönemlerde tam kan sayımı gerçekleştirilmelidir.
Kolit/Duyarlı olmayan mikroorganizmaların aşırı büyümesi:
Antibakteriyel ajan ilişkili kolit ve psödomembranöz kolit seftriakson da dahil olmak
üzere neredeyse tüm antibakteriyel ajanlar ile bildirilmiştir ve ciddiyeti hafiften yaşamı
tehdit edecek seviyeye kadar değişebilir. Bu nedenle, seftriakson tedavisi sırasında veya
sonrasında diyare olan hastalarda bu tanıyı göz önünde bulundurmak büyük önem
taşımaktadır (bkz. Bölüm 4.8). Seftriakson tedavisinin sonlandırılması ve Clostridium
difficile için spesifik tedaviye başlanması dikkate alınmalıdır. Peristaltik hareketi inhibe
eden tıbbi ürünler kullanılmamalıdır.
6000246-TR-NVKIM-27-500-01
Diğer antibakteriyel ajanlarda olduğu gibi duyarlı olmayan mikroorganizmalar ile
süperenfeksiyonlar meydana gelebilir.
Şiddetli böbrek ve karaciğer yetmezliği:
Ciddi renal ve hepatik yetmezlik durumunda etkililik ve güvenlilik için yakın takip
önerilmektedir (bkz. Bölüm 4.2).
Serolojik test ile etkileşim:
NEVAKSON yanlış pozitif sonuçlara yol açabileceğinden Coombs testleri ile etkileşimler
meydana gelebilir. NEVAKSON, galaktozemi için de yanlış pozitif sonuçlara neden
olabilir (bkz. Bölüm 4.8).
Ürindeki glikoz tayini için enzimatik olmayan metotlar yanlış pozitif sonuçlar verebilir.
NEVAKSON tedavisi sırasında ürin glikoz tayini enzimatik olarak yapılmalıdır (bkz.
Bölüm 4.8).
Seftriakson, bazı kan glikoz inceleme sistemleri ile elde edilen tahmini kan glikoz
değerlerini daha düşük gösterebilir. Lütfen her sistemin nasıl kullanıldığı ile ilgili bilgi
edininiz. Eğer gerekli ise alternatif test metotları kullanılmalıdır.
Antibakteriyel spektrum:
Seftriakson sınırlı bir antibakteriyel aktivite spektrumuna sahiptir ve patojenin tespit
edilemediği durumlarda bazı enfeksiyon tiplerinin tedavisinde tek başına yeterli
olmayabilir (bkz. Bölüm 4.2). Seftriaksona dirençli organizmaları da içeren şüpheli
patojenlerin olduğu polimikrobiyal enfeksiyonlarda başka bir antibiyotiğin kullanımı göz
önüne alınmalıdır.
Lidokainin kullanımı:
Lidokain çözeltisinin çözücü olarak kullanıldığı durumda seftriakson çözeltileri yalnızca
intramüsküler enjeksiyon için kullanılmalıdır. Kullanımından önce lidokainin Kısa Ürün
Bilgisi’nde yer alan kontrendikasyonlar, uyarılar ve diğer önemli bilgiler dikkatle
incelenmelidir (bkz. Bölüm 4.3). Lidokain çözelti asla intravenöz olarak
kullanılmamalıdır.
7000246-TR-NVKIM-27-500-01
Safra taşı:
Sonogramlarda gölgeler görüldüğünde kalsiyum seftriakson çökelti oluşumu olasılığı
dikkate alınmalıdır. Safra taşları ile karıştırılan bu gölgeler safra kesesi sonogramlarında
tespit edilmiştir ve günlük 1 gram ve üzeri seftriakson dozlarında daha sık görülmüştür.
Özellikle pediyatrik popülasyon için özel dikkat gerekmektedir. Bu gölgeler seftriakson
terapisinin sonlandırılmasının ardından kaybolmaktadır. Kalsiyum seftriakson çökeltileri
nadiren birtakım semptomlarla ilişkilidir. Semptomik vakalarda cerrahi olmayan
konservatif tedavi önerilir ve spesifik fayda-zarar değerlendirmesine dayanarak hekim
kararına göre seftriakson tedavisine ara verilebilmektedir (bkz. Bölüm 4.8).
Biliyer staz:
NEVAKSON ile tedavi edilen hastalarda muhtemelen biliyer obstruksiyon nedeniyle
meydana gelen pankreatit vakaları bildirilmiştir (bkz. Bölüm 4.8). Çoğu hastada majör
terapi öncesi, ciddi hastalık ve total parenteral nutrisyon gibi biliyer staz ve biliyer çamur
için risk faktörleri görülmüştür. NEVAKSON ile ilişkili biliyer çökelmenin tetikleyicisi
veya kofaktörü göz ardı edilemez.
Böbrek taşı:
Renal litiyaz vakaları bildirilmiş olup bu durum seftriakson tedavisinin kesilmesi ile
birlikte ortadan kalkmaktadır (bkz. Bölüm 4.8). Semptomik vakalarda sonografi
yapılmalıdır. Renal litiyaz geçmişi olan veya hiperkalsiürisi bulunan hastalarda
NEVAKSON kullanımına hekim tarafından yapılan fayda-zarar değerlendirmesine göre
karar verilmelidir.
Jarisch-Herxheimer reaksiyonu (JHR):
Spiroket enfeksiyonları olan bazı hastalar, seftriakson tedavisi başladıktan kısa bir süre
sonra bir Jarisch-Herxheimer reaksiyonu (JHR) yaşayabilir. JHR genellikle kendi kendini
sınırlayan bir durumdur veya semptomatik tedavi ile yönetilebilir. Böyle bir reaksiyon
meydana gelirse antibiyotik tedavisi kesilmemelidir.
8000246-TR-NVKIM-27-500-01
Ensefalopati:
Ensefalopati, seftriakson kullanımıyla (bkz. Bölüm 4.8), özellikle şiddetli böbrek
yetmezliği (bkz. Bölüm 4.2) veya merkezi sinir sistemi bozuklukları olan yaşlı hastalarda
bildirilmiştir. Eğer seftriaksona bağlı ensefalopatiden şüpheleniliyorsa (örn. bilinç
düzeyinde azalma, mental durumda değişiklik, miyoklonus, konvülsiyonlar), seftriakson
tedavisinin sonlandırılması düşünülmelidir.
Sodyum:
Her 1 gram NEVAKSON 3,6 mmol sodyum içerir. Bu durum, kontrollü sodyum diyetinde
olan hastalar için göz önünde bulundurulmalıdır.
4.5.Diğer tıbbi ürünler ile etkileşimler ve diğer etkileşim şekilleri
Çökelti oluşabileceğinden; NEVAKSON flakonları sulandırmak veya sulandırılmış bir
flakonu IV uygulama için seyreltmek üzere Ringer çözeltisi veya Hartmann çözeltisi gibi
kalsiyum içeren çözücülerle beraber kullanmayınız. Seftriakson-kalsiyum çökeltisi
seftriaksonun aynı intravenöz uygulama hattında kalsiyum içeren solüsyonlar ile
karıştırılması durumunda da meydana gelebilmektedir. Seftriakson Yseti aracılığı ile
parenteral nutrisyon gibi kalsiyum içeren infüzyonlar da dahil olmak üzere kalsiyum
içeren intravenöz solüsyonlar ile eş zamanlı olarak uygulanmamalıdır. Bununla birlikte,
yenidoğanlar dışındaki hastalarda, seftriakson ve kalsiyum içeren solüsyonlar, infüzyon
hatlarının infüzyonlar arasında uygun bir sıvı ile yıkanması koşulu ile, sıra ile
uygulanabilir. Kordon kanından yetişkin ve neonatal plazma kullanılarak yapılan in vitro
çalışmalar seftriakson-kalsiyum çökelti oluşma riskinin yenidoğanlarda daha yüksek
olduğunu göstermiştir (bkz. Bölüm 4.2, 4.3, 4.4, 4.8 ve 6.2).
NEVAKSON’un oral antikoagülanlar ile eş zamanlı kullanımı anti K vitamini etkisini ve
kanama riskini artırabilir. Seftriakson ile tedavi sırasında ve sonrasında Uluslararası
Normalize Oranı (International Normalised Ratio, INR) yakından takip edilmeli ve anti
vitamin K ilacının pozolojisi buna göre ayarlanmalıdır (bkz. Bölüm 4.8).
Sefalosporinler ile birlikte kullanıldığında amoniglikozitlerin renal toksisitesinde olası
artış olduğu ile ilgili çelişkili bulgular bulunmaktadır. Bu gibi vakalarda klinik
aminoglikozit seviyeleri ve renal fonksiyonun yakından takip edilmesi ile ilgili öneriler
göz önüne alınmalıdır.
Bir in vitro çalışmada kloramfinekol ve seftriaksonun kombinasyonu durumunda
antagonistik etkiler görülmüştür. Bu bulgunun klinik yaygınlığı bilinmemektedir.
9000246-TR-NVKIM-27-500-01
Seftriakson ve oral kalsiyum içeren ürünler veya intramüsküler seftriakson ile kalsiyum
içeren ürünler (intravenöz veya oral) arasında etkileşimi gösteren herhangi bir veri
bulunmamaktadır.
Seftriakson ile tedavi edilen hastalarda Coombs testi yalancı pozitif sonuçlar
verebilmektedir.
Diğer antibiyotikler gibi seftriakson da galaktozemi testinde yalancı pozitif sonuçlara
neden olabilmektedir.
Benzer şekilde, idrarda glukoz tayini için kullanılan enzimatik olmayan metotlar da
yalancı pozitif sonuçlar verebilmektedir. Bu nedenle, idrarda glukoz seviyesi tayini
seftriakson tedavisi sırasında enzimatik metotlar ile yapılmalıdır.
Furosemit gibi potent diüretikler ve seftriaksonun yüksek dozlarının birlikte
uygulanmasını takiben renal fonksiyonda herhangi bir bozukluk görülmemiştir.
Probenesidin eş zamanlı uygulanması seftriakson eliminasyonunu azaltmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda NEVAKSON kullanımına ilişkin klinik
veri mevcut değildir. Çocuk doğurma potansiyeli bulunan kadınlar, NEVAKSON tedavisi
sırasında etkili bir doğum kontrol yöntemi kullanmalıdır.
Gebelik dönemi
Seftriakson plasenta bariyerini aşar. Gebe kadınlarda seftriakson kullanımı ile ilgili veriler
sınırlıdır. Hayvanlar üzerinde yapılan çalışmalar embriyonal/fetal, perinatal ve postnatal
gelişim açısından doğrudan veya dolaylı herhangi bir zarar göstermemiştir. (bkz. Bölüm
5.3). Seftriakson, gebelik sırasında ve özellikle gebeliğin ilk üç aylık döneminde, yalnızca
faydasının zararından fazla olması durumunda uygulanmalıdır.
Gebe kadınlara verilirken tedbirli olunmalıdır.
Laktasyon dönemi
Seftriakson düşük konsantrasyonlarda anne sütüne geçmektedir ancak seftriaksonun
terapötik dozlarında emzirilen yenidoğanlarda herhangi bir etki beklenmemektedir. Buna
10000246-TR-NVKIM-27-500-01
karşın, diyare ve mukoz membranların fungal enfeksiyon riski gözardı edilemez.
Sensitizasyon olasılığı ayrıca dikkate alınmalıdır. Laktasyonun sonlandırılması veya
seftriakson tedavisinin sonlandırılması/yapılmaması kararı verilirken laktasyonun çocuk
için faydası ile tedavinin anne için faydası göz önünde bulundurulmalıdır.
Üreme yeteneği /Fertilite :. Üreme ile ilgili çalışmalar kadın veya erkek fertilitesi
üzerinde herhangi bir advers etki göstermemiştir.
4.7. Araç ve makine kullanımı üzerindeki etkiler
Seftriakson tedavisi sırasında sersemlik veya baş dönmesi gibi araç veya makine
kullanımını etkileyebilen istenmeyen etkiler görülebilmektedir (bkz. Bölüm 4.8). Hastalar
araç veya makine kullanırken dikkatli olmalıdır.
4.8. İstenmeyen etkiler
Seftriakson için en sık raporlanan advers reaksiyonlar eozinofili, lökopeni,
trombositopeni, diyare, döküntü ve karaciğer enzimlerinde artış şeklindedir.
Seftriakson advers reaksiyonlarının sıklığını belirlemek için kullanılan veriler klinik
çalışmalardan elde edilmiştir.
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sistem organ Yaygın Yaygın olmayan Seyrek Bilinmiyora
sınıfı
Enfeksiyonlar Genital mantar Psödomembranöz Süperenfeksiyonb
ve enfeksiyonu kolitb
enfestasyonlar
Kan ve lenf Eozinofili, Granülositopeni, Hemolitik anemib,
sistemi Lökopeni, Anemi, Agranülositoz
hastalıkları Trombositopeni Koagulopati
Bağısıklık Anafilaktik şok,
sistemi Anafilaktik
hastalıkları reaksiyon,
Anafilaktoid
reaksiyon,
Hipersensitiviteb
Jarisch-
Herxheimer
reaksiyonu (JHR)b
Sinir sistemi Baş ağrısı Ensefalopati Konvülziyon
hastalıkları Baş dönmesi
11000246-TR-NVKIM-27-500-01
Kulak ve iç Vertigo
kulak
hastalıkları
Solunum, göğüs Bronkospazm
bozuklukları ve
mediastinal
hastalıkları
Gastrointestinal Diyareb, Bulantı, Pankreatitb,
hastalıkları Yumuşak dışkı Kusma Stomatit,
Glossit
Hepato-bilier Karaciğer Safra kesesinde
hastalıkları enzimlerinde çökeltib,
artış Kernikterus,
Hepatitc,
Kolestatik
hepatitb,c
Deri ve deri altı Döküntü Pruritus Ürtiker Stevens Johnson
doku hastalıkları sendromub,
Toksik epidermal
nekrolizb,
Eritem
multiforme,
Akut jeneralize
ekzantematöz
püstülozis
Eozinofili ve
sistemik
semptomların eşlik
ettiği ilaç
reaksiyonu
(DRESS)b
Böbrek ve idrar Hematuri, Oligüri,
hastalıkları Glikozüri Renal
presipitasyon
(geri dönüşümlü)
Genel Flebit, Ödem, titreme
bozukluklar ve Enjeksiyon
uygulama bölgesinde ağrı,
bölgesine ilişkin Yüksek ateş
hastalıkları
Araştırmalar Kan kreatinin Coombs testinde
seviyesinde artış yalancı pozitif
sonuçb,
Galaktozemi
tesinde yalancı
pozitif
sonuçb,
Glikoz tayini için
enzimatik olmayan
metotlarda yalancı
pozitif sonuçb
12000246-TR-NVKIM-27-500-01
a Pazarlama sonrası raporlara göre. Bu reaksiyonlar belirli olmayan boyuttaki popülasyon
tarafından gönüllü olarak bildirildiğinden bu reaksiyonların sıklığı güvenilir bir şekilde
belirlenememekte ve bu yüzden “bilinmiyor” şeklinde kategorize edilmektedir.
b bkz. Bölüm 4.4
c Genellikle seftriakson kullanımın kesilmesi ile geri dönüşümlüdür
Seçilmiş advers reaksiyonların tanımı
Enfeksiyonlar ve enfestasyonlar:
Seftriakson kullanımı sonrası görülen diyare Clostridium difficile ile ilişkili olabilir.
Uygun sıvı ve elektrolit idaresi uygulanmalıdır (bkz. Bölüm 4.4).
Seftriakson-kalsiyum tuzu çökeltisi:
İntravenöz seftriakson ve kalsiyum ile tedavi edilmiş olan preterm ve normal doğumlu
yenidoğanlarda (28 günlükten küçük) seyrek, ciddi ve bazı vakalarda ölümcül advers
reaksiyonlar bildirilmiştir. Ölüm sonrası vakalarda akciğer ve böbreklerde seftriakson-
kalsiyum tuzu çökeltileri görülmüştür. Yenidoğanlardaki yüksek çökelme riskinin nedeni
yetişkinlere kıyasla kan hacimlerinin düşük olması ve seftriaksonun daha uzun yarılanma
ömrüdür (bkz. Bölüm 4.3, 4.4 ve 5.2).
Çoğunlukla yüksek dozla (80 mg/kg/gün veya 10 gramı aşan toplam dozlar gibi) tedavi
edilen veya dehidrasyon, yatağa bağlılık gibi başka risk faktörleri olan çocuklarda idrar
yollarında seftriakson çökeltisi vakaları bildirilmiştir. Bu durum semptomik veya
asemptomik olabilir ve üreteral obstrüksiyon ve postrenal akut renal yetmezliğe yol
açabilir ancak genellikle seftriakson tedavisinin kesilmesi ile tersine çevrilebilir (bkz.
Bölüm 4.4).
Öncelikle önerilen standart dozdan yüksek dozlarla tedavi edilen hastalarda safra
kesesinde seftriakson kalisyum tuzu çökeltileri görülmüştür. Yapılan prospektif
çalışmalar, çocuklarda intravenöz uygulamayla gözlenen çökelme insidansı (bazı
çalışmalarda %30’un üzerinde) değişkenlik göstermiştir. İnsidans yavaş infüzyon ile (20-
30 dakika) daha düşük olarak tespit edilmiştir. Bu etki genellikle asemptomiktir ancak
çökeltilere seyrek vakalarda genellikle ağrı, bulantı ve kusma gibi klinik semptomlar eşlik
etmiştir. Bu vakalarda semptomik tedavi önerilmektedir. Çökelti oluşumu seftriakson
tedavisinin kesilmesi ile tersine çevrilebilir (bkz. Bölüm 4.4).
13000246-TR-NVKIM-27-500-01
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Doz aşımında, bulantı, kusma veya diyare semptomları görülebilir. Seftriakson
konsantrasyonu hemodiyaliz veya periton diyaliziyle azaltılmamaktadır. Spesifik bir
antidot bulunmamaktadır. Doz aşımı tedavisi semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer beta-laktam antibiyotikleri (3. Kuşak sefalosporinler)
ATC kodu: J01DD04
Etki mekanizması
Seftriakson, penisilin bağlayan proteinlere (PBP’ler) bağlanmayı takiben bakteriyel hücre
duvarı sentezini inhibe eder. Hücre duvarı biyosentezinin (peptidoglikan) bozulması,
hücre lizisine ve bakteri hücresinin ölmesine neden olur.
Direnç
Seftriaksona bakteriyel direnç, aşağıdaki mekanizmalardan bir veya daha fazlasına bağlı
olabilir:
• genişletilmiş spektrumlu beta-laktamazlar (ESBL’ler), karbapenemazlar ve belirli
aerobik Gram-negatif bakteri türlerinde indüklenebilen veya stabil olarak baskılanabilen
Amp C enzimleri dahil beta-laktamazlarla hidroliz.
• Seftriakson için penisilin bağlayıcı proteinlerin afinitesinin azalması.
• Gram-negatif organizmaların dış membranlarının geçirgenliğinin olmaması.
• Bakteriyel efluks pompaları.
Duyarlılık testi sınır değerleri
14000246-TR-NVKIM-27-500-01
Avrupa Antimikrobiyal Duyarlılık Testi (EUCAST) Komitesi tarafından belirlenen
minimum inhibitör konsantrasyon (MİK) sınır değerleri aşağıdaki gibidir:
Patojen Seyreltme Testi (MİK, mg/L)
Duyarlı Dirençli
Enterobacteriaceae ≤1 >2
Staphylococcus türleri a. a.
Streptococcus türleri b. b.
Streptococcus pneumoniae ≤ 0.5c. >2
Viridans grubu Streptococci ≤ 0.5 >0.5
Haemophilus influenzae ≤0.12c. >0.12
Moraxella catarrhalis ≤ 1 >2
Neisseria gonorrhoeae ≤0.12 >0.12
Neisseria meningitidis ≤ 0.12c. >0.12
Türlerle ilgili olmayan ≤ 1d. >2
a. Duyarlılık, sefoksitin duyarlılığından anlaşılmıştır.
b. Duyarlılık penisilin duyarlılığından anlaşılmıştır.
c. Duyarlı sınır değerinin üzerinde seftriakson MİK değerine sahip izolatlar nadirdir ve
bulunursa yeniden test edilmeli ve doğrulanırsa bir referans laboratuvara gönderilmelidir.
d. Sınır değerler, günlük 1g x 1 intravenöz doz ve en az 2g x 1 yüksek doz için geçerlidir.
Spesifik patojenlere karşı klinik etkinlik
Edinilmiş direncin yaygınlığı coğrafi olarak ve zamanla değişebilir ve özellikle şiddetli
enfeksiyonları tedavi ederken dirençle ilgili yerel bilgi istenir. Seftriaksonun en azından
bazı enfeksiyon türlerinde kullanımının yerel tekrarlama sıklığının şüpheli olduğu
durumlarda, gerektiğinde uzman tavsiyesi alınmalıdır.
Yaygın olarak duyarlı türler
Gram pozitif aeroblar
Staphylococcus aureus (metisiline duyarlı)£
Stafilokok koagülaz negatif (metisiline duyarlı)£
Streptococcus pyogenes (Grup A)
Streptococcus agalactiae (Grup B)
Streptococcus pneumoniae
Viridans Group Streptococci
15000246-TR-NVKIM-27-500-01
Gram negatif aeroblar
Borrelia burgdorferi
Haemophilus influenzae
Haemophilus parainfluenzae
Moraxella catarrhalis
Neisseria gonore
Neisseria meningitidis
Proteus mirabilis
Providencia türleri
Treponema pallidum
Edinilmiş direncin sorun olabileceği türler
Gram pozitif aeroblar
Staphylococcus epidermidis+
Staphylococcus haemolyticus+
Staphylococcus hominis+
Gram negatif aeroblar
Citrobacter freundii
Enterobacter aerogenes
Enterobacter cloacae
Escherichia coli%
Klebsiella pneumoniae%
Klebsiella oxytoca%
Morganella morganii
Proteus vulgaris
Serratia marcescens
Anaeroblar
Bacteroides türleri
Fusobacterium türleri
Peptostreptococcus türleri
Clostridium perfringens
Doğası gereği dirençli organizmalar
Gram-pozitif aeroblar
Enterococcus türleri
Listeria monocytogenes
Gram-negatif aeroblar
Acinetobacter baumannii
Pseudomonas aeruginosa
Stenotrophomonas maltophilia
Anaeroblar
Clostridium difficile
Diğerleri:
Chlamydia türleri
Chlamydophila türleri
Mycoplasma türleri
Legionella türleri
16000246-TR-NVKIM-27-500-01
Ureaplasma urealyticum
£ Metisiline dirençli tüm stafilokoklar, seftriaksona dirençlidir.
+ En az bir bölgede direnç oranları>% 50
% ESBL üreten suşlar her zaman dirençlidir.
5.2. Farmakokinetik özellikler
Genel özellikler
Emilim:
İntramüsküler uygulama
İntramasküler enjeksiyonu takiben, ortalama pik plazma seftriakson seviyeleri, eşdeğer bir
dozun intravenöz uygulamasından sonra gözlemlenenlerin yaklaşık yarısıdır.1 g’lık
uygulamadan sonraki 2-3 saat içinde ulaşılan maksimum plazma konsantrasyonu 81
mg/litre’dir.
İntramüsküler uygulamadan sonra plazma konsantrasyonu-zaman eğrisinin altındaki alan,
eşdeğer bir dozun intravenöz uygulamasından sonraki alana eşdeğerdir.
İntravenöz uygulama
500 mg ve 1 g seftriaksonun intravenöz bolus uygulamasından sonra, ortalama pik plazma
seftriakson seviyeleri sırasıyla yaklaşık 120 ve 200 mg/l’dir. Seftriakson 500 mg, 1g ve 2g
intravenöz infüzyonundan sonra plazma seftriakson seviyeleri sırasıyla yaklaşık 80, 150
ve 250 mg/l’dir.
Dağılım: Seftriaksonun dağılım hacmi 7-12 litredir. En ilgili patojenlerin minimal inhibe
edici konsantrasyonlarının çok üzerindeki konsantrasyonlar, akciğer, kalp, safra
yolu/karaciğer, bademcik, orta kulak ve burun mukozası, kemik, serebrospinal, plevral,
prostat ve sinovyal sıvılarda tespit edilebilir.
Tekrarlanan uygulamalarda ortalama pik plazma konsantrasyonunda (Cmax) % 8-15’'lik
bir artış görülür; kararlı duruma çoğu durumda uygulama yoluna bağlı olarak 48-72 saat
içinde ulaşılır.
Belirli dokulara nüfuz etme:
Seftriakson beyin ve omurilik zarına (meninksler) nüfuz eder. Meninksler
iltihaplandığında penetrasyon en yüksektir.
17000246-TR-NVKIM-27-500-01
Bakteriyel menenjitli hastalarda beyin omurilik sıvısında (BOS) ortalama pik seftriakson
konsantrasyolarının iltihaplanmamış meninksleri olan hastalarda plazma düzeylerinin
%2’si ile karşılaştırıldığında, plazma düzeylerinin %25'’ine kadar olduğu bildirilmiştir.
BOS’ta pik seftriakson konsantrasyonlarına intravenöz enjeksiyondan yaklaşık 4-6 saat
sonra ulaşılır.
Seftriakson plasenta bariyerini geçer ve düşük konsantrasyonlarda anne sütüne geçer (bkz.
Bölüm 4.6).
Protein bağlama:
Seftriakson, geri dönüşümlü olarak albümine bağlanır. Plazma proteinlerine bağlanma,
100 mg/l'’nin altındaki plazma konsantrasyonlarında yaklaşık %95'’tir. Bağlanma
doyurulabilirdir ve bağlanan kısım artan konsantrasyonla azalır (300 mg/l plazma
konsantrasyonunda %85'’e kadar).
Biyotransformasyon: Seftriakson sistematik olarak metabolize edilmez, fakat bağırsak
florası tarafından inaktif metabolitlere dönüştürülür.
Eliminasyon: Seftriaksonun (bağlı ve serbest) total plazma klerensi 10-22 ml/dakika’dır.
Renal klerens 5-12 ml/dakikadır. Seftriaksonun %50-60’ı değişmemiş olarak idrarla
(tamamına yakını glomerüler filtrasyon ile), %40-50’si ise değişmemiş olarak safrayla ve
bağırsaklarla atılır.
Yetişkinlerde eliminasyon yarı-ömrü yaklaşık 8 saattir
Doğrusallık/ Doğrusal olmayan durum:
Seftriaksonun farmakokinetiği lineer değildir. Toplam ilaç konsantrasyonu bazında
eliminasyon yarı-ömrü hariç, tüm temel farmakokinetik parametreler doza bağımlıdır ve
dozla orantılı olarak daha az artar. Doğrusal olmama, plazma protein bağlanmasının
doygunluğundan kaynaklanır ve bu nedenle toplam plazma seftriakson için gözlenir,
ancak serbest (bağlanmamış) seftriakson için gözlenmez.
Hastalardaki karekteristik özellikler:
Geriyatrik popülasyon: 75 yaşın üstündeki yaşlı hastalarda ortalama eliminasyon yarı
ömrü genç yetişkinlerle karşılaştırıldığında genellikle 2-3 kez daha uzundur.
Pediyatrik popülasyon: Yeni doğanlarda seftriaksonun yarı-ömrü uzar. Doğumdan 14
günlük yaşa kadar, serbest seftriakson seviyeleri, azalmış glomerüler filtrasyon ve değişen
protein bağlanması gibi faktörlerle daha da artırılabilir. Çocukluk döneminde yarı ömür,
yeni doğanlara veya yetişkinlere göre daha düşüktür.
Toplam seftriaksonun plazma klirensi ve dağılım hacmi, yeni doğanlarda, bebeklerde ve
çocuklarda yetişkinlere göre daha yüksektir.
18000246-TR-NVKIM-27-500-01
Böbrek ve karaciğer yetmezliği olan hastalar: Böbrek veya karaciğer yetmezliği olan
hastalarda, seftriaksonun farmakokinetik özelliklerinde eliminasyon yarı-ömrünün hafif
düzeyde uzaması ile (2 katından daha az) ciddi böbrek yetmezliği olan hastalarda dahi çok
az değişiklik gözlenir. Böbrek yetmezliği olan hastalarda yarı-ömrün göreceli olarak daha
az artması, protein bağlanmasında azalmaya ve toplam seftriakson miktarının böbrek
dışındaki yollarla atılımının artmasına neden olarak böbrek dışı atılımda dengeleyici bir
artışın olmasıyla açıklanır.
Karaciğer yetmezliği olan hastalarda, renal klerenste dengeleyici bir artış olması nedeniyle
seftriaksonun eliminasyon yarılanma ömrü artmaz. Bunun sebebi, plazmadaki serbest
seftriakson fraksiyonunun toplam ilaç klerensinde gözlemlenen paradoksikal artışa katkı
sağlaması ve toplam klerensle paralel olarak dağılım hacminin artmasıdır.
Farmakokinetik / farmakodinamik ilişki(ler):
Diğer beta-laktamlarda olduğu gibi, in vivo etkinlik ile en iyi korelasyonu gösteren
farmakokinetik-farmakodinamik indeks, bağımsız hedef türler için bağlanmamış
konsantrasyonun minimum inhibitör seftriakson konsantrasyonunun (MİK) üzerinde
kaldığı dozlama aralığının yüzdesidir (%T > MİK).
5.3. Klinik öncesi güvenlilik verileri
Klinik dışı çalışmalardan elde edilen veriler yüksek seftriakson kalsiyum tuzu dozunun
köpek ve maymunların safra keselerinde geriye döndürülebilir konkrementlere ve
çökeltilere yol açtığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde içermemektedir.
6.2. Geçimsizlikler
Literatürlerde seftriaksonun amsakrin, vankomisin, flukonazol, labetalol ve
aminoglikozidler ile geçimsiz olduğu bildirilmiştir.
Seftriakson içeren çözeltiler Bölüm 6.6’da belirtilenler dışında diğer ajanlar ile
karıştırılmamalı veya diğer ajanlara eklenmemelidir. Özellikle, kalsiyum içeren
seyrelticiler (örneğin Ringer çözeltisi veya Hartman çözeltisi) seftriakson flakonlarını
rekonstitüe etmek için veya rekonstitüe edilmiş bir flakonu intravenöz uygulama için daha
19000246-TR-NVKIM-27-500-01
fazla seyreltmek amacıyla kullanılmamalıdır, çünkü çökelti oluşabilir. Seftriakson ve total
parenteral nutrisyon da dahil olmak üzere kalsiyum içeren çözeltiler karıştırılmamalı veya
aynı anda uygulanmamalıdır (bkz. Bölüm 4.2, 4.3, 4.4 ve 4.8).
NEVAKSON ile başka bir antibiyotik kombinasyonu ile tedavi amaçlanıyorsa, uygulama
aynı şırıngada veya aynı infüzyon solüsyonunda yapılmamalıdır.
6.3. Raf ömrü
36 ay.
Seyreltilmiş tıbbi ürünün raf ömrü için Bölüm 6.6’ya bakınız.
6.4. Saklamaya yönelik özel tedbirler
25°C’nin altındaki oda sıcaklığında saklayınız. Işıktan korumak için flakonu dış kartonun
içerisinde tutunuz.
Seyreltilmiş tıbbi ürünün raf ömrü için Bölüm 6.6’ya bakınız.
6.5. Ambalajın niteliği ve içeriği
NEVAKSON 500 mg IM flakon, 1 adet + 2 ml %1 lidokain çözeltisi içeren ampul, 1 adet
Bir ampul 20 mg susuz lidokain hidroklorüre eşdeğer 21,3 mg lidokain hidroklorür
monohidrat ve steril enjeksiyonluk su içerir.
6.6. Beşeri tıbbi üründen arta kalan maddelerin imhası ve diğer özel önlemler
Kural olarak, çözeltiler hazırlandıktan sonra hemen kullanılmalıdır.
Çözeltilerin renkleri, konsantrasyon ve saklanma sürelerine bağlı olarak açık sarı ile bal
rengi arasında değişir. Solüsyonun renginin değişmesi ilacın etki ve toleransını etkilemez.
İntramüsküler enjeksiyon: İntramüsküler enjeksiyon için 500 mg NEVAKSON 2 ml
%1'lik lidokain çözeltisinde çözülür ve derin intragluteal enjeksiyon şeklinde uygulanır.
Her iki tarafa da 1 g’dan fazla enjekte edilmemesi önerilmektedir. Lidokain içermeyen
i.m. enjeksiyonlar ağrılıdır. Lidokain çözeltisi asla i.v. uygulanmamalıdır.
İmha
Kullanılmayan veya atık tıbbi ürünler “Tıbbi Atıkların Kontrolü Yönetmeliği ve “Ambalaj
Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Gensenta İlaç Sanayi ve Ticaret A.Ş.
Büyükdere Cad. Ali Kaya Sok. No: 5
Levent, Şişli, İstanbul
20000246-TR-NVKIM-27-500-01
8. RUHSAT NUMARASI(LARI)
169/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.05.1994
Ruhsat yenileme tarihi: 12.05.2010
10. KÜB’ÜN YENİLENME TARİHİ
21