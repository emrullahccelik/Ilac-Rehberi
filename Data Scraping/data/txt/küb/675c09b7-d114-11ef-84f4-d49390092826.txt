KISA ÜRÜN BİLGİSİ
1. BEŞERİ TIBBİ ÜRÜNÜN ADI
RYOFEL 1000 mg/4 ml I.M./I.V. Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Her 4 ml'lik flakon, 1000 mg amikasine eşdeğer 1334,972 mg amikasin sülfat içerir.
Yardımcı maddeler:
Sodyum sitrat 100,40 mg
Sodyum metabisülfit 24,070 mg
Yardımcı maddeler için 6.1’e bakınız.
3. FARMASÖTİK FORM
İnsanlara enjeksiyon yoluyla uygulanan çözelti.
Berrak, renksiz çözelti, pratik olarak partikülsüz.
4. KLİNİK ÖZELLİKLER
4.1. Terapötik endikasyonlar
Amikasin sülfat, Pseudomonas türleri, Escherichia coli, indol-pozitif ve indol-negatif Proteus
türleri, Klebsiella-Enterobacter-Serratia türleri, Salmonella, Shigella, Minea-Herellae,
Citrobacter freundii ve Providencia türlerini de kapsayan geniş bir gram-negatif organizma
spektrumuna karşı etkili, aminoglikozid grubu bir antibiyotiktir.
Bu gram-negatif organizmaların gentamisin ve tobramisine karşı dirençli birçok suşu
amikasine in vitro olarak duyarlılık gösterebilir. Amikasine karşı duyarlı başlıca gram-pozitif
organizma, metilisine karşı dirençli suşlar da dahil olmak üzere, Staphylococcus aureus’tur.
Amikasin, bazı Streptococcus pyogenes, Enterococci ve Diplococcus pneumoniae suşları da
dahil, diğer gram-pozitif organizmalara karşı belirli bir düzeyde aktiviteye sahiptir.
1RYOFEL, duyarlı gram-negatif bakteri suşlarına bağlı ciddi enfeksiyonların kısa süreli
tedavisinde endikedir. Ayrıca, bilinen ya da şüpheli stafilokok kökenli hastalıkların
tedavisinde de kullanılabilir.
Tedavide, antibakteriyel ilaçların doğru kullanımına ilişkin resmi kılavuzlar dikkate
alınmalıdır.
4.2. Pozoloji ve uygulama şekli
Pozoloji / Uygulama sıklığı ve süresi
16 yaş ve üzeri hastalarda:
Normal böbrek fonksiyonuna sahip (kreatinin klerensi ≥50 ml/dak) yetişkinler ve ergenler
için önerilen intramusküler ya da intravenöz doz, günde tek bir doz olarak ya da 2 eşit doza
bölünerek (12 saatte bir 7,5 mg/kg) uygulanabilen 15 mg/kg/gün’dür. Toplam günlük doz 1,5
gramı geçmemelidir. Günde bir kere uygulamayı destekleyen yeterli veri mevcut olmadığı
için, endokarditli ve ateşli nötropenik hastalarda doz günde iki kere olacak şekilde
uygulanmalıdır.
Yaşamı tehdit edici enfeksiyonlar ve/veya Pseudomonas kökenli enfeksiyonlar
Yetişkin dozu her 8 saatte bir 500 mg’a çıkarılabilmekle birlikte, günde 1,5 g’ı geçmemeli ya
da 10 günden fazla bir süre uygulanmamalıdır. Toplamda maksimum 15 g’lık bir yetişkin
dozu geçilmemelidir.
Üriner sistem enfeksiyonları (Pseudomonas enfeksiyonları dışında)
İki eşit doza bölünmüş 7,5 mg/kg/gün (yetişkinlerde günde iki kere 250 mg’a eşdeğer).
Amikasinin aktivitesi pH’ın arttırılması ile yükseldiği için, üriner alkalileştirici bir ajan eş
zamanlı olarak uygulanabilir.
Endovasküler enfeksiyonlarda tek doz kullanımı önerilmemektedir.
Uygulama şekli
Çoğu enfeksiyon için intramusküler yol tercih edilse de, yaşamı tehdit edici enfeksiyonlarda
ya da intramusküler enjeksiyonun uygulanamadığı hastalarda, yavaş bolus (2 ila 3 dakika) ya
da infüzyon (30 dakikada %0.25) olarak intravenöz uygulama gerçekleştirilebilir.
2Ciddi enfeksiyonlarda (sepsis) ve şokta periferde kan göllenmesi olabileceğinden
intramusküler enjeksiyon sonrası ilacın kana geçmesi yavaşlayabilir ve bu nedenle
biyoyararlanımı ve etkinliği azalabilir. Bu gibi durumlarda, intravasküler uygulamada ilacın
biyoyaralanımının %100 olması beklendiğinden intramusküler uygulama yerine intravasküler
uygulama daha uygun bir seçenek olabilir.
İntramusküler ve intravenöz uygulama
Önerilen doz düzeyinde, duyarlı organizmalara bağlı komplike olmayan enfeksiyonlar
tedaviye 24 ila 48 saat içerisinde yanıt vermelidir.
3 ila 5 gün içerisinde klinik yanıt elde edilmediği takdirde, alternatif tedavi düşünülmelidir.
İntraperitoneal kullanım
Belirlenmiş peritonit için araştırmayı takiben ya da cerrahi sırasında dışkı yayılmasına bağlı
peritoneal kontaminasyondan sonra, RYOFEL, anestezinin etkisi geçtikten sonra irrigasyon
ajanı olarak,%0,25 konsantrasyonunda (2,5 mg/ml) kullanılabilir.
Yetişkinlerde damlatma uygulaması isteniyorsa, 500 mg’lık tek bir doz 20 ml steril distile su
içerisinde seyreltilerek, yaraya dikilen bir polietilen kateter aracılığıyla damlatılabilir.
Mümkünse damlatma, anestezinin ve kas gevşetici ilaçların etkileri tamamen ortadan kalkana
kadar ertelenmelidir.
Diğer uygulama yolları
Apse boşlukları, plevral boşluk, periton ve serebral ventriküllerde irrigasyon çözeltisi olarak
%0,25 konsantrasyonunda RYOFEL etkili bir şekilde kullanılabilir.
Özel popülasyonlara ilişkin ek bilgiler
Böbrek ve karaciğer yetmezliği:
Böbrek fonksiyonu bozukluğu olan hastalarda, ilacın birikmesini önlemek için günlük doz
azaltılmalı ve/veya dozlar arasındaki aralıklar arttırılmalıdır. Böbrek fonksiyonunda bilinen ya
da şüpheli bir azalma olan hastalarda dozun hesaplanması için önerilen bir yöntem serum
kreatinin konsantrasyonunun (mg/100 ml olarak) 9 ile çarpılması ve elde edilen rakamın saat
cinsinden dozlar arasındaki aralık olarak kullanılmasıdır.
3Serum Kreatinin 7.5 mg/kg/IM
Konsantrasyonu Amikasin dozları
(mg/100ml) arasındaki aralık
(saat)
1.5 13.5
2.0 18
2.5 22.5
3.0 27
3.5 31.5
X 9 =
4.0 36
4.5 40.5
5.0 45
5.5 49.5
6.0 54
Böbrek fonksiyonu tedavi sırasında gözle görülür derecede değişebileceği için, serum
kreatinin değeri sıkça ölçülmeli ve doz rejimi gerektiği gibi ayarlanmalıdır.
Pediyatrik popülasyon:
16 yaş altında kullanılmamalıdır.
İntravenöz uygulama için özel öneriler:
Pediyatrik hastalarda, kullanılan seyreltici miktarı hastanın tolere ettiği amikasin miktarına
bağlıdır. Çözelti normalde 30 ila 60 dakikalık bir sürede infüzyon olarak uygulanmalıdır.
Geriyatrik popülasyon:
Amikasin böbrekler yoluyla atılır. Böbrek fonksiyonu mümkün olan her fırsatta
değerlendirilmeli ve dozaj yaşlı hastalarda böbrek fonksiyonu bozukluğunda açıklandığı gibi
ayarlanmalıdır.
4.3. Kontrendikasyonlar
Ürünün bileşenlerinden etkin madde ya da 6.1'de listelenen yardımcı maddelerden herhangi
birine karşı aşırı duyarlılık.
Aminoglikozidlere karşı aşırı duyarlılık ya da ciddi toksik reaksiyon öyküsü olan hastalarda
kontredikedir.
4Myasthenia gravis.
4.4. Özel kullanım uyarıları ve önlemleri
Önceden böbrek yetmezliği olan veya önceden var olan işitme veya vestibüler hasara sahip olan
hastalara dikkat edilmelidir. Parenteral aminoglikozidlerle tedavi edilen hastalar, kullanımları ile
ilişkili potansiyel ototoksisite ve nefrotoksisite nedeniyle yakın klinik gözlem altında olmalıdır.
14 günden uzun tedavi süreleri için güvenlilik belirlenememiştir. Doz ve yeterli hidrasyon ile
ilgili önlemler dikkate alınmalıdır.
Böbrek fonksiyon bozukluğu veya glomerüler filtrasyonun azalması olan hastalarda, renal
fonksiyon tedaviden önce ve tedavi sırasında periyodik olarak bilinen yöntemlerle
değerlendirilmelidir. Normal olmayan bir şekilde amikasinin kanda yüksek düzeylerde
birikmesini önlemek ve ototoksisite riskini en aza indirmek için serum kreatinin
konsantrasyonlarına göre günlük dozlar azaltılmalı ve / veya dozlar arası süre uzatılmalıdır.
Kanda üre ve serum kreatinin düzeyleri gibi rutin tarama testlerinde belirgin olmasa bile böbrek
fonksiyonu azalan yaşlı hastalarda serum ilaç konsantrasyonunun ve böbrek fonksiyonunun
düzenli olarak izlenmesi özellikle önemlidir
Tedavinin böbrek yetmezliği olan hastalarda 7 gün veya diğer hastalarda 10 gün veya daha uzun
sürmesi beklenirse, tedavi öncesi bir odyogram alınmalı ve tedavi sırasında tekrarlanmalıdır.
Eğer tinnitus veya subjektif işitme kaybı gelişirse veya takip edilen odyogramlarda yüksek
frekans cevabında kayda değer kayıplar varsa RYOFEL tedavisi durdurulmalıdır.
Nöro / Ototoksisite
Aminoglikozidlerle tedavi edilen hastalarda vestibüler ve / veya bilateral işitsel ototoksisite
olarak ortaya çıkan nörotoksisite ortaya çıkabilir. Yüksek doz alan veya tedavisi 5-7 günden
fazla uzayan böbrek fonksiyon bozukluğu olan hastalarda aminoglikozid kaynaklı ototoksisite
riski daha fazladır. Yüksek frekanslarda işitme kaybı genellikle ilk önce ortaya çıkar ve sadece
odyometrik testle tespit edilebilir. Vertigo ortaya çıkabilir ve vestibüler hasarın bir göstergesi
olabilir. Nörotoksisitenin diğer belirtileri uyuşukluk, deride karıncalanma, kas seğirmesi ve
konvülsiyonlardır. Aminoglikozidlere bağlı ototoksisite riski, sürekli olarak yüksek pik ya da
çukur serum konsantrasyonlarına maruz kalma ile artar. Koklear veya vestibüler hasar gelişen
hastalar tedavi boyunca semptom göstermeyebilir. İlaç kesildikten sonra tedavi sekizinci sinir
5toksisitesi, total veya kısmi geri dönüşümsüz iki taraflı işitme kaybı veya baş dönmesi
olabileceği konusunda hasta uyarılmalıdır. Aminoglikozid kaynaklı ototoksisite genellikle geri
dönüşümsüzdür.
Amikasinin aminoglikozidlere karşı alerji öyküsü olan hastalarda ya da geçmişte streptomisin,
dihidrostreptomisin, gentamisin, tobramisin, kanamisin, bekanamisin, neomisin, polimiksin B,
kolitsin, sefaloridin ya da viomisin gibi nefrotoksik ve/veya ototoksik ajanların uygulanması ile
indüklenen subklinik renal ya da sekizinci sinir hasarı olan hastalarda kullanımı ilave bir
toksisiteye yol açabileceğinden dikkatle değerlendirilmelidir.
Bu hastalarda, amikasin yalnızca hekimin görüşüne göre tedavinin sağlayacağı avantajlar
potansiyel risklerden daha ağır basıyorsa kullanılmalıdır.
Nöromusküler toksisite
Nöromusküler blokaj ve solunum felci, parenteral enjeksiyon, topikal instilasyon (ortopedik
ve abdominal irrigasyonda veya ampiyemin lokal tedavisinde olduğu gibi) ve
aminoglikozidlerin oral kullanımını takiben rapor edilmiştir. Aminoglikozidler, özellikle
anestezik, nöromüsküler bloke edici ajanlar (bkz. Bölüm 4.5) alan hastalarda veya düzenli
olarak sitratla antikoagüle kan transfüzyonu alan hastalarda herhangi bir yolla uygulanırsa,
solunum felci olasılığı düşünülmelidir. Nöromüsküler blokaj meydana gelirse, kalsiyum
tuzları solunum felcini tersine çevirebilir ancak mekanik solunum desteği gerekli olabilir.
Yüksek doz amikasin verilen laboratuvar hayvanlarında nöromusküler blokaj ve kas felci
gösterilmiştir.
Amikasin, Myastenia Gravisli hastalarda kullanılmamalıdır. Aminoglikozidler, parkinsonizm
gibi kas hastalıkları olan hastalarda dikkatli kullanılmalıdır, çünkü bu ilaçlar nöromüsküler
kavşak üzerindeki potansiyel kürar benzeri etkilerinden dolayı kas güçsüzlüğünü
şiddetlendirebilir.
Böbrek toksisitesi
Aminoglikozidler potansiyel olarak nefrotoksiktir. Renal toksisite maksimum plazma
konsantrasyonundan (Cmaks) bağımsızdır. Nefrotoksisite riski, böbrek fonksiyon bozukluğu
olan hastalarda ve yüksek doz alanlarda veya tedavisi uzamış olanlarda daha fazladır. Hastalar
6tedavi sırasında iyice hidrate edilmelidir ve böbrek fonksiyonu tedaviye başlamadan önce ve
tedavi süresince her gün olağan yöntemlerle değerlendirilmelidir. İdrarda mikroskobik olarak
görülebilen silindirik yapıların, lökosit veya eritrosit varlığı, albuminüri, azalmış kreatinin
klerensi, idrar yoğunluğunda azalma, artmış BUN ve serum kreatinin düzeyleri veya oligüri
gibi böbrek fonksiyon bozukluğunu gösteren bulgular ortaya çıkarsa, dozun azaltılması
gerekir. Azotemi artarsa veya idrar çıkışında progresif bir azalma olursa, tedavi
durdurulmalıdır.
Yaşlı hastalar, BUN veya serum kreatinin gibi rutin tarama testlerinde herhangi bir belirti
olmaksızın azalmış renal fonksiyona sahip olabilirler. Bu hastalarda kreatinin klerensinin
belirlenmesi daha kullanışlı olabilir. Aminoglikozidlerle tedavi sırasında yaşlı hastalarda
böbrek fonksiyonunun izlenmesi özellikle önemlidir.
Renal ve sekizinci kranyal sinir fonksiyonları, özellikle tedavi başlangıcında bilinen veya
şüphe edilen böbrek yetmezliği olan hastalarda ve aynı zamanda renal fonksiyonu başlangıçta
normal olan ancak tedavi sırasında böbrek fonksiyon bozukluğu belirtileri gösteren kişilerde
yakından izlenmelidir. Yeterli seviyelerin sağlanması ve potansiyel olarak toksik seviyelerin
önlenmesi için mümkün olduğunda amikasinin serum konsantrasyonları izlenmelidir. Azalan
idrar yoğunluğu, artmış protein atılımı ve idrarda hücrelerin veya kristallerin varlığının
belirlenebilmesi için idrar incelenmelidir. Kan üre nitrojeni, serum kreatinini veya kreatinin
klerensi periyodik olarak ölçülmelidir. Özellikle yüksek riskli, yaşlı hastalarda uygun yerlerde
seri şekilde odyogram alınmalıdır. Ototoksisite kanıtı (baş dönmesi, vertigo, kulak çınlaması,
kulaklarda uğultu ve işitme kaybı) veya nefrotoksisite, ilacın kesilmesini veya doz
ayarlanmasını gerektirir.
Diğer nörotoksik veya nefrotoksik ürünlerin, özellikle basitrasin, sisplatin, amfoterisin B,
sefaloridin, paromomisin, viomisin, polimiksin B, kolistin, vankomisin veya diğer
aminoglikozidlerin eşzamanlı ve / veya ardışık sistemik, oral veya topikal kullanımından
kaçınılmalıdır. Toksisite riskini artırabilecek diğer faktörler ileri yaş ve dehidrasyondur.
Aminoglikozid inaktivasyonu, sadece ciddi şekilde bozulmuş böbrek fonksiyonu olan
hastalarda klinik olarak önemlidir. İnaktivasyon, tahlil için toplanan vücut sıvıları örneklerinde
devam edebilir, bu da hatalı aminoglikozid düzeyi ölçümlerine neden olur. Bu tür örnekler
uygun şekilde ele alınmalıdır (hızlı bir şekilde, dondurularak veya beta-laktamaz uygulanarak)
7Alerjik reaksiyonlar
Bu ürün 24,070 mg sodyum metabisülfit içerir. Bu madde, bazı duyarlı kişilerde anafilaktik
semptomlar ve yaşamı tehdit eden veya daha az şiddetli astmatik ataklar gibi alerjik tip
reaksiyonlara neden olabilir. Genel popülasyonda sülfit duyarlılığının genel prevalansı yaygın
değildir. Astım hastalarında sülfit duyarlılığı, nonastmatik olgulardan daha sık görülür.
Diğerleri
Aminoglikozidler, cerrahi prosedürlerle bağlantılı olarak, mesane dışında topikal olarak
uygulandıklarında hızla ve neredeyse tamamen emilirler. Hem küçük hem de büyük cerrahi
alanların bir aminoglikozid preparatı ile yıkanmasını takiben, nöromüsküler blokaja bağlı geri
dönüşümsüz işitme kaybı, böbrek yetmezliği ve ölüm bildirilmiştir. Diğer antibiyotiklerde
olduğu gibi, amikasin kullanımı, duyarlı olmayan organizmaların aşırı çoğalmasına neden
olabilir. Böyle bir durumda uygun tedavi başlatılmalıdır. Amikasinin intravitreal uygulaması
(göz içine enjeksiyon) sonrasında bazen kalıcı görme kaybına yol açan makula enfarktüsü
bildirilmiştir.
Pediyatrik kullanım
16 yaşından küçük çocuklarda amikasinin kullanımı önerilmez.
Bu tıbbi ürün her dozunda 1 mmol (23 mg)’den daha az sodyum içerir; bu dozda sodyuma bağlı
herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Potansiyel olarak nörotoksik, nefrotoksik ya da ototoksik diğer etkin maddelerle özellikle
basitrasin, sisplatin, amfoterisin B, siklosporin, takrolimus, sefaloridin, paromomisin, viomisin,
polimiksin B, kolistin, vankomisin ve diğer aminoglikozidlerin eş zamanlı veya ardışık
kullanımından kaçınılmalıdır. Bu mümkün olmadığında, hastalar dikkatle izlenmelidir.
Aminoglikozid türevi antibiyotiklerin ve sefalosporinlerin zamanlı parenteral uygulanması
sonrasında artmış nefrotoksisite bildirilmiştir. Eş zamanlı sefalosporin kullanımı kreatinin serum
seviyelerinin hatalı olarak yüksek tespit edilmesine neden olabilir. Bu nedenle, böbrek
fonksiyonları yakından takip edilmelidir. Amikasin hızlı etkili diüretik ilaçlarla birlikte
kullanıldığında, özellikle de diüretik intravenöz olarak uygulandığında, ototoksisite riski
8artmaktadır. Bu maddeler arasında, kendileri de birer ototoksik ajan olan furosemid ve etakrinik
asit yer almaktadır. Bu uygulama, geri dönüşümsüz işitme kaybıyla sonuçlanabilir.
Nöromusküler blokaj ve takiben solunum sıkıntısı oluşabileceği için, anestezik ya da kas
gevşetici ilaçların (eter, halotan, d-tubokürarin, süksinilkolin dekametonyum, atrakuryum,
rokuronyum, vekuronyum içeren veya sitratla antikoagüle edilmiş kan transfüzyonları alan
hastalarda) etkisi altında olan hastalarda amikasinin kullanımı önerilmez. Eğer blokaj meydana
gelirse, kalsiyum tuzları bu olayı tersine çevirebilir.
Böbrek fonksiyonu şiddetli düzeyde bozulmuş hastalarda, penisilin tipi ilaçların eş zamanlı
kullanımı ile aminoglikozidlerin aktivitesinde bir azalma meydana gelebilir.
Beta-laktam antibiyotikler (penisilinler veya sefalosporinler) ile aminoglikozidlerin in vitro
karışımı, önemli ölçüde inaktivasyona neden olabilir. Bir aminoglikozid veya penisilin türevi
ilaç in vivo olarak ayrı yollarla uygulandığında serum aktivitesinde bir azalma da meydana
gelebilir.
Aminoglikozid inaktivasyonu, sadece ciddi şekilde böbrek fonksiyonu bozulmuş olan
hastalarda klinik olarak önemlidir. İnaktivasyon, tahlil için toplanan vücut sıvıları
örneklerinde devam edebilir, bu da hatalı aminoglikozid düzeyi ölçümlerine neden olur. Bu
tür örnekler uygun şekilde ele alınmalıdır. (hızlı bir şekilde, dondurularak veya beta-laktamaz
uygulanarak)
Aminoglikozidler bisfosfonatlarla uygulandığında hipokalsemi riskinde artış vardır.
Aminoglikozidler platin bileşikleri ile uygulandığında, nefrotoksisite ve muhtemelen
ototoksisite riski artmaktadır.
Eşzamanlı olarak uygulanan tiamin (B1 vitamini), amikasin sülfat formülasyonunun reaktif
sodyum metabisülfit bileşeni tarafından yıkılabilir.
4.6. Gebelik ve laktasyon
Genel tavsiye
Gebelik kategorisi: D
9Çocuk doğurma potansiyeli bulunan kadınlar/ Doğum kontrolü (kontrasepsiyon)
RYOFEL’le ilgili çocuk doğurma potansiyeli bulunan kadınlarda kontrasepsiyon gerekliliğine
işaret edecek yeterli veri mevcut değildir.
Gebelik dönemi
Amikasin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
RYOFEL gerekli olmadıkça gebelik döneminde kullanılmamalıdır.
Aminoglikozidlerin gebelik sırasında kullanımına ilişkin sınırlı düzeyde veri mevcuttur.
Aminoglikozidler fetusa zarar verebilir. Aminoglikozidler plasentayı geçebildiğinden, anneleri
gebelik sırasında streptomisin kullanan çocuklarda total, geri dönüşümsüz, iki taraflı
konjenital sağırlık vakaları bildirilmiştir. Diğer aminoglikozidlerle tedavi edilen gebe
kadınlarda fetus üzerinde advers etkiler bildirilmemiş olsa da, hasar görme potansiyeli
mevcuttur.
Amikasin gebelik sırasında kullanılırsa ya da bu ilacı kullanırken hasta gebe kalırsa, hasta
fetusta meydana gelebilecek potansiyel hasar konusunda uyarılmalıdır.
Laktasyon dönemi
Amikasinin anne sütüne geçip geçmediği bilinmemektedir. Kadınlar için tedavinin yararı ve
çocuklar için de emzirmenin yararı dikkate alınarak RYOFEL tedavisine devam edip
etmemek ya da emzirmeye devam edip etmemek için bir karar verilmelidir.
Üreme yeteneği/Fertilite
Fare ve sıçanlarda üreme toksisitesi çalışmalarında, fertilite veya fetal toksisite üzerine hiçbir etki
bildirilmemiştir.
4.7. Araç ve makine kullanımı üzerindeki etkiler
Araç ve makine kullanma yeteneğine etkisi üzerine hiçbir çalışma yapılmamıştır.
Bazı advers etkilerin ortaya çıkabilecek olmasından dolayı araç ve makine kullanma yeteneği
azalabilir.
104.8. İstenmeyen etkiler
RYOFEL kullanımına ilişkin istenmeyen etkiler için aşağıdaki terimler ve sıklık dereceleri
kullanılmıştır:
Çok yaygın (≥/10); yaygın (≥1/100 ila <1/10); yaygın olmayan (≥ 1/1,000 ila <1/100); seyrek
(≥ 1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor)
Enfeksiyon ve enfestasyonlar
Yaygın olmayan: Dirençli bakteri veya mantarlarla kolonizasyon ve süperenfeksiyonlar
Kan ve lenfatik sistem hastalıkları
Seyrek: Anemi, eozinofili
Bağışıklık sistemi hastalıkları
Bilinmiyor: Anafilaktik yanıt (anafilaktik reaksiyon, anafilaktik şok, anafilaktoid reaksiyonlar)
hipersensitivite
Metabolizma ve beslenme hastalıkları
Seyrek: Hipomagnezemi
Sinir sistemi hastalıkları
Bilinmiyor: Paraliz
Seyrek: Tremor, parestezi, başağrısı, denge bozukluğu
Göz hastalıkları
Seyrek: Retinal infartüs, görme kaybı
Kulak ve iç kulak hastalıkları
Seyrek: Kulak çınlaması, hipoakuzi
Bilinmiyor: işitme kaybı, nöro-duyusal işitme kaybı
Vasküler hastalıklar
Seyrek: Hipotansiyon
Solunum, göğüs ve mediastinal hastalıklar
Bilinmiyor: Apne, bronkospazm
11Gastrointestinal hastalıklar
Yaygın olmayan: Bulantı ve kusma
Deri ve deri altı doku hastalıkları
Yaygın olmayan: Döküntü
Seyrek : Ürtiker, prurit
Kas-iskelet sistemi, bağ dokusu ve kemik hastalıkları
Seyrek: Artralji ve kas seğirmesi
Böbrek ve idrar yolu hastalıkları:
Bilinmiyor: Akut böbrek yetmezliği, toksik nefropati, idrarda hücreler
Seyrek: Serum kreatin düzeylerinde artış, albüminüri, idrarda kırmızı ya da beyaz kan
hücreleri, azotemi ve oliguri
Genel bozukluklar ve uygulama bölgesine ilişkin hastalıklar
Seyrek: Yüksek ateş
RYOFEL, intavitreal kullanım için formüle edilmemiştir. Amikasinin intravitröz
uygulamalarından sonra (göz içine enjeksiyon) görme kaybı ve retinal enfarktüs bildirilmiştir.
Tüm aminoglikozidler ototoksisite, renal toksisite ve nöromüsküler blokajı indükleme
potansiyeline sahiptir. Bu toksisiteler, diğer ototoksik veya nefrotoksik ilaçlarla tedavi edilen
hastalarda böbrek yetmezliği olan hastalarda ve daha uzun süre tedavi edilen ve / veya önerilen
dozdan yüksek doz alan hastalarda daha sık görülür. (bkz. Bölüm 4.4).
Böbrek fonksiyon değişiklikleri, ilaç kesildiğinde genellikle geri dönüşümlüdür.
Sekizinci kraniyal sinir üzerindeki toksik etkiler işitme kaybına, denge kaybına veya her ikisine
de neden olabilir. Amikasin öncelikle işitsel işlevi etkiler. Koklear hasar yüksek frekans işitme
kaybını içerir ve genellikle klinik işitme kaybı odyometrik testle tespit edilmeden önce
gerçekleşir (bkz. Bölüm 4.4).
12Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda nefro-, oto- ve nörotoksik (nöromüsküler blokaj) reaksiyonlar için genel
risk vardır. Solunum durması ile birlikte nöromusküler blokaj, iyonik kalsiyumun (% 10-20
solüsyonda glukonat veya laktobionat olarak) uygulanmasını içeren uygun tedaviye ihtiyaç
duyar. Doz aşımı ya da toksik reaksiyon durumunda, peritoneal diyaliz ya da hemodiyaliz
amikasinin kandan uzaklaştırılmasına yardımcı olacaktır.
Amikasin seviyeleri de sürekli arteriovenöz hemofiltrasyon sırasında azalır
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antiinfektifler
ATC Kodu: J01GB06
Amikasin sülfat, Pseudomonas türleri, Escherichia coli, indol-pozitif ve indol-negatif Proteus
türleri. Klebsiella-Enterobacter-Serratia türleri, Salmonella, Shigella, Minea-Herellae,
Citrobacter freundii ve Providencia türlerini de kapsayan geniş bir gram-negatif organizma
spektrumuna karşı etkili, aminoglikozid grubu bir antibiyotiktir.
Bu gram-negatif organizmaların gentamisin ve tobramisine karşı dirençli birçok suşu
amikasine in vitro olarak duyarlılık gösterebilir. Amikasine karşı duyarlı başlıca gram pozitif
organizma, metilisine karşı dirençli suşlar da dahil olmak üzere, Staphylococcus aureus’tur.
Amikasin, bazı Streptococcus pyogenes, Enterococci ve Diplococcus pneumoniae suşları da
dahil, diğer gram-pozitif organizmalara karşı belirli bir düzeyde aktiviteye sahiptir.
135.2. Farmakokinetik özellikler
Genel özellikler
Emilim:
RYOFEL intramusküler enjeksiyonu takiben hızla emilir. 250 mg ve 500 mg’lık i.m. dozların
uygulanmasından 1 saat sonra sırasıyla yaklaşık 11 mg/l ve 23 mg/l’lik pik serum
düzeylerine ulaşılır. Enjeksiyondan 10 saat sonra gözlenen düzeyler sırasıyla 0,3 mg/l ve 2,1
mg/l’dir.
Dağılım:
Normal yetişkinlere 30 dakikalık bir sürede intravenöz infüzyon olarak uygulanan 500 mg’lık
tek doz infüzyonun sonunda ortalama 38 mg/l’lik bir pik serum konsantrasyonu oluşturur.
Tekrarlanan infüzyonlar ilaç birikimine neden olmaz.
% 20 ya da daha düşük bir bölümü serum proteinine bağlanmaktadır ve serum
konsantrasyonları duyarlı organizmalar için 10 ila 12 saat bakterisidal aralıkta kalmaktadır.
RYOFEL parenteral uygulamayı takiben serebrospinal sıvıda, plevral sıvıda, amniyotik sıvıda
ve peritoneal boşlukta saptanmıştır.
Çoklu günlük doz çalışmalarından elde edilen veriler normal bebeklerde spinal sıvı
düzeylerinin serum konsantrasyonlarının yaklaşık %10 ila 20’si olduğunu ve menenjitte %50’ye
ulaşabileceğini göstermektedir.
Biyotransformasyon:
RYOFEL metabolize olmaz.
RYOFEL ekstraselüler sıvılardan kolaylıkla difüze olmaktadır.
Eliminasyon:
250 mg’lık bir dozun intramusküler uygulamasını takiben, yaklaşık %65’lik bir bölüm 6
saatte ve %91’lik bir bölüm 24 saat içerisinde atılmaktadır. İdrar konsantrasyonları ilk 6
saatte ortalama 563 mg/l ve 6 ila 12 saatte 163 mg/l’dir. 500 mg’lık i.m bir dozu takiben
ortalama idrar konsantrasyonları ilk 6 saatte ortalama 832 mg/l’dir.
14İdrardan, başlıca glomerüler filtrasyon yoluyla değişmemiş olarak atılmaktadır. Normal renal
fonksiyonları olan kişilerde yarılanma ömrü iki ila üç saattir.
5.3. Klinik öncesi güvenlilik verileri
İlave bilgi mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sitrat
Sodyum metabisülfit
Derişik sülfürik asit
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay.
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır. Dondurulmamalıdır.
6.5. Ambalajın niteliği ve içeriği
RYOFEL 1000 mg/4 ml I.M./I.V. Enjeksiyonluk Çözelti, bromobütil kauçuk tıpalı, şeffaf
alüminyum flip-off kapaklı, 4 ml’lik şeffaf renksiz tip I cam flakonda, kullanma talimatı ile
birlikte sunulmaktadır.
6.6. Tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç Sanayi ve Ticaret A. Ş.
Bağcılar/İSTANBUL
158. RUHSAT NUMARASI
2022/350
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.06.2022
Ruhsat yenileme tarihi:
10. KÜB’ÜN YENİLENME TARİHİ
16