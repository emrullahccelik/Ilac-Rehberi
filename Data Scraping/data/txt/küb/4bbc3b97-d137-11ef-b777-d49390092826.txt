KISA ÜRÜN BİLGİSİ
1- BEŞERİ TIBBİ ÜRÜNÜN ADI
OSVAREN® 435 mg / 235 mg film kaplı tablet
2- KALİTATİF VE KANTİTATİF BİLEŞİMİ
Etkin madde:
Kalsiyum asetat: 435.00 mg (110 mg kalsiyuma eşdeğer)
Ağır Magnezyum karbonat: 235.00 mg (60 mg magnezyuma eşdeğer)
Yardımcı madde(ler):
Her film kaplı tablette en fazla;
Sodyum: 5.6 mg
Sukroz: 50.0 mg
Yardımcı maddelerin tam listesi için bölüm 6.1’e bakınız.
3- FARMASÖTİK FORM
Film kaplı tablet.
Beyaz-sarımsı, oblong şekilli, tek çentikli film-kaplı tablet.
Çentiğin amacı yalnızca yutmak için tabletin kırılmasını kolaylaştırmaktır, tabletin eşit
dozlara bölünmesi için değildir.
4- KLİNİK ÖZELLİKLER
4.1. Terapötik endikasyonlar
OSVAREN®, diyaliz uygulaması (hemodiyaliz, periton diyalizi) yapılan kronik böbrek
yetmezliği hastalarında görülen hiperfosfateminin tedavisinde kullanılır.
4.2. Pozoloji ve uygulama şekli
Pozoloji /uygulama sıklığı ve süresi:
Yetişkinler:
1/10Serum fosfat seviyesine bağlı olarak günde 3-10 film-kaplı tablet. Günlük doz, gün boyunca
kaç öğün yendiğine bağlı olarak alt dozlara bölünmelidir (genellikle günde 3 öğün)
Önerilen başlangıç dozu günlük 3 tablettir.
Gerektiğinde dozaj, günde en fazla 12 tablet olacak şekilde arttırılabilir.
OSVAREN® ile birlikte kullanıldığında diğer oral ilaçların absorpsiyon hızı ve miktarı
değişebilir, bu nedenle bu ilaçların OSVAREN® uygulanmadan 2 saat önce veya 3 saat sonra
alınması gereklidir.
Doz atlanması durumunda, sonraki doz ile devam edilmelidir (atlanan doz için ayrıca doz
telafisi yapılmaz).
OSVAREN® uzun süreli kullanılabilir.
Uygulama şekli:
Maksimum fosfat bağlayıcı etkiyi elde edebilmek için, OSVAREN® yalnızca yemekle birlikte
alınmalıdır. Ezilmemeli veya çiğnenmemelidir.
Kolay yutmayı sağlamak için tabletler su ile birlikte alınmalıdır.
Hasta tabletleri yutmakta zorluk çekiyorsa, tabletler çentik hizasından kırılmalı ve asetik asit
tadının alınmaması için vakit kaybetmeden yutulmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Kronik böbrek yetmezliği hastalarında OSVAREN® kullanırken özellikle D vitamini
metabolitleri ile kombine uygulama yapıldığı durumlarda hiperkalsemik episodlar gelişebilir.
Hastalar hiperkalseminin olası semptomlarına karşı uyarılmalıdır.
Pediyatrik popülasyon:
Bu hasta gruplarında OSVAREN®’in kullanımı ile ilgili yeterli bilgi bulunmamaktadır. Bu
nedenle çocuklar ve 18 yaşın altındaki ergenlerde OSVAREN®’in kullanımı önerilmez
(bakınız bölüm 4.4)
Geriyatrik popülasyon:
Yaşlı hastalarda kullanımla ilgili özel bir bilgi yoktur.
2/104.3. Kontrendikasyonlar
OSVAREN® aşağıdaki durumlarda kontrendikedir:
- Hipofosfatemi,
- Klinik semptomların olduğu veya olmadığı hiperkalsemi, örneğin aşırı dozda D vitamini,
paraneoplastik sendrom (bronşial karsinoma, gögüs kanseri, renal hücre karsinoması,
plazmasitoma), kemik metastazı, sarkoidozis veya immobilizasyon osteoporozisinin
sonucu olarak,
- 2 mmol/l’nin üzerinde yükselmiş serum magnezyum seviyeleri ve/ veya hipermagnezemi
semptomları,
- AV-blok III°,
- Myasthenia gravis,
- Etkin maddelerden veya yardımcı maddelerden herhangi birine karşı aşırı duyarlılık.
4.4. Özel kullanım uyarıları ve önlemleri
Fosfat seviyesi yüksek olan hastalarda fosfat bağlayıcıların kullanımı, diyetisyen
danışmanlığında olmalıdır ve hastaya uygulanan diyaliz türüne göre farklılık gösterebilir.
OSVAREN® aşağıdaki durumlarda bir kalsiyum-fosfat ürünü ile 5.3 mmol2/l2 ‘den daha fazla
ciddi hiperfosfatemi olması ihtimaline karşı dikkatle uygulanmalıdır (serum kalsiyum,
magnezyum ve fosfatının sürekli izlenmesi ile):
• tedaviye dirençli ise
• refrakter hiperkalemi
• klinik olarak anlamlı bradikardi veya bradikardinin eşlik ettiği AV-blok II°
Serum fosfatı, serum magnezyumu, serum kalsiyumu ve kalsiyum-fosfat ürününün sürekli
moniterize edilmesi gereklidir, bu özellikle D vitamini preparatlarının ve tiazid diüretiklerinin
eşzamanlı alındığı durumlarda önemlidir.
OSVAREN®’in yüksek dozlarda alınması ve uzun dönem uygulanması hipermagnezemi ile
neticelenebilir. Hipermagnezemi çoğu zaman asemptomatiktir, fakat bazı vakalarda sistemik
etkiler görülebilir.
Kronik böbrek yetmezliği hastaları OSVAREN kullanırken özellikle D vitamini metabolitleri
ile kombine uygulama yapıldığı durumlarda hiperkalsemik episodlar gelişebilir.
Hastalar hiperkalseminin olası semptomlarına karşı uyarılmalıdır.
Hipermagnezemi ve hiperkalseminin semptomları ve kontrolü için lütfen bölüm 4.9’a bakınız.
OSVAREN® ile uzun süreli tedavide vasküler ve yumuşak doku kalsifikasyonlarının seyrine
ve görünümüne dikkat edilmelidir. Bu risk, kalsiyum-fosfat ürününü 4.5 mmol2/l2’nin altına
düşürerek azaltılabilir.
Dijital glikozidleri kullanan hastalarda, OSVAREN® yalnızca EKG kontrolü altında ve serum
kalsiyum seviyesi izlenerek uygulanmalıdır.
3/10Kalsiyum tuzlarının alımındaki artış, yağ asitlerinin ve safra asidinin kalsiyum sabunu olarak
çökelmesine neden olabilir ve bu durumda konstipasyon görülebilir.
Hastalar kalsiyum veya magnezyum yükü oluşmaması için kalsiyum veya magnezyum tuzları
içeren antiasitleri kullanmadan önce hekime danışmalıdır.
Diyare görülürse OSVAREN®’in dozajı azaltılmalıdır.
OSVAREN® sukroz içermektedir. Fruktoz intoleransı, glukoz-galaktoz malabsorpsiyonu veya
sukraz-izomaltaz yetersizliği gibi nadir herediter problemleri olan hastalar bu ilacı
kullanmamalıdır.
OSVAREN® sodyum içermektedir. Bu, kontrollü bir sodyum diyeti uygulanan hastalarda göz
önünde bulundurulmalıdır.
Çocuklarda ve Ergenlerde Kullanımı:
Bu hasta gruplarında OSVAREN®’in kullanımı ile ilgili yeterli bilgi bulunmamaktadır. Bu
nedenle çocuklar ve 18 yaşın altındaki ergenlerde OSVAREN®’in kullanımı önerilmez.
4.5 Diğer tıbbi ürünler ile etkileşim ve diğer etkileşim şekilleri
Beraber kullanıldığında OSVAREN® ile diğer ilaçlar arasında herhangi bir etkileşime sebep
olmamak için, OSVAREN® uygulamasından 2 saat öncesine veya 3 saat sonrasına kadar
başka herhangi bir oral tıbbi ürün alınmamalıdır (bakınız bölüm 4.2).
OSVAREN® tetrasiklinler, doksisilin, bifosfanatlar, florürler, siprofloksasin ve norfloksasin
gibi bazı kinolonlar (giraz inhibitörleri), sefpodoksim ve sefuroksim gibi bazı sefalosporinler,
ketakonazol, östramustin- preparatları, antikolinerjikler, çinko, urso- ve çenodezoksikol asit
ve halofantrin’in absorpsiyonunu etkiler.
Oral demir preparatları ile ilave tedavi uygulanması durumunda magnezyumun eş zamanlı
alınmasının demir absorpsiyonunu etkileyebileceği göz önünde bulundurulmalıdır.
D vitamini ve türevleri kalsiyumun absorpsiyonunu arttırır. Tiazid diüretikleri kalsiyumun
renal eliminasyonunu azaltır. OSVAREN® ile eşzamanlı tiazidler veya D vitamini türevleri
alınıyorsa serum kalsiyum seviyesinin kontrolü gereklidir (bakınız bölüm 4.4).
Serum kalsiyum seviyelerinin yükselmesi ile glikozidlere duyarlılık ve dolaylı olarak aritmi
riski artar (bakınız bölüm 4.4). Kalsiyum antagonistlerinin etkisi azalabilir. Artmış serum
kalsiyum seviyeleri olan hastalarda adrenalin uygulanması ciddi aritmiye yol açabilir.
Levotiroksinin magnezyum karbonat, hidroksit ve aluminyum hidroksit ile kombinasyonu
levotiroksinin absorpsiyonunun artmasına sebep olabilir.
OSVAREN®’in östrojenlerle birlikte kullanımı kalsiyum absorpsiyonunu arttırabilir.
4/10Magnezyum tuzları, gastrointestinal yolda digoksini adsorbe ederek biyoyararlanımını
azaltabilir. Nitrofurantoinin adsorpsiyonu da söz konusu olabilir, bu ilacın biyoyararlanımının
azalması ile anti-enfektif etkisinde de azalma olabilir. Ayrıca penisilaminin gastrointestinal
yolda absorpsiyonu azalabilir ve farmakolojik etkilerinde azalma görülebilir.
Özel popülasyonlara ilişkin ek bilgiler:
Bilinen bir etkileşimi yoktur.
Pediyatrik popülasyon:
Pediyatrik popülasyonda etkileşim çalışmalarıyla ilgili herhangi bir bilgi yoktur.
4.6 Gebelik ve laktasyon
Genel tavsiye
Gebelik Kategorisi C’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Hayvanlar üzerinde yapılan çalışmalar gebelik ve/veya embriyonal/ fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
OSVAREN® gerekli olmadıkça gebelik döneminde kullanılmamalıdır.
Gebelik dönemi:
OSVAREN® herhangi bir teratojenik etkisi saptanmamış olmasına rağmen zorunlu olmadıkça
hamilelerde kullanılmamalıdır.
Laktasyon dönemi:
Kalsiyum asetat ve magnezyum karbonat anne sütüne geçmektedir (bakınız bölüm 5.2). Bu
nedenle, OSVAREN® ile tedavi sırasında emzirme önerilmez.
Üreme yeteneği/ Fertilite:
Üreme yeteneği/ fertilite üzerine bilinen bir etkisi yoktur.
5/104.7 Araç ve makine kullanımı üzerindeki etkiler
Araç ve makine kullanabilme üzerine herhangi bir etkisi yoktur.
4.8 İstenmeyen etkiler
İlaca bağlı olduğu kabul edilen istenmeyen etkiler gösterdikleri sıklıklara gore aşağıda
listelenmiştir.
Sıklıklar şu şekilde tanımlanır: çok yaygın: (≥1/10); yaygın :(≥ 1/100 ve <1/10); yaygın değil
:(≥1/1,000 ve <1/100); seyrek: (≥1/10,000 ve <1/1,000); çok seyrek: (<1/10,000);
bilinmiyor (eldeki verilerden hareketle tahmin edilemiyor).
Gastrointestinal bozukluklar
Yaygın:
Yumuşak dışkı; gastrik irritasyona bağlı bulantı, anoreksi, şişkinlik hissi, geğirme,
konstipasyon, diyare.
Metabolizma ve beslenme ile ilgili bozukluklar
Yaygın:
Asemptomatik veya semptomatik hiperkalsemi, asemptomatik hipermagnezemi
Yaygın değil:
Orta veya şiddetli semptomatik hiperkalsemi, semptomatik hipermagnezemi
Çok seyrek:
Hiperkalemi, magnezyumun indüklediği osteal mineralizasyon bozuklukları
Hiperkalsemi ve hipermagnezeminin semptomları için bölüm 4.9’a bakınız.
4.9 Doz aşımı ve tedavisi
Akut hipermagnezemi (asemptomatik veya akut sistemik toksisite görülen) asetilkolin
salımını inhibe ederek santral ve peripheral nöral aktiviteyi baskılar. Sistemik toksisite 2.5
mmol/l serum konsantrasyonunda beklenebilir, ciddi nörotoksik yan etkiler 3 mmol/l ve
üzerinde görülür. 2.5 – 5.0 mmol/l konsantrasyonlarında gastrointestinal bozukluklar (bulantı,
anoreksi, konstipasyon), kistospazm, kas güçsüzlüğü, letarji, derin-tendon reflekslerinin
kaybolması ve AV-iletiminin ve ventriküler stimulus iletiminin aksadığı gözlemlenmiştir. 5 –
10 mmol/l serum magnezyum seviyelerinde vazodilatasyonun indüklediği arteriyel
hipotansiyon, paralitik ileus, flasid felç ve koma gözlemlenmiştir. 10 mmol/l’den daha yüksek
seviyelerde solunum arresti ve kardiyak arrest meydana gelir.
Hiperkalsemi semptomları başlangıçta kas güçsüzlüğü ve gastrointestinal bozukluklar (karın
ağrısı, konstipasyon, bulantı ve kusma) olarak görülür. Ciddi hiperkalsemi bilinç bozuklukları
6/10ile karakterizedir (örneğin letarji, disoryantasyon, sersemlik hissi, ve bazı çok ciddi vakalarda
koma). Serum kalsiyum seviyesi 3.5 mmol/l’den fazla olan hastalarda hiperkalsemik kriz
görülebilir, semptomları:
- Poliüri, polidipsi
- Bulantı, anoreksi, konstipasyon, pankreatit (seyrek)
- Aritmi, QT- intervalinin kısalması, adinami, hipertansiyon
- Psödo-paralize kadar gidebilen kas zayıflığı
- Psikoz, komaya kadar gidebilen uyku hali
Uzun süre aşırı doza maruz kalmak adinamik osteopati gelişmesine sebep olabilir.
Acil tedavi
Semptomatik tedaviye ilave olarak, hipermagnezeminin tedavisi için diyalizattaki magnezyum
konsantrasyonu ve OSVAREN® dozu azaltılır.
Serum kalsiyum seviyeleri 2.5 mmol/l’nin üzerine çıkarsa, semptomatik tedavinin yanı sıra
doz azaltılması ve/veya diyalizat kalsiyumunun 1.25 mmol/l’ye düşürülmesi düşünülmelidir.
Hiperkalsemi durumunda (serum kalsiyumu > 2.75 mmol/l) OSVAREN® ile tedaviye geçici
olarak ara verilebilir. Serum kalsiyum seviyesi 3.5 mmol/l’den fazla olan hastalara terapötik
müdahale için kalsiyum içermeyen diyalizatla hemodiyaliz uygulanır. Kalsiyum içermeyen
diyalizatla yapılan tedavi sırasında, hipokalsemi ve adverse kardiyovasküler reaksiyon
riskinin minimize edilmesi için serum kalsiyum konsantrasyonunun yakından izlenmesi
gereklidir.
5. FARMAKOLOJİK ÖZELLİKLER
5.1 Farmakodinamik özelikler
Farmakoterapötik grup: Hiperkalemi ve hiperfosfatemi tedavisi için ilaçlar
ATC kodu: V03AE04
Kalsiyum asetat ve magnezyum karbonat fosfat bağlayıcı bileşenlerdir ve birlikte,
yiyeceklerden alınan fosfatın bağırsaklarda düşük çözünürlükte kalsiyum ve magnezyum
fosfat tuzlarına dönüşmesini ve buradan feçes ile atılmasını sağlarlar. Kalsiyum asetat
maksimal fosfat bağlama kapasitesine pH 6 – 8’de ulaşır. Dolayısıyla OSVAREN®’in mide
asidi yetersiz olan hastalarda da kullanımı mümkündür.
5.2 Farmakokinetik özellikler
Emilim:
Yiyeceklerden alınan fosfatın ya da diğer gıdaların magnezyum kompleksi oluşturmaması
koşuluyla çözünmüş magnezyum iyonlarının biyoyararlanımı söz konusudur ve bu iyonlar
bağırsakta absorbe edilir.
7/10Sağlıklı insanlarda oral olarak uygulanan magnezyumun absorpsiyonu alınan desteğe göre
değişmektedir. Çalışmalar günde 1.5 mmol magnezyum alan hastalarda absorpsiyon oranı
%65 iken, günde 40 mmol alanlarda bu oranın %11 olduğunu göstermiştir.
Çözünmüş kalsiyum iyonlarının biyoyararlanımı söz konusudur ve yiyeceklerden ve diğer
gıdalardan alınan fosfat ile birlikte çözünmeyen kalsiyum kompleksleri oluşturmadıkları
sürece intestinal yoldan absorbe edilirler. Kalsiyumun absorpsiyonu hormonal düzenleyici
mekanizmanın kontrolü altındadır. Absorpsiyon oranı yüksek dozlarda ve hipokalsemik
durumlarda artar ve ilerleyen yaşla birlikte azalır. D vitamini durumuna ve alınan doza bağlı
olarak %10-35 oranında fraksiyonel absorpsiyon beklenebilir. Daha yüksek dozların
uygulanması yalnızca absorbe edilen miktarda ufak bir artış ile neticelenir. Yiyeceklerle
alınan günlük doz yaklaşık 1000 mg‘dır.
Dağılım:
Toplam vücut magnezyumu 20 – 28 g civarındadır. Sağlıklı yetişkinlerde toplam vücut
magnezyumunun %53’ü kemikte, %27’si kasta, %19’u yumuşak dokuda ve %1’den azı
ekstraselüler olarak bulunur. Intraselüler magnezyumun çoğu bağlı formda bulunmaktadır.
Toplam vücut kalsiyumu 70 kg ağırlığında bir insan için 1,250 g (31 mol) civarındadır. Bunun
%99’u kemikler ve dişlerde bulunur. Bu miktar plazma ve ekstraselüler sıvıda 1 g civarında,
dokularda ise 6-8 g civarındadır. Toplam serum kalsiyumu için referans değerler klinik
laboratuvarlar arasında 2.15-2.57 mmol/l normal aralığında ölçüme bağlı olarak farklılık
göstermektedir. Bu miktarın %40-45’i plazma proteinlerine bağlıdır, %8-10’u sitrat gibi
iyonlarla kompleks oluşturur ve %45-50’si serbest iyon olarak bulunur.
Biyotransformasyon:
Çözünmüş magnezyum ve kalsiyum iyonları biyotransformasyona uğramaz.
Eliminasyon:
Oral olarak uygulanan magnezyum tuzları idrar (absorbe fraksiyon) ve feçes (absorbe
olmayan fraksiyon) ile elimine edilir.
Küçük miktarlar süte geçer. Magnezyum plasentaya geçmektedir.
Fizyolojik koşullarda kalsiyum yaklaşık olarak eşit miktarlarda idrar ve endojen intestinal
sekresyona atılır. Paratiroid hormon, D vitamini ve tiazid diüretikleri kalsiyumun üriner
atılımını azaltır; diğer diüretikler (kıvrım diüretikleri), kalsitonin ve büyüme hormonu ise
renal atılımını teşvik eder.
Üriner kalsiyum atılımı, renal yetmezliğin ilk devrelerinde azalır. Üriner kalsiyum atılımı
hamilelik sırasında artar. Kalsiyum aynı zamanda ter bezleri ile atılır. Kalsiyum plasentaya ve
anne sütüne geçer.
Doğrusallık/ Doğrusal olmayan durum:
Yeterli çalışma bulunmamaktadır.
8/105.3 Klinik öncesi güvenlilik verileri
OSVAREN® ile standart genotoksisite çalışmaları yapılmamıştır. Mevcut bilgilere dayanarak
herhangi bir genotoksik veya karsinojenik potansiyel olmadığı var sayılmaktadır.
OSVAREN® ile reprodüktif toksisite çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Nişasta, prejelatinize, mısırdan elde edilir
Mısır nişastası,
Sukroz,
Jelatin,
Kroskarmelloz sodyum,
Magnezyum stearat,
Film kaplama:
Hint yağı, rafine
Hipromelloz
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
25º C’nin altındaki oda sıcaklığında saklanması koşulu ile ambalajın ilk açılmasından sonra:
4 hafta
6.4 Saklamaya yönelik özel tedbirler
25º C’ nin altındaki oda sıcaklığında saklayınız.
Ambalajı ağzı sıkıca kapalı olarak ve rutubetten uzak muhafaza ediniz.
6.5 Ambalajın niteliği ve içeriği
180 adet film kaplı tablet, LDPE kapaklı HDPE şişelerde, karton kutuda kullanma talimatı ile
beraber ambalajlanır.
9/106.6 Tıbbi üründen arta kalan maddelerin imhası ve diğer özel önlemler
Kullanılmamış ürünler yada atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü “ yönetmeliklerine uygun olarak imha edilmelidir.
7. RUHSAT SAHİBİ
FRESENIUS MEDİKAL HİZMETLER A.Ş.
Eski Büyükdere Cad. Giz 2000 Plaza
No : 7, Kat : 17
34398 Maslak / İstanbul / TÜRKİYE
Tel : (0212) 335 72 00
Faks : (0212) 335 72 29
8. RUHSAT NUMARASI(LARI)
133/82
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 16.08.2012
Ruhsat yenileme tarihi:
10. KÜB’ÜN YENİLENME TARİHİ
10/10