KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEXOS % 0.1 steril oftalmik solüsyon
2. KALİTATİF VE KANTİTATİF BİLEŞİM
1 ml çözelti aşağıdaki etkin ve yardımcı maddeleri içerir:
Etkin madde:
Olopatadin hidroklorür 1.11 mg
(1 mg Olopatadin’e eşdeğer)
Yardımcı maddeler:
Benzalkonyum klorür 0.10 mg
(0.2 mg benzalkonyum klorür %50 solüsyonuna eşdeğer)
Yardımcı maddeler için 6.1’e bakınız.
3. FARMASÖTİK FORM
Göz damlası, çözelti
Berrak, renksiz, homojen çözelti
4. KLİNİK ÖZELLİKLER
4.1. Terapötik endikasyonlar
Mevsimsel alerjik konjunktivitin belirti ve bulguların tedavisinde kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
Doz günde iki kez (8 saatte bir) hasta göz veya gözlerin konjunktival kesesine bir damla
HEXOS damlatılmasıdır. Eğer gerekirse tedavi dört aya dek uzatılabilir.
Uygulama şekli:
Damlalık ucunun ve çözeltinin kirlenmesini önlemek için göz kapaklarına, gözün etrafına
veya diğer yüzeylere şişenin damlalık ucu ile dokunulmamalıdır. Kullanılmadığı zamanlarda,
şişe sıkıca kapatılır.
Diğer topikal oküler ürünlerle birlikte tedavi durumunda, birbirini takip eden uygulamalar
arasında beş ila on dakika ara verilmelidir.
1/7Özel popülasyonlara ilişkin ek bilgiler
Böbrek/Karaciğer yetmezliği:
Olopatadinin göz damlası formu böbrek ve karaciğer yetmezliği olan hastalarda
çalışılmamıştır. Ancak böbrek ve karaciğer yetmezliği olanlarda (bkz. bölüm 5.2) herhangi bir
dozaj ayarlaması gerekliliği beklenmemektedir.
Pediyatrik popülasyon:
HEXOS pediyatrik hastalarda (üç yaşında ve daha büyük olanlar) erişkinlerle aynı dozajda
kullanılabilir.
Geriyatrik popülasyon:
Yaşlı hastalarda dozaj ayarlaması yapılmasına gerek yoktur.
4.3. Kontrendikasyonlar
Olopatadin veya yardımcı maddelerden herhangi birisine karşı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
HEXOS, antialerjik/antihistaminik bir ajandır ve topikal uygulandığında, sistemik olarak
emilebilir. Eğer ciddi reaksiyonlar veya aşırı duyarlılık oluşursa, bu tedavinin uygulamasına
devam edilmez.
Genellikle oftalmik ürünlerde koruyucu madde olarak kullanılan benzalkonyum klorürün
punktat keratopati ve/veya toksik ülseratif keratopatiye yol açabileceği bildirilmiştir. HEXOS
benzalkonyum klorür içermesinden dolayı, kuru göz hastalarında ya da korneanın tehlikeye
atılabileceği durumlarda sık ve düzenli olarak yakın gözlem gerekmektedir.
Kontakt Lensler:
HEXOS damlatma sonrası kontakt lenslerin takılmasından önce 10 – 15 dakika beklenmesi
uygundur.
4.5. Diğer tıbbi ürünler ile etkileşimler ve diğer etkileşim şekilleri
HEXOS ile ilgili klinik çalışmalar yapılmamıştır. Herhangi bir etkileşim çalışması
yapılmamıştır.
In vitro çalışmalar, olopatadinin sitokrom P-450 izozimleri 1A2, 2C8, 2C9, 2C19, 2D6, 2E1
ve 3A4 ile bağıntılı metabolik reaksiyonları inhibe etmediğini göstermiştir. Bu sonuçlar,
olopatadinin diğer eşzamanlı tedavide uygulanan etkin maddelerle metabolik etkileşime
girmesinin neden ihtimal dahilinde olmadığını gösterir göstermektedir.
2/74.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Olopatadinin gebe kadınlarda kullanımına ilişkin yeterli veri mevcut değildir. Çocuk doğurma
potansiyeli olan kadınlar tedavi süresince etkili doğum kontrolü uygulamak zorundadır.
Gebelik dönemi
Olopatadin için gebe hastalardan elde edilen klinik veriler mevcut değildir.
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Kısım
5.3). İnsanlara yönelik potansiyel risk bilinmemektedir.
HEXOS gerekli olmadıkça gebelik döneminde kullanılmamalıdır. Gebelik sırasında sadece
potansiyel yarar, potansiyel fötal riskten fazlaysa kullanılmalıdır.
Gebe hastalara bu ürün reçetelenirken dikkat edilmelidir.
Laktasyon dönemi
HEXOS, emziren annelere tavsiye edilmez.
Olopatadin, oral yolla uygulamayı takiben emziren sıçanların sütünde tespit edilmiştir.
Hayvan çalışmalarında, insanlarda oküler kullanım için tavsiye edilen maksimum seviyenin
üzerindeki miktarlarda olopatadini sistemik dozlarda alan dişi köpekleri emen yavruların
gelişiminde azalma görülmüştür. İnsanlarda topikal oküler uygulamanın anne sütüne
geçebilecek düzeyde sistemik absorpsiyona yol açıp açmayacağı bilinmemektedir.
Olopatadinin insan sütüyle atılıp atılmadığı bilinmemektedir. Olopatadinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
HEXOS tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve HEXOS tedavisinin emziren
anne açısından faydası dikkate alınmalıdır.
Üreme yeteneği/Fertilite
Olopatadinin üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Diğer göz damlalarında da olduğu gibi, geçici görme bulanıklığı veya diğer görsel
rahatsızlıklar araç ya da makine kullanımını etkileyebilir. Uygulamadan sonra görmede
bulanıklık meydana gelmesi durumunda, araç veya makine kullanılmadan önce bulanıklık
geçinceye kadar beklenmelidir.
3/74.8. İstenmeyen etkiler
1680’den fazla hastanın dahil olduğu klinik çalışmalarda, Olopatadin % 0.1 Steril Oftalmik
Solüsyonu monoterapi ya da loratadin 10 mg’a ek tedavi olarak 4 aya dek her günde 4 kez 1
damla olarak uygulanmıştır.
Hastaların yaklaşık %4.5’inde olopatadin kullanımı ile ilişkilendirilebilecek istenmeyen
etkinin oluşabilmesi beklenmiş, ancak bu hastaların sadece %1.6’sı istenmeyen yan etkiler
nedeni ile klinik çalışmaya devam etmemiştir Klinik çalışmalarda rapor edilmiş ilintili hiçbir
ciddi oftalmik veya sistemik istenmeyen etki yoktur. Tedaviyle ilgili en sık rapor edilen
istenmeyen etki % 0.7 sıklık oranı ile göz ağrısıdır.
Aşağıdaki istenmeyen etkiler uygulama ile ilintili olarak değerlendirilmişler ve aşağıdaki
kurala göre sınıflandırılmışlardır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000),
bilinmiyor (eldeki verilerden hareketle tahmin edilemiyor).
Her bir sıklık grubunda istenmeyen etkiler azalan ciddiyet sırasına göre bulunmaktadır.
İnfeksiyonlar ve infestasyonlar:
Yaygın olmayan: Rinit
Deri ve deri altı doku hastalıkları:
Yaygın olmayan: Temas dermatiti, deride sıcaklık duygusu, kuru deri
Genel bozukluklar ve uygulama bölgesine ilişkin hastalıklar:
Yaygın: Halsizlik
Sinir sistemi bozuklukları:
Yaygın: baş ağrısı, tat alma bozukluğu
Yaygın olmayan: baş dönmesi, duyarlılık azalması
Göz bozuklukları:
Yaygın: gözde ağrı, göz iritasyonu, kuru göz, gözde anormal hassasiyet
Yaygın olmayan: korneada aşınma, korneada epitel kusur, korneada epitel bozukluk, noktasal
keratit, keratit, kornea lekesi, göz akıntısı, fotofobi, bulanık görme, görüş netliğinde azalma,
göz kapağı spazmı, gözde rahatsızlık, gözde kaşınma, konjunktival kesecikler, konjunktival
bozukluk, gözde yabancı cisim hissi, gözyaşı artışı, göz kapağında kaşıntı, göz kapağında
kızarıklık, göz kapağında ödem, göz kapağı bozukluğu, konjunktival kanlanma, oküler
kanlanma.
Solunum, göğüs bozuklukları ve mediastinal hastalıklar:
Yaygın: Burun kuruluğu
Bilinmeyen (uygun verilerden tahmin edilemeyen):
Pazarlama sonrası deneyimlerden elde edilen aşağıda detayları ile verilen istenmeyen etkiler
(reaksiyonlar) HEXOS ile yürütülen klinik çalışmalar esnasında daha önce rapor edilmemiştir.
Pazarlama sonrası araştırmanın doğası gereği klinik çalışmalardan farklı veriler, bu vakaların
görülme sıklığı bilinmez ve uygun verilere dayanarak tahmin edilemez.
4/7Oküler: Korneal ödem, konjunktivit, göz ödemi, göz şişmesi, midriyazis, görmede rahatsızlık,
göz kapağı kenarında çapaklanma
Sistemik: Aşırı hassasiyet, nefes darlığı, uyuklama, şişkin yüz, dermatit, eritem, bulantı,
kusma, sinüzit, halsizlik, keyifsizlik.
4.9. Doz aşımı ve tedavisi
İnsanlarda, kazayla ya da kasıtlı olarak alınan doz aşımı ile ilgili veri mevcut değildir.
Olopatadin, hayvanlarda düşük bir akut toksisiteye sahiptir. HEXOS % 0.1 Steril Oftalmik
Solüsyonu’nun bir şişesinin içeriğinin kazara içilmesi durumunda en yüksek sistemik
maruziyet 5 mg olopatadindir. Bu maruziyet, %100 absorpsiyonu varsayarak 10 kg bir
çocukta 0.5 mg/kg final doz ile sonuçlanır.
Köpeklerde, QTc aralığının uzaması sadece, klinik kullanımla çok az ilinti gösteren en yüksek
insan maruziyetinin üzerinde yeterli kabul edilen maruziyetlerde gözlenmiştir. 2.5 gün
boyunca günde iki kez 5 mg oral doz uygulanan 102 genç ve yaşlı erkek ve kadın sağlıklı
deneklerde plasebo ile karşılaştırıldığında QTC aralığında anlamlı bir uzama görülmedi. Bu
çalışmada görülen kararlı hal olopatadinin plazma konsantrasyonlarının aralığı (35–127
ng/ml) kardiyak repolarizasyonu üzerindeki etkilerine göre topikal olopatadin için güvenilirlik
sınırının en az 70 katını gösterir.
Tedavi:
Doz aşımı durumunda hastanın uygun gözlem ve takibi gerekmektedir.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: oftalmolojikler; dekonjestanlar ve antialerjikler; diğer antialerjikler
ATC kodu: S01GX 09
Olopatadin, birden fazla farklı yoldan etki gösteren, güçlü, seçici bir antialerjik/
antihistaminiktir. Bir histamin antagonistidir (insanlarda alerjik tepkilerin ana medyatörü) ve
histaminin insan konjunktival epitel hücreleri yardımıyla inflamatuvar sitokin üretimine sebep
olmasını engeller. In vitro çalışmalardan elde edilen veriler, pro-inflamatuvar arabulucuların
salınımını engellemek için insan konjunktival mast hücreleri üzerinde hareket edebileceğini
önermektedir. Açık nasolakrimal kanalları olan hastalarda, HEXOS’un topikal oküler
uygulaması, çoğunlukla mevsimsel alerjik konjunktivitin nasal belirti ve semptomlarını
azaltmak amacıyla önerilmiştir. Gözbebeği çapında anlamlı bir değişiklik oluşturmamaktadır.
5/75.2 Farmakokinetik özellikler:
Genel özellikler
Olopatadin, diğer topikal olarak uygulanan tıbbi ürünlerde olduğu gibi, sistemik olarak
emilmektedir. Ancak, tayin limitinin (<0.5 ng/ml) altındaki değerlerden 1.3 ng/ml değerine
dek olan aralıktaki plazma konsantrasyonlarında topikal olarak uygulanan olopatadinin
sistemik absorpsiyonu en düşük seviyededir. Bu konsantrasyonlar, aşağıdaki iyi tolere edilmiş
oral dozlardan 50 ile 200 kat daha düşüktür. Oral farmakokinetik çalışmalara göre, plazmada
olopatadinin yarılanma ömrü yaklaşık 8 ila 12 saattir ve eliminasyonu başlıca böbrek yoluyla
olmaktadır. Dozun yaklaşık %60-70’i etken madde olarak idrarda tespit edilmiştir. İdrarda
düşük konsantrasyonlarda iki metaboliti, mono-desmetil ve N-oksit metabolitleri
saptanabilmektedir.
Olopatadin idrarda esas olarak değişmeden atıldığı için, sağlıklı erişkinlere kıyasla, ciddi
böbrek yetmezliği olan kişilerde (ortalama kreatinin klirensi 13.0 ml/dak), böbrek fonksiyon
bozukluğu, olopatadinin farmakokinetiğini pik plazma konsantrasyonunu 2.3 kat artıracak
şekilde değiştirmektedir. Hemodiyaliz (üriner çıkışı olmayan) olan hastalarda 10 mg oral
dozun takiben, plazma olopatadin konsantrasyonlarının hemodiyaliz gününde hemodiyaliz
olmayan güne göre daha düşük olması, olopatadinin hemodiyaliz ile ortadan kaldırılabildiğini
göstermektedir.
Gençler (ortalama 21 yaş) ve yaşlılar (ortalama 74 yaş) üzerinde olopatadinin 10 mg oral
dozunun farmakokinetiğini karşılaştıran çalışmalar, plazma konsantrasyonları (AUC), protein
bağlanması veya değişmeyen ana ilacın ve metabolitlerin idrarla atılımında anlamlı
farklılıklar göstermez.
Olopatadinin oral alımından sonra böbrek yetmezliği çalışması, ciddi böbrek yetmezliği
hastaları üzerinde yapılmıştır. Sonuçlar, bu popülasyonda Olopatadin ile oldukça yüksek
plazma konsantrasyonlarının beklenebileceğini göstermektedir. Olopatadinin topikal oküler
alınmasını takiben, plazma konsantrasyonları iyi tolere edilmiş oral dozlardan sonra 50-200
kat daha düşük olduğundan, doz ayarlamasının yaşlılarda veya böbrek yetmezliği çeken
popülasyonda gerekli olması beklenmez. Akciğer metabolizması, eliminasyonun minör bir
yoludur. Doz ayarlamasının, karaciğer yetmezliğinde gerekli olması beklenmez.
5.3. Klinik öncesi güvenlik verileri
Güvenlik, farmakoloji, tekrarlanan doz toksisitesi, genotoksite, karsinojenik potansiyel ve
üreme üzerine toksisite ile ilgili konvansiyonel çalışmalar esas alındığında non-klinik veriler
insanlar için özel bir tehlike göstermemiştir.
6/76. FARMASÖTİK ÖZELLİKLERİ
6.1. Yardımcı maddelerin listesi
Disodyum fosfat anhidr
Sodyum klorür
Sodyum hidroksit veya hidroklorik asit
Enjeksiyonluk su
6.2. Geçimsizlikler
HEXOS’un herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay
6.4. Saklamaya yönelik özel uyarılar
25ºC’nin altındaki oda sıcaklığında çocukların göremeyeceği, erişemeyeceği yerlerde ve
ambalajında saklayınız.
Açıldıktan sonra 1 ay içerisinde kullanılmalıdır.
6.5. Ambalajın niteliği ve içeriği
Beyaz renkli rondela ve beyaz renkli polipropilen vidalı kapaklı, kendinden damlalıklı LDPE
(düşük yoğunluklu polietilen) şeffaf şişe, 5 mL
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 – 366 84 00
Faks: 0212 – 276 20 20
8. RUHSAT NUMARASI
229/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02/02/2011
Ruhsat yenileme tarihi:
10. KÜB’ÜN YENİLEME TARİHİ
7/7