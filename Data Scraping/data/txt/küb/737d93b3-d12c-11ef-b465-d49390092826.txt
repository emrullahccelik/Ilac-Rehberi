KISA ÜRÜN BİLGİSİ
1.BEŞERİ TIBBİ ÜRÜNÜN ADI
OSTEOCAL® 12 mg / 1000 mg / 880 IU efervesan tablet
2. KALİTATİF VE KANTİTATİF BİLEŞİM
Etkin madde:
Her bir efervesan tablet 12 mg alendronik asit’e eşdeğer 15.67 mg alendronat sodyum,
1000 mg kalsiyum’a eşdeğer 2500 mg kalsiyum karbonat ve 880 IU vitamin D içerir.
3
Yardımcı maddeler:
Sodyum hidrojen karbonat 304.24 mg
Sodyum sakkarin 20.00 mg
Sodyum siklamat 55.00 mg
Laktoz monohidrat 233.38 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
Beyaz renkli, düz yüzeyli, yuvarlak efervesan tabletler.
4. KLİNİK ÖZELLİKLER
4.1 Terapötik endikasyonlar
Kırık riski yüksek postmenopozal kadınlarda ve erkeklerde kırıkların önlenmesi için
osteoporoz tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen doz, günde bir defa 1 efervesan tablet (12 mg/1000 mg/880 IU)’tir.
Osteoporoz hastalığının doğasına bağlı olarak OSTEOCAL uzun süre kullanılır.
Uygulama şekli:
Oral yolla kullanılır.
Efervesan tablet bir bardak suda eritilerek, bekletmeden içilir.
OSTEOCAL efervesan tablet günün ilk yiyecek, içecek veya ilacından en az 30 dakika önce
alınmalıdır. Diğer içecekler (maden suyu da dahil), yiyecekler ve bazı ilaçlar OSTEOCAL’ın
emilimini azaltabilirler.
Özofageal iritasyon riski ve ilgili advers reaksiyonları azaltmak için uyulması gereken
kurallar:
 OSTEOCAL yalnızca, sabah yataktan kalktıktan sonra tam dolu bir bardak su ile
içilmelidir.
 Hastalar, orofarengeal ülserasyon nedeniyle efervesan tableti çiğnememeli ya da
ağızlarında çözünmesi için bekletmemelidir.
 Hastalar, OSTEOCAL aldıktan sonra en az 30 dakika boyunca ve günün ilk öğününden
önce uzanmamalıdır.
1 Hastalar, OSTEOCAL’ı aldıktan sonra en az 30 dakika uzanmadan dik pozisyonda
durmalıdır.
 OSTEOCAL, gece yatarken ya da sabah yataktan kalkmadan alınmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif-orta derecede böbrek yetmezliği (kreatinin klerensi 35-60 mL/dakika) olan hastalarda
doz ayarlaması gerekmez. Ağır böbrek yetmezliği (kreatinin klerensi < 35 mL/dakika) olan
hastalarda kullanımı önerilmemektedir.
Karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
Güvenilirliği ve etkinliği ile ilgili yeterli bilgi olmadığından, bu yaş grubunda
kullanılmamalıdır.
Geriyatrik popülasyon:
Yaşlılarda dozun ayarlanmasına gerek yoktur.
4.3. Kontrendikasyonlar
 Alendronata, kalsiyuma ve kolekalsiferole (vitamin D ya da OSTEOCAL’ın içeriğindeki
3)
diğer maddelerden herhangi birine karşı aşırı duyarlılık,
 Özofagus darlığı ve akalazya gibi özofageal boşalmayı geciktiren özofagus anormallikleri,
 En az otuz dakika boyunca dik bir şekilde duramama ya da oturamama,
 Hipokalsemi,
 Hipervitaminoz D,
 Nefrolitiyazis (böbrek taşı),
 Ürolityazis (idrar yolu taşı),
 Hiperkalsiüri, hiperkalsemi,
 Dehidratasyon,
 Gastrointestinal kanama, gastrointestinal tıkanma, peptik ülser hastalığı,
 İleus,
 Primer hiperparatiroidizm,
 Konstipasyon (kabızlık),
 Şiddetli böbrek fonksiyon bozukluğu.
4.4. Özel kullanım uyarıları ve önlemleri
Oral bifosfonat kullanımı ile özofagus kanseri riskinin artabileceği bildirilmiştir. Bu
nedenle, Barrett özofagusu veya gastroözofageal reflü gibi zemininde artmış özofagus
kanser riski olan hastalarda, bu ilaçların kullanımından kaçınılmalıdır.
Alendronat, üst gastrointestinal mukozada lokal iritasyona neden olabilir. Disfaji, özofageal
hastalık, gastrit, duodenit, ülser, veya geçen bir yıl içerisinde; peptik ülser, aktif
gastrointestinal kanama, veya piloroplasti hariç üst gastrointestinal kanal cerrahisi gibi büyük
bir mide-barsak problemi geçirmiş olunması gibi aktif bir gastrointestinal problemi olan
hastalara alendronat verildiğinde altta yatan hastalık nedeninin kötüleşme olasılığından dolayı
2dikkatli olunmalıdır (bkz. bölüm 4.3). Hekimler, Barrett özofagusu olan hastalarda, hastanın
bireysel durumuna göre alendronatın faydalarını ve potansiyel risklerini göz önünde
bulundurmalıdırlar.
Alendronat alan hastalarda, özofajit, özofagus ülserleri ve özofagus erozyonları ve bunları
nadiren izleyen özofagus darlığı gibi özofageal reaksiyonlar bildirilmiştir. Bazı olgularda bu
reaksiyonlar ağır olmuş ve hastanın hastaneye yatırılmasını gerektirmiştir. Dolayısıyla,
hekimler olası bir özofageal reaksiyonu düşündürecek semptom ve bulgular açısından dikkatli
olmalıdır ve hastalara disfaji, yutkunmada güçlük veya retrosternal ağrı, yeni ya da kötüleşen
mide yanması halinde ilacı kesip, hekime başvurmaları bildirilmelidir.
Ciddi özofageal istenmeyen olay riski, OSTEOCAL aldıktan sonra uzanan ve/veya özofagus
iritasyonunu düşündüren semptomlar oluştuktan sonra ilacı almaya devam eden hastalarda
daha fazla görülmektedir. İlacın nasıl kullanılacağının hastaya anlatılması ve hastanın
anlamasının sağlanması çok önemlidir (bkz. bölüm 4.2). Hastalara bu talimatlara uymadıkları
takdirde özofagus problemleri görülme riskinin artabileceği söylenmelidir.
Kapsamlı klinik çalışmalarda risk artışı görülmemekle birlikte ender olarak (pazara
sunulduktan sonra) mide ve duodenum ülserleri bildirilmiştir; bunların bazısı şiddetli ve
komplikasyonludur.
Genellikle diş çekimi ve/veya lokal enfeksiyon (osteomiyelit dahil) ile birlikte iyileşmede
gecikme ile ilişkili çene osteonekrozu primer olarak intravenöz bifosfonatlar ile tedavi edilen
kanserli hastalarda rapor edilmiştir. Bu hastaların çoğu aynı zamanda kemoterapi ve
kortikosteroid almaktadır. Çene osteonekrozu oral bifosfonat kullanan osteoporozlu hastalarda
da rapor edilmiştir.
Çene osteonekrozu gelişiminde bireysel risk değerlendirilirken, aşağıdaki risk faktörleri göz
önünde bulundurulmalıdır:
 bifosfanatın gücü (zoledronik asit için en yüksektir), uygulama yolu (yukarıya bakınız) ve
kümülatif doz
 kanser, kemoterapi, radyoterapi, kortikosteroidler, sigara içmek
 dental hastalık öyküsü, zayıf oral hijyen, periodontal hastalık, invaziv dental prosedürler
ve zayıf bağlantılı protezler.
Hastalarda zayıf dental durum olduğunda oral bifosfonatlarla tedaviden önce diş muayenesi
yapılmalı ve dişler için uygun koruyucu önlemler alınmalıdır.
Bu hastalara tedavi sırasında invazif dental prosedürler uygulamasından mümkün olduğunca
kaçınılmalıdır. Bifosfonat tedavisi sırasında çene osteonekrozu gelişen hastalarda dental
operasyon yapılması, durumu daha da kötüleştirebilir. Dental uygulama gerektiren hastalarda
bifosfonat tedavisine son verilmesinin çene osteonekrozu riskini düşürüp düşürmediğine ait
veri bulunmamaktadır. Tedaviyi yapan hekim her bir birey için fayda/zarar değerlendirmesini
yaparak tedavi planı hazırlamalıdır.
Bifosfanat tedavisi süresince, tüm hastalar iyi ağız hijyeninin idamesi, rutin dental kontroller
ve dental mobilite, ağrı veya şişme gibi herhangi bir oral semptomun bildirilmesi konusunda
desteklenmelidirler.
3Bifosfonat ile tedavi edilen hastalarda atipik bölgelerde (subtrokanterik ve femur şaft) kırıklar
görülebilir. Bu kırıklar genellikle travma olmaksızın ya da minimal travma ile gelişmektedir.
Bifosfonat kullanan ve uyluk ya da kasık ağrısı ile başvuran hastalar atipik kırık şüphesi ile
değerlendirilmelidir. Bu hastalarda bireysel risk/yarar analizine göre bifosfonat tedavisinin
kesilmesi gündeme gelebilir. Kırıklar çoğunlukla bilateraldir, dolayısıyla bifosfonatla tedavi
gören ve femur şaft kırığı görülen hastalarda kontralateral femur muayene edilmelidir. Bu
kırıkların yetersiz iyileştiği de rapor edilmiştir. Atipik femur kırığından şüphelenilen
hastalarda, bireysel yarar-risk değerlendirmesine dayanılarak, hastanın değerlendirilmesi
devam ederken bifosfonat tedavisinin kesilmesi düşünülmelidir.
Bifosfonatları kullanan hastalarda, kemik, eklem ve/veya kas ağrısı bildirilmiştir. Pazarlama
sonrası deneyimde, bu semptomlar nadiren şiddetli ve/veya güçsüzleştirici (bkz. bölüm 4.8)
olmuştur. Semptomların başlama zamanı, tedaviye başladıktan bir gün sonrası ile aylar
sonrasına kadar değişebilmektedir. Tedavi kesildikten sonra birçok hastada semptomlar
düzelmiştir. Aynı ilaç ya da bir başka bifosfonat uygulandığında semptomların bazıları tekrar
ortaya çıkabilir.
Alendronat, glomerüler filtrasyon oranı <35 ml/dak olan böbrek yetmezliği hastalarında
önerilmemektedir (bkz. bölüm 4.2).
Östrojen eksikliği ve yaşlanma dışında kalan osteoporoz nedenleri dikkate alınmalıdır.
Alendronat ile tedaviye başlamadan önce hipokalsemi durumu düzeltilmelidir (bkz. bölüm
4.3). Diğer mineral metabolizması bozuklukları da (D vitamini eksikliği ve hipoparatiroidizm
gibi) etkin olacak şekilde tedavi edilmelidir. Bu durumdaki hastalarda, serum kalsiyumu ve
hipokalsemi semptomları OSTEOCAL ile tedavi boyunca izlenmelidir.
Özellikle kalsiyum emilimi azalabilen glukokortikoidler alan hastalarda, kemik mineralini
artırmada, alendronatın pozitif etkilerine bağlı olarak, serum kalsiyum ve fosfatında azalmalar
ortaya çıkabilir. Bunlar genellikle küçük ve asemptomatiktir. Ancak nadiren de olsa
semptomatik hipokalsemi rapor edilmiştir ve genellikle predispoze eden durumlardaki
(hipoparatiroidizm, D vitamini eksikliği ve kalsiyum malabsorbsiyonu) hastalarda ortaya
çıkar ve bazen şiddetlidir.
Kalsiyum karbonat emilim bozukluğu en fazla mide asit salgısının olmadığı hastalarda
görülmektedir; fakat bu hastalarda hiperkalsemi ve hiperkalsiüri ancak uzun süreli tedavi
sonrası gelişebilir. Yüksek doz D vitamini ve kalsiyum tedavisi gören hastalarda düzenli
olarak plazma kalsiyum seviyesini takip etmek amacıyla protein seviyelerinin ölçülmesi
gerekir. Böbrek diyalizi gören hastalarda fosfat bağlayıcı olarak kullanıldığında serum fosfat
ve kalsiyum seviyeleri düzenli olarak ölçülür.
Kardiyak glikozidleri kullanan hastalar hiperkalsemiden korunmalıdır.
OSTEOCAL, önerilen dozlardan daha yüksek dozlarda uzun süreli kullanılmamalıdır.
Özellikle kronik renal yetmezliği olan hastalarda magnezyum içeren antasitlerle birlikte
kullanımı hipermagnezemiye yol açabilir. Sarkoidoz hastalarında dikkatle kullanılmalıdır.
4D vitamini düzensiz aşırı kalsitriol üretimiyle ilişkili hastalıkları olan (örn., lösemi, lenfoma,
3
sarkoidozis) hastalara verildiğinde hiperkalseminin ve/veya hiperkalsiürinin şiddetini
artırabilir. Bu hastalarda idrar ve serum kalsiyumu izlenmelidir.
Malabsorbsiyonlu hastalar D vitaminini yetersiz absorbe edebilirler.
3
Sodyum uyarısı;
Her bir efervesan tablet 3.99 mmol (91.8 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
Laktoz uyarısı;
Nadir kalıtımsal galaktoz intoleransı, Lapp laktoz yetmezliği ya da galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Antiasitler: Birlikte alındığında, antiasitler ve bazı oral yoldan alınan ilaçlar alendronatın
absorpsiyonunu engelleyebilirler. Bu yüzden hastalar OSTEOCAL aldıktan sonra başka bir
ilaç almadan önce, en az yarım saat beklemelidirler.
Hormon replasman tedavisi (HRT): HRT (östrojen+progestin) ile birlikte alendronat
kullanımı, bir veya iki yıllık iki çalışmada, postmenopozal osteoporozlu kadınlarda
değerlendirilmiştir. Alendronat ve HRT’nin birlikte kullanımı, her birinin tek başına
kullanımına göre, kemik kütlesinde daha fazla artışa yol açmış ve aynı zamanda kemik
döngüsünde azalma daha fazla olmuştur. Bu çalışmalarda, kombinasyonun güvenilirlik ve
tolerabilite profili, her bir ilacınkiyle tutarlı bulunmuştur.
Non-Steroidal Antiinflamatuvar İlaçlar: Non-steroidal antienflamatuvar ilaçlar gastrointestinal
iritasyonlara neden olduğundan, OSTEOCAL ile birlikte kullanılması gerektiğinde dikkatli
olunmalıdır.
Alendronat ile spesifik etkileşim çalışmaları yapılmamakla birlikte klinik çalışmalarda
alendronat, sık reçetelenen çok sayıda ilaçla birlikte, klinik olarak istenmeyen bir etkileşim
olmaksızın kullanılmıştır.
Yüksek dozlarda kalsiyumun tiazid diüretikleri ile birlikte kullanımı hiperkalsemi riskini
artırabilir.
Vitamin D’nin, diğer D vitaminleri veya analogları ile birlikte kullanımı toksisite
potansiyelini artırabilir.
OSTEOCAL ile birlikte kullanıldıklarında tetrasiklinler, kinolonlar, bazı sefalosporinler,
ketokonazol, demir, sodyum florür, estramustin, bifosfonatların emilimi ve etkinlikleri
azalabilir.
OSTEOCAL ile birlikte kullanıldıklarında alüminyum ve bizmut tuzlarının emilimi ve
toksisiteleri artabilir.
Kalsiyum tuzları T emilimini azaltabilir, bu nedenle levotiroksin kullananlarda 4 saat ara ile
4
kullanılmalıdır.
5OSTEOCAL ile diğer ilaçların kullanımı arasında prensip olarak en az 2 saatlik bir ara
bırakılmalıdır.
Kandaki kalsiyum konsantrasyonunun artışı ile kardiyak glikozidlere karşı duyarlılık,
dolayısıyla kalp ritmi bozuklukları riski artabilir. Bu hastalarda EKG, kan ve idrardaki
kalsiyum düzeyi takip edilmelidir.
Kalsiyum içeren preparatlar kalsiyum kanallarını doyurarak verapamil gibi kalsiyum kanal
blokörlerinin etkinliğini azaltabilir.
Atenolol gibi beta blokörlerle kalsiyum içeren preparatların birlikte kullanılması beta
blokörlerin kandaki seviyesini değiştirebilir.
OSTEOCAL çinkonun emilimini azaltabilir.
OSTEOCAL, polistiren sülfonatın potasyum bağlama yeteneğini azaltabilir.
Fenitoin ve barbitüratlar vitamin D’nin etkisini azaltabilir.
Glukokortikoitlerle birlikte kullanımı vitamin D emilimini azaltabilir.
Plazma konsantrasyonunu etkileyeceği için kalsiyum içeren diğer ilaçlar ve besinler ile
birlikte kullanılmamalıdır.
Levotroksin içeren ilaçların kalsiyum karbonat ile birlikte alındığında emilimi
bozulduğundan, iki ilacın en az 4 saat ara verilerek alınması gerekmektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
OSTEOCAL’ın gebe kadınlarda kullanımına ilişkin yeterli veri mevcut değildir.
Kalsiyum/vitamin D ile hayvanlar üzerinde yapılan çalışmalar, gebelik/ve-veya/
3
embriyonal/fetal gelişim/ve-veya/doğum/ve/veya doğum sonrası gelişim üzerinde direkt
etkiler bakımından yetersiz olmakla birlikte, alendronat ile yapılan çalışmalarda doğrudan ya
da dolaylı zararlı etkiler görülmemiştir.
Gebelik dönemi
OSTEOCAL postmenopozal kadınlarda kullanım içindir. Gebelik döneminde
kullanılmamalıdır.
Sıçanlara gebelik sırasında verilen alendronat, hipokalsemi ile ilişkili distosi (zor doğum)’ye
neden olmuştur. İnsanlara yönelik potansiyel risk bilinmemektedir.
6Laktasyon dönemi
Alendronatın anne sütüne geçip geçmediği bilinmemektedir. Kalsiyum, kolekalsiferol ve onun
aktif metabolitleri az miktarda anne sütüne geçer.
Emziren kadınlarda OSTEOCAL kullanılmamalıdır.
Üreme yeteneği/Fertilite
Alendronatın günde 5 mg/kg dozları ile yapılan hayvan çalışmalarında fertilite üzerine etkileri
tespit edilmemiştir. Vitamin D’nin yüksek dozları ile yapılan hayvan çalışmaları,
hiperkalsemi ve üreme toksisitesi göstermiştir. Kalsiyumun üreme yeteneği üzerine etkisi
bilinmemektedir.
4.7. Araç ve makine kullanımı üzerindeki etkiler
Alendronat kullanımı ile belli hastaların araç veya makine kullanma yeteneğini etkileyebilen
bazı advers reaksiyonlar bildirilmiştir. OSTEOCAL’a karşı bireysel cevaplar farklı olabilir.
4.8. İstenmeyen etkiler
Alendronat ile ilişkili;
Dokuz büyük klinik çalışmada (n=5.886), alendronat ile çalışılmıştır. Post-menopozal
kadınlarda 5 yıla kadar süren uzun dönemli çalışma verileri toplanmıştır. Çalışmalarda
osteoporozlu erkekler, glukokortikoid kullanan erkek ve kadınların 2 yıllık güvenilirlik
verileri elde edilmiştir.
Aşağıda verilen advers ilaç reaksiyonları, klinik çalışmalarda ve pazarlama sonrası deneyimde
bildirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000; izole olgular dahil)
Bağışıklık sistemi hastalıkları
Seyrek: Ürtiker ve anjiyoödem dahil aşırı duyarlılık reaksiyonları
Metabolizma ve beslenme hastalıkları
Seyrek: Genellikle predispozan durumlarla ilişkili semptomatik hipokalsemi*
Sinir sistemi hastalıkları
Yaygın: Baş ağrısı
Göz hastalıkları
Seyrek: Üveit, sklerit, episklerit
Gastrointestinal bozukluklar
Yaygın: Karın ağrısı, dispepsi, konstipasyon, diyare, flatulans, özofageal ülser*, disfaji*,
abdominal distansiyon, asit regürjitasyonu
Yaygın olmayan: Bulantı, kusma, gastrit, özofajit*, özofageal erozyon*, melena
Seyrek: Özofageal darlık*, orofaringeal ülserasyon*, üst gastrointestinal PUK’lar
(perforasyon, ülser, kanama)*
Deri ve deri altı doku hastalıkları
Yaygın olmayan: Döküntü, prurit, eritem
7Seyrek: Işığa duyarlılık ile döküntü
Çok seyrek ve izole olgular: Stevens-Johnson sendromu ve toksik epidermal nekroz dahil
ciddi cilt reaksiyonları
Kas- iskelet bozukluklar, bağ doku ve kemik hastalıkları
Yaygın: Kas-iskelet (kemik, kas veya eklem) ağrısı
Seyrek: Çene osteonekrozu*, şiddetli kas-iskelet (kemik, kas veya eklem) ağrısı*, atipik
subtrokenaterik ve diyafizer femur kırıkları (bifosfonat sınıfı advers reaksiyon)
Genel bozukluklar ve uygulama bölgesine ilişkin hastalıklar
Seyrek: Tipik olarak tedavinin başlangıcı ile ilişkili, akut-faz yanıtında olduğu gibi geçici
semptomlar (miyalji, kırıklık ve nadiren ateş)
*Bkz. Bölüm 4.2 ve 4.4.
Pazarlama sonrası görülen yan etkiler (sıklığı bilinmiyor):
Sinir sistemi bozuklukları: Baş dönmesi, disguzi
Kulak ve iç kulak bozuklukları: Vertigo
Deri ve deri altı doku bozuklukları: Alopesi
Kas-iskelet sistemi, bağ doku ve kemik bozuklukları: Eklemlerde şişkinlik
Genel ve uygulama bölgesine ilişkin bozukluklar: Asteni, periferal ödem
Laboratuvar Test Bulguları
Klinik çalışmalarda günde 10 mg alendronat alan hastaların %18 ve %10'unda ve plasebo alan
hastaların %12 ve %3'ünde, ardışık olarak serum kalsiyum ve fosfatında asemptomatik ve
geçici azalmalar gözlenmiştir. Bununla birlikte her iki tedavi grubunda, serum kalsiyumunda
azalmaların insidansı [<8.0 mg/dl (2.0 mmol/l)] ve serum fosfatında azalmaların insidansı
[≤2.0 mg /dl (0.65 mmol/l)] ile benzer olmuştur.
Kalsiyum ve Vitamin D ile ilişkili;
3
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Yaygın olmayan: Hiperkalsemi, hiperkalsüri ve hipofosfatemi
Gastrointestinal hastalıkları
Seyrek: Kabızlık, flatülans, bulantı, karın ağrısı, ishal
Deri ve deri altı doku hastalıkları
Seyrek: Kaşıntı, cilt döküntüsü, ürtiker
Ayrıca kalsiyum-vitamin D kullanan hastalarda nadiren de olsa baş ağrısı, süt alkali
3
sendromu ya da aşırı kullanıma bağlı olarak böbrek taşı, iştahsızlık, rebound asit salımı,
şişkinlik, laksatif etki, kusma, ağız kuruluğu, peptik ülser, geğirme, gastrik aşırı salgı, kemik
ağrısı, kas zafiyeti, uyku hali ve konfüzyon görülebilir. Yüksek doz alan hastalarda veya
8böbrek diyalizi gören hastalarda alkaloz oluşabilir. Fosfat bağlayıcı olarak uzun süre
kullanıldığında bazen doku kalsifikasyonu görülebilir.
Gece idrara çıkmada artış, metalik tat gibi yan etkiler görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Alendronat:
Alendronat sodyum (trihidrat) doz aşımının tedavisiyle ilgili mevcut spesifik bir bilgi
bulunmamaktadır. Oral doz aşımına bağlı olarak hipokalsemi, hipofosfatemi ve mide
bozukluğu, mide yanması, özofajit, gastrit ya da ülser gibi üst gastrointestinal yan etkiler
görülebilir. Alendronatı bağlamak için süt ya da antiasit verilmelidir. Özofageal iritasyon
riskinden dolayı kusmaya teşvik edilmemeli ve hasta tamamen dik tutulmalıdır.
Kalsiyum ve vitamin D
3;
Ağır veya uzun süreli doz aşımı, hipervitaminoz D veya hiperkalsemi ve bu hastalıkların yol
açtığı patolojik değişimlere neden olabilir.
Hafif hiperkalsemi asemptomatiktir. Plazma kalsiyum seviyesi >12 mg/dL’ye (>3.00
mmol/L) kadar çıkınca duygusallıkta artış, konfüzyon, deliryum, psikoz ve koma görülebilir.
Şiddetli hiperkalsemide EKG’de QTc aralığının kısalmış olduğu görülür ve kardiyak aritmi
meydana gelebilir. 18 mg/dL’ye (4.50 mmol/L) kadar ulaşan hiperkalsemik şok, renal
yetmezlik ve ölüme sebep olabilir.
Hafif ve asemptomatik hiperkalsemide ilacın bırakılması yeterlidir; orta şiddetli ve şiddetli
hiperkalsemik durumlarda intravenöz (IV) izotonik sodyum klorür ve furosemid,
kortikosteroidler veya IV fosfat uygulanır. D vitamini hipervitaminozu, ilacın kesilmesi ile
düzelme gösterir.
Hiperkalsemi inatçı ise prednizolon başlanabilir.
Kardiyak aritmiler, kardiyak monitorizasyon eşliğinde düşük dozlarda potasyum verilerek
tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Alendronik asit, kalsiyum ve kolekalsiferol (Ardışık preparatlar)
ATC kodu: M05BB05
Alendronat sodyum
Alendronat sodyum, yeni jenerasyon bir bifosfonattır. Beyaz, kristalize, higroskobik olmayan
bir tozdur. Suda çözünür, alkolde zor çözünür ve kloroformda çözünmez.
9Alendronat, osteoklasta bağlı kemik rezorpsiyonunun spesifik bir inhibitörü olarak etki eden
bir bifosfonat olup pirofosfat analoğudur. Bifosfonatlar, kemikte bulunan hidroksiapatite
bağlanan pirofosfatın sentetik analoğudur.
Bifosfonatlar P-C-P bağı içerdiklerinden enzimatik hidrolize dirençlidirler. Bifosfonatlar
arasında en güçlü kemik rezorbsiyon inhibisyonu yapanlardan biri alendronattır. Alendronat
mineralizasyon defektine neden olmadığı için birçok iskelet hastalıklarının tedavisinde
kullanılmaktadır. Osteoporoz, paget hastalığı ve malignitelere bağlı hümoral hiperkalsemi
tedavisinde etkinliği gösterilmiştir.
Bifosfonatlar in vitro olarak kalsiyum fosfat kristallerinin büyüme ve dissolüsyonunu, in vivo
olarak da osteoklasta bağlı kemik rezorbsiyonunu inhibe eder. Hücresel düzeyde alendronat
kemik rezorbsiyonu bölgelerinde, özellikle osteoklastların altında yerleşme eğilimindedir.
Osteoklastlar normal olarak kemik yüzeyine tutunur ancak aktif rezorbsiyonun göstergesi olan
kabarık kenarlıklardan yoksundur. Alendronat osteoklastın bağlanmasına müdahale etmez
ancak osteoklastın aktivitesini inhibe eder. Sıçanlarda radyoaktif [3H] kullanılarak yapılan
çalışmada, alendronatın osteoklast yüzeyine tutulmasının osteoblast yüzeyine tutulmasından
10 kat daha fazla olduğu görülmüştür.
Klinik etkinlik ve güvenlilik
Postmenopozal kadınlarda osteoporoz
Osteoporoz, kırık riskinin artmasına yol açan düşük kemik kütlesiyle karakterizedir. Hem
kadın hem de erkeklerde oluşur, ancak daha çok kadınlarda menopozdan sonra, kemik
döngüsünün arttığı ve kemik rezorbsiyon hızının kemik oluşum hızını aştığı dönemde daha
sık görülür. Bu değişiklikler 50 yaşın üzerindeki kadınların anlamlı bir oranında progresif
kemik kaybına ve osteoporoza neden olmaktadır. Bunun sonucunda sıklıkla kalça, omur, el
bileği kırıkları oluşmaktadır. 50 - 90 yaş arasındaki kadınlarda kalça kırığı riski 50 kat, omur
kırığı riski ise 15 - 30 kat artar. 50 yaşındaki kadınların yaklaşık %40'ının osteoporoza bağlı
bir veya birden fazla omur, kalça ya da el bileği kırığı ile karşılaştığı tahmin edilmektedir.
Menopoz sonrası kadınlarda alendronatın kemik kütlesi ve kırık insidansına etkisi, aynı
şekilde dizayn edilmiş iki başlangıç etkililik çalışmasında (n=994) ve Kırık Aralıkları
Çalışmasında (FIT; n=6,459) değerlendirilmiştir.
Başlangıç etkililik çalışmasında alendronat 10 mg/gün ile ortalama kemik mineral yoğunluğu
(KMY) plaseboya göreceli olarak 3 yılda %8.8, %5.9 ve %7.8 olarak omurga, femur boynu ve
trokanterde ardışık olarak artar. Aynı zamanda toplam vücut KMY'si belirgin bir şekilde artar.
Alendronatla tedavi edilen hastalarda bir veya daha fazla vertebra kırığı görülme oranı,
plasebo tedavisine göre relatif olarak %48 (alendronat %3.2 ve plasebo %6.2) azalmıştır. 2
yıllık uzatma çalışmasında omurga ve trokanterdeki KMY artmaya devam etmiş ve femur
boynu ile toplam vücutta sabit olarak devam etmiştir.
FIT çalışması, iki plasebo kontrollü çalışmayı kapsamaktadır: Başlangıçta en az 1 vertebral
kırığı olan 2027 hastanın dahil edildiği 3 yıllık bir çalışma; ve başlangıçta vertebral kırığı
olmayıp düşük kemik yoğunluğu olan %37’si osteoporozlu 4432 hastanın dahil edildiği 4
yıllık bir çalışma. Her iki çalışmadaki osteoporozlu hastaların tümünde alendronat; en az 1
10yeni vertebral kırık oluşma insidansını %48, çoklu vertebral kırık oluşma insidansını %87, en
az 1 yeni ağrılı vertebral kırık oluşma insidansını %45, herhangi yeni ağrılı kırık oluşma
insidansını %31, kalça kırığı oluşma insidansını %54 oranında azaltmıştır. Çalışma sonuçları
alendronatın, osteoporotik kırıkların en fazla görüldüğü bölgeler olan omurga ve kalça dahil,
kırık insidansını devamlı biçimde azalttığını göstermiştir.
Erkeklerde osteoporoz
Postmenopozal kadınlara göre erkeklerde osteoporoza daha az rastlanılmasına karşın
erkeklerde osteoporoza bağlı kırıklar daha sık meydana gelmektedir.
İki yıl süren bir çalışmada, osteoporozlu erkeklerde (31-87 yaş; ortalama 63) 10 mg/gün
alendronatın etkinliği gösterilmiştir. İki yılda, plaseboya kıyasla alendronat 10 mg/gün alan
erkeklerdeki KMY artışı şöyle olmuştur: Bel omurgası %5.3, femoral boyun %2.6, trokanter
%3.1, total vücut % 1.6. Alendronat yaş, ırk, gonadal fonksiyon, başlangıçtaki kemik döngüsü
hızı ve başlangıçtaki KMY’den bağımsız olarak etkili olmuştur. Postmenopozal kadınlarda
yürütülmüş daha büyük çalışmalarla uyumlu olarak, plaseboya kıyasla 10 mg/gün alendronat
alan 127 erkekte yeni vertebral kırık oluşma insidansı (%7.1 vs % 0.8) ve ayrıca boy
kısalması (-2.4 vs -0.6 mm) azalmıştır.
Kalsiyum
Kalsiyum, insan vücudunda en fazla bulunan mineral olup kemik, diş, sinir, kas, kalp kası
fonksiyonlarında ve kanda pıhtılaşma mekanizması üzerinde önemli rol oynamaktadır.
Kalsiyum vücutta elektrolit dengesinin sağlanması ve çeşitli düzenleyici mekanizmaların
fonksiyonlarının düzenli işlevi için gerekli bir esansiyel mineraldir. Plazmada kalsiyum 8.5 –
10.4 mg/dL arasında bulunmaktadır. Albümin başta olmak üzere, serumdaki konsantrasyonun
%45’i plazma proteinlerine bağlanır. Serumdaki konsantrasyonun %10’u ise sitrat ve fosfat
gibi anyonik tamponlarla kompleks oluşturur.
Oral yoldan kalsiyum alınması, kalsiyum eksikliğinde iskeletin yeniden mineralizasyonunu
sağlar.
D Vitamini
Kaynakları bakımından farklı, fakat yapı ve oluşumları yönünden birbirine benzeyen iki türlü
D vitamini vardır. Bunlardan biri kalsiferol’dür (D vitamini). Bu madde bir ön-vitamin olan
2
bitkisel kaynaklı ergosterol şeklinde besinler içinde alınır ve ciltte toplanır. Cildin ultraviyole
ışınlarına maruz kalması sonucu ergosterol, kalsiferol’e (ergokalsiferol) dönüşür. Bu madde
karaciğerde ve böbreklerde hidroksillenerek etkin (hormon) şekli olan 1,25 (OH) D
2 2
vitaminine dönüşür. Vitamin D’nin ikinci türü olan kolekalsiferol’dür (D vitamini). Bu
3
madde dışarıdan alınamaz, vücutta sentezlenir. Bu nedenle gerçekte bir vitamin değil, bir
hormon analoğunun prekürsörüdür. Kolekalsiferol, vücutta cildin stratum granulosum
tabakasında sentez edilip depolanan ve 5α-kolestandan türeyen 7-dehidrokolesterol’ün cildin
güneş ışığındaki ultraviyole ışınlarına maruz kalması sonucu oluşur. Kısmen, hayvansal
kaynaklı besinler içinde alınır. Karaciğer ve böbreklerde biyotransformasyona uğrayarak etkin
şekli olan 1,25-dihidroksikolekalsiferol’e [1,25-(OH) D vitamini] dönüşür. İlaç
2 3
endüstrisinde, ultraviyole ışınlar kullanılarak ergosterolden üretilir. Normal kimselerde kan
dolaşımında 1,25-(OH) D (1,25-dihidroksikolekalsiferol) düzeyi 20–50 pg/mL kadardır;
2 3
vitamin D’den oluşan esas kalsiyotropik hormon olarak kabul edilen bu madde, bağırsaktan
11kalsiyum emilimini artıran etkisi bakımından 25-hidroksikolekalsiferol’den gravimetrik
olarak yaklaşık 100 kez daha güçlüdür; fakat daha fazla sentez edilen ve eliminasyon
yarılanma ömrü daha uzun olan 25-hidroksikolekalsiferol, kanda 1000 kez daha yüksek
konsantrasyonda bulunduğundan, bu metabolit D vitamini metabolitlerinin toplam
kalsiyotropik etkinliğinde önemli bir paya sahiptir. Biyoanaliz için yapılan deneylerde, 25-
dihidroksikolekalsiferol verildiğinde kalsiyum metabolizması üzerindeki etkisinin iki saatte
başladığı ve yaklaşık sekiz saatte en yüksek düzeye ulaştığı tespit edilmiştir.
25-hidroksi türevi verildiğinde ise etki 6–8 saatten önce başlamaz ve etkinin en yüksek
düzeye ulaşması için 1,5–2 gün geçmesi gerekir.
Vitamin D’nin iki temel görevinden biri vücutta kalsiyum ve fosfat tutulmasını sağlayıp
bunların kan düzeyini yükseltmek; ikincisi de tutulan bu iki iyonun kandan kemik matrisine
geçmesini sağlamaktır. Böylece kemik mineralizasyonu mümkün olur. D vitamini, kalsiyum
ve fosfor metabolizmasını düzenler; kalsiyum, fosfor ve magnezyumun rezorpsiyonunu ve
kullanımını kolaylaştırır. Kemiklerin sitrik asit içeriğini artırır ve raşitizmi önler. Yine
D vitamininin önemi, kandaki fizyolojik kalsiyum seviyesinin sürdürülmesi ve normal
3
kemikleşmenin sağlanmasında görülür. D vitamini, olası patolojik bir eksitabiliteye engel
3
olur. Eksikliği halinde raşitizm, konvülsiyonlara eğilim, iritabilite, uykusuzluk, halsizlik ve
kas kuvvetsizliği, iştahsızlık gibi belirtiler ortaya çıkar. Gelişmede duraklama, diş çıkarma
zorlukları, kemik yumuşamaları, spontan fraktürler ve diş çürümeleri, çoğunlukla D vitamini
3
eksikliğinden ileri gelebilmektedir. Bu vitamin, diğerleri arasında kalsiyum metabolizması ile
yakından ilgili olması bakımından ayrı bir yere sahiptir.
Sağlıklı bireylerin “günlük ihtiyacı karşılamak üzere gereksinim duydukları minimum
miktarlar” ve “günlük maksimum müsaade edilebilecek toplam miktarlar (üst limit)”
aşağıdaki gibidir:
1–3 4–8 Erişkin Erişkin Gebelik Emzirme
Yaş Yaş Kadın Erkek Dönemi Dönemi
500 800 1000–1300 1000–1300 1000–1300 1000–1300
Kalsiyum (mg)
2500* 2500* 2500* 2500* 2500* 2500*
200 200 200–600 200 200 200
D Vitamini (IU)
2000* 2000* 2000* 2000* 2000* 2000*
* Üst Limit
5.2. Farmakokinetik özellikler
Genel özellikler
Emilim:
Alendronat sodyum (trihidrat): İntravenöz referans dozuna relatif olarak bir gece aç kaldıktan
sonra, standart bir kahvaltıdan iki saat önce 5-40 mg arası değişen dozlarda alındığında
alendronatın kadınlarda ortalama oral biyoyararlanımı %0.7'dir. Biyoyararlanım, alendronat
standart bir kahvaltıdan yarım saat veya bir saat önce uygulandığında benzer şekilde yaklaşık
%0.46 ve %0.39 azalır. Osteoporoz çalışmalarında alendronat günün ilk öğününden yarım
saat önce uygulandığında etkilidir.
12Alendronat standart kahvaltı ile veya iki saat sonrasına kadar uygulandığında biyoyararlanım
göz ardı edilebilir. Alendronatın kahve veya portakal suyu ile birlikte alınması
biyoyararlanımı yaklaşık %60 azaltır.
Sağlıklı gönüllülerde oral prednizon (20 mg, beş gün boyunca günde üç kez) verildiğinde
alendronatın biyoyararlanımında klinik olarak anlamlı bir değişiklik meydana gelmemiştir
(ortalama artış %20 ile %44 arasındadır).
Kalsiyum: İyonize kalsiyumun emilimi bağırsak mukozasında gerçekleşir. Uzun süreli ve
yüksek dozlarda çözünmüş, iyonize kalsiyum alımıyla intestinal emilimi artar. Asidik ortam
kalsiyum çözünürlüğünün artmasına sebep olur. Kalsiyumun emilimi hormon denetimi
altındadır. Emilim oranı yaşla birlikte azalır, hipokalsemik durumlarda ise artar. Normal
erişkinlerde emilen (ortalama 360 mg) kalsiyumun yarıdan biraz fazlası (190 mg), bağırsak
salgı bezleri tarafından dışarı salındığı için net emilim 170 mg kadardır. Bu miktar idrarla
atılan miktara eşittir.
D Vitamini: D ve D vitaminleri ince bağırsaktan emilir; bu olay besinsel lipid emiliminde
2 3
olduğu gibi safra asitlerinin varlığını gerektirir. D vitamini daha çabuk ve daha fazla emilir.
3
Karaciğer ve safra hastalıklarında ve steatore durumunda bu vitaminlerin emilimi azalır.
Emilen D vitaminlerinin büyük kısmı şilomikronlara katılır ve lenf içinde kan dolaşımına
geçer. 1,25(OH) D (1,25-dihidroksikolekalsiferol) bağırsaktan yaklaşık %90 oranında emilir.
2 3
Dağılım:
Alendronat sodyum (trihidrat): Sıçanlarda yapılan çalışmalar, alendronatın 1 mg/kg
intravenöz uygulamasını takiben geçici olarak yumuşak dokulara dağıldığını göstermektedir.
Fakat daha sonra hızlıca tekrar kemiklere dağılır veya idrarla atılır. Dağılımın ortalama sabit
durum hacmi kemiklerde yaygın olup, insanlarda en az 28 litredir. Terapötik oral dozu takiben
ilacın plazmadaki konsantrasyonu analitik olarak belirlenebilirlikten uzaktır (<5 ng/ml). İnsan
plazmasında proteinlere bağlanma yaklaşık %78'dir.
Kalsiyum: Kalsiyumun büyük bir bölümü (yaklaşık 1000 mg) kemiklere bağlanmış
durumdadır. Emilen kalsiyum iyonlarının %99’u kemik ve dişlerde depolanır. Kemikler ana
kalsiyum deposunu oluşturur. Kemiklerle, vücut sıvıları arasında sürekli kalsiyum
sirkülasyonu söz konusudur; kararlı durumda günlük giriş ve çıkış birbirine eşittir. İyonize
kalsiyum gebelik süresinde plasentadan geçer ve emzirme döneminde anne sütüne karışır.
D Vitamini: D vitaminleri ve aktif metabolitleri kanda özel bir D vitamini-bağlayan protein
tarafından taşınırlar. Yarılanma ömürleri 3-4 hafta kadardır. Kanda en fazla bulunan fraksiyon
karaciğerde oluşan 25-(OH) metabolitidir; bunun yarılanma ömrü 19 gün, 1,25-(OH)
2
metabolitininki 3-5 gün kadardır. D vitaminleri oldukça lipofilik maddelerdir, karaciğerde ve
yağ dokusunda birikirler; buradaki vitamin depo görevi yapar. Günlük vitamin alımındaki
eksiklik veya yokluk; bu depo sayesinde altı aya kadar telafi edilebilir.
Biyotransformasyon:
Alendronat sodyum (trihidrat): Alendronatın insanlarda ya da hayvanlarda metabolize
olduğuna dair bir kanıt bulunamamıştır.
Kalsiyum: Kalsiyum çözünmeyen tuzlarına dönüştürülerek vücuttan atılır.
13D Vitamin: Vitamin D hızla karaciğerde hidroksilasyona uğrayarak 25-hidroksivitamin D ’e
3 3
metabolize olur ve sonra böbreklerde biyolojik olarak aktif formu olan 1,25–
dihidroksivitamin D ’e metabolize olur. Sonraki hidroksilasyon, eliminasyondan önce görülür.
3
D vitamininin az bir oranı eliminasyondan önce glukuronidasyona uğrar.
3
Eliminasyon:
Alendronat sodyum (trihidrat): Alendronatın [14C] tek bir IV dozunu takiben radyoaktivitenin
%50’si 72 saat içinde idrara geçer ve dışkıya çok az radyoaktivite geçer ya da hiç geçmez.
Tek bir 10 mg dozluk IV alendronat uygulamasını takiben, renal klerensi 71 ml/dak’dır ve
sistemik klerens 200 ml/dak’yı geçmez. Alendronatın IV uygulamasından 6 saat sonra,
plazma konsantrasyonu başlangıç değerinin % 5'ine düşer. Alendronatın iskeletten serbest
kalmasını yansıtan terminal yarılanma ömrünün insanlarda on seneyi aştığı tahmin
edilmektedir. Alendronatın sıçanların böbreklerinde asidik veya bazik taşıma sistemleriyle
atılmadığı, bu nedenle insanlarda diğer ilaçların atılımıyla etkileşmediği düşünülmektedir.
Kalsiyum: İyonize kalsiyumun %80’i dışkı ile, geri kalan kısmı da idrarla atılır. Kalsiyumun
büyük bir kısmı laktasyon sırasında süte karışır, ayrıca çok az bir miktarı ter ile atılmaktadır.
D Vitamin: D vitamini metabolitlerinin büyük kısmı safra içinde atılırlar. 25-
hidroksikolekalsiferol ve 1,25(OH) D enterohepatik dolaşıma girerler.
2 3
Doğrusallık/Doğrusal olmayan durum:
Alendronat: Alendronat 5-80 mg doz aralığında doğrusal farmakokinetik özellik gösterir.
Kalsiyum: Kalsiyum emilimi, vitamin D miktarı ile doğru orantılı olarak artar.
D Vitamin: Normal bireylerde, vitamin D çok yüksek dozlara kadar lineer bir emilim gösterir.
Ancak endojen vitamin D miktarı, emilim bozuklukları, gıda alımı ve genetik durum, vitamin
D emilimini etkiler.
Hastalardaki karakteristik özellikler
Böbrek yetmezliği:
Klinik öncesi çalışmalarda ilacın kemiklerde depolanmadığı ve idrarla atıldığı gösterilmiştir.
Hayvanlarda 35 mg/kg kümülatif intravenöz dozlarda, kronik ilaç verilmesinde kemik
doygunluğu kanıtı görülmemiştir. Klinik bilgi mevcut olmasa da, hayvanlarda olduğu gibi
böbrek fonksiyonlarındaki yetersizliğin hastalarda alendronatın böbrekler yoluyla
eliminasyonunu azaltacağı düşünülmektedir. Bundan dolayı böbrek fonksiyon yetersizliği
olan hastalarda alendronatın kemikte daha fazla birikmesi beklenebilir (bkz. bölüm 4.2).
Böbrek yetmezliği olan hastalarda aktif 1,25-dihidroksi vitamin D metabolitini oluşturma
3
yetisi azalacaktır.
Karaciğer yetmezliği:
Alendronat metabolize olmadığı ve safra ile atılmadığından, karaciğer yetmezliği olan
hastalarda gerçekleştirilen bir çalışma bulunmamaktadır. Doz ayarlaması gerekmez.
D vitamini yetersiz safra üretimine bağlı malabsorpsiyonu olan hastalarda yeterli oranda
3
emilmeyebilir.
14Yaş:
Alendronatın biyoyararlanımı ve dispozisyonu (üriner atılım) yaşlı ve daha genç hastalarda
benzer bulunmuştur. Doz ayarlamasına gerek yoktur.
Cinsiyet:
Alendronatın biyoyararlanımı ve intravenöz dozla idrardan atılan fraksiyonu, erkek ve
kadınlarda benzer bulunmuştur.
5.3. Klinik öncesi güvenlilik verileri
Alendronat, kalsiyum ve kolekalsiferol kombinasyonu ile toksikolojik çalışmalar
yapılmamıştır.
Alendronat
Test edilen hayvan türlerinde, toksisitenin görüldüğü hedef organlar böbrekler ve
gastrointestinal sistem olmuştur. Renal toksisite sadece oral >2 mg/kg/gün (önerilen dozun 10
katı) dozlarında gözlenmiş; sadece histolojik incelemede gözlenen değişim, renal fonksiyonda
gözlenmemiştir. Sadece rodentlerde görülen gastrointestinal toksisite, >2.5 mg/kg/gün
dozlarında meydana gelmiş ve direk mukoza üzerindeki etkisinden kaynaklandığı
düşünülmüştür. Bu konuda daha fazla bilgi bulunmamaktadır.
Dişi sıçan ve farelerde sırasıyla 552 mg/kg (3.256 mg/m2) ve 966 mg/kg’lık (2.898 mg/m2)
(27.600 ve 48.300 mg insan oral dozlarına* eşdeğer) tek oral dozlardan sonra, anlamlı oranda
letalite gözlenmiştir. Erkeklerde bu değerler biraz daha yüksektir: sırasıyla 626 ve 1280
mg/kg. Köpeklere 200 mg/kg’a (4.000 mg/m2) (10.000 mg insan oral dozuna* eşdeğer) kadar
uygulanan oral dozlarda letalite meydana gelmemiştir.
*Hasta ağırlığı 50 kg olarak kabul edilmiştir.
Kalsiyum/Vitamin D
3
Kalsiyum karbonat ve vitamin D, özellikleri iyi bilinen ve yaygın kullanılan maddelerdir.
Uzun süredir klinik çalışmalarda ve tedavilerde kullanılmaktadır. Toksisite, genellikle kronik
doz aşımında görülebilen hiperkalsemi sonucunda gelişir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidr
Sodyum hidrojen karbonat
Malik asit
Povidon K-25
Polietilen glikol 6000
Sodyum siklamat
Laktoz monohidrat
Sodyum sakkarin
Portakal aroması
6.2. Geçimsizlikler
Bilinen herhangi bir geçimsizliği bulunmamaktadır.
156.3. Raf Ömrü
24 ay
6.4. Saklamaya yönelik özel tedbirler
25°C altındaki oda sıcaklığında ve kuru yerde saklayınız.
Her kullanımdan sonra tüpün kapağını kapatmayı unutmayınız.
6.5. Ambalajın niteliği ve içeriği
28 (2x14) adet efervesan tabletler, plastik tüp/silika jelli plastik kapak ve karton kutuda
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ:
Vitalis İlaç San. Tic. A.Ş.
Yıldız Teknik Üniversitesi
Davutpaşa Kampüsü
Teknoloji Geliştirme Bölgesi D1 Blok Kat:3
Esenler/İSTANBUL
Tel: 0850 201 23 23
Fax: 0212 481 61 11
E-posta: info@vitalisilac.com.tr
8. RUHSAT NUMARASI(LARI)
244/21
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:10.08.2012
Ruhsat yenileme tarihi:
10. KÜB’ÜN YENİLENME TARİHİ
16