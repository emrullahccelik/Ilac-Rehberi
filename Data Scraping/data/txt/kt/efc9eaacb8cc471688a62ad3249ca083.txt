  
  KULLANMA  TALİMATI  
 
ONAXAN® 20 mg film kaplı tablet  
Ağız yoluyla alınır.  
• Etkin  madde : Her bir film kaplı  tablet  20 mg rivaroksaban içermektedir.  
• Yardımcı  maddeler:  Laktoz monohidrat  (inek sütü kaynaklı), kroskarmeloz sodyum, 
hidroksipropil metil selüloz, sodyum  lauril  sülfat,  mikrokristalin selüloz, 
magnezyum stearat ve film kaplama içeriği olarak ; kırmızı  demir  oksit,  
hipromelloz,  polietilen glikol ve titanyum dioksit içermektedir.  
 
▼Bu  ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  belirlenmesini  
sağlayacaktır.  Meydana  gelen  herhangi  bir yan etkiyi  raporlayarak  yardımcı  olabilirsiniz.  Yan 
etkilerin nasıl raporlanacağını  öğrenmek  için 4. Bölümün  sonuna bakabilirsiniz.  
 
 
 
 
 
Bu Kullanma Talimatında:  
1. ONAXAN® nedir  ve ne için kullanılır?  
2. ONAXAN®’ı kullanmadan  önce  dikkat  edilmesi  gerekenler  
3. ONAXAN® nasıl  kullanılır?  
4. Olası  yan etkiler  nelerdir?  
5. ONAXAN®’ın saklanması  
 
Başlıkları yer almaktadır.  
 
1. ONAXAN® nedir ve ne  için kullanılır?  
• ONAXAN® film kaplı  tabletlerin  her biri 20 mg rivaroksaban içermektedir.  Rivaroksaban  
antitrombotik  ajanlar  olarak  adlandırılan  bir ilaç grubuna  dahildir  ve etkisini  kanın  
pıhtılaşmasında  rol oynayan faktör  Xa’yı engelleyerek ve böylece kanın pıhtı oluşturma 
eğilimini azaltarak gösterir.  Bu ilacı  kullanmaya başlamada n önce bu KULLANMA  TALİMATINI dikkatlice 
okuyunuz,  çünkü sizin  için önemli  bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olurs a, lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size/çocuğunuza  önerilen  
dozun  dışında  yüksek  veya düşük  doz kullanmayınız.  2 
 • ONAXAN® 28 tabletlik  ambalajlarda  sunulmaktadır.  Ambalajın  içindeki  tabletler  
kahverengi k ırmızı renkli, bir y üzü üçgen ve 20 baskılı, yuvarlak bikonveks film kapl ı 
tablet lerdir.  
• ONAXAN® yetişkin  hastalarda  aşağıdaki  durumlarda  kullanılmaktadır:   
- Bir tür kalp ritim  bozukluğunda  (non-valvülar  atriyal  fibrilasyon),  inmenin  veya  
vücudun  diğer  damarlarındaki  kan pıhtısının  önlenmesinde,   
- Bacak  damarlarındaki  kan pıhtısının  (derin  ven trombozu)  tedavisi  ve akciğer  
damarlarında  kan pıhtısının  (pulmoner  emboli)  tedavisi  ve bacak  damarlarınd a ve akciğer  
damarlarında  kan pıhtısının (pulmoner  emboli) tekrar  oluşmasının  önlenmesinde.  
2. ONAXAN®’ı kullanmadan önce dikkat  edilmesi gerekenler  
ONAXAN®’ı aşağıdaki durumlarda KULLANMAYINIZ:   
Eğer;  
• Rivaroksabana veya ilacın içindeki yardımcı maddelerden birine karşı alerjiniz varsa,  
• Aşırı kanamanız varsa,  
• Vücudunuzda yer alan herhangi bir organda, ciddi kanama riskini artıracak bir hastalığınız 
veya rahatsızlığınız varsa (örn. mide ülseri, beyinde hasar veya kanama, yakın zamanda 
geçirilmiş beyin veya göz ameliyatı),  
• Pıhtı önleyici tedavinin değiştirilmesi sırasında  veya toplardamar ya da atardamar hattını 
açık tutma k amacıyla heparin uygulaması yapıldığı durumlar hariç , kanın pıhtılaşmasını 
önleyecek ilaçlar (örn. varfarin, dabigatran, apiksaban, edoksaban veya heparin) 
kullanıyorsa nız,  
• Kanama riskinde artışa yol açacak karaciğer hastalığınız varsa,  
• Hamileyseniz veya emziriyorsanız.  
 
Yukarıdakilerden herhangi biri sizin için geçerli ise ONAXAN® kullanmayınız ve doktorunuza 
söyleyiniz.  
 
ONAXAN®’ı aşağıdaki durumlarda DİKKATLİ KULLANINIZ:  
 
Eğer;  
• Kanama riskini artıran aşağıdaki durumlardan birine sahipseniz:  
• Böbrek fonksiyonu vücudunuzda etki gösterecek ilaç miktarını etkileyebileceğinden 
ciddi böbrek hastalığı , 
• Pıhtı önleyici tedavinin değiştirilmes i sırasında  veya t oplardamar ya da atardamar 
hattını açık tutmak amacıyla heparin uygulaması yapıldığı durumlarda , kanın 
pıhtılaşmasını önleyecek başka ilaçlar (örn. varfarin, dabigatran, apiksaban, 
edoksaban veya heparin) kullanıyorsanız (bkz. "Diğer ilaçlar ile birlikte k ullanımı"),  
• Kanama bozuklukları,  
• İlaç tedavisi ile kontrol altına alınamayan çok yüksek tansiyon,  
• Mide veya bağırsakta kanamaya yol açabilecek hastalıklar; örn. bağırsak veya 
midede iltihaplanma ya da gastroözofageal reflü hastalığına (mide asidinin yem ek 
borusuna doğru çıktığı hastalık) bağlı olarak yemek borusunda ve yutakta 
iltihaplanma (özofagus enflamasyonu),  
• Gözün arkasındaki kan damarlarında problem (retinopati),  
• Bronşların genişleyerek iltihapla dolduğu bir akciğer hastalığı (bronşektazi) veya 3 
 akciğer kanaması öyküsü,  
• Kalp kapağınız da protez varsa.   
• Antifosfolipid sendromu adlı bir hastalığınız (kanda pıhtı oluşması riskini yükselten bir 
bağışıklık sistemi hastalığı) olduğunu biliyorsanız, bunu doktorunuza söyleyin, tedavinizin 
değiştirilmes inin gerekip gerekmediğine doktorunuz karar verecektir.  
• Doktorunuz kan basıncınızın stabil olmadığına karar verirse veya kan pıhtısını 
akciğerlerinizden uzaklaştırmaya yönelik başka bir tedavi ya da cerrahi prosedür 
planlanıyorsa.  
 
Yukarıda belirtilen durumlardan herhangi biri sizin için geçerli ise, ONAXAN® almadan önce 
doktorunuza söyleyi niz. Doktorunuz bu ilaçla tedavi edilip edilmeyeceğinize ve yakın gözetim 
altında tutulup tutulmayacağınıza karar verecektir.  
 
Bir ameliyat geçirmeniz gerekiyorsa:  
• ONAXAN®’ı ameliyat öncesinde ve sonrasında tam olarak doktorunuzun belirlediği 
saatlerde almanız çok önemlidir.  
• Ameliyatınızda kateter kullanılacaksa veya omurganıza enjeksiyon yapılacaksa (örneğin 
epidural veya spina l anestezi veya ağrınızı azaltmak için):  
 
-  ONAXAN®’ı enjeksiyondan önce ve sonra veya kateter çıkarılmadan önce tam olarak 
doktorunuzun söylediği saatlerde almanız çok önemlidir.  
-   Anestezi sonlandıktan sonra bacaklarınızda uyuşma veya güçsüzlük olursa ya da bağırsak 
veya mesane problemleri yaşarsanız de rhal doktorunuza söyleyiniz; bu tür durumlarda 
acil müdahale gerekir.  
 
Çocuklar ve adolesanlar   
ONAXAN® 18 yaşın altındaki kişilere önerilmemektedir. Çocuklar ve adolesanlarda kullanıma 
ilişkin yeterli bilgi yoktur.  
Bu uyarılar geçmişteki herhangi bir dön emde dahi olsa sizin için geçerliyse lütfen doktorunuza 
danışınız.  
ONAXAN®’ın yiyecek ve  içecek  ile kullanılması  
ONAXAN® yemeklerle  birlikte kullanılmalıdır.  
Hamilelik  
İlacı kullanmadan  önce  doktorunuza  veya eczacınıza  danışınız.  
 
ONAXAN®, hamilelerde  kullanılmamalıdır.   
Çocuk  doğurma  potansiyeli  olan kadınlarda  ancak  etkili bir korunma  yöntemiyle birlikte 
kullanılabilir.  
 
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
ONAXAN® emziren annelerde kullanılmamalıdır.  
 
 4 
 Araç ve makine kullanımı  
ONAXAN® baş dönmesi (yaygın yan etki) ya da bayılmaya (yaygın olmayan yan etki) neden 
olabilir (bkz. Bölüm 4. “Olası yan etkiler nelerdir?”). Bu yan etkiler ortaya çıktığında araç ya 
da makine kullanmayınız.  
ONAXAN®’ın içeriğinde bulunan  bazı yardımcı maddeler hakkında  önemli bilgiler  
ONAXAN® laktoz  içerir.  Eğer  doktorunuz  tarafından  bazı şekerlere  karşı  intoleransınız  
(tahammülsüzlüğünüz)  olduğu  söylenmişse , bu tıbbi ürünü  almadan  önce  doktorunuzla  temasa  
geçiniz.  
Diğer ilaçlar  ile birlikte kullanımı  
Aşağıdaki ilaçları alıyorsanız:  
• Yalnızca cilde uygulandıkları durumlar hariç mantar tedavisinde kullanılan bazı ilaçlar (örn. 
flukonazol, itrakonazol, vorikonazol, posakonazol),  
• Ketokonazol tabletler (vücudun aşırı miktarda kortizol üretmesi olan Cushing sendromu 
tedavisinde kullanılır),  
• Bakteriyel enfeksiyonlar için kullanılan bazı ilaçlar (örn. klaritromisin, eritromisin),  
• HIV/AIDS tedavisinde kullanılan bazı antiviral ilaçlar (örn. ritonavir),  
• Kan pıhtılaşmasını azaltmak için kullanılan diğer ilaçlar (örn: eno ksaparin, klopidogrel ya 
da varfarin ve asenokumarol gibi K vitamini antagonistleri),  
• Anti-enflamatuvar (iltihaplanma önleyici) ve ağrı kesici ilaçlar (örn. naproksen veya 
asetilsalisilik asit),  
• Kalpteki ritim bozukluğu tedavisinde kullanılan dronedaron,   
• Depresyon tedavisi için kullanılan bazı ilaçlar [seçici serotonin geri alım inhibitörleri 
(SSRI) veya serotonin norepinefrin geri alım inhibitörleri (SNRI)].  
 
Yukarıda belirtilen durumlardan herhangi biri sizin için geçerli ise, rivaroksabanın  etkisi  
artabileceğinden ONAXAN® almadan önce doktorunuza söyleyiniz. Doktorunuz bu ilaçla tedavi 
edilip edilmeyeceğinize ve yakın gözetim altında tutulmanız gerekip gerekmediğine karar 
verecektir.  
 
Doktorunuz mide ya da bağırsağınızda ülser oluşma riskinin yüksek olduğunu düşünür ise, 
önleyici ülser tedavisi de uygulamaya karar verebilir.  
 
Aşağıdaki ilaçları alıyorsanız:  
• Sara hastalığında kullanılan bazı ilaçlar (fenitoin, karbamazepin, fenobarbital),  
• Depresyon tedavisinde kullanılan bitkisel bir ürün olan sarı kantaron (St. John bitkisi - 
Hypericum perforatum ),  
• Antibiyotik olarak kullanılan rifampisin.  
 
Rivaroksabanın  etkisini azaltabilen bu ilaçlardan herhangi birini kullanıyor iseniz,  ONAXAN®’ı 
kullanmadan önce doktorunuza danışınız.  
 
Doktorunuz ONAXAN® ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandıysanız  lütfen  doktorunuza  veya eczacınıza  bunlar  hakkında  bilgi veriniz.  
 5 
 3. ONAXAN® nasıl kullanılır?  
Bu ilacı daima tam olarak, doktorunuzun belirttiği şekilde alınız. Emin değil iseniz doktorunuz 
veya eczacınız ile kontrol ediniz.  
 
Uygun kullanım/doz  uygulama sıklığı için talimatlar:  
ONAXAN® inmenin veya vücudun diğer damarlarındaki kan pıhtısının önlenmesinde 
kullanıldığında; önerilen doz günde bir kez bir tablet ONAXAN® 20 mg  film kaplı tablettir . 
Böbrek problemleriniz varsa, doz günde bir kez bir ONAXAN® 15 mg film kaplı  tablete 
düşürülebilir.  
 
Kalbinizdeki tıkanmış damarları tedavi etmek üzere bir prosedüre (perkütan koroner girişim 
(PKG) sırasında stent yerleştirilmesi) ihtiyacınız varsa, klopidogrel gibi pıhtılaşmayı önleyici 
bir ilaca ek olarak dozu, günde bir kez ONAXAN® 15 mg film kaplı tablete (veya 
böbrekleriniz düzgün çalışmıyorsa, günde bir kez ONAXAN® 10 mg film kaplı tablete) 
düşürmeye ilişkin sınırlı veri bulunmaktadır.  
 
ONAXAN®, bacak damarlarındaki kan pıhtısının tedavisi ve akciğer damarlarında kan 
pıhtısı nın tedavisi ile kan pıhtısının tekrar oluşmasının önlenmesi için kullanıldığında; önerilen 
doz ilk 3 hafta günde iki kez  bir adet ONAXAN® 15 mg  film kaplı  tablettir. 3 haftadan sonraki 
tedavi için önerilen doz günde bir kez  bir adet ONAXAN® 20 mg film kaplı tablettir.  
 
En az 6 aylık kan pıhtısı tedavisi sonrasında, doktorunuz tedaviye günde bir kez bir adet 10 mg 
tablet veya günde bir kez bir adet ONAXAN® 20 mg film kaplı tablet  ile devam etmeye karar 
verebilir. Böbrek sorunlarınız varsa ve günde bir kez bir adet ONAXAN® 20 mg film kaplı 
tablet alıyorsanız, kanama riski başka bir kan pıhtısı yaşama riskinden fazla olduğu takdirde, 
doktorunuz 3 hafta sonra tedavi dozunu günde bir kez bir adet ONAXAN® 15 mg film kaplı 
tablete düşürmeye karar verebilir.  
 
Beyindeki kan pıhtılarını (inme) veya vücudunuzdaki diğer damarlardaki kan pıhtılarını 
önlemek için:  
Kalp atış hızınızın kardiyoversiyon denilen bir prosedür ile normale döndürülmesi gerekiyor 
ise, ONAXAN®’ı doktorunuzun size söylediği zamanlarda alınız.  
 
Uygulama yolu ve metodu:  
ONAXAN® yemeklerle birlikte kullanılmalıdır. Tercihen suyla beraber tableti(leri) alınız.  
 
Tableti bütün olarak yutmakta zorlanıyor iseniz, ONAXAN®’ı almanın diğer yolları hakkında 
doktorunuza danışınız. Tablet, kullanılmadan hemen önce ezilip suyla veya elma püresiyle 
karıştırılabilir. Bu karışımın hemen ardından yemek yenmelidir.  
Gerekir ise doktorunuz ezilmiş ONAXAN® tableti size bir mide tüpü vası tasıyla da verebilir.  
 
Doktorunuz size bırakmanızı söyleyene kadar tabletleri her gün alınız.  
 
İlacı almayı unutmamak için, tabletleri her gün aynı zamanda almaya çalışınız. Tedaviyi ne 
kadar sürdürmeniz gerektiğine doktorunuz karar verecektir.  
 
Değişik yaş grupları:  
 
Çocuklarda kullanımı:  
ONAXAN® 18 yaşın altındaki kişilere önerilmemektedir. Çocuklar ve adolesanlarda kullanıma 
ilişkin yeterli bilgi yoktur.  
 6 
 Yaşlılarda  kullanımı:  
Yaşlılarda, aynı şekilde kullanılabilir , özel bir doz  ayarlamasına  gerek yoktur.  
 
Özel  kullanım  durumları:   
Böbrek yetmezliği:  
Bir tür kalp ritim  bozukluğunda  (non-valvülar  atriyal  fibrilasyon),  inmenin  veya vücudun  
diğer  damarlarındaki  kan pıhtısının  önlenmesinde  kullanıldığında;  orta derece  ve ciddi  böbrek  
yetmezliğinde  önerilen doz günde 1 kez ONAXAN® 15 mg film kaplı tablettir . 
ONAXAN®, bacak damarlarındaki kan pıhtısının (derin ven trombozu) tedavisi, akciğer 
damarlarında kan pıhtısının (pulmoner emboli) tedavisi ve tekrarlayan bacak damarındaki ka n 
pıhtısı ve akciğer damarlarında kan pıhtısının (pulmoner emboli) önlenmesinde kullanıldığında; 
orta derece ve ciddi böbrek yetmezliğinde önerilen doz ilk 3 hafta günde iki kez ONAXAN® 15 
mg film kaplı tablet  ve daha sonra günde bir kez ONAXAN® 20 mg film kaplı tablet ’tir. 
Hasta ile ilgili değerlendirilen kanama riski, tekrarlayan bacak damarlarındaki kan pıhtısı (derin 
ven trombozu) ve akciğer damarlarında kan pıhtısının (pulmoner emboli) riskinden fazlaysa 
dozun günde bir kez 20 mg’den günde bir kez 15 mg’ye düşürülmesi düşünülmelidir. 15 mg 
dozun kullanımına yönelik öneri farmakokinetik modellemesine dayanmakta olup bu klinik 
ortamda çalı şılmamıştır.  
Hafif derece böbrek yetmezliği olan hastalarda doz ayarlamasına gerek yoktur . 
Ciddi böbrek yetme zliği olan hastalarda  dikkatli kullanılmalıdır.  
Çok ağır  böbrek yetmezliğiniz  varsa,  ONAXAN® kullanma malıdır.  
Karaciğer  yetmezliği:  
Kanama  riskine neden olabilecek nitelikte  karaciğer hastalığı olanlarda  kullanılmamalıdır.  
Eğer  ONAXAN®’ın etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız gerekenden daha fazla  ONAXAN® kullandıysanız:  
ONAXAN®’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
Kullanmanız  gerekenden çok daha fazla ONAXAN® kullanımı  kanama  riskini  artırır.  
ONAXAN®’ı kullanmayı unutursanız;  
Günde bir kez bir adet 20 mg veya bir adet 15 mg tedavi fazında bir doz unutursanız, 
unuttuğunuz dozu hemen alınız. Unuttuğunuz dozu telafi etmek için bir günde birden fazla 
tablet almayınız. Bir sonraki tableti ertesi gün alınız ve daha sonra tedavinize g ünde bir kez bir 
tablet ile devam ediniz.  
Günde iki kez 15 mg tedavi fazında bir doz unutursanız, unuttuğunuz dozu hemen alınız. Bir 
günde iki adetten fazla 15 mg tablet almayınız. Bir dozu almayı unutursanız, bir günde toplam 
iki tablet (30 mg) almış olmak için aynı anda iki tane 15 mg tablet bir likte alınabilir. Ertesi gün 
tedavinize günde iki kez bir adet 15 mg tablet ile devam ediniz.  
Unutulan  dozları  dengelemek  için çift doz almayınız.  
ONAXAN® ile tedavi sonlandırıldığındaki  oluşabilecek  etkiler  
Önce doktorunuzla konuşmadan ONAXAN® almayı bırakmayınız çünkü ONAXAN® ciddi 
durumları tedavi etmekte ve önlemektedir.  7 
  
4. Olası yan etkiler nelerdir?  
Tüm  ilaçlar  gibi, ONAXAN®’ın içeriğinde  bulunan  maddelere  duyarlı  olan kişilerde  yan 
etkiler  olabilir.  
Aşağıdakilerden  herhangi  birini  farkederseniz,  hemen  doktorunuza  bildiriniz  veya  size 
en yakın hastanenin acil  bölümüne başvurunuz.  
Benzer  diğer  ilaçlar  gibi (kan pıhtılaşmasını  engelleyici  ilaçlar),  ONAXAN® da hayatı  tehdit  
edici  kanamalara  neden  olabilir.  Aşırı  kanama,  tansiyonda  ani düşüşlere  (şok)  neden  olabilir.  
Bazen  bu kanamalar  açıkça  anlaşılmayabilir.   
Kanama  belirtisi  olabilecek  muhtemel yan etkiler:  
Aşağıdaki  yan etkilerden  biri olursa derhal doktorunuza bildiriniz:  
• Uzun süreli ya da fazla kanama  
• Kanama belirtisi olabilecek normal olmayan güçsüzlük, yorgunluk, solgunluk, baş dönmesi, 
baş ağrısı, vücudun bir yerinde açıklanamayan şişmeler, nefes alamamak, göğüs ağrısı veya 
anjina pektoris gibi belirtiler.  
 
Doktorunuz  sizi daha  yakın bir gözlem  altında  tutabilir ya da  tedavi  şeklinizi  değiştirebilir.  
 
Ciddi deri reaksiyonu belirtisi olabilecek muhtemel yan etkiler:  
Aşağıdaki deri reaksiyonlarından birini yaşarsanız derhal doktorunuza bildiriniz:   
•  Yayılan yoğun deri döküntüsü, kabarcıklar veya mukozal lezyonlar (örn. ağızda veya 
gözlerde) (Stevens -Johnson sendromu/toksik epidermal nekroliz). Bu yan etkinin görülme 
sıklığı çok seyrektir (10.000’de 1’e kadar).  
• Döküntüye, ateşe, iç organ iltihaplan masına, hematolojik anormalliklere ve sistemik 
hastalığa (DRESS sendromu) yol açan bir ilaç reaksiyonu. Bu yan etkinin görülme sıklığı 
çok seyrektir (10.000’de 1’e kadar).  
 
Ciddi alerjik reaksiyon belirtisi olabilecek olası yan etkiler:  
Aşağıdaki yan etkilerden birini yaşarsanız derhal doktorunuza bildiriniz:  
• Yüzün, dudakların, ağzın, dilin veya boğazın şişmesi; yutkunma güçlüğü, kurdeşen veya 
soluk alıp verme güçlükleri; ani tansiyon düşmesi. Bu yan etkilerin görülme sıklığı çok 
seyrekt ir (anafilaktik şok dahil anafilaktik reaksiyonlar; 10.000 kişiden 1’ini etkileyebilir) 
ve yaygın olmayan (anjiyoödem ve alerjik ödem; 100 kişiden 1’ini etkileyebilir).  
Yaygın  yan etkiler  (10 kişiden  1’ini  etkileyebilen) : 
• Cildin solgun olmasına ve güçsüzlüğe ya da nefes darlığına neden olan kırmızı kan 
hücrelerinde azalma,  
• Mide ya da bağırsakta  kanama,  ürogenital kanama  (idrarda  kan ve şiddetli  adet kanaması  
dahil), burun kanaması,  dişeti kanaması,  
• Göz içi kanaması  (gözün beyaz kısmında  kanama  dahil),  
• Doku veya vücut boşluğ una kanama  (hematom,  çürük),  
• Kanlı öksürük,  
• Deriden veya derialtına kanama,  
• Ameliyat  sonrası kanama,  
• Cerrahi yara yerinde kan  veya sıvı sızıntısı,  
• Kol ve bacaklarda şişlik,  8 
 • Kol ve bacaklarda ağrı,  
• Ateş,  
• Böbrek işlevinde bozulma (doktorunuz tarafından gerçekleştirilen  testlerde  görülebilir),  
• Mide ağrısı, hazımsızlık,  hasta  hissetme  veya olma,  kabızlık, ishal,  
• Düşük tansiyon (belirtileri ayağa  kalkınca baş dönmesi  veya baygınlık hissi  olabilir),  
• Genel kuvvet ve enerji azalması (yorgunluk, bitkinlik), baş ağrısı,  baş dönmesi,  
• Deride kaşıntı,  döküntü   
• Kan testlerinde bazı karaciğer enzimlerinde  artış gösterebilir.  
 
Yaygın  olmayan  yan etkiler  (100 kişiden  1’ini  etkileyebilen) : 
• Beyin veya kafatası içine kanama,  
• Ağrıya veya şişmeye  neden olan eklem  içi kanama,  
• Trombositopeni (kanın pıhtılaşmasına yardım eden hücreler trombositlerin düşük sayıda 
olması),  
• Alerjik deri reaksiyonlar ı dahil alerjik reaksiyonlar , 
• Karaciğer  işlevinde  bozuklu k (doktorunuz  tarafından  gerçekleştirilen  testlerde  görülebilir),  
• Kan testlerinde  bilirubin,  bazı pankreas  veya  karaciğer  enzimlerinde  artış ya da kan 
pulcuğu sayısında artış görülebilir.  
• Bayılma , 
• İyi hissetmeme,  
• Kalp  atış hızının artması , 
• Ağız kuruluğu,  
• Kurdeşe n. 
 
Seyrek  yan etkiler  (1000  kişiden  1’ini  etkileyebilen) : 
• Kas içine kanama,  
• Kolestaz (safra akışında azalma), hepatoselüler yaralanma (karaciğer yaralanması dahil 
karaciğer iltihaplanması) dahil hepatit,  
• Derinin veya gözlerin sararması  (sarılık),  
• Bölgesel şişlik,  
• Bacağınızdaki  atardamara  kateter yerleştirerek  yapılan, kalp ile ilgili bir işlemin  
komplikasyonu  olarak (psödoanevrizma)  kasıkta kan toplanması  (hematom).  
Sıklığı  bilinmeyen  yan etkiler  (mevcut  verilerden  sıklığı  tahmin  edilemeyen) : 
 
• Şiddetli kanama  sonrası böbrek yetmezliği.  
• Ağrı, şişme,  duyularda değişiklik,  uyuşma  veya felce neden olan  kanama  sonrası  bacak  
ya da kol kaslarında artan basınç  (kanama  sonrası kompartman  sendromu) . 
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
Yan etkilerin raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  
yan etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  
tıklayarak  ya da 0 800 314 00 08 numaralı  yan etki bildirim  hattını  arayarak  Türkiye  9 
 Farmakovijilans  Merkezi  (TÜFAM)’ne  bildiriniz.  Meydana  gelen yan etkileri  bildirerek  
kullanmakta  olduğunuz  ilacın  güvenliliği hakkında daha fazla bilgi edinilmesine  katkı 
sağlamış  olacaksınız.  
 
5. ONAXAN®’ın saklanması  
 
ONAXAN®’ı çocukların  göremeyeceği,  erişemeyeceği  yerlerde  ve ambalajında  saklayınız.  
25°C’nin altındaki oda sıcaklığında saklayınız.  
 
Son kullanma  tarihiyle  uyumlu olarak kullanınız.  
Ambalajın  üzerindeki  son kullanma  tarihinden  sonra  ONAXAN®’ı kullanmayınız.    
Eğer üründe ve/veya ambalajında  bozukluk farkederseniz ONAXAN®’ı kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre ve  Şehircilik 
Bakanlığınca belirlenen toplama sistemine veriniz.  
Ruhsat  sahibi:  
Ali Raif İlaç Sanayi A.Ş. 
Kağıthane  / İstanbul  
 
Üretim  yeri:  
Ali Raif İlaç San. A.Ş.  
Başakşehir / İSTANBUL  
 
Bu kullanma  talimatı  17.09.2021 tarihinde  onaylanmıştır.  