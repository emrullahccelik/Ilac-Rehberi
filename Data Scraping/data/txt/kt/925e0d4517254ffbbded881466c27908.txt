 1 / 12  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak size  reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde,  doktorunuza bu 
ilacı kullandığınızı söyleyini z. 
• Bu talimatta  yazılanlara  aynen  uyunuz.  İlaç hakkında size önerilen  dozun dışında 
yüksek veya düşük doz kullanmayınız. KULLANMA TALİMATI  
 
TROMABAN® 20 mg film kaplı  tablet 
Ağız yolu  ile alınır.  
 
• Etkin  madde: Her bir  film kaplı tablette  20 mg rivaroksaban.  
• Yardımcı maddeler: Sepitrap 4000, mikrokristalin selüloz 101, laktoz monohidrat 
(sığır kaynaklı), krospovidon, kolloidal silikondioksit, povidon K30, sodyum lauril 
sülfat fine, magnez yum stearat. Film kaplama maddesi:  Opadry red 03F250005 
[hipromelloz, kırmızı demir oksit (E172), titanyum dioksit (E171), makrogol 4000) ] 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. 
Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma  Talimatında:  
 
1. TROMABAN  nedir  ve ne  için kullanılır?  
2. TROMABAN  kullanmadan  önce dikkat edilmesi  gerekenler  
3. TROMABAN  nasıl  kullanılır?  
4. Olası  yan etkiler  nelerdir?  
5. TROMABAN ’ın saklanması 
Başlıkları yer almaktadır. 
1. TROMABAN nedir  ve ne  için kullanılır?  
 
• TROMABAN film kaplı tabletlerin her biri 20 mg etkin madde (rivaroksaban) içerir. 
TROMABAN  laktoz monohidrat (sığır kaynaklı) içermektedir. Rivaroksaban 
antitrombotik ajanlar olarak adlandırılan bir ilaç grubuna dahildir ve etkisini kanın 
pıhtılaşmasında rol oynayan faktör Xa’yı engelleyerek ve böylece kanın pıhtı 
oluşturma eğilimini azaltarak gösterir.   2 / 12  • TROMABAN  28 tabletlik ambalajlarda sunulmaktadır. Ambalajın içindeki tabletler  
kahverengi kırmızı renkli, yuvarlak, bikonveks film tabletlerdir  
 
• TROMABAN yetişkin  hastalarda aşağıdaki  durumlarda  kullanılmaktadır:  
- Bir tür kalp ritim bozukluğunda  (non- valvülar  atriyal  fibrilasyon),  inmenin  veya 
vücudun diğer  damarlarındaki  kan pıhtısının  önlenmesinde,  
- Bacak damarlarındaki kan pıhtısının (derin ven trombozu) tedavisi ve akciğer 
damarlarında kan pıhtısının (pulmoner emboli) tedavisi ve bacak damarlarında ve 
akciğer damarlarında kan pıhtısının (pulmoner emboli) tekrar oluşmasının 
önlenmesinde.  
 
2. TROMABAN’ı  kullanmadan önce dikkat edilmesi gerekenler  
 
TROMABAN’ı  aşağıdaki durumlarda KULLANMAYINIZ:  
Eğer;  
• Rivaroksabana  veya  ilacın  içindeki  yardımcı maddelerden  birine  karşı  alerjiniz  
varsa,  
• Aşırı  kanamanız  varsa,  
• Vücudunuzda yer alan herhangi bir organda, ciddi  kanama riskini artıracak bir 
hastalığınız veya rahatsızlığınız varsa (örn. mide ülseri, beyinde hasar veya kanama, 
yakın zamanda geçirilmiş beyin veya göz ameliyatı),  
• Pıhtı önleyici tedavinin değiştirilmesi sırasında veya toplardamar ya da atardamar 
hattını açık tutmak amacıyla heparin uygulaması yapıldığı durumlar hariç, kanın 
pıhtılaşmasını önleyecek ilaçlar (örn. varfarin, dabigatran, apiksaban, edoksaban veya 
heparin) kullanıyorsanız, 
• Kanama riskinde  artışa yol açacak  karaciğer  hastalığınız  varsa,  
• Hami leyseniz  veya  emziriyorsanız.  
 
Yukarıdakilerden  herhangi  biri sizin  için geçerli  ise TROMABAN kullanmayınız  ve 
doktorunuza söyleyiniz.  
 
TROMABAN’ı  aşağıdaki  durumlarda  DİKKATLİ  KULLANINIZ:  
Eğer;  
• Kanama riskini  arttıran aşağıdaki  durumlardan birine  sahipseniz:  
• Böbrek fonksiyonu vücudunuzda etki gösterecek ilaç miktarını 
etkileyebileceğinden ciddi böbrek hastalığı,  3 / 12   • Pıhtı önleyici tedavinin değiştirilmesi sırasında veya toplardamar ya da 
atardamar hattını açık tutmak amacıyla heparin uygulaması yapıldığı durumlarda, kanın 
pıhtılaşmasını önleyecek başka ilaçlar (örn. varfarin, dabigatran, apiksaban, edoksaban 
veya heparin) kullanıyorsanız (bkz. "Diğer ilaçlar ile birlikte kullanımı"), 
• Kanama bozuklukları,  
• İlaç tedavisi  ile kontrol  altına  alınamayan  çok yüksek tansiyon,  
• Mide veya bağırsakta kanamaya yol açabilecek hastalıklar; örn. bağırsak veya 
midede iltihaplanma ya da gastroözofageal reflü hastalığına (mide asidinin yemek 
borusuna doğru çıktığı hastalık) bağlı olarak yemek borusunda ve  yutakta iltihaplanma 
(özofagus enflamasyonu), 
• Gözün arkasındaki  kan damarlarında problem  (retinopati),  
• Bronşların genişleyerek iltihapla dolduğu bir akciğer hastalığı (bronşektazi) 
veya akciğer kanaması öyküsü,  
• Protez  bir kalp kapağınız varsa.  
• Antifosfolipid sendromu adlı bir hastalığınız (kanda pıhtı oluşması riskini yükselten  bir 
bağışıklık sistemi hastalığı) olduğunu biliyorsanız, bunu doktorunuza söyleyin, tedavinizin 
değiştirilmesinin gerekip gerekmediğine doktorunuz karar verecektir.  
• Doktorunuz kan basıncınızın stabil olmadığına karar verirse veya kan pıhtısını 
akciğerlerinizden uzaklaştırmaya yönelik başka bir tedavi ya da cerrahi prosedür 
planlanıyorsa.  
 
Yukarıda  belirtilen  durumlardan herhangi  biri sizin  için geçerli  ise, TROMABAN almadan  
önce doktorunuza  söyleyiniz.  Doktorunuz  bu ilaçla  tedavi  edilip  edilmeyeceğinize  ve 
yakın gözetim altında tutulup tutulmayacağınıza karar verecektir.  
 
Bir ameliyat geçirmeniz  gerekiyorsa:  
• TROMABAN ’ı ameliyat öncesinde ve sonrasında tam olarak doktorunuzun belirlediği 
saatlerde almanız çok önemlidir. 
• Ameliyatınızda kateter kullanılacaksa veya omurganıza enjeksiyon yapılacaksa 
(örneğin epidural veya spinal anestezi veya ağrınızı azaltmak için): 
- TROMABAN ’ı enjeksiyondan önce ve sonra veya kateter çıkarılmadan önce tam 
olarak doktorunuzun söylediği saatlerde almanız çok önemlidir. 
- Anestezi sonlandıktan sonra bacaklarınızda uyuşma veya güçsüzlük olursa ya da bağırsak veya mesane problemleri yaşarsanız derh al doktorunuza söyleyiniz; bu  
tür durumlarda acil müdahale gerekir.   4 / 12  Çocuklar  ve adolesanlar  
TROMABAN 18 yaşın  altındaki  kişilere  önerilmemektedir.  Çocuklar  ve adolesanlarda  
kullanıma ilişkin yeterli bilgi yoktur.  
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 
TROMABAN’ı n yiyecek  ve içecek  ile kullanılması 
TROMABAN yemeklerle birlikte kullanılmalıdır.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
TROMABAN,  hamilelerde  kullanılmamalıdır.  
Çocuk doğurma  potansiyeli  olan kadınlarda  ancak  etkili bir korunma  yöntemiyle  birlikte  
kullanılabilir.  
 
Tedaviniz  sırasında hamile  olduğunuzu fark ederseniz,  hemen  doktorunuza veya eczacınıza 
danışınız.  
 
Emzirme  
İlacı kullanmadan  önce  doktorunuza veya  eczacınıza  danışınız. 
TROMABAN, emziren annelerde kullanılmamalıdır. 
 
Araç ve  makine kullanımı  
TROMABAN baş dönmesi (yaygın yan etki) ya da bayılmaya (yaygın olmayan yan etki) 
neden olabilir (bkz. bölüm 4. “Olası yan etkil er nelerdir?”). Bu yan etkiler ortaya çıktığında 
araç ya da makine kullanmayınız. 
 
TROMABAN’ı n içeriğinde bulunan bazı yardımcı maddeler hakkında önemli bilgiler 
TROMABAN  laktoz içerir. Eğer doktorunuz tarafından bazı şekerlere karşı intoleransınız 
(tahammülsüzlüğünüz) olduğu söylenmişse, bu tıbbi ürünü almadan önce doktorunuzla 
temasa geçiniz.  
 
  5 / 12  Diğer ilaçlar  ile birlikte  kullanımı 
Aşağıdaki ilaçları alıyorsanız:  
• Yalnızca cilde  uygulandıkları  durumlar  hariç mantar  tedavisinde  kullanılan  bazı 
ilaçlar (örn. flukonazol, itrakonazol, vorikonazol, posakonazol),  
• Ketokonazol  tabletler  (vücudun aşırı miktarda  kortizol  üretmesi  olan Cushing 
sendromu tedavisinde kullanılır), 
• Bakteri yel enfeksiyonlar  için kullanılan  bazı ilaçlar  (örn.  klaritromisin,  eritromisin),  
• HIV/AIDS  tedavisinde  kullanılan  bazı antiviral ilaçlar  (örn.  ritonavir),  
• Kan pıhtılaşmasını  azaltmak  için kullanılan  diğer ilaçlar  (örn: enoksaparin, 
klopidogrel ya da varfarin ve asenokumarol gibi K vitamini  antagonistleri),  
• Anti-enflamatuvar  (iltihaplanma  önleyici)  ve ağrı kesici  ilaçlar  (örn.  naproksen  veya 
asetilsalisilik asit),  
• Kalpteki  ritim bozukluğu tedavisinde  kullanılan  dronedaron,  
• Depresyon tedavisi için kullanılan bazı ilaçlar [seçici serotonin geri alım inhibitörleri 
(SSRI) veya serotonin norepinefrin geri alım inhibitörleri  (SNRI)].  
 
Yukarıda belirtilen durumlardan herhangi biri sizin için geçerli ise, TROMABAN’ı n etkisi 
artabileceğinden TROMABAN almadan önce doktorunuza söyleyiniz. Doktorunuz bu ilaçla  
tedavi edilip edilmeyeceğinize ve yakın gözetim altında tutulmanız gerekip gerekmediğine 
karar verecektir.  
 
Doktorunuz mide ya da bağırsağınızda ülser oluşma riskinin yüksek olduğunu düşünür ise, 
önleyici ülser tedavisi de uygulamaya karar verebilir. 
 
Aşağıdaki  ilaçları alıyorsanız:  
• Sara hastalığında  kullanılan bazı  ilaçlar  (fenitoin, karbamazepin,  fenobarbital),  
• Depresyon  tedavisinde  kullanılan  bitkisel bir ürün olan sarı kantaron (St.  John  bitkisi -  
Hypericum perforatum ), 
• Antibiyotik  olarak  kullanılan  rifampisin.  
 
TROMABAN ’ın etkisini azaltabilen  bu ilaçlardan  herhangi  birini  kullanıyor  iseniz, 
TROMABAN ’ı kullanmadan önce doktorunuza danışınız.  
Doktorunuz TROMABAN ile tedavi edilip edilmeyeceğinize ve yakın gözetim altında tutulup 
tutulmayacağınıza karar verecektir.   6 / 12  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. TROMABAN nasıl  kullanılır?  
Bu ilacı daima tam olarak, doktorunuzun belirttiği şekilde alınız. Emin değil iseniz  
doktorunuz veya eczacınız ile kontrol ediniz.  
 
Uygun  kullanım/doz  uygulama sıklığı için talimatlar:  
TROMABAN  inmenin veya vücudun diğer damarlarındaki kan pıhtısının önlenmesinde 
kullanıldığında; önerilen doz günde bir kez bir tablet TROMABAN 20 mg‘dır. Böbrek 
problemleriniz varsa, doz günde bir kez bir TROMABAN 15 mg tablet e düşürülebilir. 
 
Kalbinizdeki tıkanmış damarları tedavi etmek üzere bir prosedüre (perkütan koroner girişim (PKG) sırasında stent yerleştirilmesi) ihtiyacınız varsa, klopidogrel gibi pıhtılaşmayı önleyici 
bir ilaca ek olarak dozu, günde bir kez TROMABAN 15 mg tablete (veya  böbrekleriniz 
düzgün çalışmıyorsa, günde bir kez rivaroksaban 10 mg tablete) düşürmeye ilişkin sınırlı veri 
bulunmaktadır.  
 
TROMABAN, bacak damarlarındaki kan pıhtısının tedavisi ve akciğer damarlarında kan 
pıhtısının tedavisi ile kan pıhtısının tekrar oluşmasının önlenmesi için kullanıldığında; 
önerilen  doz ilk 3 hafta günde  iki kez bir adet TROMABAN 15 mg tablettir.  3 haftadan  
sonrak tedavi  için önerilen doz  günde  bir kez bir adet TROMABAN  20 mg  tablettir.  
 
En az 6 aylık kan pıhtısı tedavisi sonrasında, doktorunuz tedaviye günde bir kez bir adet 10 
mg tablet veya günde bir kez bir adet 20 mg tablet ile devam etmeye karar  verebilir.  
Böbrek sorunlarınız varsa ve günde bir kez bir adet TROMABAN 20 mg tablet alıyorsanız, 
kanama riski başka bir kan pıhtısı yaş ama riskinden fazla olduğu takdirde, doktorunuz 3 hafta 
sonra tedavi dozunu günde bir kez bir adet TROMABAN 15 mg tablete düşürmeye karar  
verebilir.  
 
Beyindeki  kan pıhtılarını (inme)  veya vücudunuzdaki  diğer  damarlardaki  kan pıhtılarını 
önlemek için:  
Kalp  atış hızınızın  kardiyoversiyon denilen  bir prosedür  ile normale  döndürülmesi  gerekiyor 
ise, TROMABAN ’ı doktorunuzun size söylediği zamanlarda alınız. 
  7 / 12  Uygulama yolu ve metodu:  
TROMABAN yemeklerle birlikte  kullanılmalıdır.  Tercihen  suyla  beraber  tableti(ler i) alınız.  
 
Tableti bütün olarak yutmakta zorlanıyor iseniz, TROMABAN’ı  almanın diğer yolları 
hakkında doktorunuza danışınız. Tablet, kullanılmadan hemen önce ezilip suyla veya elma 
püresiyle karıştırılabilir. Bu karışımın hemen ardından yemek yenmelidir. 
Gerekir  ise doktorunuz ezilmiş  TROMABAN tableti size bir mide  tüpü vasıtasıyla da  verebilir.  
 
Doktorunuz  size bırakmanızı  söyleyene  kadar  tabletleri  her gün alınız.  
 
İlacı almayı unutmamak için, tabletleri her gün aynı zamanda almaya çalışınız. Tedaviyi ne  
kadar sürdürmeniz gerektiğine doktorunuz karar verecektir.  
 
Değişik  yaş grupları:  
Çocuklarda  kullanımı:  
TROMABAN 18 yaşın altındaki kişilere  önerilmemektedir. Çocuklar ve  adolesanlarda 
kullanıma ilişkin yeterli bilgi yoktur.  
 
Yaşlılarda  kullanımı:  
Yaşlıla rda, aynı şekilde  kullanılabilir,  özel bir doz ayarlamasına  gerek  yoktur.  
 
Özel  kullanım  durumları:  
Böbrek  yetmezliği:  
TROMABAN, bir tür kalp ritim bozukluğunda (non- valvülar atriyal fibrilasyon), inmenin 
veya vücudun diğer damarlarındaki kan pıhtısının önlenmesinde kullanıldığında; orta derece 
ve ciddi böbrek yetmezliğinde önerilen doz günde 1 kez 15 mg’dır.  
 
TROMABAN, bacak damarlarındaki kan pıhtısının (derin ven trombozu) tedavisi, akciğer 
damarlarında kan pıhtısının (pulmoner emboli) tedavisi ve tekr arlayan bacak damarındaki kan 
pıhtısı ve akciğer damarlarında kan pıhtısının (pulmoner emboli) önlenmesinde 
kullanıldığında; orta derece ve ciddi böbrek yetmezliğinde önerilen doz ilk 3 hafta günde iki 
kez 15 mg ve daha sonra günde bir kez 20 mg’dır. Hasta  ile ilgili değerlendirilen kanama 
riski, tekrarlayan bacak damarlarındaki kan pıhtısı (derin ven trombozu) ve akciğer 
damarlarında kan pıhtısının (pulmoner emboli) riskinden fazlaysa dozun günde bir kez 20 
mg’den günde bir kez 15 mg’ye düşürülmesi düşünül melidir. 15 mg dozun kullanımına 
yönelik öneri farmakokinetik modellemesine dayanmakta olup bu klinik ortamda çalışılmamıştır.   8 / 12  Hafif  derece böbrek yetmezliği  olan hastalarda  doz ayarlamasına  gerek yoktur. 
Ciddi böbrek yetmezliği olan hastalarda dikkatli kullanılmalıdır.  
Çok ağır böbrek yetmezliğiniz  varsa,  TROMABAN  kullanılmamalıdır.  
 
 Karaciğer yetmezliği:  
Kanama riskine  neden  olabilecek nitelikte karaciğer  hastalığı olanlarda kullanılmamalıdır.  
 
Eğer TROMABAN ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  TROMABAN kullandıysanız  
TROMABAN ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
Kullanmanız  gerekenden  çok daha  fazla TROMABAN kullanımı kanama riskini  arttırır.  
 
TROMABAN’ı  kullanmayı unutursanız  
Günde  bir kez bir adet 20 mg veya  bir adet 15 mg tedavi  fazında  bir doz unutursanız,  
unuttuğunuz dozu hemen alınız. Unuttuğunuz dozu telafi etmek için bir günde birden fazla 
tablet almayınız. Bir sonraki tableti ertesi gün alınız ve daha sonra tedavinize günde bir kez  
bir tablet ile devam ediniz.  
Günde iki kez 15 mg tedavi fazında bir doz unutursanız, unuttuğunuz dozu hemen alınız. Bir 
günde  iki adetten  fazla 15 m g tablet almayınız. Bir dozu almayı unutursanız, bir günde  toplam 
iki tablet (30 mg) almış olmak için aynı anda iki tane 15 mg tablet birlikte alınabilir. Ertesi gün tedavinize günde iki kez bir adet 15 mg tablet ile devam  ediniz. 
 
Unutulan dozları  dengele mek için çift doz almayınız. 
 
TROMABAN ile tedavi  sonlandırıldığındaki  oluşabilecek  etkiler  
Önce doktorunuzla  konuşmadan TROMABAN  almayı  bırakmayınız  çünkü TROMABAN 
ciddi durumları tedavi etmekte ve önlemektedir.  
 
4. Olası yan  etkiler nelerdir?  
Tüm ilaçlar gibi, TROMABAN ’ın içeriğinde bulunan maddelere duyarlı olan kişilerde yan 
etkiler olabilir.  
  9 / 12  Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 
Benzer diğer ilaçlar gibi (kan pıhtılaşmasını engelleyici ilaçlar), TROMABAN  da hayatı 
tehdit edici kanamalara neden olabilir. Aşırı kanama, tansiyonda ani düşüşlere (şok) neden 
olabilir. Bazen bu kanamalar açıkça anlaşılmayabilir. 
 
Kanama  belirtisi olabilecek  muhtemel  yan etkiler:  
Aşağıdaki  yan etkilerden  biri olursa  derhal  doktorunuza  bildiriniz: 
 
• Uzun  süreli ya  da fazla kanama,  
• Kanama belirtisi olabilecek normal olmayan güçsüzlük, yorgunluk, solgunluk, baş 
dönmesi, baş ağrısı, vücudun bir yerinde açıklanamayan şişmeler, nefes alamamak, 
göğüs ağrısı veya anjina pektoris gibi belirtiler.  
Doktorunuz  sizi daha  yakın  bir gözlem  altında  tutabilir  ya da tedavi  şeklinizi değiştirebilir.  
 
Ciddi deri reaksiyonu belirtisi olabilecek muhtemel yan etkiler:  
Aşağıdaki  deri reaksiyonlarından  birini  yaşarsanız  derhal  doktorunuza  bildiriniz: 
• Yayılan  yoğun  deri döküntüsü, kabarcıklar  veya  mukozal  lezyonlar  (örn.  ağızda  veya 
gözlerde) (Stevens- Johnson sendromu/toksik epidermal nekroliz). Bu yan etkinin görülme 
sıklığı çok seyrekt ir (10.000’de 1’e kadar).  
• Döküntüye, ateşe, iç organ iltihaplanmasına, hematolojik anormalliklere ve sistemik 
hastalığa (DRESS sendromu) yol açan bir ilaç reaksiyonu. Bu yan etkinin görülme 
sıklığı çok seyrektir (10.000’de 1’e kadar).  
 
Ciddi  alerjik  reaksiyon  belirtisi olabilecek  olası  yan etkiler:  
Aşağıdaki  yan etkilerden  birini yaşarsanız  derhal  doktorunuza  bildiriniz: 
• Yüzün, dudakların, ağzın, dilin veya boğazın şişmesi; yutkunma güçlüğü, kurdeşen 
veya soluk alıp verme güçlükleri; ani tansiyon düşmesi. Bu yan etkilerin görülme 
sıklığı çok seyrektir (anafilaktik şok dahil anafilaktik reaksiyonlar; 10.000 kişiden  
1’ini etkileyebilir) ve yaygın olmayan (anjiyoödem ve alerjik ödem; 100 kişiden 1’ini etkileyebilir).  
 
   10 / 12  Yaygın  yan etkiler (10 kişiden 1’ini etkileyebilen) : 
• Cildin solgun olmasına ve güçsüzlüğe ya da nefes darlığına neden olan kırmızı kan 
hücrelerinde azalma,  
• Mide  ya da bağırsakta  kanama,  ürogenital  kanama (idrarda  kan ve şiddetli adet 
kanaması dahil), burun kanaması, dişeti kanaması,  
• Göz içi kanaması  (gözün beyaz  kısmında  kanama dahil),  
• Doku veya  vücut  boşluğuna  kanama (hematom,  çürük),  
• Kanlı  öksürük,  
• Deriden  veya  derialtına  kanama,  
• Ameliyat  sonrası  kanama,  
• Cerrahi yara yerinde  kan veya  sıvı sızıntısı,  
• Kol ve bacaklarda şişlik,  
• Kol ve bacaklarda ağrı, 
• Ateş,  
• Böbrek  işlevinde  bozulma  (doktorunuz  tarafından  gerçekleştirilen  testlerde 
görülebilir),  
• Mide  ağrısı,  hazımsızlık,  hasta hissetme veya  olma,  kabızlık, ishal,  
• Düşük tansiyon  (belirtileri ayağa  kalkınca baş dönmesi  veya  baygınlık hissi 
olabilir),  
• Genel  kuvvet  ve enerji  azalması  (yorgunluk, bitkinlik),  baş ağrısı, baş  dönmesi,  
• Deride kaşıntı,  döküntü,  
• Kan testlerinde  bazı karaciğer  enzimlerinde  artış  gösterebilir.  
 
Yaygın  olmayan  yan etkiler (100 kişiden 1’ini  etkileyebilen) : 
• Beyin  veya kafatası  içine  kanama,  
• Ağrıya  veya  şişmeye  neden  olan eklem  içi kanama,  
• Trombositopeni  (kanın pıhtılaşmasına  yardım  eden  hücreler  trombositlerin  düşük 
sayıda olması),  
• Alerjik  deri reaksiyonları  dahil  alerjik  reaksiyonlar,  
• Karaciğer  işlevinde  bozukluk (doktorunuz  tarafından  gerçekleştirilen  testlerde 
görülebilir),  
• Kan testlerinde bilirubin, bazı pankreas veya karaciğer enzimlerinde artış ya da kan pulcuğu sayısında artış görülebilir. 
• Bayılma,   11 / 12  • İyi hissetmeme,  
• Kalp  atış hızının  artması,  
• Ağız  kuruluğu,  
• Kurdeşen.  
 
Seyrek  yan etkiler (1000 kişiden  1’ini etkileyebilen):  
• Kas içine  kanama,  
• Kolestaz  (safra  akışında  azalma),  hepatoselüler  yaralanma (karaciğer  yaralanması 
dahil karaciğer iltihaplanması) dahil hepatit, 
• Derinin  veya  gözlerin  sararması  (sarılık),  
• Bölgesel  şişlik,  
• Bacağınızdaki  atardamara kateter  yerleştirerek  yapılan,  kalp ile ilgili bir işlemin 
komplikasyonu olarak (psödoanevrizma) kasıkta kan toplanması (hematom). 
 
Sıklığı bilinmeyen  yan etkiler  (mevcut  verilerden  sıklığı tahmin edilemeyen):  
• Şiddetli kanama sonrası  böbrek yetmezliği.  
• Ağrı, şişme, duyularda değişiklik, uyuşma veya felce neden olan kanama sonrası 
bacak ya da  kol kaslarında artan  basınç  (kanama sonrası  kompartman sendromu). 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
5. TROMABAN’ı n saklanması  
TROMABAN ’ı çocukların  göremeyeceği,  erişemeyeceği  yerlerde ve ambalajında saklayınız. 
25°C altındaki oda sıcaklığında saklayınız.  12 / 12  Son kullanma  tarihiyle  uyumlu olarak  kullanınız.  
 
Ambalajın üzerindeki  son kullanma tarihinden sonra TROMABAN ’ı kullanmayınız.  
 
Eğer  üründe  ve/veya  ambalajında  bozukluk fark ederseniz  TROMABAN’ı  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz . 
 
 Ruhsat  sahibi  : Farma- Tek İlaç San. ve Tic. A.Ş. 
                                          Ümraniye/İstanbul  
 
Üretim  yeri : Farma -Tek İlaç San. ve Tic. A.Ş. 
                                      Merkez/Kırklareli  
 
Bu kullanma talimatı 24/10/2022 tarihinde onaylanmıştır.  