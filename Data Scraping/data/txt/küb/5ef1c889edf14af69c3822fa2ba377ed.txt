1  KISA  ÜRÜN  BİLGİSİ  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Sağlık mesleği mensuplarının şüpheli advers reaksiyonları 
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl 
raporlanır?  
 
1. BEŞERİ  TIBBİ  ÜRÜNÜN  ADI 
ARİSLOW  ER 4 mg Uzatılmış  Salımlı  Tablet  
 
 
2. KALİTATİF  VE KANTİTATİF  BİLEŞİM  
Etkin  madde:  
Her bir uzatılmış  salımlı  tablet  4 mg guanfasine  eşdeğer  4,593  mg guanfasin  hidroklorür  
içerir.  
 
Yardımcı  maddeler:  
Laktoz  monohidrat  (inek  sütü kaynaklı) içerir  .................  18,977  mg 
 
Yardımcı  maddeler  için bölüm  6.1’ e bakınız.  
 
 
3. FARMASÖTİK  FORM  
Uzatılmış  salımlı  tablet  
 
Yeşil -yeşil  beyaz,  bir yüzü  “4MG’’  yazılı,  oval tablet.  
 
4. KLİNİK  ÖZELLİKLER  
4.1. Terapötik  endikasyonlar  
ARİSLOW ER, uyarıcı ilaçların uygun olmadığı, tolere edilemediği veya etkisiz kaldığı 6 -
17 yaş arası çocuk ve adolesanlarda dikkat eksikliği hiperaktivite bozukluğunun (DEHB) 
tedavisinde endikedir.  
 
ARİSLOW ER, tipik olarak psikolojik, eğitsel ve sosyal tedbirleri de içeren kapsamlı 
DEHB tedavi programının kapsamında kullanılmalıdır.  
 
4.2. Pozoloji  ve uygulama  şekli 
Çocuk ve/veya adolesanlardaki davranışsal bozukluklarda, tedavi uygun bir uzmanın 
gözetiminde başlatılmalıdır.  
 
Tedavi  öncesi  tarama:  
Reçete  yazılmadan  önce,  somnolans ve sedasyon,  hipotansiyon  ve bradikardi,  QT uzama  
2  aritmi  ve kilo  artışı  / obezite riski yüksek olan hastaları tespit etmek için bir başlangıç 
değerlendirmesi yapılmalıdır. Bu değerlendirme kan basıncı ve kalp atımı dahil olmak 
üzere hastanın kardiyovasküler durumuna yönelik olmalıdır ve eşzamanlı alınan ilaçların 
kapsamlı öyküsü, geçmişteki veya şu anki komorbid tıbbi ve psikiyatrik  bozukluk  veya 
semptomlar,  ailede  ani kardiyak/açıklanamayan ölüm  öyküsü  ve büyüme  grafiğine tedavi 
öncesi boy ve kilo değerlerinin doğru kaydı belgelenmelidir (bkz. Bölüm 4.4).  
 
Pozoloji/  Uygulama  sıklığı  ve süresi:  
Klinik iyileşme ve klinik olarak anlamlı birçok advers reaksiyonun (senkop, hipotansiyon, 
bradikardi, somnolans ve sedasyon) riski doz ve maruziyet ile ilişkili olduğundan 
ARİSLOW ER tedavisine başlarken dikkatli doz titrasyonu ve takibi gerekmektedir. 
Özellikle tedavinin ilk zamanlarında veya doz artışlarında somnolans ve sedasyon 
yaşanabileceği hastalara belirtilmelidir. Somnolans ve sedasyon durumlarının klinik olarak 
endişe uyandırıcı ya da persistan olduğuna karar verilirse, dozun azaltılması veya ilacın 
kesilmesi düşünülmelidir.  
Tüm  hastalar  için önerilen  başlangıç  dozu,  günde  bir kez oral yolla  alınan  1 mg 
guanfasindir.  
İlacın dozu haftada 1 mg’ı aşmayacak artışlarla düzenlenebilir. Hastanın verdiği yanıta ve 
tolerabilitesine bağlı olarak doz kişiselleştirilmelidir.  
Hastanın ARİSLOW ER’ye verdiği yanıta ve tolerabilitesine bağlı olarak, önerilen idame 
dozu aralığı 0,05 - 0,12 mg/kg/gün’dür. Çocuk ve adolesanlar için önerilen doz titrasyonu 
aşağıda verilmiştir (bkz. Tablo 1 ve 2). Doz, ilk dozdan sonra haftalık aralıklarla yanıtın 
klinik değerlendirmesi ve tolerabilitesine bağlı olarak, ağırlığa göre ayarlanmış önerilen 
optimal doz aralığındaki tolere edilen maksimum doza ayarlanabilir (artırılabilir veya 
azaltılabilir).  
 
Titrasyon  sırasında  izlem  
Doz titrasyonu sırasında somnolans  ve sedasyon, hipotansiyon ve bradikardi belirti ve 
semptomları haftalık olarak izlenmelidir.  
 
Devam  eden  izlem  
Tedavinin  ilk yılında  hasta  en az 3 ayda  bir aşağıdakiler  açısından değerlendirilmelidir:  
• Aşağıdaki  belirti  ve semptomlar:  
o somnolans  ve sedasyon  
o hipotansiyon  
o bradikardi  
• kilo artışı  / obezite  riski 
Bu dönem  boyunca  klinik  değerlendirmenin  yapılması  önerilmektedir.  Ardından,  tüm doz 
ayarlamalarından sonra izleme sıklığı artırılarak 6 ay boyunca izleme faaliyetleri devam 
ettirilmelidir (bkz. Bölüm 4.4).  
 
Tablo  1 
6-12 Yaşlarındaki  Çocuklar  için Doz Titrasyon  Planı  
Kilo Grubu  1. Hafta  2. Hafta  3. Hafta  4. Hafta  
3  25 kg ve  üstü 
Maksimum  Doz=  4 mg 1 mg 2 mg 3 mg 4 mg 
 
Tablo  2 
Adolesanlar  için (13-17 Yaş)  Doz Titrasyon  Planı  
Kilo Grubua 1. Hafta  2. Hafta  3. Hafta  4. Hafta  5. Hafta  6. Hafta  7. Hafta  
34-41,4 kg 
Maksimum  Doz=  4 mg 1 mg 2 mg 3 mg 4 mg    
41,5-49,4 kg 
Maksimum  Doz=  5 mg 1 mg 2 mg 3 mg 4 mg 5 mg   
49,5-58,4 kg 
Maksimum  Doz=  6 mg 1 mg 2 mg 3 mg 4 mg 5 mg 6 mg  
58,5 kg ve üstü 
Maksimum  Doz=  7 
mg 1 mg 2 mg 3 mg 4mg 5 mg 6 mg 7 mgb 
aAdolesan  hastaların  ağırlığı  en az 34 kg olmalıdır.  
 
b58,5 kg ve üzeri adolesanlar, 6 mg/gün dozunda minimum 1 haftalık tedavi tamamlanıp 
hastanın tolerabilitesi ve ilaç etkililiği hekim tarafından kapsamlı şekilde incelendikten 
sonra  7 mg/gün’lük doza titre edilebilir.  
 
Uzun dönemler boyunca (12 ay üzeri) guanfasin kullanmayı tercih eden hekimler, ilk yıl 
boyunca her 3 ayda bir ve daha sonra ise klinik değerlendirmeye göre yılda en az 1 kere 
guanfasinin yararını tekrar değerlendirmeli (bkz. Bölüm 4.4) ve tercihen okul tatili 
zamanlarında, hastanın ilaç tedavisi almadan gösterdiği işlevselliği değerlendirmek için  
ilaçsız deneme süreleri uygulamayı düşünmelidir.  
 
Aşağı  titrasyon  ve ilacın  kesilmesi  
Hastalar/bakım verenler,  doktorlarına  danışmadan  guanfasin  kullanımını  kesmeme  
konusunda  bilgilendirilmelidir.  
 
ARİSLOW ER kesilirken, her 3 - 7 günde bir maksimum 1 mg olacak şekilde azaltılmalıdır  
ve potansiyel yoksunluk etkilerini minimize etmek amacıyla özellikle kan basıncı ve kalp  
atım hızındaki artış açısından kan basıncı ve nabız izlenmelidir (bkz. Bölüm 4.4).  
 
İdame  etkililik  çalışmasında,  guanfasin’den  plaseboya  geçişte,  7/158  (% 4.4) denek,  
kan basıncında 5 mmHg üzeri değerlere artış ile karşılaşmıştır ve ayrıca yaş, cinsiyet ve 
boy için  95. Persentil  üzerindedir  (bkz.  Bölüm  4.8 ve 5.1). 
 
Unutulan  doz 
İlaç alımının unutulması durumunda ertesi gün ARİSLOW ER kullanımına devam 
edilebilir. Art arda iki veya daha fazla doz unutulduğu takdirde, hastanın guanfasin 
tolerabilitesine göre tekrar titrasyon yapılması önerilir.  
 
Diğer  guanfasin  formülasyonlarından  geçiş  
Farklı  farmakokinetik  profiller  sebebiyle,  çabuk  salımlı  guanfasin  tabletler  mg/mg  
bazında değiştirilmemelidir.  
4   
Uygulama  şekli:  
Oral kullanım.  
ARİSLOW  ER, günlük  olarak  sabah  ya da akşam  bir kez alınır.  Guanfasinin  salım  
hızını artırdığı için ARİSLOW ER yutulmadan önce  ezilmemeli, çiğnenmemeli veya  
kırılmamalıdır.  
 
Tedavi  yalnızca  sorunsuz  şekilde  tableti  yutabilen  çocuklara  önerilmektedir.  
 
ARİSLOW  ER aç veya  tok karnına  alınabilir  ancak  maruziyeti  artırması  sebebiyle  
yüksek derecede yağlı yiyeceklerle birlikte uygulanmamalıdır (bkz. Bölüm 5.2).  
 
ARİSLOW  ER greyfurt  suyuyla  birlikte  alınmamalıdır  (bkz.  Bölüm  4.5). 
 
Özel  popülasyonlara  ilişkin  ek bilgiler:  
Böbrek  yetmezliği:  
Şiddetli böbrek fonksiyon bozukluğu görülen hastalarda (GFR 29 -15 ml/dk), son evre 
böbrek hastalığı  görülen  hastalarda  (GFR<15  ml/dk)  veya diyaliz  gerektiren  
hastalarda  dozun  azaltılması gerekebilir. Pediyatrik hastalarda (6 -17 yaşlarındaki çocuk ve 
adolesanlar) böbrek yetmezliğinin guanfasinin farmakokinetiği üzerindeki etkisi 
değerlendirilmemiştir (bkz. Bölüm 5.2).  
 
Karaciğer  yetmezliği:  
Farklı  derecelerde  karaciğer  fonksiyon  bozukluğu  görülen  hastalarda  dozun  azaltılması  
gerekebilir  (bkz.  Bölüm  5.2). 
Pediyatrik  hastalarda  (6-17 yaşlarındaki  çocuk  ve adolesanlar)  karaciğer  
fonksiyon bozukluğunun guanfasin farmakokinetiği üzerindeki etkisi değerlendirilmemiştir.  
 
Pediyatrik  popülasyon:  
6 yaşın  altındaki  çocuklarda  güvenliliği  ve etkililiği  henüz  belirlenmemiştir. Mevcut veri 
bulunmamaktadır.  
Geriyatrik  popülasyon:  
Yetişkin  ve yaşlı  DEHB  hastaları  için guanfasinin  güvenliliği  ve etkililiği  kanıtlanmamıştır. 
Bu nedenle bu grup tarafından kullanılmamalıdır.  
CYP3A4  ve CYP3A5  inhibitörleri  / indükleyicileri  ile tedavi  edilen  hastalar:  
Birlikte alınması durumunda, CYP3A4/5 inhibitörlerinin guanfasinin farmakokinetiği  
üzerinde anlamlı bir etkisinin olduğu gösterilmiştir. Orta seviyeli/güçlü CYP3A4/5 
inhibitörlerinin (örneğin ketokonazol, greyfurt suyu) veya güçlü CYP3A4 indükleyicilerin 
(örneğin karbamazepin) birlikte kullanımı durumunda doz ayarlaması yapılması önerilir 
(bkz. Bölüm 4.5).  
5   
Güçlü ve orta seviyeli CYP3A inhibitörlerinin birlikte kullanımı durumunda, guanfasin 
dozunda % 50 azaltma yapılması önerilir. Etkileşim etkisinin değişkenliği sebebiyle, daha  
ileri doz titrasyonu yapılması gerekebilir (yukarıya bakınız).  
 
Guanfasin  güçlü enzim indükleyicileri ile kombine edildiğinde, gerekirse dozun maksimum 
günlük 7 mg’a kadar artırılması için tekrar titrasyon düşünülebilir. İndüksiyon tedavisi sona 
erdiği takdirde, sonraki haftalarda guanfasin dozunu azaltmak için tekrar titrasyon 
yapılması önerilmektedir (bkz. Bölüm 4.5).  
 
4.3. Kontrendikasyonlar  
Etkin  maddeye  ya da bölüm  6.1’de  listelenen  yardımcı  maddelerin  herhangi  birine  aşırı 
duyarlılık.  
 
4.4. Özel  kullanım  uyarıları  ve önlemleri  
 
Hipotansiyon,  bradikardi  ve senkop  
ARİSLOW  ER senkop,  hipotansiyon  ve bradikardiye  yol açabilmektedir.  Senkop,  ciddi  
hasara yol açabilecek düşme ve kaza riski taşımaktadır (bkz. Bölüm 4.8 ve 4.7).  
Tedaviye  başlamadan  önce,  kalp atım hızı ve kan basıncı  parametreleri  dâhil  olmak  
üzere hastanın  kardiyovasküler  durumu,  ani kardiyak  ölüm/açıklanamayan  ölüm aile 
öyküsü  değerlendirilerek hipotansiyon, bradikardi ve QT uzaması/ aritmi riski yüksek olan 
hastalar tespit edilmelidir.  
Klinik değerlendirmeler de dikkate alınarak, doz titrasyonu ve stabilizasyonu sırasında  
haftalık olarak ve ilk yıl boyunca en az 3 ayda bir kalp atım hızı ve kan basıncı 
izlenmelidir. Ardından, doz ayarlamalarından sonra izleme sıklığı artırılarak 6 ay boyunca 
izleme faaliyetleri devam ettirilmelidir.  
Hipotansiyon, kalp bloğu, bradikardi veya kardiyovasküler hastalık öyküsü bulunan ya da 
senkop veya hipotansiyon, ortostatik hipotansiyon, bradikardi veya dehidratasyon gibi  
senkopa yatkınlığa yol açan bir hastalık öyküsü bulunan hastalara ARİSLOW ER tedavisi 
uygulanırken dikkatli olunmalıdır. Aynı zamanda, antihipertansif veya kan basıncını ya da 
kalp atım hızını düşüren ya da senkop riskini artıran diğer tıbbi ürünleri eşzamanlı olarak 
kullanan hastalara ARİSLOW ER tedavisi uygulanırken dikkatli olunmalıdır (bkz. Bölüm  
4.5). Hastalar bol sıvı tüketmeleri konusunda uyarılmalıdır.  
 
Bırakma  sonrası  kan basıncı  ve kalp hızındaki yükselme  
ARİSLOW ER’nin bırakılmasının ardından kan basıncı ve nabız artabilir. Pazarlama 
sonrası deneyimlerde, ARİSLOW ER’nin ani kesilmesi üzerine çok seyrek olarak 
hipertansif ensefalopati bildirilmiştir (bkz. Bölüm 4.8). Bırakma sonrası kan basıncındaki 
artış riskini en aza indirgemek amacıyla, toplam günlük doz her 3 – 7 günde bir, 1 mg’ı 
aşmayacak şekilde azaltılmalıdır (bkz. Bölüm 4.2). ARİSLOW ER’yi bırakırken veya 
dozunu azaltırken kan basıncı ve nabız izlenmelidir.  
6  QTc aralığı  
Faz II -III randomize çift kör monoterapi çalışmalarında, QTc aralığı uzamasında başlangıca 
göre artış şeklinde kaydedilen değişikliğin Friedericia düzeltmesinden ve Bazett 
düzeltmesinden sonra 60 ms’den büyük olduğu ilgili artışlar, plasebo hastalarında sırasıyla 
0 (% 0,0) ve 2 (% 0,3), ARİSLOW ER hastalarında sırasıyla 1 (% 0,1) ve 1 (% 0,1) olarak 
bulunmuştur. Bu bulgunun klinik önemi belli değildir.  
QT uzaması öyküsü bulunan, torsade de pointes (örneğin kalp bloğu, bradikardi, 
hipokalemi) risk faktörleri bulunan hastalara ya da QT aralığını uzattığı bilinen tıbbi 
ürünleri kullanan hastalara (bkz. Bölüm 4.5) guanfasin reçete edilirken dikkatli 
olunmalıdır. Bu hastalar, klinik değerlendirmelere göre daha ileri kardiyak 
değerlendirmeye tabi tutulmalıdır (bkz. Bölüm  4.8). 
Sedasyon  ve somnolans  
ARİSLOW ER, ağırlıklı olarak tedavi başlangıcında somnolans ve sedasyona yol açabilir 
ve bu durumlar tipik olarak 2 -3 hafta ve bazı durumlarda daha uzun sürebilir. Bu yüzden, 
klinik değerlendirmeler de dikkate alınarak, doz titrasyonu ve stabilizasyonu sırasında 
haftalık  olarak (bkz. bölüm 4.2) ve ilk yıl boyunca her 3 ayda bir hastaların yakından 
izlenmesi önerilir. ARİSLOW ER diğer santral etkili depresanlarla (örneğin alkol, 
sedatifler, fenotiyazinler, barbitüratlar veya benzodiyazepinler) kullanılmadan önce, ek 
sedatif etki potansiyeli değerlendirilmelidir (bkz. Bölüm 4.5).  
ARİSLOW ER kullanıldığı sırada hastalar alkol kullanmamalıdır. Hastalar, ARİSLOW ER 
tedavisine nasıl yanıt verdiklerini öğrenene kadar iş makinesi, bisiklet ve araç 
kullanmamaları konusunda uyarılmalıdır (bkz. Bölüm 4.7).  
İntihar  düşüncesi  
Guanfasin  ile tedavi  edilen  hastalarda  intiharla  ilişkili  olaylara  (intihar  düşüncesi,  
girişimler  ve tamamlanmış intihar dahil) ilişkin pazarlama sonrası raporlar mevcuttur. 
Çoğu vakada hastaların altta yatan psikiyatrik bozuklukları vardı. Bu nedenle, bakım 
verenlerin ve doktorların, dozun başlatılması/optimizasyonu ve ilacın kesilmesi de dahil 
olmak üzere hastaları intiharla ilişkili olayların belirtileri açısından izlemesi önerilir. 
Hastalar ve bakım verenler, herhangi bir zamanda herhangi  bir sıkıntı  verici  düşünce  veya  
duyguyu  sağlık  uzmanlarına  bildirmeye  teşvik  edilmelidir.  
Saldırganlık  
Klinik çalışmalarda ve pazarlama sonrası deneyiminde agresif veya düşmanlık davranışı 
rapor edilmiştir. ARİSLOW ER alan hastaların davranışı agresif veya düşmanlık davranışı 
açısından izlenmelidir.  
Boy,  kilo ve Vücut  Kütle  İndeksi  (VKİ)  üzerindeki  etkiler  
ARİSLOW ER tedavisi alan çocuk ve adolesanların Vücut Kütle İndeksi’nde artış 
görülebilir. Bu yüzden, tedavinin başlangıcından önce ve daha sonra klinik 
değerlendirmeler de dikkate alınarak ilk yıl boyunca her 3 ayda bir boy, kilo ve VKİ 
izlenmelidir.  
7  Ardından,  tüm doz ayarlamalarından  sonra  izleme  sıklığı  artırılarak  6 ay boyunca  
hasta  izlenmeye  devam  edilmelidir.  
 
ARİSLOW ER, laktoz monohidrat (inek sütü kaynaklı) içerir. Nadir kalıtımsal galaktoz 
intoleransı, Lapp laktaz yetmezliği ya da glukoz -galaktoz malabsorpsiyonu problemi olan 
hastaların bu ilacı kullanmamaları gerekir.  
 
4.5. Diğer  tıbbi  ürünlerle  etkileşim  ve diğer  etkileşim şekilleri  
ARİSLOW ER, CYP3A4/5 inhibitörleri veya indükleyicileri ile birlikte kullanıldığında, 
guanfasinin plazma konsantrasyonları yükselebilir ya da düşebilir ve bu da potansiyel 
olarak ARİSLOW ER’nin etkililiği ve güvenliliğini etkilemektedir. ARİSLOW ER, eş 
zamanlı  olarak alınan CYP3A4/5 yoluyla metabolize edilen, birlikte alınan tıbbi ürünlerin 
plazma konsantrasyonlarını artırabilmektedir (bkz. Bölüm 4.2, 4.4 ve 5.2).  
Guanfasin, MATE1’in in -vitro inhibitörüdür ve MATE1 inhibisyonunun klinik önemi göz  
ardı edilemez. Guanfasin ile MATE1 substratlarının beraber verilimi, bu tıbbi ürünlerin 
plazma konsantrasyonlarında artışla sonuçlanabilir. İlave olarak, in vitro çalışmalara 
dayanarak guanfasin, maksimal portal ven konsantrasyonlarında OCT1’in inhibitörü 
olabilir. Guanfasin ile benzer T maks’ı (örn., metformin) olan OCT1 substratların beraber 
verilimi, bu tıbbi ürünlerin C maks’ında artışlarla sonuçlanabilir.  
ARİSLOW ER, sedasyon, hipotansiyon veya QT uzamasına yol açtığı bilinen diğer 
ürünlerle birlikte alındığında, farmakodinamik etkisinde ilave etki olabilir (bkz. Bölüm 
4.4). 
Etkileşim çalışmaları sadece yetişkinlerde yapılmıştır. Bununla birlikte belirtilen pediyatrik 
yaş aralığında da benzer sonuçların alınması beklenmektedir.  
QT Uzatan  tıbbi ürünler  
Guanfasin kalp atım hızında düşüşe yol açmaktadır. Guanfasin’in kalp atım hızı üzerindeki 
etkisi düşünüldüğünde, ARİSLOW ER’nin QT uzatan tıbbi ürünlerle birlikte kullanılması 
genel olarak tavsiye edilmemektedir (bkz. Bölüm 4.4).  
 
CYP3A4  ve CYP3A5  inhibitörleri  
Ketokonazol ve diğer orta seviyeli ve güçlü  CYP3A4/5 inhibitörleri alan hastalara 
ARİSLOW ER uygulanırken dikkatli olunmalıdır, bu durumda önerilen doz aralığında 
ARİSLOW ER dozunun azaltılması önerilmektedir (bkz. Bölüm 4.2). ARİSLOW ER’nin 
orta seviyeli ve güçlü CYP3A4/5 inhibitörlerle birlikte alınması, plazma guanfasin 
konsantrasyonlarını ve hipotansiyon, bradikardi ve sedasyon gibi advers reaksiyon riskini 
yükseltmektedir. Ketokonazol ile birlikte verildiğinde, guanfasin maruziyetinin oranı ve 
boyutunda önemli bir artış görülmüştür; guanfasin pik plazma konsantrasyonları (C maks) ve 
maruziyet (AUC) sırasıyla 2 ve 3 kat artmıştır. Diğer CYP3A4/5 inhibitörlerinde benzer 
etkiler görülebilir; orta seviyeli ve güçlü CYP3A4/5 inhibitörü örnekleri için tablo 3’e 
bakınız. Liste hepsini kapsamamaktadır.  
8  CYP3A4  indükleyiciler  
Hastalar CYP3A4 indükleyici ile birlikte  ARİSLOW ER aldığında, ARİSLOW ER 
dozunun önerilen doz aralığında artırılması önerilmektedir (bkz. bölüm 4.2). CYP3A4 
indükleyici olan rifampin ile birlikte uygulandığında, guanfasin maruziyetinin oranı ve 
boyutunda anlamlı bir azalma görülmüştür. Guanfasinin pik plazma konsantrasyonları 
(Cmaks) ve maruziyeti (AUC), sırasıyla % 54 ve % 70 oranında azalmıştır. Diğer CYP3A4 
indükleyicilerde benzer etkiler görülebilir; CYP3A4/5 indükleyici örnekleri için tablo 3’e 
bakınız. Bu liste hepsini kapsamamaktadır.  
 
Tablo 3 
Orta  Seviyeli  CYP3A4/5 
inhibitörleri  Güçlü  CYP3A4/5  inhibitörleri  CYP3A4 indükleyiciler  
Aprepitant  Boseprevir  Bosentan  
Atazanavir  Kloramfenikol  Karbamazepin  
Siprofloksazin  Klaritromisin  Efavirenz  
Krizotinib  İndinavir  Etravirin  
Diltiazem  İtrakonazol  Modafinil  
Eritromisin  Ketokonazol  Nevirapin  
Flukonazol  Posakonazol  Okskarbazepin  
Fosamprenavir  Ritonavir  Fenobarbital  
İmatinib  Sakinavir  Fenitoin  
Verapamil  Subokson  Primidon  
Greyfurt  suyu Telaprevir  Rifabutin  
 Telitromisin  Rifampisin  
  Sarı kantaron  
Daha  fazla  dozaj  önerileri  için bölüm  4.2’ye  bakınız  
 
Valproik  asit 
ARİSLOW ER ve valproik asidin birlikte alınması, yüksek valproik asit 
konsantrasyonlarına yol açabilmektedir. Hem guanfasinin hem de valproik asidin 
glukuronidasyon ile metabolize edilmesi kompetitif bir inhibisyona neden olabilmesine 
rağmen, bu etkileşimin mekanizması bilinmemektedir. ARİSLOW ER, valproik asit ile 
birlikte uygulandığında, hastalar potansiyel ek santral sinir sistemi (SSS) etkileri yönünden 
izlenmelidir ve serum valproik asit konsantrasyonlarının izlenmesi düşünülmelidir. Birlikte 
kullanıldığında, valproik asit ve ARİSLOW ER’nin dozları ayarlanabilmektedir.  
 
Antihipertansif  tıbbi ürünler  
Hipotansiyon ve senkop gibi potansiyel ek farmakodinamik etkiler sebebiyle, ARİSLOW 
ER antihipertansif tıbbi ürünlerle birlikte kullanıldığında dikkatli olunmalıdır (bkz. Bölüm 
4.4). 
SSS depresan  tıbbi ürünler  
Sedasyon ve somnolans  gibi potansiyel ek farmakodinamik etkiler sebebiyle, ARİSLOW 
ER SSS depresan tıbbi ürünlerle (örneğin alkol, sedatifler, hipnotikler, benzodiyazepinler, 
9  barbitüratlar ve antipsikotikler) birlikte kullanıldığında dikkatli olunmalıdır (bkz. Bölüm 
4.4). 
Oral Metilfenidat  
Yapılan bir ilaç etkileşim çalışmasında, guanfasin veya Ozmotik Salımlı Oral Sistem  
(OROS) -metilfenidat HCI uzatılmış salımın birlikte alınan diğer tıbbi ürünlerin 
farmakokinetiği üzerinde etkisi olmadığı tespit edilmiştir.  
Lisdeksamfetamin dimesilat  
Yapılan bir ilaç etkileşim çalışmasında, guanfasin’in lisdeksamfetamin dimesilat  ile 
kombinasyon halinde uygulanması guanfasin maksimum plazma konsantrasyonlarında % 
19 artışa yol açarken maruziyet (AUC) % 7 artış göstermiştir. Bu küçük değişikliklerin 
klinik olarak anlamlı olması beklenmemektedir. Bu çalışmada, guanfasin ile 
lisdeksamfetamin dimesilat  kombinasyonundan sonra d -amfetamin maruziyeti üzerinde 
hiçbir etki gözlemlenmemiştir.  
Gıda  etkileşimleri  
Yüksek yağ içerikli yemeklerin guanfasin  emiliminde anlamlı bir etkisi olduğu kanıtlandığı 
için, maruziyetin artması sebebiyle ARİSLOW ER yüksek yağ içerikli yemeklerle birlikte 
alınmamalıdır (bkz. Bölüm 4.2).  
 
Özel  popülasyonlara  ilişkin  ek bilgiler:  
Hiçbir etkileşim çalışması yapılmamıştır. 18 yaşın üstündeki erişkinlerde işe yarayıp 
yaramadığı ve güvenli olup olmadığı bilinmediği için ARİSLOW ER 18 yaşın üstündeki 
erişkinlerde kullanılmamalıdır.  
 
Pediyatrik  popülasyon:  
Hiçbir etkileşim çalışması yapılmamıştır. 6 yaşın altındaki çocuklarda işe yarayıp 
yaramadığı ve güvenli olup olmadığı bilinmediği için ARİSLOW ER 6 yaşın altındaki 
hasta çocuklarda kullanılmamalıdır.  
 
4.6. Gebelik  ve laktasyon  
Genel  tavsiye  
Gebelik  kategorisi  B 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
Guanfa sin hamilelik sırasında ve doğum kontrolü kullanmayan çocuk doğurma potansiyeli 
olan kadınlarda önerilmez.  
 
Gebelik  dönemi  
Hamile  kadınlarda  guanfasin  kullanımına  ilişkin  veriler  mevcut  değildir  veya  sınırlıdır.  
Hayvanlar  üzerinde  yapılan  çalışmalar,  üreme  toksisitesinin  bulunduğunu  göstermiştir  
10  (bkz.  Bölüm 5.3 ). İnsanlara yönelik potansiyel risk bilinmemektedir.  
 
Laktasyon  dönemi  
Guanfasin  ve metabolitlerinin insan sütüyle atılıp atılmadığı bilinmemektedir .  
Hayvanlardan elde edilen farmakodinamik ve toksikolojik veriler, guanfasin ve 
metabolitlerinin süt ile atıldığını göstermektedir (bkz. Bölüm 5.3).  
Emzirmenin durdurulup durdurulmayacağına ya  da ARİSLOW ER tedavisinin durdurulup 
durdurulmayacağına/tedaviden kaçınılıp kaçınılmayacağına  ilişkin  karar  verilirken,  
emzirmenin  çocuk  açısından  faydası  ve ARİSLOW ER tedavisinin emziren anne açısından 
faydası dikkate alınmalıdır.  
Bu yüzden, emzirilen bebeklerin taşıdığı risk dışlanamamaktadır.  
Emzirmenin bebek üzerindeki yararları ve tedavinin kadın üzerindeki yararları hesaba 
katılarak bebek emzirmenin ya da ARİSLOW ER tedavisinin kesilip kesilmeyeceğine dair 
bir karar alınmalıdır.  
Üreme  yeteneği  / Fertilite  
İnsanlarda guanfasin kullanımının fertilite üzerindeki etkilerine ilişkin veriler mevcut  
değildir ya da sınırlıdır.  
Hayvanlar  üzerinde  yapılan  çalışmalarda  erkek  fertilitesini  etkilediği  tespit  edilmiştir  
(bkz.  Bölüm 5.3). 
 
4.7. Araç  ve makine  kullanımı  üzerindeki etkiler  
 
ARİSLOW ER’in araç ve makine kullanma yeteneği üzerinde orta ile şiddetli etkisi 
olabilir. ARİSLOW  ER sersemliğe  ve somnolansa  yol açabilmektedir.  Bu etkiler  
ağırlıklı  olarak tedavi  başlangıcında  görülmekte  ve tedavi  devam  ettikçe  sıklığı  
azalabilmektedir.  Aynı zamanda  senkop  gözlemlenmiştir.  Hastalar  bu olası  etkiler  
konusunda  uyarılmalı  ve etkilenmeleri halinde bu faaliyetleri kesmeleri belirtilmelidir 
(bkz. Bölüm 4.4).  
 
4.8. İstenmeyen  etkiler  
Guanfasin ile yapılan kontrollü, çift kör ve açık etiketli klinik çalışmalardan elde edilen 
veri kümesinde en sık bildirilen advers reaksiyonlar arasında somnolans (% 40,6), baş 
ağrısı (% 27,4), yorgunluk (% 18,1), üst karın ağrısı (% 12,0) ve sedasyon (% 10,2) 
görülmüştür. Yaygın olarak  bildirilen  ciddi  advers  reaksiyonlar  arasında hipotansiyon  
(%3,2),  kilo artışı (% 2,9), bradikardi (% 1,5) ve senkop (% 0,7) yer almaktadır. 
Somnolans  ve sedasyon advers reaksiyonları, ağırlıklı olarak tedavi başlangıcında 
görülmüş ve genellikle 2 - 3 hafta ve bazı durumlarda daha uzun sürdüğü tespit edilmiştir.  
 
11  Advers  reaksiyon  listesi  
Aşağıdaki tabloda klinik çalışmalara ve spontan bildirimlere dayalı olarak tüm advers 
reaksiyonlar  gösterilmektedir.  Pazarlama  sonrası  deneyimle  bağlantılı  tüm advers  
reaksiyonlar italik yazılmıştır.  
Kullanılan  sıklık  terminolojisinde  aşağıdaki  tanımlar  geçerlidir:  
 
Çok yaygın (≥ 1/10) 
Yaygın  (≥ 1/100  ila< 1/10)  
Yaygın  olmayan  (≥ 1/1.000  ila< 1/100) 
Seyrek (≥ 1/10.000 ila < 1/1.000)  
Çok seyrek  (< 1/10.000)  
Bilinmiyor  (eldeki  verilerden  hareketle  tahmin  edilemiyor).  
Tablo  4. Guanfasin  ile Bildirilen  Advers  İlaç Reaksiyonları  
Sistem/Organ  Sınıfı  
Advers  İlaç Reaksiyonu  İnsidans  Kategorisi  
Bağışıklık  sistemi  hastalıkları  
Aşırı  duyarlılık  Yaygın  değil  
Metabolizma  ve beslenme  hastalıkları  
İştah  azalması  Yaygın  
Psikiyatrik  hastalıklar  
Depresyon  Yaygın  
Anksiyete  Yaygın  
Duygudurum  labilitesi  Yaygın  
İnsomni  Yaygın  
Orta insomni  Yaygın  
Kabus  Yaygın  
Ajitasyon  Yaygın  değil  
Saldırganlık  Yaygın  değil  
Halüsinasyon  Yaygın  değil  
Sinir  sistemi  hastalıkları   
Somnolans  Çok yaygın  
Baş ağrısı  Çok yaygın  
Sedasyon  Yaygın  
Sersemlik  hissi Yaygın  
Letarji  Yaygın  
Konvülsiyon  Yaygın  değil  
Senkop/bilinç  kaybı  Yaygın  değil  
Postural  baş dönmesi  Yaygın  değil  
Hipersomni  Seyrek  
12  Kardiyak  hastalıkları   
Bradikardi  Yaygın  
1. derece  atriyoventriküler  blok Yaygın  değil  
Taşikardi  Yaygın  değil  
Sinüzal  aritmi  Yaygın  değil  
Vasküler  hastalıkları  
Hipotansiyon  Yaygın  
Ortostatik  hipotansiyon  Yaygın  
Solukluk  Yaygın  değil  
Hipertansiyon  Seyrek  
Hipertansif  ensefalopati  Çok seyrek  
Solunum,  göğüs  bozuklukları  ve mediastinal  hastalıkları  
Astım  Yaygın  değil  
Gastrointestinal  hastalıklar  
Karın  ağrısı  Çok yaygın  
Kusma  Yaygın  
İshal  Yaygın  
Bulantı  Yaygın  
Kabızlık  Yaygın  
Karın/mide  rahatsızlığı  Yaygın  
Ağız  kuruması  Yaygın  
Dispepsi  Yaygın  değil  
Deri  ve deri altı dokusu hastalıkları  
Döküntü  Yaygın  
Kaşıntı  Yaygın  değil  
Böbrek  ve idrar  yolu hastalıkları  
Enürezi  Yaygın  
Polaküri  Yaygın  değil  
Üreme  sistemi  ve meme  hastalıkları  
Erektil  disfonksiyon  Bilinmiyor  
Genel  bozukluklar  ve uygulama  bölgesine  ilişkin  hastalıkları  
Yorgunluk  Çok yaygın  
İrritabilite  Yaygın  
Asteni  Yaygın  değil  
Göğüs  ağrısı  Yaygın  değil  
Kırgınlık  Seyrek  
Tetkikler  
Kan basıncında  düşüş  Yaygın  
Kilo artışı  Yaygın  
Kan basıncında  artış Yaygın  değil  
Kalp  atım hızında  düşüş  Yaygın  değil  
Alanin  aminotransferaz  artışı  Yaygın  değil  
 
13  Seçilen  advers  reaksiyonların  tanımı  
Somnolans  /sedasyon,  hipotansiyon,  bradikardi  ve senkop  
Guanfasin ile tedavi edilen tüm hastaların % 40,6’sında somnolans , % 10,2’sinde sedasyon 
görülmüştür. Guanfasin ile tedavi edilen tüm hastaların % 1,5’inde bradikardi, % 3,2’sinde 
hipotansiyon ve % 0,7’sinde senkop görülmüştür. Somnolans / sedasyon ve hipotansiyon 
genellikle tedavinin ilk birkaç haftasında görülmüş ve daha sonra kademeli olarak 
düşmüştür.  
Boy, kilo ve vücut  kütle  indeksi  (VKİ)  üzerindeki  etkiler  
Dikkatli kilo takibinde, çalışmada ARİSLOW ER alan çocuk ve adolesanlarda (yani, yıl 
boyunca haftada 7 gün tedavi) başlangıca kıyasla yaş ve cinsiyete göre normalleştirilmiş 
BMI persentilindeki ortalama değişiklik bir yılda 4,3 olarak bulunmuştur (başlangıç ve 12 
aylık ortalama persentiller sırasıyla 68,3 ve 73,1’dir). Sonuç olarak, rutin izleme 
kapsamında tedavi başlangıcında, ilk yılda 3 ayda bir  ve sonrasında 6 ayda bir büyüme 
çizelgesine devam edilerek klinik değerlendirmeler dikkate alınarak boy, kilo ve VKİ 
izlenmelidir.  
Kapsamlı  QT/QTc  Çalışması  
Sağlıklı  gönüllüler  ile yürütülen  çift kör, randomize,  plasebo  ve aktif kontrollü  
çapraz  çalışmada, 2 doz düzeyindeki (4 mg ve 8 mg) hızlı salımlı guanfasinin QT aralığı 
üzerindeki etkisi değerlendirilmiştir.  Her iki dozda  da ortalama  QTc’de  belirgin  bir artış 
gözlemlenmiştir. Bu bulgunun bilinen bir klinik önemi söz konusu değildir.  
Faz II -III randomize, çift kör monoterapi çalışmalarında, QTc aralığı uzamasında 
başlangıca göre artış şeklinde kaydedilen değişikliğin Friedericia düzeltmesinden ve Bazett 
düzeltmesinden sonra 60 ms’den büyük olduğu ilgili artışlar, plasebo grubunda sırasıyla 0 
(%0,0) ve 2 (% 0,3) ve ARİSLOW ER hastalarında 1 (% 0,1) ve 1 (% 0,1) olarak  
bulunmuştur. Bu bulgunun klinik önemi net değildir.  
ARİSLOW ER'in kesilmesinin ardından kan basıncı ve nabız artabilir. Pazarlama sonrası 
deneyimde, ARİSLOW ER’in aniden kesilmesi üzerine çok nadir olarak hipertansif 
ensefalopati rapor edilmiştir (bkz. Bölüm 4.4).  
Çocuklarda ve ergenlerde yapılan etkililiğin sürdürülmesi çalışmasında, ARİSLOW ER 
tedavisinin kesilmesi üzerine ortalama sistolik ve diyastolik kan basıncında orijinal 
başlangıç değerlerinin üzerinde sırasıyla yaklaşık 3 mmHg ve 1 mmHg artışlar 
gözlenmiştir. Ancak bireyler ortalama değişimlerin yansıttığından daha büyük artışlara 
sahip olabilir. Son dozdan sonraki 3 ile 26 hafta arasında değişen takip döneminin sonunda 
bazı bireylerde kan basıncında artışlar gözlenmiştir (bkz. Bölüm 4.2 ve 5.1).  
 
Erişkin  hastalar  
ARİSLOW  ER erişkin  DEHB  hastalarında  incelenmemiştir.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
14  taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu 
Türkiye Farmakovijilans Merkezi (TÜFAM)’ne bildirmeleri gerekmektedir 
(www.titck.gov.tr ; e- posta: tufam@titck.gov.tr ; tel: 0 800 314 00 08; faks: 0 312 218 35 
99) 
 
4.9. Doz aşımı ve  tedavisi  
 
Doz aşımının belirti ve semptomları hipotansiyon, hipertansiyon başlangıcı, bradikardi, 
letarji ve solunum depresyonunu içermektedir. Önerilen günlük dozun 3 katı guanfasin doz 
aşımı hemodinamik instabilite ile ilişkilendirilmektedir. ARİSLOW ER doz aşımının 
tedavisi bu belirti ve semptomların izlenmesi ve tedavi edilmesini kapsamaktadır.  
Letarji gelişen pediyatrik hastalar (6 -17 yaş çocuk ve adolesanlar dahil), semptomların 
başlangıcının gecikme olasılığından dolayı koma, bradikardi ve hipotansiyon dâhil olmak 
üzere daha ciddi toksisite gelişimi için 24 saate kadar gözlem altında tutulmalıdır.  
Yutulmasından kısa bir süre sonra, aşırı doz tedavisinde gastrik lavaj uygulanabilir. 
Emilimin sınırlandırılmasında aktif kömür yararlı olabilir. Klinik olarak anlamlı 
miktarlarda guanfasin (% 2,4) diyalizlenememektedir.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup:  Santral  etkili  antihipertansifler,  antiadrenerjik  ajanlar  
ATC kodu: C02AC02  
 
Etki mekanizması  
Guanfasin, selektif alpha 2A-adrenerjik reseptör agonistidir ve alpha 2B ve alpha 2C alttiplerine 
kıyasla bu reseptör alt tipine 15 -20 kat daha yüksek afinite gösterir. Guanfasin uyarıcı  
değildir. Guanfasinin DEHB’deki etki mekanizması tam olarak kanıtlanmamıştır. Preklinik 
araştırmalara göre guanfasin, alfa 2 - adrenerjik reseptörlerde sinaptik noradrenalin 
iletiminin doğrudan modifikasyonu yoluyla prefrontal korteks ve bazal ganglionlardaki 
sinyalleri  modüle etmektedir.  
Farmakodinamik  etkiler  
Guanfasin  bilinen bir antihipertansif maddedir. Guanfasin, alfa 2A -adrenerjik reseptörleri 
uyararak vazomotor merkezinden kalbe ve kan damarlarına giden sempatik sinir 
sinyallerini azaltmaktadır. Bu da periferik vasküler direnci, kan basıncını ve kalp atım 
hızını düşürmektedir.  
Klinik  etkililik  ve güvenlilik  
Çocuk ve adolesanlar (6 -17 yaş) ile yürütülen 5 kontrollü çalışma, 6 -17 yaşlarındaki çocuk 
ve adolesanlar ile yürütülen 3 kısa süreli kontrollü çalışma, 13 -17 yaş arası adolesanlar ile 
15  yürütülen 1 kısa süreli kontrollü çalışma ve 6 -17 yaş arası çocuk ve adolesanlar ile 
yürütülen  1 randomize ilacı bırakma çalışmasında guanfasinin DEHB tedavisindeki etkileri  
incelenmiştir ve bu çalışmaların hepsinde DEHB’ye ait DSM -IV-TR kriterleri 
karşılanmıştır. Hastaların çoğunluğu optimize edilmiş 0,05 -0,12mg/kg/gün dozu almıştır.  
Günde tek doz uygulamasının (çocuklar: 1 -4 mg/gün, adolesanlar: 1 -7 mg/gün) 
güvenliliğini ve etkililiğini değerlendirmek için yapılan pivotal Faz 3 SPD503 -316 
Çalışması’nda 6 -17 yaş arasındaki 337 hasta değerlendirilmiştir. Bu 12 haftalık (6 -12 yaş) 
veya 15 haftalık (13 -17 yaş) randomize, çift kör, paralel grup, plasebo ve aktif referans 
(atomoksetin), doz titrasyon çalışmasında, araştırmacının DEHB Değerlendirme 
Ölçeği’ndeki (DEHB -RS) değerlendirmelerine göre, guanfasin DEHB semptomlarında 
plaseboya göre çok daha yüksek etkililik göstermiştir. DEHB Değerlendirme Ölçeği, 
DEHB’nin temel semptomlarının ölçümüdür. Primer sonlanım noktasına ilişkin sonuç 
Tablo 5’te sunulmuştur.  
Tablo  5. SPD503 -316 Çalışması  birincil  etkililik  özeti:  DEHB -RS-IV 
 
Tedavi  
grupları   
N Başlangıç 
DEHB -RS- 
IV 
(SD) Başlangıç 
değerine  
kıyasla 
değişiklik  (SD)  Plasebo ile 
arasındaki  fark 
(% 95 CI)  
Etki büyüklüğü  Yanıt  
verenler  Plasebo ile 
arasındaki  fark 
(% 95 CI)  
 
Guanfasin   
114  
43,1 (5,5)  
-23,9 (12,4)  -8,9 (-11,9,  -5,8) 
0,8  
% 64,3  
% 21,9 (9,2; 34,7)  
 
Atomoksetin   
112  
43,7 (5,9)  
-18,6 (11,9)  -3,8 (-6,8, -0,7) 
0,3  
% 55,4  
% 13,0 (0,0; 26,0)  
Plasebo  111  
43,2 (5,6)  
-15,0 (13,1)  Mevcut  değil  % 42,3 Mevcut  değil  
Sekonder  sonlanım noktalarının sonuçları, primer sonlanım noktalarının sonuçlarıyla  
tutarlılık göstermiştir. Yanıt kriterlerini karşılayan hastaların oranı (DEHB -RS-IV Toplam 
Skorunda başlangıca kıyasla ≥% 30 düşüş ve CGI -I değeri 1 veya 2) guanfasin için % 64,3, 
atomoksetin için % 55,4 ve plasebo için % 42,3 olarak bulunmuştur. Guanfasin, WFIRS -P 
puanlarının da gösterdiği üzere öğrenme, okul ve aile işlevselliğinde de önemli bir gelişme 
sağlamıştır.  
Ayrıca,  DEHB  tedavisinde  guanfasinin  etkililiği,  güvenliliği  ve tolerabilitesinin  
doğrulanması  için (1 -7 mg/gün) 13 -17 yaşlarıdaki adolesanlar (n=314) ile 15 haftalık, çift 
kör, randomize, plasebo kontrollü doz optimizasyon çalışması (SPD503 -312) 
yürütülmüştür. Guanfasin, plasebo alan kişilere kıyasla DEHB -RS-IV toplam skorunda 
daha büyük iyileşme  göstermiştir. Sonlanım noktasında klinik global izlenim şiddet ölçeği 
(CGI -S) ile ölçüldüğü üzere, guanfasin ile tedavi edilen hastalar işlevsel sonuç açısından 
plaseboya kıyasla, istatistiksel olarak anlamlı düzeyde daha iyi koşullarda olduğu 
görülmüştür. Bu çalışmada, WFIRS -P skorunun aile, okul ve öğrenme bölümlerinde 
plaseboya üstünlüğü (istatistiksel anlamlılık) saptanmamıştır.  
 
Çalışma (SPD503 -315), günde bir kez guanfasin doz uygulamasının (çocuklar: 1 -4 mg/gün, 
adolesanlar: 1 -7 mg/gün) DEHB tedavisinde etkililiği, güvenliliği ve tolerabilitesinin 
değerlendirilmesi için pediyatrik hastalar (6 -17 yaşlarındaki çocuk ve adolesanlar dahil) ile 
16  yürütülen bir açık etiketli faz (13 haftaya kadar) ve ardından çift kör, plasebo kontrollü, 
randomize ilacı bırakma fazından (26 haftaya kadar) oluşan 41 haftalık uzun süre devam 
eden etkililik çalışmasıdır (açık etiketli fazda n=526 ve çift kör, randomize ilacı bırakma 
fazında n=315). Kümülatif tedavi başarısızlıkları ile ölçüldüğü üzere, DEHB hastası çocuk 
ve adolesanların tedavilerinin uzun süre boyunca devam ettirilmesinde guanfasin 
plasebodan üstün bulunmuştur (Guanfasin için % 49,3, plasebo için % 64,9, p=0,006). 
Tedavi başarısızlığı, çift kör başlangıç ziyaretindeki ilgili skorlara kıyasla DEHB -RS-IV 
toplam skorunda ≥% 50 artış ve CGI -S puanında ≥2 skorluk artış olarak tanımlanmıştır. 
İşlevsellik değerlendirmesini içeren klinik global şiddet izlenimi şiddet ölçeği (CGI -S) ile 
yapılan  ölçüme göre, çift kör tedavinin sonunda plasebo grubuna kıyasla guanfasin 
grubunun daha büyük çoğunluğu normal veya mental hastalık sınırında olduğu 
görülmüştür. Bu çalışmada, WFIRS -P skorunun aile, okul ve öğrenme bölümlerinde 
plaseboya üstünlüğü (istatistiksel anlamlılık) sürekli olarak saptanmamıştır.  
DEHB tedavisinde guanfasin  etkililiğine yönelik benzer sonuçlar, pediyatrik hastalar (6 -17 
yaşlarındaki çocuk ve adolesanlar dahil) ile yürütülen 2 randomize, çift kör, plasebo 
kontrollü sabit dozlu (1 -4 mg/gün aralığı) monoterapi çalışmalarında elde edilmiştir. 
ABD’de yürütülen SPD503 -301 ve SPD503 -304 çalışmaları sırasıyla 8 ve 9 haftalıktır. Her 
iki çalışmada da, DEHB Değerlendirme Ölçeği (DEHB -RS-IV) skorunda yapılan tedavi 
değerlendirmesinde başlangıca kıyasla son değerdeki değişiklikte guanfasin plaseboya 
kıyasla çok daha büyük iyileşme göstermiştir (LS ortalama aralığında plasebo ayarlı düşüş 
5,4’ten 10,0’a, p<0,02).  
Sabah ya da akşam olmak üzere günde bir doz guanfasinin (1 -4 mg) etkililiğini 
değerlendirmek için 6 -12 yaşlarındaki çocuklar ile SPD503 -314 çalışması yürütülmüştür. 
Bu çalışma, ABD ve Kanada’da 9 haftalık çift kör, randomize, plasebo kontrollü bir doz 
optimizasyon çalışmasıdır. DEHB semptomları DEHB Değerlendirme Ölçeğindeki 
(DEHB - RS-IV) başlangıca kıyasla 8. Haftadaki (son tedavi değerlendirmesi) değişiklik 
olarak değerlendirilmiştir. Uygulama zamanına (sabah veya akşam) bakılmaksızın, 
guanfasin plaseboya göre anlamlı düzeyde daha büyük iyileşme sağlamıştır (sabah ve 
akşam doz uygulamasına ait plasebo ayarlı LS ortalama farkı sırasıyla -9,4 ve -9,8, 
p<0,001).  
Psikostimulanlar  ile uyarıcılarla  birlikte  uygulama  
Psikostimulan ile uyarıcılarla birlikte uygulamanın etkisi, psikostimulanlara kısmi yanıt 
verenler üzerinde yapılan ek çalışmada incelenmiştir. Bu çalışma, 9 haftalık çift kör, 
randomize, plasebo kontrollü, çok merkezli doz optimizasyon çalışmasıdır. DEHB tanısı 
konmuş ve psikostimulanlara standardın altında, kısmi yanıt veren 6 -17 yaşlarındaki çocuk 
ve adolesanlarda uzun etkili psikostimulanlara (amfetamin, lizdeksamfetamin, metilfenidat, 
deksmetilfenidat) birlikte uygulandığında, guanfasinin etkililiğinin ve güvenliğinin 
değerlendirilmesi amaçlanmıştır. Standardın altında yanıt, tarama ve başlangıçta DEHB -
RS-IV toplam skoru ≥24 ve CGI -S puanı ≥3 olarak tanımlanmıştır. Primer etklilik 
değerlendirmesi, DEHB -RS-IV toplam skorudur.  
Elde edilen sonuçlara göre, ek guanfasin tedavisi gören hastalar, ek plasebo tedavisi gören 
hastalara kıyasla, DEHB -RS-IV açısından daha fazla iyileşme kaydetmiştir (20.7 (12.6) 
puan  – 15.9 (11.8); fark 4.9 % 95 Cl 2.6, 7.2). DEHB -RS-IV yanıtıyla ilgili olarak yaş 
17  farklılıkları gözlenmemiştir.  
Karşı  Gelme  Semptomları  ile birlikte  görülen  DEHB  Çalışması  
SPD503 -307 Çalışması, DEHB görülen ve karşı gelme semptomları gösteren 6 -12 
yaşlarındaki çocuklarda (n=217) guanfasin (1 -4 mg/gün) ile yürütülen 9 haftalık, çift kör, 
randomize, plasebo kontrollü doz optimizasyon çalışmasıdır. Karşı gelme semptomları, 
Conners Ebeveyn Değerlendirme Ölçeği Karşı Gelme Alt Ölçeği – revize edilmiş Uzun 
Form (CPRS -R:L9) skorunda, başlangıca kıyasla sonlanım noktasındaki değişiklik olarak 
değerlendirilmiştir. Sonuçlar, guanfasin grubunda, plasebo grubuna kıyasla CPRS -R:L 
karşı gelme alt ölçeği skorunda başlangıca kıyasla sonlanım noktasında istatistiksel olarak 
anlamlı düzeyde (p ≤ 0,05) daha büyük azalmalar olduğunu (guanfasin ve plasebo 
grubunda sırasıyla 10,9 ve 6,8) ve etki büyüklüğünün 0,6 (p<0,001) olduğunu 
göstermektedir. Bu azalmalar, guanfasin ve plasebo için sırasıyla % 56 - % 33’lük yüzde 
düşüşü anlamına gelmektedir.  
 
5.2. Farmakokinetik  özellikler  
Emilim : 
Guanfasin , pediyatrik hastalarda (6 -17 yaşlarındaki çocuk ve adolesanlar dahil) oral 
uygulamadan yaklaşık 5 saat sonra pik plazma konsantrasyonlarına ulaşılarak kolaylıkla 
emilmektedir. Erişkinkerde, açlık durumunda alıma kıyasla, guanfasin yüksek yağ içerikli 
yemeklerle  birlikte  alındığında,  ortalama  guanfasin  maruziyeti  (Cmaks  ~ % 75 ve AUC  ~ % 
40) artmıştır (bkz. Bölüm 4.2).  
Dağılım : 
Guanfasin,  ilaç konsantrasyonundan  bağımsız  olarak  plazma  proteinlere  orta derecede  
bağlanır (yaklaşık % 70).  
 
Biyotransformasyon:  
Guanfasin, CYP3A4/5 aracılı oksidasyon yoluyla ve sonradan faz II sülfasyon ve 
glukuronidasyon reaksiyonlarıyla metabolize edilmektedir. Dolaşımdaki başlıca metabolit, 
farmakolojik aktivitesi olmayan 3 -OH-guanfasin sülfattır.  
Guanfasin, CYP3A4 ve CYP3A5 substratıdır ve maruziyet CYP3A4 ve CYP3A5 
indükleyiciler ve inhibitörlerinden etkilenmektedir. Guanfasin, insan karaciğer 
mikrozomlarında, diğer büyük sitokrom P450 izoenzimlerinin (CYP1A2, CYP2B6, 
CYP2C8, CYP2C9, CYP2C19, CYP2D6, CYP3A4 veya CYP3A5) aktivitelerini 
engellememektedir; guanfasin’in CYP3A, CYP1A2 ve CYP2B6’nın indükleyicisi olması 
da beklenmemektedir.  
Taşıyıcılar:  
İn vitro çalışmalara dayanarak, guanfasin bir OCT1 ve OCT2 substratıdır fakat BCRP, 
OATP1B1, OATP1B3, OAT1, OAT3, MATE1 veya MATE2 substratı değildir. Guanfasin 
BSEP,  MRP2,  OATP1B1,  OATP1B3,  OAT1,  OAT3,  OCT2  veya  MATE2K  
inhibitörü  değildir  fakat  MATE1  inhibitörüdür  ve maksimum  portal  ven 
konsantrasyonlarında  bir OCT1 inhibitörü olabilir.  
18   
Eliminasyon : 
Guanfasin, filtrasyon ve aktif sekresyon yoluyla böbrekler ve karaciğer tarafından 
temizlenir. Aktif  böbrek  sekresyonu,  OCT2  taşıyıcısı  aracılığıyla  gerçekleşir.  Guanfasinin  
klirensinin  en az % 50'si hepatiktir. Böbrekten atılım başlıca eliminasyon yoludur (% 80) 
ve ana ilaç, idrar radyoaktivitesinin % 30’unu oluşturmaktadır. Başlıca idrar metabolitleri, 
3-hidroksi guanfasin glukuronid, guanfasin dihidrodiol, 3 -hidroksi guanfasin sülfat 
olmuştur.  
 
Guanfasinin  eliminasyon  yarılanma  ömrü  yaklaşık  18 saattir.  
Guanfasinin farmakokinetiği çocuk (6 -12 yaş) ve adolesan (13 -17 yaş) DEHB hastalarında 
ve sağlıklı erişkin gönüllülerde benzerdir.  
 
Doğrusallık/doğrusal olmayan durum:  
Veri bulunmamaktadır.  
 
Hastalardaki  karakteristik  özellikler  
Pediyatrik popülasyon:  
6 yaşın  altındaki  DEHB  hastası  olan çocuklarda  guanfasin  ile çalışma  yapılmamıştır.  
Cinsiyet:  
Aynı  mg/kg  dozu  verildiğinde  sistemik  guanfasin  maruziyeti  erkekler  ve kadınlar  
için benzerdir.  
Irk: 
Irka yönelik  resmi  farmakokinetik  çalışmalar  yapılmamıştır.  Etnik  kökenin  guanfasin’in 
farmakokinetiği üzerindeki etkisine dair hiçbir kanıt bulunmamıştır.  
 
5.3. Klinik  öncesi  güvenlilik  verileri  
 
10 mg/kg/gün’e  kadarlık dozlarda fareler ile yürütülen 78 haftalık çalışmalarda guanfasinin 
karsinojenik etkisi gözlenmemiştir. 102 hafta boyunca, 5 mg/kg/gün guanfasin uygulanan 
erkek sıçanlarda pankreas adacık adenomu insidansında anlamlı bir artış görülürken, dişi 
sıçanlarda bu durum gözlenmemiştir. Klinik önem bilinmemektedir.  
Guanfasin, Ames testi ve in vitro kromozom aberasyonu testi dahil olmak üzere, farklı test 
modellerinde genotoksik bulunmamıştır.  
Guanfasin tedavisi alan hayvanlarda (sıçan, köpek) gözlenen genel toksisite, düzeltilmemiş  
QT aralığında uzama (kalp), atrofik dalak ve beyaz kan hücrelerinde azalma, etkilenmiş 
karaciğer –ALT seviyeleri ve bilirubin artışı dahil, bağırsak irritasyonu ve enflamasyonu, 
kreatinin ve kan üre azot düzeylerinde artış (böbrek), sadece fare ve sıçanlarda kornea 
bulanıklığı (göz), alveoler makrofaj infiltrasyonu & pnömoni ve spermatogenezde azalmayı 
içermiştir.  
Dişi sıçanlar ile yürütülen fertilite çalışmasında, mg/m2 bazında önerilen maksimum insan 
19  dozunun 22 katına kadarki dozlarda hiçbir advers etki gözlenmemiştir.  
Test edilen en küçük doz olan 8 mg/kg/gün’de erkek fertilitesi etkilenmiştir; bu doz mg/m2 
bazında 0,12 mg/kg’lık önerilen maksimum insan dozunun 10,8 katına eşdeğerdir. Uygun 
toksikokinetik verilerin eksikliği sebebiyle, insan klinik maruziyetiyle karşılaştırma 
yapılamamıştır.  
Guanfasin, fare ve sıçanlarda (NOAEL 0,5 mg/kg/gün) ve tavşanlarda (NOAEL 3,0 
mg/kg/gün) maternal toksisite varlığında embriyofetal  toksisite göstermiştir. Uygun 
toksikokinetik verilerin eksikliği sebebiyle, insan klinik maruziyetiyle karşılaştırma 
yapılamamıştır.  
 
6. FARMASÖTİK  ÖZELLİKLERİ  
6.1. Yardımcı  maddelerin  listesi  
Hipromelloz 2208 / 4000 mPas 
Silisleşmiş Mikrokristalin Selüloz 
Laktoz  monohidrat  (inek  sütü kaynaklı) 
Krospovidon  
Povidon  30 
Metakrilik  Asit–Etil Akrilat  Kopolimeri  (1:1) 
Sodyum Aljinat, Yüksek Viskozite  
Kalsiyum Hidrojen Fosfat, Anhidröz  
Gliserol Dibehenat 
İndigo  Karmin  Lake 
Kinolin  Sarısı  Lake  
 
6.2. Geçimsizlikler  
Bilinen  herhangi  bir geçimsizliği  bulunmamaktadır.  
 
6.3. Raf ömrü  
24 ay 
 
6.4. Saklamaya  yönelik  özel tedbirler  
25°C altındaki  oda sıcaklığında  saklayınız.  
 
6.5. Ambalajın  niteliği  ve içeriği  
Kutuda,  PVC/ACLAR  Şeffaf  – Alu Folyo  blister  ambalajlarda  28 tablet  
 
6.6. Beşeri  tıbbi  üründen  arta kalan  maddelerin  imhası  ve diğer  özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj Atıkları Kontrolü Yönetmeliği”ne uygun olarak imha edilmelidir.  
 
20  7. RUHSAT  SAHİBİ  
Ali Raif İlaç San. A.Ş. 
Kağıthane  / İSTANBUL  
 
8. RUHSAT  NUMARASI:  
2019 / 376 
 
9. İLK RUHSAT  TARİHİ  / RUHSAT  YENİLEME  TARİHİ  
İlk ruhsatlandırma  tarihi:  24.09.2019 
Son yenileme tarihi:  
 
10. KÜB’ÜN  YENİLENME  TARİHİ:  
