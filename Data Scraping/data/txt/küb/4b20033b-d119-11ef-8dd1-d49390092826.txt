KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPİTOİN 250 mg/5 ml I.M./I.V. enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Her 5 ml’lik ampul,
Fenitoin sodyum………………..250 mg
Yardımcı madde(ler):
Propilen glikol…………………2,073 mg
Etanol (%96)…………………..0,521 ml
Sodyum hidroksit……………...y.m
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren ampul
Berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
Fenitoin tonik-klonik (grand mal) tipinde status epileptikusun kontrol altına alınmasında ve
beyin cerrahisi ve/veya ağır kafa travması sırasında ya da sonrasında konvülsiyonların
önlenmesi ve tedavisinde endikedir.
Ayrıca mevcut antiaritmik tedavilere yanıt alınamadığı veya diğer antiaritmik ajanların
kullanılamadığı durumlarda, yaşamı tehdit eden ventriküler aritmiler veya dijital
entoksikasyonla ilişkili aritmilerin tedavisi için de endikedir.
14.2. Pozoloji ve uygulama şekli
Pozoloji/Uygulama sıklığı ve süresi:
Status epileptikus:
Sürekli nöbet aktivitesi olan bir hastanın, seri epilepsi gibi daha yaygın olarak hızla
tekrarlayan nöbetlere kıyasla EPİTOİN uygulamasından önce, etkinin hızlı başlangıcından
dolayı intravenöz diazepam veya kısa etkili bir barbiturat enjeksiyonu önerilmektedir.
Sürekli nöbet görülen hastalarda ve seri epilepsinin başlangıçtaki kontrolünde diazepam
kullanımından sonra yetişkinlerde hızı dakikada 50 mg’ı geçmemek üzere (bu 70 kg’lık bir
hastada yaklaşık 20 dakika sürecektir) 10-15 mg/kg’lık bir yükleme dozu intravenöz yolla
yavaş verilir. Yükleme dozunu her 6-8 saatte bir, oral ya da intravenöz yolla verilen 100
mg’lık idame dozu izlemelidir.
Yenidoğanlarda fenitoinin emilimi oral uygulamadan sonra güvenilmez olabilir. İntravenöz
uygulanan 15-20 mg/kg’lık yükleme dozu çoğu durumda, genellikle kabul edilen terapötik
aralıkta (10-20 mcg/ml) serum konsantrasyonları sağlar. İlaç, hızı dakikada 1-3 mg/kg’ı
geçmemek üzere yavaşça intravenöz yolla enjekte edilmelidir.
Status epileptikus tedavisinde fenitoin kullanırken ve daha sonra idame dozunun ayarlanması
için serumda fenitoin düzeylerinin belirlenmesi önerilir. Genellikle klinik etkin düzey 10-20
mg/L olsa bile tonik-klonik nöbetlerin bazı halleri fenitoinin daha düşük dozları ile kontrol
edilebilir. Pik plazma düzeylerinin sağlanması 24 saati bulabileceğinden, status epileptikus
tedavisinde intramüsküler (İ.M.) uygulama kullanılmamalıdır (Bkz. Bölüm 4.4).
Kardiyak aritmi:
Başlangıçta intravenöz olarak kg (vücut ağırlığı) başına 3,5-5 mg uygulanır, gerekirse bir kez
tekrarlanır. Çözelti yavaşça, intravenöz olarak ve dakikada 1 ml’yi (50 mg) geçmeyecek
şekilde düzenli bir hızda enjekte edilmelidir.
Diğer klinik koşullar:
Evrensel olarak uygulanabilir bir doz çizelgesi belirlemek mümkün değildir.
İntravenöz uygulama tercih edilmektedir. Doz ve doz aralığı, hastaların bireysel ihtiyacına
göre belirlenecektir. Önceki antiepileptik tedavi, nöbet kontrolü, yaş ve genel medikal
koşullar gibi faktörler dikkate alınmalıdır.
2Her ne kadar EPİTOİN intramüsküler olarak verildiğinde absorpsiyonu yavaş olsa da, bazı
durumlarda kullanımı uygun olabilir. Önceden oral yoldan stabilize edilmiş bir hasta için kısa
süreli intramüsküler uygulama gerektiğinde, terapötik serum seviyelerini korumak için
dengeleyici doz ayarlamaları önemlidir. Bu seviyeleri korumak için oral dozdan %50 daha
fazla bir intramüsküler doz gerekmektedir. Oral uygulamaya dönüldüğünde, intramüsküler
doku bölgelerinde devam eden salınımdan dolayı aşırı serum seviyelerini önlemek için,
intramüsküler EPİTOİN uygulanan süre kadar, orijinal oral dozun %50’si uygulanmalıdır.
Beyin cerrahisi:
Önceden ilaç kullanmamış bir hastada, profilaktik doz olarak ameliyat sırasında ve ameliyat
sonrasında 48-72 saat devam ettirilmek üzere yaklaşık 4 saatte bir intramüsküler 100-200 mg
(2-4 ml) verilmelidir. Doz daha sonra 300 mg’lık bir idame dozuna azaltılmalı ve tahmini
serum seviyelerine göre ayarlanmalıdır.
Hastanın bir haftadan daha uzun süre İ.M. fenitoin kullanması gerekirse, nazogastrik
entübasyonu gibi alternatif yollar aranmalıdır. Bir haftadan kısa süreler için İ.M.
uygulamadan oral uygulamaya geri dönen hastaya, İ.M. fenitoin verilen süre kadar bir süre
orijinal oral dozun yarısı verilmelidir. Serum seviyeleri ölçümü, uygun doz ayarlamaları için
önemlidir.
Uygulama şekli:
Çözelti ve ambalaj izin verdiği ölçüde, parenteral ilaç ürünleri uygulanmadan önce partiküllü
madde olup olmadığı ve renginin bozulup bozulmadığı gözle kontrol edilmelidir. Hem
seyreltilmemiş formu hem de infüzyon karışımı bulanık ve çökeltili olmadığı sürece
kullanılabilir. Seyreltilen infüzyon karışımı (fenitoin ile normal serum fizyolojik) buzdolabına
konmamalıdır. Seyreltilmemiş parenteral fenitoin buzdolabına konur ya da dondurulursa bir
çökelti meydana gelebilir. Çözelti oda sıcaklığında tutulduktan sonra bu çökelti dağılmalıdır,
bu durumda ürün hala kullanıma uygundur. Sadece berrak çözelti kullanılmalıdır. Soluk sarı
bir renk meydana gelebilir; ancak bunun çözeltinin etki gücü üzerinde bir etkisi yoktur.
Bu ilacın tam terapötik etkisi ile minimal toksik dozları arasında göreceli olarak dar bir aralık
bulunur. Toksisitenin klinik belirtileri olmadan optimum kontrol daha sıklıkla 10-20 mg/L
(40-80 mikromol/L) serum düzeylerinde oluşur.
3Lokal toksisite riski nedeni ile intravenöz fenitoin direkt olarak geniş bir damarın içine geniş
lümenli bir iğne ya da intravenöz kateter ile yavaşça uygulanmalıdır.
Her parenteral fenitoin enjeksiyonu öncesinde ve sonrasında, çözeltinin alkali olmasından
dolayı lokal venöz irritasyonu riskini önlemek amacı ile aynı iğne ya da kateter ile steril
serum fizyolojik enjeksiyonu yapılmalıdır (Bkz. Bölüm 4.4).
İntravenöz infüzyon uygulaması için parenteral fenitoin 50-100 ml normal serum fizyolojik
içinde seyreltilmeli, çözeltideki nihai fenitoin konsantrasyonu 10 mg/ml’yi aşmamalıdır.
Karışım hazırlanır hazırlanmaz uygulamaya başlanmalı ve bir saat içinde tamamlanmalıdır
(infüzyon karışımı buzdolabına konmamalıdır). İntravenöz hat içi filtre (0,22-0,5 mikron)
kullanılmalıdır. Seyreltilmiş form, bulanıklık ve çökelti içermediği sürece kullanıma
uygundur.
EPİTOİN, fenitoin asidin çökelme potansiyeli nedeniyle başka ilaçlarla karıştırılmamalı,
dekstroz veya dekstroz içeren çözeltilere eklenmemelidir.
Elektrokardiyogram ve kan basıncının sürekli izlenmesi şarttır. Kardiyak resüsitatif ekipman
mevcut olmalıdır. Hasta solunum depresyonu belirtileri açısından gözlem altında tutulmalıdır.
İntravenöz EPİTOİN uygulaması nöbetleri sonlandırmazsa, genel anestezi dahil diğer
önlemlerin kullanımı düşünülmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Fenitoin yüksek oranda proteine bağlandığından ve büyük ölçüde karaciğer tarafından
metabolize edildiğinden, karaciğer fonksiyon bozukluğu olan hastalarda birikimi ve
toksisiteyi önlemek için azaltılmış idame dozu gerekebilir. Üremide olduğu gibi protein
bağlanmasının azaldığı durumlarda, toplam serum fenitoin seviyeleri buna göre azalacaktır.
Bununla birlikte, farmakolojik olarak aktif serbest ilaç konsantrasyonunun değiştirilmesi olası
olmadığından, bu koşullar altında, normal 10-20 mg/L aralığının altındaki toplam fenitoin
seviyeleri ile terapötik kontrol sağlanabilir. Doz, konvülsiyonları kontrol etmek için gereken
minimum miktarı aşmamalıdır.
Böbrek veya karaciğer hastalığı olan hastalarda veya hipoalbüminemili hastalarda artan
bağlanmamış fenitoin fraksiyonu nedeniyle, toplam plazma fenitoin konsantrasyonlarının
yorumlanmasında dikkatli olunmalıdır. Hiperbilirubinemili hastalarda bağlanmamış fenitoin
konsantrasyonu yükselebilir. Bağlanmamış fenitoin konsantrasyonları bu hasta
popülasyonlarında daha faydalı olabilir.
4Pediyatrik popülasyon:
Yenidoğanlarda:
Yenidoğanlar ve çocuklarda fenitoinin emilimi oral uygulamadan sonra güvenilmez olabilir;
ancak 15-20 mg/kg’lık yükleme dozu dakikada 1-3 mg/kg hız ile intravenöz yolla yavaşça
enjekte edildiğinde fenitoin plazma konsantrasyonu 10-20 mg/L ile kabul edilebilir düzeye
ulaşır.
Bebek ve çocuklarda:
Doz erişkinlerde olduğu gibidir, bununla birlikte çocukların fenitoini erişkinlerden daha hızlı
metabolize etme eğilimde olduğu gösterilmiştir. Bu durum doz rejimleri belirlenirken göz
önünde bulundurulmalıdır ve serum seviyelerinin izlenmesi bu tür durumlar için özellikle
faydalıdır.
Geriyatrik popülasyon:
Yaşlı hastalarda fenitoin klirensi azalabilir ve daha düşük veya daha az sıklıkta dozlama
gerekebilir (Bkz. Bölüm 5.2). Bununla birlikte, yaşlı hastalarda komplikasyonlar daha kolay
oluşabilir.
4.3. Kontrendikasyonlar
EPİTOİN, fenitoin veya içindeki diğer bileşenlere ya da diğer hidantoinlere aşırı duyarlılığı
olan hastalarda kontrendikedir.
Preparatın pH’sının yüksek oluşu sebebi ile arter içine kullanımdan kaçınılmalıdır.
Ventriküler otomatisite üzerindeki etkisi nedeniyle fenitoin sinüs bradikardisi, sino-atriyal
blok, ikinci ve üçüncü derece A-V blok ve Adams-Stokes sendromu olan hastalarda
kontrendikedir.
Fenitoinin delavirdin ile birlikte uygulanması, virolojik tepki kaybı potansiyeli ve delavirdin
veya nükleozid olmayan ters transkriptaz inhibitörleri sınıfına karşı olası direnç nedeniyle
kontrendikedir.
4.4. Özel kullanım uyarıları ve önlemleri
Genel
İntravenöz uygulama, erişkinlerde dakikada 50 mg’ı ve yenidoğanlarda ise dakikada 1-3
mg/kg’ı aşmamalıdır.
5Fenitoin, absans (petit mal) nöbetlerinde etkili değildir. Tonik-klonik (grand mal) ve absans
(petit mal) nöbetleri birlikte mevcutsa kombine ilaç tedavisine ihtiyaç vardır.
Fenitoin, hipoglisemi veya diğer metabolik nedenlere bağlı nöbetler için endike değildir.
Bu ilacın intravenöz kullanımı ile ilişkili en belirgin toksisite belirtileri, kardiyovasküler
kollaps ve/veya merkezi sinir sistemi depresyonudur. Eğer ilaç çok hızlı veya fazla
uygulanırsa, özellikle yaşlı kişilerde veya ağır hastalarda, atriyal ve ventriküler iletim
yetersizliği, ventriküler fibrilasyon, solunum durması ve tonik nöbetler nedeniyle şiddetli
kardiyotoksik reaksiyonlar ve ölümler bildirilmiştir.
Hipotansiyon genellikle fenitoinin intravenöz yoldan hızlı uygulanmasıyla ortaya çıkar.
İntravenöz fenitoin ekstravazasyonu varlığında ya da yokluğunda, enjeksiyon bölgesinde
yumuşak doku tahrişi ve iltihabı meydana gelmiştir. Yumuşak doku tahrişi, hafif hassasiyetten
yoğun nekroza kadar değişebilir ve nadir durumlarda amputasyona neden olabilir. Çözeltinin
yüksek alkali yapısı nedeniyle subkütan veya perivasküler enjeksiyondan kaçınılmalıdır.
Yavaş emilim nedeniyle status epileptikus tedavisinde intramüsküler yol önerilmemektedir.
Terapötik aralıktaki serum fenitoin düzeylerine bu yöntemle hızlı bir şekilde ulaşılamaz.
Fenitoin, absans nöbetleri ve miyoklonik nöbetleri hızlandırabilir veya şiddetlendirebilir.
Antiepileptik ilaçlar, status epileptikus dahil nöbet sıklıklarında artışa yol açabileceğinden
aniden kesilmemelidir. Hekim, dozun azaltılmasını, ilacın kesilmesini ya da yerine alternatif
antikonvülzan ilaç verilmesini uygun görüyorsa bunun aşamalı olarak yapılması gerekir.
Ancak, alerjik bir reaksiyon ya da aşırı duyarlılık reaksiyonu durumunda hızla alternatif bir
tedaviye geçilmesi gerekebilir. Bu durumda alternatif tedavi hidantoin kimyasal sınıfında
olmayan bir antikonvülzan ilaç olmalıdır.
Kronik alkol kullanımı serum düzeylerini düşürebilirken, akut alkol kullanımı fenitoinin
serum düzeylerini yükseltebilir.
Fenitoinin plazma konsantrasyonlarında ve klinik etkisinde azalma riskinden dolayı, St.
John’s wort (Hypericum perforatum) içeren bitkisel preparatlar, fenitoin ile eş zamanlı
kullanılmamalıdır (Bkz. Bölüm 4.5).
6Fenitoin proteinlere yüksek oranda bağlanır ve karaciğer tarafından büyük ölçüde metabolize
edilir. Dolayısıyla karaciğer fonksiyon bozukluğu olan hastalarda birikim ve toksisiteyi
önlemek için azaltılmış idame dozu gerekebilir. Üremide olduğu gibi protein bağlanmasının
azaldığı durumlarda, toplam serum fenitoin seviyeleri buna göre azalacaktır.
Bununla birlikte, farmakolojik olarak aktif serbest ilaç konsantrasyonunun değişmesi olası
değildir. Bu nedenle bu koşullar altında, 10-20 mcg/mL normal aralığının altındaki toplam
fenitoin seviyeleri ile terapötik kontrol sağlanabilir. Uygulanan doz, konvülsiyonları kontrol
etmek için gereken minimum dozu aşmamalıdır.
Böbrek veya karaciğer hastalığı olan hastalarda veya hipoalbüminemisi olan hastalarda artan
bağlanmamış fenitoin fraksiyonu nedeniyle, toplam plazma fenitoin konsantrasyonlarının
yorumlanması dikkatle yapılmalıdır. Hiperbilirubinemili hastalarda bağlanmamış fenitoin
konsantrasyonu yükselebilir. Bağlanmamış fenitoin konsantrasyonları bu hasta
popülasyonlarında daha faydalı olabilir.
Kardiyovasküler etki
Fenitoinin intravenöz kullanımı ile ortaya çıkan en önemli toksisite belirtileri, kardiyovasküler
kollaps ve/veya merkezi sinir sistemi depresyonudur. Özellikle yaşlı veya durumu ağır
hastalarda, preparat çok hızlı veya fazla verilirse, atriyal ve ventriküler iletim depresyonuna
ve ventriküler fibrilasyona bağlı şiddetli kardiyotoksik reaksiyonlar ve ölümler, solunum
durması ve tonik nöbetler bildirilmiştir.
Hipotansiyon oluşabilir. Bradikardi, atriyal/ventriküler depresyon ve ventriküler fibrilasyon
dahil olmak üzere aritmilerle, şiddetli kardiyotoksik reaksiyonlar ve ölümler bildirilmiştir.
Bazı durumlarda kardiyak aritmiler asistol/kalp durması ve ölümle sonuçlanmıştır. Ciddi
komplikasyonlara en sık yaşlı veya durumu ağır hastalarda rastlanmaktadır. Altta yatan kalp
hastalığı veya komorbiditesi olmayan yetişkinlerde ve çocuklarda, önerilen doz ve infüzyon
hızlarında da kardiyak advers olaylar bildirilmiştir. Bu nedenle, fenitoinin İ.V. yükleme
dozları uygulanırken dikkatli kardiyak izlem (solunum dahil) gereklidir. Uygulama hızının
azaltılması veya dozun kesilmesi gerekebilir. Fenitoin, hipotansiyon ve/veya şiddetli
miyokard yetmezliği olan hastalarda dikkatli kullanılmalıdır.
Antikonvülzan Hipersensitivite Sendrom/Eozinofili ve Sistemik Semptomların Eşlik Ettiği
İlaç Reaksiyonu (AHS/DRESS)
Antikonvülzan hipersensitivite sendromu (AHS) antikonvülzan ilaç alan bazı hastalarda
oluşan, nadir ilaca bağlı, potansiyel olarak fatal multiorgan sendromudur. Ateş, deride
7kızarıklık, lenfadenopatinin dahil olduğu; hepatit, nefrit, hematolojik anormallikler,
miyokardit, miyozit veya pnömoni gibi diğer çoklu organ patolojileri ile karakterizedir.
Mekanizması bilinmemektedir. İlk ilaca maruz kalma ve belirtiler arasındaki aralık genellikle
2-4 haftadır fakat bu durum 3 ay veya daha uzun süre antikonvülzan alan bireylerde
bildirilmiştir. Belirti ve semptomlar için alternatif bir etiyoloji belirlenmezse fenitoin
kesilmelidir. Deri döküntüsü, ateş, lenf bezi büyümesi ve iç organların tutulumu ile
karakterize eozinofili ile birlikte ilaç döküntüsü ve sistemik semptomlar (DRESS) ilaca bağlı
ciddi hipersensitivite reaksiyonunu yansıtır. Fenitoin kullanan hastalarda DRESS vakaları
bildirilmiştir.
AHS/DRESS gelişimi için yüksek risk taşıyan hastalar, siyah ırktan olanlar, önceden bu
sendromu (fenitoin ya da başka bir antikonvülzan sebepli) geçirmiş olan veya aile hikayesinde
bulunan ve bağışıklığı baskı altında tutulan hastalardır. Bu sendrom önceden duyarlılığı olan
bireylerde daha ağırdır. Hastaya AHS teşhisi konulmuş ise, fenitoin kesilmeli ve uygun
destekleyici yaklaşımlar uygulanmalıdır.
Ciddi deri enfeksiyonları
Fenitoin kullanımı ile Stevens-Johnson Sendrom (SJS) ve toksik epidermal nekroliz (TEN)
gibi hayatı tehdit edici kutanöz reaksiyonlar bildirilmiştir.
Hastalar deri reaksiyonu belirtileri konusunda uyarılmalıdır ve yakından takip edilmelidir. SJS
ve TEN oluşumu için en yüksek risk tedavinin ilk haftası içerisindedir.
SJS ya da TEN semptom veya belirtileri görülürse (örneğin, sıklıkla kabarcıklar veya mukozal
lezyonlarla birlikte ilerleyen deri döküntüsü) mevcutsa, fenitoin tedavisi kesilmelidir.
SJS ve TEN'in yönetilmesinde en iyi sonuçlar, herhangi bir şüpheli ilacın erken teşhisi ve
derhal kesilmesi ile alınır. Tedavinin erken kesilmesi, daha iyi bir prognoz ile ilişkilidir.
Hasta fenitoin kullanımı ile SJS veya TEN geliştirmişse, bu hastada hiçbir zaman tekrar
fenitoin başlatılmamalıdır.
Döküntü ortaya çıkması durumunda, hastaya tedaviyi bırakması tavsiye edilmelidir. Döküntü
daha hafif tipteyse (kızamık benzeri veya skarlatiniform), döküntü tamamen kaybolduktan
sonra tedaviye devam edilebilir. Tedavinin yeniden başlatılmasının ardından döküntü tekrar
ederse, bir daha fenitoin tedavisi uygulanması kontrendikedir.
Ciddi deri reaksiyonları herhangi bir uyarı olmaksızın meydana gelebilse de, hastalar deri
döküntüsü ve su toplanması, ateş veya kaşıntı gibi diğer aşırı duyarlılık belirtilerine karşı
tetikte olmalı ve herhangi bir belirti veya semptom görürlerse derhal doktorlarından tıbbi
yardım almalıdırlar.
8Bazı bireysel olgu raporları, nadir de olsa, siyah hastalarda deri döküntüsü ve hepatotoksisite
dahil olmak üzere, aşırı duyarlılık reaksiyonlarının insidansında artış olabileceğini öne
sürmektedir.
Çin ırkından olan hastalarda yapılmış olan çalışmalarda, karbamazepin kullanan hastalarda,
kalıtım yolu ile alınan HLA-B geninin allelik varyantı olan HLA-B*1502’nin varlığı ve
SJS/TEN geliştirme riski arasında güçlü bir bağlantı olduğu bulunmuştur. Fenitoin dahil
SJS/TEN ile ilgili ilaç kullanan Asya ırkından olan hastalarda HLA-B*1502’nin SJS/TEN’in
gelişmesi için risk faktörü olduğuna dair sınırlı sayıda kanıt bulunmaktadır. HLA-B*1502
pozitif olan hastalarda alternatif tedavilerin eşit olarak mevcut olmadığı durumlarda, fenitoin
dahil SJS/TEN ile ilgili ilaç kullanımından kaçınırken gerekli önem gösterilmelidir.
Literatür raporları; fenitoin, kraniyal ışınlama ve kortikosteroidlerin aşamalı olarak azaltılması
şeklindeki bir kombine uygulamanın eritema multiforme ve/veya Stevens-Johnson sendromu
ve/veya toksik epidermal nekroliz gelişmesiyle bağlantılı olabileceğini düşündürmektedir.
Lokal toksisite (Mor Eldiven Sendromu da dahil)
İ.V. fenitoin ekstravasyonu olsun ya da olmasın, enjeksiyon bölgesinde yumuşak doku
iritasyonu ve inflamasyonu meydana gelmiştir.
Periferal intravenöz fenitoin enjeksiyonunu takiben “Mor Eldiven Sendromu” olarak
tanımlanan ödem, renk değişikliği ve enjeksiyon yerinin distalinde ağrı bildirilmiştir.
Yumuşak doku iritasyonu hafif duyarlılıktan yaygın nekroz ve deride kangrene kadar
uzanabilir. Belirtiler, enjeksiyondan sonraki birkaç günde görülmeyebilir. Semptomlar
kendiliğinden geçebileceği gibi, deri nekrozu ve uzuvlarda iskemi oluşması durumunda
fasyotomi, deri grefti ve seyrek olarak amputasyon gibi işlemlere gerek duyulmuştur.
Subkutan ya da perivasküler enjeksiyon gibi uygun olmayan uygulamalardan kaçınılmalıdır.
İntramusküler fenitoin uygulaması, uygulama yerinde ağrı, nekroz ve abse oluşmasına neden
olabilir (Bkz. Bölüm 4.2)
Merkezi sinir sistemine etkisi
Serum fenitoin düzeyleri optimal aralığın üstünde kalırsa “delirium”, “psikoz” ya da
“ensefalopati” olarak adlandırılan konfüzyon tabloları ya da ender olarak geri dönüşsüz
serebellum işlev bozukluğu ve/veya serebellar atrofi meydana gelebilir. Bu nedenle, ilk akut
toksisite belirtisinde serumdaki ilaç düzeyinin belirlenmesi tavsiye edilir. Serum düzeyleri çok
9yüksekse fenitoin tedavisinde dozun azaltılması gerekir; semptomlar devam ederse fenitoin
tedavisinin kesilmesi tavsiye edilir.
Hepatik hasar
Fenitoinin biyotransformasyonu başlıca karaciğerde olur. Toksik hepatit ve karaciğer hasarı
bildirilmiştir ve ender olarak ölüme neden olabilir. Fenitoin ile, seyrek de olsa akut karaciğer
yetmezliği vakaları da dahil, akut hepatotoksisite vakaları bildirilmiştir. Bu olaylar
AHS/DRESS ile ilişkilendirilmiş olup, genellikle tedavinin ilk 2 ayı içinde ortaya
çıkmaktadır.
Karaciğer işlevi bozulmuş hastalar, yaşlı hastalar ya da ciddi hastalık tablosundakilerde erken
toksisite belirtileri ortaya çıkabilir.
Akut fenitoin hepatotoksisitesinin klinik seyri hızla iyileşmeden ölüme kadar uzanır. Akut
hepatotoksisiteli bu hastalarda fenitoin derhal kesilmeli ve bir daha kullanılmamalıdır.
Fenitoine karşı hepatotoksisite ve diğer hipersensitivite reaksiyonlarının gelişme riski siyah
hastalarda daha yüksek olabilir.
Hematopoetik sistem
Bazıları ölümcül olan hematopoetik komplikasyonlar zaman zaman fenitoin uygulamasına
bağlı olarak bildirilmiştir. Bunlar arasında trombositopeni, lökopeni, granülositopeni,
agranülositoz ve kemik iliği supresyonunun eşlik ettiği ya da etmediği pansitopeni
bulunmaktadır.
Metabolik etki
Fenitoin, glikoz metabolizmasını etkileyebilir ve insülin salınımını engelleyebilir.
Hiperglisemi bildirilmiştir. Fenitoin, hipoglisemi veya diğer metabolik nedenlere bağlı
nöbetlerde endike değildir. Diyabetli hastaları tedavi ederken dikkatli olunması önerilir.
Fenitoini porfiri alevlenmesi ile ilişkilendiren izole raporlar bulunmaktadır, bu nedenle
porfirisi olan hastalarda fenitoin kullanılırken dikkatli olunmalıdır.
İntihar
Çeşitli endikasyonlarda antiepileptik ilaç kullanan hastalarda intihar düşüncesi ve davranışları
bildirilmiştir. Antiepileptik ilaçlar ile yapılmış randomize plasebo kontrollü bir meta analiz
çalışmasında, intihar düşüncesi ve davranışlarında ufak bir artış görülmüştür. Fenitoin için
10muhtemel risk bilinmemekte olup, intihar düşünce ve davranışlarında artış ile ilgili riski
arttırmadığı dışlanamaz.
Bu nedenle hastalar intihar düşüncesi ve davranışı açısından yakından izlenmelidir. İntihar
düşüncesi ve davranışı ortaya çıktığında, hasta ve hasta yakınına tıbbi destek alması
önerilmelidir.
Laboratuvar testleri
Optimal doz ayarlaması yapabilmek için fenitoinin serum düzeylerinin belirlenmesi
gerekebilir.
Çocuk doğurma potansiyeli olan kadınlar
Fenitoin, hamile bir kadına uygulandığında ceninin zarar görmesine neden olabilir. Fenitoine
doğum öncesi maruziyet, konjenital malformasyonlar ve diğer gelişim problemleri için
riskleri artırabilir (Bkz. Bölüm 4.6).
Bu tıbbi ürün, 5 ml’lik her ampulde, doz başına 8,4 ml biraya veya 3,5 ml şaraba eşdeğer olan
% 8,4, yani 421,7 mg düzeyine kadar etanol (alkol) içermektedir. Alkol bağımlılığı olanlar
için zararlı olabilir. Hamile veya emziren kadınlar, çocuklar ve karaciğer hastalığı ya da
epilepsi gibi yüksek risk grubundaki hastalar için dikkate alınmalıdır.
Bu tıbbi ürün propilen glikol içerir, bu da alkol benzeri semptomlara neden olabilir.
Bu tıbbi ürün her 5 ml’lik ampulde 1 mmol (23 mg)’dan daha az sodyum ihtiva eder; yani
esasında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
İlaç etkileşimleri:
Fenitoin, büyük ölçüde serum plazma proteinlerine bağlıdır ve rekabetçi (kompetitif) yer
değiştirmeye eğilimlidir. Fenitoin, hepatik sitokrom (CYP)P450 enzimleri CYP2C9 ve
CYP2C19 tarafından metabolize edilir ve doyurulabilir metabolizmaya tabi olduğu için
özellikle inhibe edici ilaç etkileşimlerine duyarlıdır. Metabolizmanın inhibisyonu,
dolaşımdaki fenitoin konsantrasyonlarında önemli artışlara neden olabilir ve ilaç toksisite
riskini artırabilir.
Sükralfat, fenitoin serum seviyelerini düşürebilir.
11Nelfinavir ve fenitoinin her ikisi bir arada oral kullanıldığında aralarındaki etkileşim
farmakokinetik çalışması, nelfinavirin fenitonin (total) ve serbest fenitoin EAA değerini
sırasıyla %29 ve %28 azalttığını göstermektedir. Bu nedenle, fenitoin konsantrasyonu
nelfinavir ile birlikte kullanım esnasında, nelfinavir fenitoin plazma konsantrasyonunu
azalttığından izlenmelidir.
Bazı antasitler, fenitoin serum seviyelerini artırabilir veya azaltabilir.
Fenitoin, ketiyapinin klirensini artırır ve böylece etkisini bozar. Fenitoin ve lityumun birlikte
kullanımı sırasında nörotoksisite bildirilmiştir.
Etkisi fenitoin tarafından bozulan ilaçlar şunları içerir: antifungal ajanlar ör. antifungaller,
antineoplastik ajanlar, kalsiyum kanal blokerleri, klozapin, kortikosteroidler, siklosporin,
dikumarol, digitoksin, doksisiklin, furosemid, lamotrijin, metadon, nöromüsküler bloker,
östrojenler, oral kontraseptifler, paroksetin, kinidin, rifampisin, teofilin, vitamin D,
amprenavir, dizoftramid, felodipin, haloperidol, levodopa, metokssalen, meksiletin ve
tiroksin.
Varfarin de etkisi fenitoin tarafından artırılan ilaçlardandır. Fenitoinin varfarin üzerindeki
etkisi değişkendir ve bu iki ilaç aynı anda uygulanacağı zaman protrombin süreleri
belirlenmelidir.
Serum düzeylerinin belirlenmesi özellikle olası ilaç etkileşimlerinden şüphelenilmesi
durumlarında yararlıdır.
Fenitoin, hepatik ilaç metabolize eden enzimlerin güçlü bir indükleyicisidir ve bu enzimler
tarafından metabolize edilen ilaçların seviyelerini azaltabilir.
Serum fenitoin düzeylerini artıran ya da azaltan ya da fenitoinin etkileyebileceği pek çok ilaç
vardır. Serum fenitoin konsantrasyonlarının belirlenmesi özellikle olası ilaç etkileşimlerinden
şüphelenildiğinde önem taşır. En sık meydana gelen ilaç etkileşimleri aşağıda listelenmiştir.
Fenitoin serum seviyelerini artırabilecek ilaçlar
Tablo 1, fenitoin serum düzeylerini potansiyel olarak artırabilecek ilaç sınıflarını
özetlemektedir.
TABLO 1 – Fenitoin serum seviyelerini artırabilecek ilaçlar
İlaç sınıfları Her sınıftaki ilaçlar (örnek)*
Alkol (akut kullanım)
12Analjezik / Antiinflamatuar ajanlar Azapropazon
Fenilbutazon
Salisilatlar
Anestezikler Halotan
Antibakteriyel ajanlar Eritromisin
İzoniazid
Kloramfenikol
Sülfadiazin
Sülfametizol
Sülfametoksazol-Trimetoprim
Sülfafenazol
Sülfizoksazol
Sülfonamidler
Antikonvülzanlar Felbamat
Okskarbazepin
Sodyum valproat
Süksinimidler
Topiramat
Antifungal ajanlar Amfoterisin B
Flukonazol
İtrakonazol
Ketokonazol
Mikonazol
Vorikonazol
Antineoplastik ajanlar Florourasil
Kapesitabin
Benzodiazepinler / Psikotrop ajanlar Diazepam
Disulfiram
Klordiazepoksit
Metilfenidat
Trazodon
Viloksazin
Kalsiyum kanal blokerleri / Amiodaron
Kardiyovasküler ajanlar Dikumarol
Diltiazem
Nifedipin
Tiklopidin
H -antagonistleri Simetidin
2
HMG-CoA redüktaz inhibitörleri Fluvastatin
Hormonlar Östrojenler
İmmünosüpresan ilaçlar Takrolimus
Oral hipoglisemik ajanlar Tolbutamid
Proton pompa inhibitörleri Omeprazol
13Serotonin geri alım inhibitörleri Fluoksetin
Fluvoksamin
Sertralin
*Bu listenin kapsayıcı veya kapsamlı olması amaçlanmamıştır. Tek başına ürün bilgileri ele
alınmalıdır.
Fenitoinin serum düzeylerini azaltabilecek ilaçlar
Tablo 2, fenitoin plazma düzeylerini potansiyel olarak azaltabilecek ilaç sınıflarını
özetlemektedir.
TABLO 2 – Fenitoin serum seviyelerini azaltabilecek ilaçlar
İlaç sınıfları Her sınıftaki ilaçlar (örnek)*
Alkol (kronik kullanım)
Antibakteriyel ajanlar Rifampin
Siprofloksasin
Antikonvülzanlar Vigabatrin
Antineoplastik ajanlar Bleomisin
Sisplatin
Doksorubisin
Karboplatin
Metotreksat
Antiretroviraller Fosamprenavir
Nelfinavir
Ritonavir
Bronkodilatörler Teofilin
Kardiovasküler ajanlar Rezerpin
Folik asit Folik asit
Hiperglisemik ajanlar Diazoksit
Sukralfat Sukralfat
St. John’s wort St. John’s wort
*Bu listenin kapsayıcı veya kapsamlı olması amaçlanmamıştır. Tek başına ürün bilgileri ele
alınmalıdır.
Fenitoinin serum düzeyleri St. John’s wort (Hypericum perforatum) içeren bitkisel preparatlar
ile birlikte kullanıldığında azalabilir. Bu, ilaç metabolize edici enzimlerin St. John’s wort ile
harekete geçmesinden (indüklenmesinden) dolayıdır. Bu nedenle, St. John’s wort içeren
bitkisel preparatlar fenitoin ile birlikte kullanılmamalıdır. St. John’s wort ile tedavi sona
erdikten sonra indükleme etkisi en az 2 hafta devam edebilir. Eğer hastalar son zamanlarda St.
14John’s wort aldıysa, antikonvülzan düzey kontrol edilmeli ve St. John’s wort kesilmelidir.
Antikonvülzan dozunun ayarlanması gerekebilir.
Fenitoinin serum düzeylerini artırabilen ya da azaltabilen ilaçlar
Tablo 3, fenitoinin serum düzeylerini artırabilen ya da azaltabilen ilaçları özetlemektedir.
TABLO 3 – Fenitoin serum seviyelerini artırabilecek ya da azaltabilecek ilaçlar
İlaç sınıfları Her sınıftaki ilaç (örnek)*
Antasitler Antasitler
Antibakteriyel ajanlar Siprofloksasin
Antikonvülzanlar Fenobarbital
Karbamazepin
Sodyum valproat
Valproik asit
Antineoplastik ajanlar
Psikotropik ajanlar Diazepam
Fenotiyazinler
Klordiazepoksit
*Bu listenin kapsayıcı veya kapsamlı olması amaçlanmamıştır. Tek başına ürün bilgileri ele
alınmalıdır.
Kandaki düzeyleri ve/veya etkileri fenitoin tarafından değiştirilebilecek ilaçlar
Tablo 4, kandaki düzeyleri ve/veya etkileri fenitoin tarafından değiştirilebilecek ilaçları
özetlemektedir.
TABLO 4 – Serum seviyeleri ya da etkileri fenitoinden etkilenebilecek ilaçlar
İlaç sınıfları Her sınıftaki ilaçlar (örnek)*
Antibakteriyel ajanlar Doksisiklin
Rifampin
Tetrasiklin
Antikonvülzanlar Fenobarbital
Karbamazepin
Lamotrijin
Sodyum valproat
Valproik asit
Antifungal ajanlar Azoller
Posakonazol
Vorikonazol
Antihelmintikler Albendazol
Prazikuantel
Antineoplastik ajanlar Teniposid
Antiretroviraller Delavirdin
15Efavirenz
Fosamprenavir
İndinavir
Lopinavir / Ritonavir
Nelfinavir
Ritonavir
Sakinavir
Bronkodilatörler Teofilin
Kalsiyum kanal blokerleri / Digoksin
Kardiyovasküler ajanlar Dijitoksin
Meksiletin
Nikardipin
Nimodipin
Nizolpidin
Kinidin
Verapamil
Kortikosteroidler
Kumarin antikoagülanlar Varfarin
Siklosporin
Diüretikler Furosemid
HMG-CoA redüktaz inhibitörleri Atorvastatin
Fluvastatin
Simvastatin
Hormonlar Östrojenler
Oral kontraseptifler
Hiperglisemik ajanlar Diazoksit
Nöromüsküler blok yapan ajanlar Alkuronyum
Pankuronyum
Rokuronyum
Sisatrakuryum
Vekuronyum
Opioid analjezikler Metadon
Oral hipoglisemik ajanlar Klorpropamid
Glibürid
Tolbutamid
Psikotropik ajanlar/Antidepresanlar Ketiyapin
Klozapin
Paroksetin
Sertralin
Vitamin D Vitamin D
*Bu listenin kapsayıcı veya kapsamlı olması amaçlanmamıştır. Tek başına ürün bilgileri ele
alınmalıdır.
16Gerçek bir farmakokinetik etkileşim olmasa da, trisiklik antidepresanlar ve fenotiyazinler,
duyarlı hastalarda nöbetleri hızlandırabilir ve fenitoin dozajının ayarlanması gerekebilir.
İlaç-laboratuvar testi etkileşimleri:
Fenitoin, muhtemelen periferal metabolizma artmasının sonucunda total ve serbest tiroksinin
serum düzeylerinde kısmen azalmaya neden olabilir. Bu değişiklikler klinik olarak
hipotirodizme neden olmaz ve dolaşımdaki TSH düzeylerini etkilemez. Bu nedenle TSH
düzeyleri, fenitoin uygulanan hastalarda hipotriodizm tanısı için kullanılabilir. Fenitoin,
hipotriodizmin tanısında kullanılan süpresyon ve alım testlerini engellemez.
Fenitoin serumdaki proteine bağlı iyot (PBİ) düzeylerinin azalmasına neden olabilir. Ayrıca
deksametazon ya da metirapon testlerinde değerlerin normalden düşük çıkmasına da yol
açabilir. Fenitoin serum glukoz, alkali fosfataz ve gama glutamil transpeptidaz (GGT)
düzeylerinin yükselmesine, kalsiyum ve folik asit serum düzeylerinin azalmasına neden
olabilir. Fenitoin kan şekeri metabolizma testlerini etkileyebilir. Serum folat
konsantrasyonlarının 6 ayda bir ölçülmesi ve gerekli ise folik asit takviyesinin verilmesi
tavsiye edilmektedir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antiepileptik ilaçlar etkisiz olmadığı veya tolere edilemediği sürece EPİTOİN
kullanılmamalıdır ve mümkün olduğunda, hasta fetüs açısından olası risk ve gebelik
planlamanın önemi konusunda bilgilendirilmelidir. Çocuk doğurma potansiyeli olan kadınlar,
tedavi sırasında etkili doğum kontrol yöntemi kullanmalı ve EPİTOİN ile tedaviye
başlamadan önce gebelik testi düşünülmelidir. Fenitoin hormonal kontraseptiflerin
başarısızlığına neden olabilir, bu nedenle çocuk doğurma potansiyeli olan kadınlar diğer etkili
kontraseptif yöntemlerin kullanımıyla ilgili olarak bilgilendirilmedir (Bkz. Bölüm 4.5).
Gebe kalmayı planlayan kadınlarda, mümkünse, gebe kalmadan önce uygun alternatif
tedaviye geçmek için tüm çaba gösterilmelidir. Tedavi yeniden değerlendirilmeden EPİTOİN
kesilmemelidir. Risklerin ve yararlarının dikkatlice değerlendirmesine dayanarak, EPİTOİN
17tedavisine hamilelik sırasında devam edilirse, en düşük etkili dozun kullanılması ve
tanımlanan malformasyonların olası gerçekleşmesine yönelik doğum öncesi özel izleme
yapılması önerilmektedir.
Gebelik dönemi
Fenitoinin gebelik ve/veya fetus/yenidoğan üzerinde zararlı farmakolojik etkileri
bulunmaktadır. EPİTOİN gerekli olmadıkça gebelik döneminde kullanılmamalıdır. Mümkün
olduğu durumlarda, antiepileptik tedavi alan çocuk doğurma potansiyeli olan tüm kadınlara,
özellikle gebe kalmayı planlayan kadınlara ve hamile kadınlara hem nöbetler hem de
antiepileptik tedavinin neden olduğu fetüse yönelik potansiyel risklerle ilgili tıbbi tavsiye
verilmelidir.
Gebelikte status epileptikus tedavisinde intravenöz fenitoin kullanımı düşünüldüğünde
aşağıdaki bilgiler dikkate alınmalıdır. Status epileptikusun fetüs üzerindeki potansiyel yan
etkilerini, özellikle hipoksiyi azaltmak için durumu olabildiğince çabuk kontrol etmek
önemlidir.
İnsanlarda ilaç teratojenitesi hakkında anlamlı veri elde etmede yapısal metodolojik
problemler vardır. Doğum kusurlarının gelişiminde genetik faktörler veya epileptik durumun
kendisi ilaç tedavisinden daha önemli olabilir.
Antikonvülsan ilaç kullanan annelerin büyük çoğunluğunun doğurduğu bebekler normaldir.
Status epileptikusa bağlı hipoksiye neden olma ve yaşamı tehdit etme ihtimalinin yüksek
olması sebebiyle ilacın majör konvülsiyonları önlemek için uygulandığı hastalarda
antikonvülzan ilaçların kesilmemesi önem taşır. Konvülsiyon şiddeti ve sıklığına göre ilacın
kesilmesinde hasta açısından ciddi bir tehdit yaratmayacağı bireysel vakalarda gebelikten
önce ve gebelik sırasında ilacın kesilmesi düşünülebilir; ancak minör konvülsiyonların bile
gelişmekte olan embriyo ya da fetus açısından tehlike yaratmayacağı kesin olarak
söylenemez. Genel bir prensip olarak, epilepsi gebeliğini tedavi etmek için mümkün
olduğunda monoterapi tercih edilir, çünkü birden fazla antiepileptik ilaç ile tedavi, ilişkili
ilaca bağlı olarak, monoterapiye göre daha yüksek bir konjenital malformasyon riski ile
ilişkili olabilir.
Fenitoin, insanlarda plasentayı geçer. Göbek kordonu ve anne kanında benzer fenitoin
konsantrasyonları bildirilmiştir. Fenitoinin, epilepsili az sayıda hastanın bebeklerinde
konjenital anormallikler oluşturabileceğine dair bazı kanıtlar vardır. Doğum öncesi fenitoin
18maruziyeti, konjenital malformasyon risklerini ve diğer olumsuz gelişimsel sonuçları
artırabilir. İnsanlarda, gebelik sırasında fenitoine maruziyet oranı, %2-3’lük sıklıkla, genel
popülasyondan 2-3 kat daha yüksek bir majör malformasyon sıklığı ile ilişkilidir. Bu nedenle,
potansiyel faydaların riskten daha ağır bastığı düşünülmediği sürece, hamilelik sırasında
özellikle erken döneminde, fenitoin birinci basamak ilaç olarak kullanılmamalıdır.
Fenitoin ve başka antikonvülzan ilaçlar kullanan kadınların çocuklarında yarık dudak/damak
ve kalp malformasyonları gibi konjenital malformasyonların insidansında artış bildirilmesine
ek olarak, dismorfik yüz özellikleri, tırnak ve parmak hipoplazisi, fetal hidantoin sendromu da
bildirilmiştir. Bu sendromda fenitoin, barbitürat, alkol ya da trimetadion kullanan annelerin
çocuklarında prenatal büyüme geriliği, mikrosefali ve mental gerilik görülür. Ancak, bu
özelliklerin tümü birbiriyle ilişkilidir ve sıklıkla başka nedenlere bağlı intrauterin büyüme
geriliğiyle bağlantılıdır.
Fenitoin ile bildirilenlere benzer şekilde, gebelik sırasında fosfenitoin verilen sıçanların
yavrularında fetal toksisite, gelişimsel toksisite ve teratojenite gözlenmiştir (Bkz. Bölüm 5.3).
Anneleri gebelik boyunca fenitoin kullanmış olan çocuklarda nöroblastom dahil izole
malignite vakaları bildirilmiştir. Fenitoinin emilimi ya da metabolizmasının değişmesi
nedeniyle hastaların büyük bir bölümünde gebelik sırasında konvülsiyon sıklığında artış
görülmektedir. Epilepsili gebe bir hastanın tedavisinde gereken doz ayarlamasına yol
gösterebilmesi için serum fenitoin düzeylerinin periyodik olarak ölçülmesi özellikle önem
taşımaktadır. Ancak, muhtemelen doğumdan sonra orijinal doza yeniden dönülmesi
gerekecektir. Fenitoin alan epileptik annelerden doğan bebeklerde ilk 24 saat içinde neonatal
pıhtılaşma bozuklukları bildirilmiştir. K vitamininin bu kusuru önlediği veya düzelttiği
gösterilmiştir ve doğumdan önce anneye ve doğumdan sonra yenidoğana verilebilir.
Laktasyon dönemi
Fenitoinin düşük konsantrasyonlarda anne sütüne geçtiği anlaşıldığından bu ilacı kullanan
kadınların bebeklerini emzirmesi tavsiye edilmemektedir. Fenitoin fare, sıçan ve tavşanlarda
teratojeniktir (Bkz. Bölüm 5.3).
Üreme yeteneği/Fertilite
Hayvan çalışmaları, fenitoinin fertilite üzerinde doğrudan etkisi olduğunu göstermemiştir.
194.7. Araç ve makine kullanımı üzerindeki etkiler
Baş dönmesi ve sersemlik gibi merkezi sinir sistemi yan etkilerine neden olabileceği için,
fenitoin alan hastaların araç ve makine kullanımı gibi yetenek gerektiren işleri yaparken
dikkatli olması tavsiye edilmektedir (Bkz. Bölüm 4.8).
4.8. İstenmeyen etkiler
Advers reaksiyonlar sistem organ sınıflarına ve sıklıklarına göre aşağıda listelenmiştir. Sıklık
sıralamaları aşağıdaki kriterlere göre yapılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Toksisite belirtileri, kardiyovasküler ve merkezi sinir sistemi depresyonu ile ilişkilidir.
Kan ve lenf sistemi hastalıkları
Bilinmiyor: Fenitoin uygulanmasıyla zaman zaman bazıları ölümcül olabilen hematopoetik
komplikasyonlar bildirilmiştir. Bunlardan bazıları trombositopeni, lökopeni, granülositopeni,
agranülositoz, kemik iliği baskılanması ile beraber ya da tek başına seyreden pansitopeni ve
aplastik anemidir. Makrositoz ve megaloblastik anemi meydana geldiğinde, bu durumlar
genellikle folik asit tedavisine yanıt verir.
Fenitoinin benign lenf düğümü hiperplazisi, psödolenfoma, lenfoma ve Hodgkin hastalığı’nı
içeren lenfadenopati (bölgesel ya da genel) gelişimi ile ilişkisini içeren çok sayıda rapor
bildirilmiştir. Sebep ve etki ilişkisi belirlenmemesine rağmen, lenfadenopatinin oluşumu
böyle bir durumun lenf bezi patolojisinin diğer tiplerinden ayırt edilmesine gerek olduğunu
gösterir. Lenf bezi tutulumu, serum hastalığına benzer belirtilerle (ateş, kızarıklık ve karaciğer
tutulumu gibi) birlikte veya belirti görülmeksizin oluşabilir. Lenfadenopati için tüm
durumlarda uzun süre gözlem ve takip gereklidir ve alternatif antiepileptik ilaçların kullanımı
ile nöbetlerin kontrolünü sağlamak için mümkün olan tüm çaba gösterilmelidir.
Bağışıklık sistemi hastalıkları
Seyrek: Aşırı duyarlılık sendromu
Bilinmiyor: Anafilaktoid reaksiyon, anafilaktik reaksiyon, periarteritis nodosa ve
immünoglobülin anormallikleri meydana gelebilir.
20Psikiyatrik hastalıklar
Bilinmiyor: Uykusuzluk, geçici sinirlilik hali, zihin karışıklığı
Sinir sistemi hastalıkları
Seyrek: Fenotiazin ve diğer nöroleptik ilaçların neden olduğu kore, distoni, tremor ve
asteriksise benzer diskinezi bildirilmiştir.
Bilinmiyor: Periferik duyusal nöropati. Fenitoin tedavisinde en sık karşılaşılan belirtiler
merkezi sinir sistemi ile ilgilidir ve genellikle dozla ilişkilidir. Bunlardan bazıları nistagmus,
ataksi, konuşmada güçlük, koordinasyon azalması ve zihin karışıklığıdır. Uzun süreli fenitoin
kullanımında ya da doz aşımı durumunda serebellar atrofi raporları mevcuttur (Bkz. Bölüm
4.4). Baş dönmesi, motor seğirmeler, baş ağrısı, parastezi, somnolans, uyuşukluk ve tat
duyusu bozulması da gözlemlenmiştir. Uzun süreli fenitoin tedavisi uygulanan hastalarda
baskın duyusal periferik polinöropati gözlemlenmiştir. Tonik nöbetler de bildirilmiştir.
Kulak ve iç kulak hastalıkları
Bilinmiyor: Vertigo
Kardiyak hastalıklar
Bilinmiyor: Hipotansiyon meydana gelebilir. Bradikardi, atriyal ve ventriküler depresyon ve
ventriküler fibrilasyon dahil aritmiler meydana gelebilir ve bunlar bazı durumlarda
asistol/kalp durması ve ölümle sonuçlanmıştır. Ağır komplikasyonlar en sık yaşlı ya da ciddi
hastalık tablosunda olanlarda görülür.
Solunum, göğüs hastalıkları ve mediastinal hastalıklar
Bilinmiyor: Zatürre ve solunum durması da dahil olmak üzere solunum fonksiyonlarında
değişiklikler olabilir.
Gastrointestinal hastalıklar
Bilinmiyor: Bulantı, kusma, dişeti hiperplazisi, kabızlık.
Hepatobilier hastalıklar
Bilinmiyor: Akut karaciğer yetmezliği, toksik hepatit, karaciğer hasarı, hepatotoksisite,
anormal karaciğer fonksiyonu
21Deri ve deri altı doku hastalıkları
Seyrek: Eozinofili ve sistemik semptomlarla seyreden ilaç reaksiyonu bildirilmiştir (DRESS)
(Bkz. Bölüm 4.4) ve nadir durumlarda ölümcül olabilir (bu sendrom artralji, eozinofili,
pireksi, anormal karaciğer fonksiyonu, lenfadenopati veya döküntü gibi semptomları içerebilir
ancak bunlarla sınırlı değildir.). Birkaç bireysel vaka bildirimi siyah hastalarda deride döküntü
ve hepatotoksisite dahil aşırı duyarlılık reaksiyonlarının insidansının, halen seyrek olsa da,
artmış olabileceğini düşündürmektedir (Bkz. Bölüm 4.4).
Bilinmiyor: Skarlitiniform veya morbiliform döküntüleri de içeren ve bazen ateşin eşlik ettiği
dermatolojik belirtiler. En sık morbiliform döküntü (kızamık benzeri) görülür, diğer tip
dermatitler daha seyrek görülür. Ölüme yol açabilecek daha ciddi diğer formlardan bazıları
büllü, eksfolyatif ya da purpuralı dermatit, lupus eritematosus, hirsutizm, hipertrikoz, yüz
hatlarında kabalaşma ve dudaklarda büyüme, şiddetli kutanöz advers reaksiyonlar (SCAR):
Stevens-Johnson sendromu (SJS) ve Toksik Epidermal Nekroliz (TEN) çok seyrek olarak
bildirilmiştir (Bkz. Bölüm 4.4). Cilt soyulması.
Kas-iskelet, bağ doku ve kemik hastalıkları
Bilinmiyor: Sistemik lupus eritematozus, artropati. Fenitoin ile uzun süreli tedavi gören
hastalarda azalmış kemik mineral yoğunluğu, osteopeni, osteoporoz ve kırıklar bildirilmiştir.
Fenitoinin kemik metabolizmasını etkilediği mekanizma belirlenmemiştir. Enjeksiyon
bölgesinin distalinde renk değişikliği ve ağrı (“Mor Eldiven Sendromu” olarak tanımlanır) da
bildirilmiştir (Bkz. Bölüm 4.4). Dupuytren kontraktürü. Artralji.
Böbrek ve idrar yolu hastalıkları
Bilinmiyor: Tübülointerstisyel nefrit, Peyronie hastalığı
Genel ve uygulama bölgesine ilişkin hastalıklar
Bilinmiyor: İntravenöz fenitoin ekstravasyonu varlığında ya da yokluğunda lokal iritasyon,
inflamasyon, duyarlılık, nekroz ve ödem bildirilmiştir. Ateş.
Araştırmalar
Bilinmiyor: Anormal tiroid fonksiyon testleri
22Pediyatrik popülasyon:
Fenitoinin advers olay profili genellikle çocuklar ve yetişkinler arasında benzerdir. Dişeti
hiperplazisi, pediyatrik hastalarda ve ağız hijyeni kötü olan hastalarda daha sık görülmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Pediyatrik hastalarda letal doz bilinmemektedir. Yetişkinlerde letal dozun 2-5 gram olduğu
tahmin edilmektedir. İlk semptomlar nistagmus, diplopi, ataksi ve dizartridir. Diğer belirtiler
tremor, hiperfleksi, letarji, bulantı ve kusmadır. Hasta komaya girebilir ve kan basıncı
düşebilir. Ölüm, solunum ve dolaşımın baskılanmasından dolayı gerçekleşmektedir.
Toksisite meydana getirebilecek, fenitoin serum düzeyleri açısından bireyler arasında belirgin
farklılıklar vardır. Lateral bakışta oluşan nistagmus genellikle 20 mcg/ml’de ve ataksi 30
mcg/ml’de, dizartri ve letarji serum konsantrasyonu 40 mcg/ml’nin üstüne çıkınca ortaya
çıkmaktadır, ancak toksisite bulgusu olmadan 50 mcg/ml’lik bir konsantrasyona kadar
çıkıldığı bildirilmiştir. Terapötik dozun 25 katına çıkılarak serum konsantrasyonun 100
mcg/ml’ye ulaştığı durumlarda tam iyileşme sağlandığı bildirilmiştir. Geri dönüşü olmayan
serebellar disfonksiyon ve atrofi bildirilmiştir.
Tedavi
Bilinen bir antidotu yoktur ve tedavi semptomatik ve destekleyicidir. Solunum ve dolaşım
sistemlerinin yeterliliği dikkatle gözlemlenmeli ve gereken destekleyici önlemler alınmalıdır.
Fenitoin tümüyle plazma proteinlerine bağlanmadığı için hemodiyaliz düşünülebilir.
Pediyatrik hastalarda ağır entoksikasyon tedavisinde tam kan değişimi uygulanmıştır. Akut
doz aşımında alkol gibi başka MSS baskılayıcılarının varlığı olasılığı akılda tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler, hidantoin türevleri
23ATC kodu: N03AB02
Fenitoin genelleştirilmiş konvulsif bozukluklarda değişik hayvan modellerinde etkilidir, kısmi
nöbetlerde oldukça etkindir fakat miyoklonik nöbetlerde kısmen etkisizdir.
Fenitoin, nöbet eşiğini yükseltmek yerine stabilize ettiği ve nöbet aktivitesinin birincil odağını
ortadan kaldırmak yerine yayılmasını sınırladığı görülen bir antikonvülzandır. Fenitoin,
nöronlar ve kardiyak miyositler dahil çeşitli hücrelerin uyarılabilir zarları üzerinde stabilize
edici bir etki uygulamaktadır.
Fenitoinin antikonvülsan etki gösterdiği mekanizma tam olarak aydınlatılmamıştır, ancak
olası katkı sağlayan etkiler şunları içermektedir:
1. Sodyum iletkenliğini azaltmak, aktif sodyum ekstrüzyonunu artırmak, tekrarlayan
ateşlenmeyi engellemek ve post tetanik potansiyalizasyonu azaltmak için sinaptik olmayan
etkiler.
2. GABA aracılı inhibisyonu artırmak ve uyarıcı sinaptik iletimi azaltmak için sinaptik sonrası
eylem.
3. Kalsiyum girişini azaltmak ve nörotransmiter salınımını engellemek için sinaptik öncesi
eylemler.
5.2. Farmakokinetik özellikler
Genel özellikler
Emilim:
Enjeksiyondan sonra fenitoin, serebrospinal sıvı dahil vücut sıvılarına dağıtılır.
Dağılım:
Dağılım hacminin 0,52 ile 1,19 litre/kg arasında olduğu tahmin edilmektedir ve yüksek
oranda proteine bağlıdır (yetişkinlerde genellikle % 90).
Serumda fenitoin, proteinlere hızlı ve geri dönüşümlü olarak bağlanır. Plazmadaki fenitoinin
yaklaşık %90'ı albümine bağlanır. Erkeklerde fenitoinin plazma yarı ömrü 7 ila 42 saat
arasında ortalama 22 saattir.
Biyotransformasyon:
Fenitoin, karaciğerde doyurulabilir bir enzim sistemi tarafından hidroksile edilir. Küçük
artımlı dozlar, terapötik konsantrasyonların üst aralığında olduğunda serum seviyelerinde
önemli artışlara neden olabilir.
24Eliminasyon:
Eliminasyonu kontrol eden parametreler de hastalar arası geniş varyasyona tabidir. Bu
nedenle, belirli bir dozla elde edilen serum seviyesi de geniş farklılıklara bağlıdır.
Hastalardaki karakteristik özellikler
Böbrek veya karaciğer hastalığı olan hastalar: Bkz. Bölüm 4.2.
Yaş: Fenitoin klirensi, yaşla birlikte azalma eğilimindedir (20-30 yaşlarındaki hastalara göre
70 yaşın üzerindeki hastalarda %20 daha az). Fenitoin dozlama gereksinimleri oldukça
değişkendir ve kişiselleştirilmelidir (Bkz. Bölüm 4.2).
5.3. Klinik öncesi güvenlilik verileri
Fenitoin, sıçanlarda, farelerde ve tavşanlarda embriyofetal ölüme ve büyüme geriliğine neden
olur. Fenitoin, sıçanlarda (yarık damak, kardiyovasküler malformasyonlar, sinir ve böbrek
kusurları ve ekstremite bozuklukları dahil kraniyofasiyal kusurlar), farelerde (yarık dudak,
yarık damak, sinir ve böbrek kusurları, uzuv anormallikleri, dijital ve oküler anormallikler) ve
tavşanlarda (yarık damak, uzuv anormallikleri, dijital ve oküler anormallikler) teratojeniktir.
Gerçekleşen kusurlar, insanlarda gözlenen majör malformasyonlara ve fetal hidantoin
sendromu için tanımlanan anormalliklere benzemektedir. Fenitoinin teratojenik etkileri,
hayvanlarda terapötik maruziyetlerde ortaya çıkmaktadır ve bu nedenle hastalar için risk
ortadan kaldırılamaz.
Karsinojenez:
Farelerde ve sıçanlarda yapılan iki yıllık karsinojenite çalışmaları insanlarla ilgili plazma
konsantrasyonlarında, sıçanlarda değil ancak farelerde hepatosellüler adenom sayısının
arttığını göstermiştir. Bu kemirgen tümörlerinin klinik önemi bilinmemektedir. Genetik
toksisite çalışmaları, fenitoinin in vitro bakterilerde veya memeli hücrelerinde mutajenik
olmadığını göstermiştir. In vivo değil yalnızca in vitro olarak klastojeniktir.
5. FARMASÖTİK ÖZELLİKLER
6.1. Yardımcı maddelerin listesi
Propilen glikol
Etanol (%96)
Sodyum hidroksit
Enjeksiyonluk su
256.2. Geçimsizlikler
Geçerli değil.
6.3. Raf ömrü
36 ay
Açıldıktan sonra hemen kullanılmalı ve kullanılmayan kısım atılmalıdır.
6.4. Saklamaya yönelik özel tedbirler
25˚C altındaki oda sıcaklığında ışıktan koruyarak saklayınız.
6.5. Ambalajın niteliği ve içeriği
5 ml çözelti içeren, 5 ml kapasiteli, 5 adet, Tip I renksiz cam ampulde kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
6. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
7. RUHSAT NUMARASI
212/83
8. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.10.2007
Ruhsat yenileme tarihi:
9. KÜB’ÜN YENİLENME TARİHİ
26