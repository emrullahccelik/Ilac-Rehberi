 
1/9 
 KULLANMA TALİMATI  
 
AMOKSİNA 1000 mg tablet  
Ağızdan alınır.  
 
• Etkin madde:  Her tablet, 1.000 mg amoksisilin e eşdeğer 1.148 mg amoksisilin trihidrat 
(buzağı kaynaklı) içerir.  
• Yardımcı maddeler:  Magnezyum stearat , sodyum nişasta glikolat, mikrokristalin selüloz . 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
 
1. AMOKSİNA  nedir ve ne için kullanılır?  
2. AMOKSİNA’yı kullanmadan önce dikkat edilmesi gerekenler  
3. AMOKSİNA nasıl kullanılır?  
4. Olası yan etkiler nelerdir?  
5. AMOKSİNA’nın saklanması  
 
Başlıkları yer almaktadır.  
 
1. AMOKSİNA  nedir ve ne için kullanılır?  
 
AMOKSİNA, bakteri denilen mikroorganizmaların oluşturduğu hastalıklarda kullanılan bir 
antibiyotiktir. Amoksisilin, bakterilerin hücre duvarlarını bozarak ölümlerine neden olur.  
 
AMOKSİNA tablet 1.000 mg amoksisilin  (buzağı kaynaklı) içerir ve beyaz ya da beyazımsı 
renkli, iki yüzü çentikli , oblong tablet görünümündedir. Her kutuda 16 tablet bulunur.  
 
AMOKSİNA, duyarlı bakterilerin neden olduğu aşağıdaki çeşitli enfeksiyon hastalıklarının 
tedavisinde kullanılmaktadır:  
• Akut bakteriyel sinüzit ( kafa kemiklerindeki boşluklarda bakterilere bağlı gelişen iltihap )  
• Akut otitis media  (orta kulak iltihabı)  
• Akut streptokokkal bademcik iltihabı ve farenjit (bir bakterinin neden olduğu bademcik ve 
yutak iltihabı)  
• Kronik bronşitin akut alevlenmesi (akciğerdeki bronş tüplerinin zarlarının kalıcı 
iltihaplanması durumunun yeniden şiddetlenmesi)  
• Toplum kökenli pnömoni (zatürre)  
• Akut sistit  (idrar kesesinin iltihabı)    
2/9 
 • Gebelikteki asemptomatik bakteriüri (gebelik sürecinde belirti vermemesine karşın idrarda 
bakteri varlığı)   
• Akut piyelonefrit (bir çeşit böbrek iltihabı)   
• Tifoid ve paratifoid ateş  
• Diş abseleri gibi diş ve dişeti ile ilgili enfeksiyonlar  Proteze bağlı eklem enfeksiyonları  
Helicobacter pylori eradikasyonu (mide ülserinden sorumlu olduğu düşünülen bir 
mikroorganizmanın ortadan kaldırılması amaçlı tedavi)  
• Lyme hastalığı (kene ile yayılan bir enfeksiyon)  Endokardit profilaksisi (cerrahi bir 
girişim öncesinde kalp zarı iltihabının önlenmesi amaçlı tedavi)  
 
2. AMOKSİNA’yı kullanmadan önce dikkat edilmesi gerekenler  
 
AMOKSİNA’nın dahil oldu ğu penisilin grubu antibiyotikler ile tedavide ciddi ve bazen 
ölümcül olabilen a şırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye kar şı aşırı duyarlılı ğı 
olan kişilerde daha sık görülür. Tedavi sırasında alerjik bir reaksiyon geli ştiği takdirde 
ilaç hemen bırakılmalı ve uygun tedaviye ba şlanmalıdır.  
 
AMOKSİNA’yı aşağıdaki  durumlarda KULLANMAYINIZ  
Eğer, 
• Amoksisiline veya AMOKSİNA’nın  içindeki yardımcı maddelerden herhangi birine veya 
herhangi bir penisilin türevine karşı alerjiniz var ise , 
• Herhangi bir antibiyotiğe karşı alerjik reaksiyon geçirdiyseniz. Bu reaksiyon ciltte 
kızarıklık ya da yüzde veya boğazda şişme şeklinde de olabilir.  
• Metotreksat (kanser ve şiddetli sedef hastalığının tedavisinde kullanılır), penisilinler 
metotreksatın atılımını azaltarak yan etkilerde potansiyel bir artışa neden olabilir.  
• Probenesid (gut tedavisinde kullanılır), probenesid ile birlikte kullanılması amoksisilin 
atılımını azaltabilir ve önerilmez.  
 
Yukarıdakiler herhangi biri sizin geçerli ise AMOKSİNA kullanmayınız. Emin değilseniz, 
AMOKSİNA almadan önce doktorunuz ya da eczacınız ile görüşünüz.  
 
AMOKSİNA’yı aşağıdaki durumlarda DİKKATLİ KULLANINIZ  
Eğer  aşağıdakilerden herhangi biri sizin için geçerliyse AMOKSİNA kullanmadan önce 
doktorunuz veya eczacınız ile görüşünüz:  
• Glandüler ateş (enfeksiyöz mononükleoz) denilen bir hastalığınız var ise (ateş, boğaz 
ağrısı, salgı bezlerinde şişme ve aşırı yorgunluk)  
• Böbrek problemi var ise  
• Düzenli olarak idrara çıkmıyorsanız  
• Sefalospo rinlere karşı alerjiniz varsa, penisilinlere karşı da alerji gelişebileceğinden 
alerjiniz var ise doktorunuza söyleyiniz.  
• Doktorunu z enfeksiyon hastalığınız için AMOKSİNA’nın uygun olup olmadığını 
değerlendirirken ek tetkik isteyebilir.  
• Böbre k yetmezliğiniz , daha önce geçirilmiş havale öykünüz var ise veya yüksek doz 
amoksisilin kullanıyorsanız havale geçirme ihtimali göz ardı edilmemelidir. Böbrek 
yetmezliğiniz var ise, i lacınızın vücuttan atılması azalacağı için doktorunuz ilacınızı n 
dozunu azaltmak isteyebilir.   
3/9 
 • AMOKSİNA tedavisi sırasında veya sonrasında deride kızarıklık veya döküntüler 
gelişirse doktorunuz ilacınızı durdurabilir.  
• AMOKSİNA tedavisi sırasında hafiften şiddetliye değişebilen ishal gelişimi olabilir.  Bu 
durum psödomembranöz kolit denen ve bazen hayatı tehdit edebilen bir hastalığın belirtisi 
olabilir. Tedavi  sırasında ciddi ishal gelişir ise mutlaka doktorunuza danışınız.  
• Antibiyotik ile tedaviniz uzun süredir devam ediyorsa/edecekse doktorunuz kan, böbrek 
ve karaciğer testleri ile sizi takip etmek isteyebilecektir.  
• Kanın pıhtılaşmasını azaltan bir ilaç kullanıyorsanız, doktorunuz ek tetkikler steyebilir, 
gerekli olduğunda ilaç dozunu tekrar belirleyecektir.  
•  İdrar çıkışınızda azalma veya kum dökme (kristalleşme) gibi bir durum gelişirse 
doktorunuza danışınız. Tedavi sırasında uygun miktarlarda sıvı alınması önemlidir.  
•  AMOKSİNA kullanırken bazı laboratuvar tetkik sonuçlarınız etkilenebileceğinden;  
- Karaciğer fonksiyonlarınız için kan testi veya idrar testi (glukoz) yaptırırken,  
- Östriol testi (bebek gelişiminin normal olup olmadığını kontrol etmek için gebelikte 
bakılabilir) yaptırırken amoksisilin kullanmakta olduğunuzu doktorunuza bildiriniz.  
 
Eğer yukarıdakilerin sizin için geçerli olup olmadığından emin değilseniz AMOKSİNA 
almadan önce doktorunuz veya eczacınız ile görüşünüz.  
 
Bu uyarılar geçmişteki herhangi bir dönemde dahi olsa, sizin için geçerliyse, lütfen 
doktorunuza danışınız.  
 
AMOKSİNA’nın yiyecek ve içecek ile kullanılması  
AMOKSİNA, aç ve ya tok karnına alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
AMOKSİNA, ancak hekim tarafından gerekli görüldüğü durumlarda gebelikte dikkatli 
kullanılabilir.  
 
AMOKSİNA  östrojen içeren do ğum kontrol haplarının etkinliğ ini azaltabilir. İlacı kullanırken 
doktorunuzun önerdi ği etkili ba şka bir yöntemi de kullanmanız gerekebilir.  
 
Tedaviniz sırasında hamile oldu ğunuzu fark ederseniz hemen doktorunuza danı şınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Az miktarda anne sütüne geçer ve bebekte duyarlılık oluşturabilir. Hekiminiz tarafından aksi 
söylenmemişse emzirme sırasında kullanılması önerilmez.  
 
Araç ve makine kullanımı  
AMOKSİNA araç kullanmanızı olumsuz etkileyecek yan etki ve belirtilere yol açabilir 
(alerjik reaksiyonlar, sersemlik ve nöbetler (konvülsiyon) gibi) . 
 
Kendinizi iyi hissetmediğiniz sürece araç ya da makine kullanmayınız.   
4/9 
 AMOKSİNA’nın  içeriğinde bulunan bazı yardımcı maddeler hakkında önemli bilgiler  
AMOKSİNA’nın içeriğinde bulunan yardımcı maddelere karşı aşırı bir duyarlılığınız yoksa, 
bu yardımcı maddelere karşı olumsuz bir etki beklenmez.  
Bu tıbbi ürün  her “doz”unda 1 mmol (23 mg) ’dan daha az sodyum ihtiva eder ; yani esasında 
“sodyum içermez” .  
 
Diğer ilaçlar ile birlikte kullanımı  
•  Allopürinol  (gut hastalığında kullanılan bir ilaç) kullanılırsa alerjik deri reaksiyonları 
oluşma riski artmaktadır.   
• Probenesid (gut hastalığında kullanılan bir ilaç) kullanılırsa AMOKSİNA’nın vücuttan 
atılma süresi uzayabileceği ve kan seviyesi artabileceği için doktorunuz doz ayarlaması 
yapmak isteyebilir.  
• Kanın pıhtılaşmasını engelleyen (varfarin gibi) bir ilaç kullanıyorsanız ek kan testleri 
yapılması ve doz ayarlaması gerekebilir.  
• AMOKSİNA’nın de içinde olduğu antibiyotik grubu ilaçlar ağız yolundan uygulanan tifo 
aşısını etkisiz hale getirir.  
• Başka antibiyotikler kullanıyorsanız (tetrasiklin, kloramfenikol, makrolid, sulfonamid 
gibi) AMOKSİNA’nın etkisi azalabileceğinden doktorunuza bildiriniz.  
• Metotreksat  (kanser ve ciddi sedef hastalığında kullanılan bir ilaç) kullanılırsa yan 
etkilerde artış olabilir.  
• Ağız yolundan östrojen içeren doğum kontrol hapı kullanıyorsanız, bu hapların etkisi 
azalabileceğinden diğer kontrol yöntemlerinin kullanılması önerilebilir.  
• Ayrıca AMOKSİNA bazı laboratuvar testlerinin sonuçlarını da hatalı etkileyebilir (idrarda 
şeker ölçümü, kanda östrojen , vb. maddelerin miktarları gibi)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  AMOKSİNA  nasıl kullanılır?  
Uygun kullanım ve doz/uygulama sıklığı için talimatlar:  
Uygulama yolu ve metodu:  
AMOKSİNA, ağız yoluyla alınır.  
Tabletleri bir bardak su ile çiğnemeden yutunuz.  
Tabletleri düzenli aralıklar la ve günün aynı saatlerinde almaya özen gösteriniz.  
 
• Deği şik yaş  grupları:  
40 kilogramın altındaki çocuklarda kullanım  
Bütün dozlar çocuğunuzun vücut ağırlığına bağlı olarak kilogram başına hesaplanır.  
 
• Doktorunuz size bebeğinize veya çocuğunuza ne kadar AMOKSİNA vermeniz gerektiğini 
bildirir.  
• Normal doz, günde iki veya üç bölünmüş doz şeklinde verilen bir kilogram vücut ağırlığı 
başına 40 mg ila 90 mg arasındadır.  
• Maksimum doz günde bir kilogram vücut ağırlığı başına 100 mg’dır.   
5/9 
  
Yetişkinler, yaşlı hastalar ve 40 kg veya daha fazla ağırlığındaki çocuklar  
AMOKSİNA ’nın olağan dozu enfeksiyonun şiddeti ve tipine bağlı olarak günde üç kez 250 
mg ila 500 mg veya 12 saatte bir 750 mg ila 1 .000 mg'dır.  
 
• Şiddetli enfeksiyonlar: Günde üç kez 750 mg ila 1 .000 mg.  
• İdrar yolu enfeksiyonu: Bir gün boyunca günde iki kez 3 .000 mg.  
• Lyme hastalığı (kene adı verilen parazitler tarafından yayılan bir enfeksiyon): Erken 
evre: Günde 4 .000 mg, Geç evre (Sistemik tutulum): günde 6 .000 mg'a kadar.  
• Mide ülseri: Mide ülserlerini tedavi etmek için diğer antibiyotikler ve ilaçlarla 7 gün 
boyunca günde iki kez bir 750 mg veya bir 1 .000 mg doz.  
• Ameliyat sırasında kalp enfeksiyonunu önlemek için: Ameliyat tipine göre doz  
değişecektir.  
Aynı zamanda başka ilaçlar da verilebilir. Doktorunuz, eczacınız veya hemşireniz size 
daha ayrıntılı bilgiler verebilir.  
• Önerilen maksimum doz günde 6 .000 mg'dır.  
 
Özel kullanım durumları:  
Böbrek  yetmezliği : 
Doktorunuz şiddetli böbrek yetmezliğinde günlük dozu azaltabilir.  
 
Karaciğer yetmezliği:  
Bu konuda herhangi bir doz ayarlama gerekliliği bildirilmemiştir.  
 
Eğer AMOKSİNA ’nın etkisinin çok güçlü veya zayıf olduğuna dair bir izlenimi niz var ise 
doktorunuz veya eczacınız ile konuşunuz.  
 
Kullanmanız gerekenden  daha  fazla AMOKSİNA  kullandıysanız:  
AMOKSİNA’dan  kullanmanız gerekenden fazlasını kullanmı şsanız, bir doktor veya eczacı ile 
konu şunuz  
Doz aşımının belirtileri mide bağırsak sistemi rahatsızlıkları (kendini kötü hissetme, bulantı, 
kusma ve ishal gibi) idrarın koyulaşması veya idrar yapma güçlüğü olabilir . 
 
Yüksek dozlarda çok az sayıda hastada ilaca bağlı interstis yel nefrit (ilaca bağlı böbrek 
iltihabı) görülmüştür. İdrarda kristaller (kum dökülmesi) ve böbrek yetmezliği de gelişebilir.  
Doktorunuz gerekli destekleyici tedaviyi uygulayacaktır.  
 
AMOKSİNA’yı  kullanmayı unutursanız  
Bir sonraki doz zamanı yakın değilse, hatırlar hatırlamaz AMOKSİNA dozunuzu alınız.  
 
Bir sonraki dozun  4 saatten önce olmamasına dikkat ederek normal zamanında alınız.  
 
Unutulan dozları dengelemek için çift doz almayınız.  
 
AMOKSİNA ile tedavi sonlandırıldığında ki oluşabilecek etkiler  
Doktorunuzla konuşmadan AMOKSİNA almayı aniden kesmeyiniz. Antibiyotiklerin 
uygunsuz kullanımları dirençli mikroorganizmaların gelişmesine neden olabileceği gibi 
hastalığınız gerektiği gibi iyileşmediği için enfeksiyon bulgularınızın devam etmesine neden 
olacaktır.  
  
6/9 
 4.  Olası yan etkiler nelerdir?  
Tüm ilaçlar gibi AMOKSİNA’nın  içeriğinde bulunan maddelere duyarlı olan kişilerde yan 
etkiler olabilir. Bu ilacın kullanımı ile aşağıda belirtilen yan etkiler görülebilir.  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın     : 10 hastanın en az birinde görülebilir.  
Yaygın      : 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek      : 1.000 hastanın birinden az, fakat 10.000 hastanın birinden fazla görülebilir.  
Çok seyrek     : 10.000 hastanın birinden az görülebilir.  
Bilinmiyor     : Eldeki verilerden hareketle tahmin edilemiyor.  
 
Aşağıdakilerden  biri olursa AMOKSİNA’yı  kullanmayı durdurunuz ve DERHAL 
doktorunuza  bildiriniz veya size en yakın hastanenin acil bölümüne b aşvurunuz:  
 
Dikkat etmeniz gereken durumlar  
 
• Alerjik reaksiyonlar:  Alerjinin tetiklediği kardiyak enfarktüsün bir semptomu olabilen, 
alerjik reaksiyon bağlamında göğüs ağrısı (Kounis sendromu)  
• İlaç kaynaklı enterokolit sendromu (DIES):  İlaç kaynaklı enterokolit sendromu (DIES), 
daha çok amoksisilin alan çocuklarda bildirilmiştir. Bu, alerjik cilt ve solunum 
semptomlarının yokluğunda tekrarlayan kusmanın önde gelen semptomu olan belirli bir 
tür alerjik reaksiyondur (i laç kullanımın dan 1 -4 saat sonra). Diğer başka belirtileri; karın 
ağrısı, letarji (sürekli uyku durumu), ishal ve düşük kan basıncıdır.  
• Akut böbrek hasarına yol açan idrardaki kristaller  
• Merkezde kabuklanma veya inci dizilimli daire şeklinde düzenlenmiş kabarcıklar içeren 
döküntü (Lineer IgA hastalığı)  
• Beyni ve omuriliği çevreleyen zarların iltihabı (aseptik menenjit)  
 
Aşağıdaki  yan etkiler çok seyrek (10 .000 kişide 1’den  az) görül ebilir : 
 
• Alerjik reaksiyonlar: deride ka şıntı, döküntü, yüzde, dudaklarda , dilde  veya vücutta şişme 
ya da nefes almada güçlük  belirtilerini içerebilir . Bu durum ciddile şebilir ve nadiren 
ölüme  neden olabilir.  
• Deri yüzey inin altında  döküntü veya toplu i ğne ba şı gibi d üz, yuvarlak noktalanmalar 
veya deride  morarma . Bu durum, alerjik bir reaksiyon sonucunda kan damarı duvarlarının  
iltihaplanması nedeni ile olabilir. Eklem a ğrısına (artrit) ve böbrek problemleri  ile ilişkili 
olabilir . 
• AMOKSİNA aldıktan genellikle 7-12 gün sonra gecikmi ş bir alerjik reaksiyon geli şebilir . 
Belirtile r şunlardır : Döküntüler, ate ş, eklem a ğrıları ve özellikle koltuk altı bölgedeki  lenf 
düğümlerinin şişmesi.  
• Özellikle avuç içlerinde ve ayak tabanlarında ka şıntılı, kırmızımsı mor lekeler, deride 
kabarık  kurde şen benzeri şişkin bölgeler, a ğız, göz ve özel bölgede hassasiyet, ate ş ve 
yorgunluk  ile belirgin  “eritema multiforme ” denilen bir cilt reaksiyonu . 
• Diğer ciddi cilt reaksiyonları: Cilt renginde değişiklik, cilt altında şişlik, kabarcık, irinli 
kesecik, ciltte soyulma, kızarıklık, ağrı, kaşıntı, pullanma. Bunların yanında ateş, baş 
ağrıları ve vücut ağrıları görülebilir.  
• Döküntü, ateş, şişmiş salgı bezleri ve anormal kan testi sonuçları (artmış beyaz kan 
hücreleri (eozinofili) ve karaciğer enzimleri dahil) ile birlikte grip benzeri semptomlar 
[Eozinofili ve Sistemik Semptomlarla Birlikte İlaç Reaksiyonu (DRESS)].   
7/9 
 • Ateş, üşüme, boğaz ağrısı veya başka enfeksiyon belirtileri ya da ciltte kolayca morarma 
gibi belirtiler kan hücreleriniz ile ilgili bir probleme işaret edebilir.  
• AMOKSİNA Lyme hastalığının (kene ile yayılan bir enfeksiyon) tedavisinde kullanıldığı 
zaman ortaya çıkan ve ateş, üşüme, baş ağrısı, kas ağrısı ve ciltte döküntü ile belirgin 
Jarisch -Herxheimer reaksiyonu.  
• Kalın bağırsakta (kolon) ishal (bazen kanlı), ağrı ve ateş ile birlikte görülen iltihaplanma  
• Karaciğerde ciddi yan etkiler ortaya çıkabilir. Bu etkiler esas olarak uzun süre tedavi 
alanlarda, erkeklerde ve yaşlılarda daha fazla görülür. Aşağıdaki etkiler sizde ortaya 
çıkarsa derhal doktorunuza başvurmalısınız:  
• kanamalı, şiddetli ishal  
• ciltte kabarcık, kızarıklık ya da morarma  
• koyu idrar ya da açık renkli dışkı  
• ciltte ya da gözün beyaz kısmında sarılaşma (sarılık). Ayrıca aşağıdaki anemi ile ilgili 
uyarıya bakınız. Bu da sarılık ile sonuçlanabilmektedir.  
 
Bu etkiler ilacı aldığınız sırada ya da tedaviden birkaç hafta sonra ortaya çıkabilir.  
 
Bunları n hepsi ciddi yan etkilerdir. Eğ er bunlardan biri sizde mevcut ise, sizin acil tıbbi  
müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden biri olursa HEMEN doktorunuza bildiriniz veya size en yakın 
hastanenin acil bölümüne b aşvurunuz:  
 
Bazen aşağıdakiler gibi daha az ciddi cilt reaksiyonları yaşayabilirsiniz:  
• Daha hafif kaşıntılı döküntü (yuvarlak, pembe -kırmızı lekeler), ön kol, bacaklar, avuç içi, 
eller ya da ayaklarda kurdeşen benzeri kabarıklıklar. Bu istenmeyen etki yaygın değildir 
(100 kişiden en fazla 1’inde görülebilir).  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağı dakilerden herhangi birini fark ederseniz, doktorunuza b aşvurunuz.  
Yaygın   
• Döküntü  
• Bulantı  
• İshal  
 
Yaygın olmayan  
• Kusma  
• Kurdeşen (ürtiker),  
• Kaşıntı  
 
Çok seyrek  
• Ağızda veya genital  bölgede mantar hastalıkları,  
• Anormal parçalanma nedeni ile alyuvar sayısında azalma (hemolitik anemi),  
• Pıhtılaşmadan sorumlu kan hücrelerinde azalma (trombositopeni),  
• Kandaki akyuvar sayısında azalma (lökopeni),  
• Kanama zamanı ve protrombin zamanında uzama (kan pıhtılaşmasında gecikme),  
• Abartılı vücut hareketleri (hiperkinezi),   
8/9 
 • Baş dönmesi,  
• Havale,  
• Antibiyotiğe bağlı kolit (bağırsak iltihabı),  
•  Dilde siyah tüylenme,  
• Diş renginde yüzeysel renk değişikliği (özellikle süspansiyon formlarında ve çocuk 
hastalarda daha sıktır. Renk değişikliği iyi bir ağız hijyeni ile önlenebilir ve genellikle 
dişlerin fırçalanması ile giderilebilmektedir.),  
• Karaciğer iltihabı ve tıkanma sarılığı (hepatit ve kolestatik sarılık),  
• Karaciğer enzim seviyelerinde değişiklikler (ALT ve/veya AST de orta dereceli artış),  
• Özellikle ayak tabanında veya avuç içinde meydana gelen kaşıntılı, kırmızı -mor renkte 
lekeler, deri üzerinde kurdeşen benzeri şişlikler, ağız, göz ve genital bölgede aşırı 
hassasiyet, ateş ve aşırı yorgunluk gibi belirtilerle kendini gösteren alerjik durum (eritema 
multiforme)   
• Dudak, göz, ağız, burun ve genital bölgede oluşan şiddetli kabartılar ve kanamayla 
belirgin seyrek görülen bir deri hastalığı (Stevens -Johnson Sendromu),  
• Deride önce ağrılı kızarıklarla başlayan, daha sonra büyük kabartılarla devam eden ve 
derinin tabaka halinde soyulması ile son bulan ciddi boyutlardaki deri reaksiyonu. Bu 
hastalığa ateş, üşüme nöbeti, kas ağrıları ve genel rahatsızlık hissi eşlik eder (Toksik 
Epidermal Nekrolizis),  
• Deri soyulması ile seyreden bir çeşit cilt hastalığı (eksfolyatif dermatit),  
• Yaygın kızarık zemin üzerinde, içi iltihapla dolu, toplu iğne başı büyüklüğünde 
kabartılarla karakterize, yüksek ateşin eşlik ettiği ve sıklıkla ilaç  kullanımı  sonrası 
gelişen tablo (AGEP, akut generalize ekzantematöz püstülozis),  
• Grip benzeri belirtiler gösteren döküntü, ateş, salgı bezlerinde şişme ve anormal kan test 
sonuçları (beyaz  kan hücreleri (eozinofıli) ve karaciğer enzimlerinde artış içeren) 
(Eozinofili ve sistemik semptomların eşlik ettiği ilaç reaksiyonu (DRESS),  
• Bir çeşit böbrek iltihabı (interstisyel nefrit, idrara çıkmada azalma veya kesilme, idrarda 
kan gibi bulgular eşlik edebilir),  
• İdrarda kristal görülmesi (kristalüri, kum dökme)  
 
Bilinmiyor:  
• Güçlü antimikrobik ilaçların kullanımından sonra meydana gelen, mikroorganizmaların hızlı 
parçalanması ve toksik maddelerin ortaya çıkması ile oluşan reaksiyon (Jarich -Herxheimer 
reaksiyonu  
• Beyin zarı iltihabı (aseptik menenjit)  
 
Bunlar AMOKSİNA’nı n hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
9/9 
  
5.  AMOKSİNA’nın saklanması  
AMOKSİNA’yı çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
AMOKSİNA’yı a mbalaj ın üzerinde  belirtilen  son kullanma tarihinden sonra kullanmayınız.  
Eğer üründe ve/veya ambalajında bozukluklar fark ederseniz AMOKSİNA’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Gensenta  İlaç San ayi ve Ticaret A.Ş.  
   Büyükdere Cad. Ali Kaya Sok. No: 5  
Levent, Şişli, İstanbul  
 
Üretim yeri:   Gensenta İlaç Sanayi ve Ticaret A.Ş.  
   Sanayi Cad. No: 13 
Yenibosna, Bahçelievler/İstanbul  
 
Bu kullanma talimatı ../../…. tarihinde onaylanmıştır.  
 