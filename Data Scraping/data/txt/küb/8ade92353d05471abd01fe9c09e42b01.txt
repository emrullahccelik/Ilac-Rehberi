 1/16 
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
PROPOFOL -PF %2 400  mg/20  mL I.V. enjeksiyonluk/infüzyonluk emülsiyon  
Steril   
 
2. KALİTATİF VE KANTİTATİF BİLEŞİM  
Etkin madde:  
Propofol     20 mg/mL  
Yardımcı maddeler:  
1 mL emülsiyon içeriği:  
Rafine soya yağı    100 mg  
Sodyum  hidroksit    k.m.(pH ayarlayıcı)  
 
Yardımcı maddeler  için 6. 1’e bakınız.  
 
3. FARMASÖTİK FORM  
Enjeksiyon luk veya infüzyonluk emülsiyon . 
Beyaz renkli, su içinde yağ emülsiyonudur.  
 
4. KLİNİK ÖZELLİKLER  
4.1. Terapötik endikasyonlar  
PROPOFOL -PF %2; 
 Yetişkinlerde ve 3 yaşından büyük çocuklarda genel anestezinin indüksiyon ve idamesinde,  
 Yetişkinlerde ve 3 yaşından büyük çocuklarda, tek başına ya da yerel veya bölgesel anestezi 
ile kombine olarak tanı sal ve cerrahi işlemler için sedasyon  sağlaması amacıyla,  
 Yoğun bakım ünitesinde solunum cihazına bağlı 16 yaşından büyük hastalarda sedasyon 
sağlaması amacıyla kullanılan kısa etkili bir genel anesteziktir.  
 
4.2. Pozoloji ve uygulama şekli  
PROPOFOL -PF %2 sadece hastanelerde veya yeterli ek ipmanlarla donatılmış günlük tedavi 
ünitelerinde, anestezi veya yoğun bakım hastalarının bakımı konusunda eğitimli hekimler 
tarafından verilmelidir.  
Dolaşım ve solunum fonksiyonlarının sürekli izlenmesi (örneğin EKG, pulse oksimetre) ve 
hastanın hava yoll arı idamesinin sağlanması, suni havalandırma ve diğer resüsitasyon 
olanaklarının her zaman kullanılabilir olması gerekir.  
Tanısal ve cerrahi prosedürler sırasında uygulanan sedasyon için kullanılan PROPOFOL -PF 
%2, cerrahi veya tanı prosedürü y ürüten kişi tarafından uygulan mamalıdır.   2/16 
 PROPOFOL -PF %2 emülsiyonunun dozu, kullanılan ön ilaç tedavisine ve hastanın yanıtına 
göre bireyselleştirilmelidir.  
PROPOFOL -PF %2’ye ilaveten genelde ağrı kesici ajanların kullanımı gereklidir.  
 
Pozoloji / Uygulama sıklı ğı ve süresi : 
Yetişkinlerde Genel A nestezi  
Anestezinin Başlatılması : 
PROPOFOL -PF %2 anestezi başlangıcının klinik belirtileri görülünceye kadar hasta cevabına 
uygun şekilde (her 10 saniyede yaklaşık 20 -40 mg propofol) titre edilerek uygulanır. 55 yaşın 
altındaki yetişkin hastaların çoğunluğunda 1,5 -2,5 mg/kg vücut ağırlığı PROPOFOL -PF %2 
yeterlidir.  
  
Bu yaşın üstündeki hastalarda ve ASA düzeyi III ve IV olan hastalarda, özellikle de kardiyak 
fonksiyonu bozulmuş hastalarda gereksinim daha azdır ve PROPOF OL-PF % 2’nin toplam 
dozu 1 mg/kg  vücut ağırlığı na kadar düşürülebilir. Bu durumlarda PROPOFOL -PF %2’ nin 
uygulama hızı düşürülmelidir (her 10 saniyede bir yaklaşık 1 mL (20 mg)).  
 
Anestezinin İ damesi:  
Anestezi idamesi PROPOFOL -PF %2’ nin sürekli infüzyonu  ile sağlanabilir. Anestezinin 
idamesi için genellikle 4 -12 mg/kg vücut ağırlığı /saat verilmelidir. Minimal girişimsel/ invazif 
cerrahi gibi daha az stres oluşturan prosedürlerde yaklaşık 4  mg/kg/ vücut ağırlığı /saat’lik  
azaltılmış idame dozu yeterli olabilir.  
  
Yaşlı hastalarda, genel durumu stabil olmayan hastalarda, bozulmuş kardiyak fonksiyonu olan 
veya hipovolemik hastalarda ve ASA düzeyi III ve IV olan hastalarda PROPOFOL -PF %2 dozu 
hastanın durumunun ciddiyetine ve  yapılan anestezi tekniğine bağlı olarak daha fazla 
düşürülebilir.  
 
Erişkin Hastalarda Tanı ve Cerrahi Prosedürler İçin Sedasyon  
Tanısal ve cerrahi prosedürler sırasında sedasyon sağlamak için, doz ve uygulama hızı klinik 
cevaba göre ayarlanmalıdır. Hast aların çoğunda sedasyon başlangıcı için 1 -5 dakika süreyle 
0,5-1 mg/kg vücut ağırlığı propofol uygulaması gerekecektir. İstenilen sedasyon seviyesinin 
elde edilmesi için PROPOFOL -PF %2 infüzyonunun titre edilmesiyle sedasyon idamesi 
sağlanabilir. Hastaları n çoğunda saatte 1,5 -4,5 mg/kg vücut ağırlığı propofol gerekmektedir. 
Sedasyon derinliğinde hızlı bir artışın gerektiği durumlarda, infüzyon 10  - 20 mg propofol bolus 
uygulaması ile (0,5 -1 mL PROPOFOL -PF %2 (20 mg/1 mL)) desteklenebilir.  
 
55 yaşından büyük ve ASA düzeyi III ve IV olan hastalarda PROPOFOL -PF %2 dozunun 
azaltılması ve uygulama hızının düşürülmesi gerekebilir. Yaşlı hastalarda kardiyopulmoner 
depresyona yol açabileceği için hızlı bolus uygulaması (tek ya da tekrarlayan) 
uygula nmamalıdır.   3/16 
 Yoğun Bakım Ünitesinde 16 Yaşın Üzerindeki Hastalarda Sedasyon  
Yoğun bakımda solunum cihazına bağlı hastalarda sedasyon sağlanması amacıyla 
kullanıldığında, PROPOFOL -PF %2, sürekli infüzyon ile verilmelidir. Doz, gerekli sedasyon 
derinliğine g öre ayarlanmalıdır. Yeterli sedasyon için çoğunlukla saatte 0,3 -4 mg/kg vücut 
ağırlığı uygulama hızı yeterli olmaktadır. Saatte 4  mg/kg vücut ağırlığı ndan daha hızlı infüzyon 
önerilmemektedir (Bkz. Bölüm 4.4).  
PROPOFOL -PF %2’nin yoğun bakım ünitelerinde s edasyon amacı ile uygulanması sırasında 
hedef kontrollü infüzyon sisteminin kullanılması önerilmez.  
Uygulama şekli:  
İntravenöz  uygulama  içindir.  
PROPOFOL -PF %2, seyreltilmeden intravenöz olara k sürekli infüzyon ile verilir. 
PROPOFOL -PF %2, anestezinin idamesi için bolus enjeksiyonlarla verilmez.  
PROPOFOL -PF %2 infüze edildiği zaman, infüzyon hızının; büret, damla sayacı, şırınga 
pompası veya volumetrik infüzyon pompası gibi cihazlarla kontrol edilmesi tavsiye edilir.  
Ürün kullanılmadan önce iyice çalkalanmalıdır.  
Sadece homojen hazırlanan ilaçlar ve hasarsız ürünler kullanılmalıdır.  
Kullanmadan önce, ampul boynu  alkol sprey veya alkole batırılmış bir çubukla temizlenmelidir. 
Kullanımdan sonra, dokunulan ürünler  atılm alıdır.  
PROPOFOL -PF % 2 , antimikrobiyal koruyucu  içermeyen yağ içerikli  bir emülsiyondur ve 
mikro -organizmaların hızlı çoğalmasını destekleyebilir.  
Emülsiyon, ampul açıldıktan hemen sonra aseptik olarak steril şırınga ve infüzyon setine çekilir. 
Uygulama v akit kaybetmeden yapılmalıdır.  
Asepsi, infüzyon süresince PROPOFOL -PF %2 ve infüzyon ekipmanının her ikisi için de 
sağlanmalıdır. Diğer ilaçlar veya sıvılar PROPOFOL -PF %2 seti üzerinden uygulanırken, 
uygulamanın infüzyon hattı üzerinde kanül kısmına yakın  bir noktadan yapılmasına dikkat 
edilmelidir ve uygulama için Y şeklinde konektör veya üçlü valf kullanılmalıdır . 
PROPOFOL -PF %2 diğer infüzyonluk ya da enjeksiyonluk çözeltiler ile karıştırılmamalıdır. 
Ancak,% 5 glukoz  çözeltisi, % 0,9 sodyum klorür ç özeltisi veya %4 glukoz,  %0,18 sodyum 
klorür çözeltileri  ile birlikte ; uygun ilave aparatları ile kanül kısmına tatbik edilebilir.  
PROPOFOL -PF % 2 , mikrobiyolojik filtre yoluyla uygulanmamalıdır.   
PROPOFOL -PF % 2 ve PROPOFOL -PF % 2 içeren infüzyon ekipmanı , her bir hasta için 
sadece bir defa uygulamalıdır. Kullanımdan sonra, artan PROPOFOL -PF %2 çözeltisi 
atılmalıdır.  
Bütün yağ emülsiyonları için olduğu gibi PROPOFOL -PF %2'nin aynı infüzyon sistemi ile 
infüzyonu 12 saati aşmamalıdır. İnfüzyon seti ve kullan ılan rezervuar 12 saat sonra atılmalı 
veya gerekirse yenilenmelidir.   4/16 
 PROPOFOL -PF %2 enjeksiyon bölgesindeki ağrıyı azaltmak için büyük bir damara 
uygulanmalı veya PROPOFOL -PF %2 ile anesteziye başlamadan önce lidokain enjeksiyon 
çözeltisi uygulanmalıdır (B kz. Bölüm 4.4).  
Atrakuryum ve mivakuryum gibi kas gevşeticiler , PROPOFOL -PF %2 uygulanmış infüzyon 
alanı nın sıvı ile yıkanmasından sonra uygulanabilir.  
Propofol, hedef kontrollü infüzyon  yolu ile de kullanılabilir. Doz önerileri için piyasada farklı 
algoritmaların bulunması nedeniyle lütfen cihaz üreticisinin kullanım broşürü için verilen 
talimatlara bakınız.  
 
Uygulama süresi  
Uygulama süresi 7 günü aşmamalıdır.  
 
Özel popülasyonlara  ilişkin ek bilgiler:  
Böbrek yetmezliği:  
Böbrek yetmezliği olan hastalarda dikkatli kullanılmalıdır.  
 
Karaciğer yetmezliği:  
Karaciğer  yetmezliği olan hastalarda dikkatli kullanılmalıdır.  
 
Pediyatrik popülasyon:  
PROPOFOL -PF %2, 3 yaşından küçük çocuklarda cerrahi ve diagnostik prosedürler için 
önerilmemektedir.  
 
3 Yaşından Büyük Çocuklarda Genel Anestezi:  
Anestezinin Başlatılması:  
PROPOFOL -PF %2 anestezi başlangıcının klinik belirtileri görülünceye kadar yavaşça  titre 
edilerek uygulanır. Doz, yaş ve/veya vücut ağırlığına uygun bir şekilde ayarlanmalıdır. 8 
yaşından büyük hastaların çoğunda anestezi başlangıcı için yaklaşık 2,5 mg/kg vücut ağırlığı 
PROPOFOL -PF %2 gerekmektedir. Daha küçük çocuklarda doz gereksinim i daha yüksek                  
(2,5-4 mg/kg vücut ağırlığı) olabilir.  
 
Anestezinin İdamesi:  
Anestezinin idamesi, gerekli anestezi derinliğini sağlamak için PROPOFOL -PF %2 infüzyonu  
uygulanarak sürdürülebilir. Anestezinin gerekli dozu hastalar arasında önemli ölçüde 
değişebilmekle birlikte, saatte 9 -15 mg/kg arasında genellikle yeterli anestezi elde 
edilebilmektedir. Yaşı daha küçük olan çocuklarda, doz gereksinimi daha yüksek olabil ir.  
ASA düzeyi III ve IV olan hastalarda düşük dozlar önerilir ( Bkz. Bölüm 4.4).  
 
3 Yaşından Büyük Çocuklarda Tanı Ve Cerrahi Prosedürler İçin Sedasyon  
Dozun ve uygulamanın hızı gerekli sedasyon derinliğine ve klinik cevaba göre ayarlanmalıdır. 
Pediyatrik hastaların çoğunda sedasyon başlangıcı için 1 -2 mg/kg vücut ağırlığı propofol 
uygulaması gerekecektir. İstenilen sedasyon seviyesinin elde edilmesi için PROPOFOL -PF %2  5/16 
 infüzyonunun titre edilmesiyle sedasyon idamesi sağlanabilir. Hastaların çoğu nda saatte                     
1,5-9 mg/kg vücut ağırlığı propofol gerekmektedir.  
ASA düzeyi III ve IV olan hastalarda PROPOFOL -PF %2 dozunun azaltılması gerekebilir.  
 
Geriyatrik popülasyon:  
Yaşlı hastalarda hastanın durumuna ve gerçekleştirilen anestezi t ekniğine göre doz 
düşürülebilir (Dozun 4  mg/kg/saat’e indirilmesi önerilir).  
 
Diğer:  
Hipovolemik veya genel durumları stabil olmayan ve ASA III ve IV düzeyindeki hastalarda 
hastanın durumuna ve gerçekleştirilen anestezi tekniğine göre doz düşürülebilir (D ozun 4  
mg/kg/saat’e indirilmesi önerilir).  
 
4.3. Kontrendikasyonlar  
PROPOFOL -PF % 2,  propofol  veya bölüm 6. 1’de listelenen yardımcı maddelerden herhangi 
birine karşı aşırı duyarlılığı olduğu bilinen hastalarda kontrendikedir.  
PROPOFOL -PF % 2 soya yağı içerir ve yer fıstığı ya da soyaya aşırı duyarlılığı olanlarda 
kullanılmamalıdır.  
PROPOFOL -PF %2 yoğun bakım sedasyonu için 16 ve daha küçük yaşlardaki çocuklarda 
kullanılmamalıdır (Bkz. Bölüm 4.4).  
 
4.4. Özel kullanım uyarıları ve önlemler i 
PROPOFOL -PF % 2 , anestezi eğitimi almış kişil er (veya uygun olduğunda , yoğun bakım 
hastalarının bakımında  eğitimli  doktorlar) tarafından uygulanmalıdır .  
Hastalar sürekli izlenmeli ve hasta hava yolunun idamesi, suni ventilasyon, oksijen 
zenginleştirmesi v e diğer resüsitatif olanaklar her zaman hazır olmalıdır. PROPOFOL -PF %2 
tanı ya da cerrahi prosedürü yürüten kişi tarafından uygulan mamalıdır.  
Sağlık profesyonelleri tarafından propofolün ağırlıklı olarak kötüye kullanımı ve bağımlılığı 
bildirilmiştir. Di ğer genel anesteziklerde olduğu gibi hava yolu bakımı yapılmadan propofol 
verilmesi ölümcül solunum komplikasyonlarına neden olabilir.  
Tanı ve cerrahi prosedürlerde bilinçli sedasyon için propofol uygulandığında, hastalar sürekli 
olarak erken hipotansiyon belirtileri, solunum yolu tıkanıklığı ve oksijen desatürasyonu 
açısından takip edilmelidir.  
Anestezi indüksiyonu sırasında, premedikasyon ve diğer ajanların dozuna ve kullanımına bağlı  
olarak hipotansiyon ve geçici apne  oluşabilir. Bazen hipotansiyon, anestezi idamesi sırasında  
intravenöz sıvıların kullanılmasını ve propofol uygulama hızının  azaltılmasını gerektirebilir.  
  6/16 
 Diğer sedatif ajanlarda olduğu gibi, propofol operatif prosedürler sırasında sedasyon için 
kullanıld ığında,  hastada  istemsiz hareketler  oluşabilir.  Hareketsizlik gerektiren prosedürler 
sırasında bu hareketler, ameliyat yeri için tehlikeli olabilir.  
Propofol kullanımından sonra tam bir iyileşme sağlamak için hasta taburcu olmadan ön ce 
yeterli bir süre ger eklidir.  Propofol kullanımı çok nadir olarak ameliyat sonrası kas tonusunda 
bir artışın eşlik ettiği bilinç kaybına neden olabilir. Bu uyanmadan bir süre öncesinde olabilir 
veya olmayabilir. İyileşme kendiliğinden olmasına rağmen, bilinçsiz hastaya uygun b akım 
uygulanmalıdır.  
Propofolden kaynaklanan bozukluklar genellikle 12 saatten sonra  tespit edilememektedir . 
Propofolün etkileri, prosedür, birlikte kullanılan ilaçlar, yaş ve hastanın durumu dikkate 
alınarak hastalara aşağıdaki konularda tavsiyede bulunu lur:  
 Hastanın taburcu olması sırasında yanında eşlik eden bir kişinin bulunması  
 Araç kullanma gibi yetenek gerektiren veya tehlikeli görevlerin tekrardan zamanlanması  
 Sakinleştirici diğer maddelerin kullanımı (örneğin, benzodiazepinler, opiatlar, alkol).  
Epilepsili olmayan hastalarda bile birkaç gün ile birkaç saat arasında sürebilen gecikmiş 
epileptiform atakları oluşabilir.  
 
Diğer anestetiklerde olduğu gibi, iyileşme sırasında cinsel disinhibisyon meydana gelebilir.  
Önerilen prosedürün  yararları ve riskleri, küçük çocuklarda (<  3 yaş) ve hamile kadınlarda  
tekrarlanan veya uzun süreli (> 3 saat) propofol kullanımına geçilmeden önce dikkate  
alınmalıdır çünkü klinik öncesi çalışmalarda nörotoksisite raporları mevcuttur (Bkz. Bölüm  
5.3).  
 
Özel Hasta Grupları  
Kardiyak, dolaşım veya akciğer yetmezliği ve hipovolemi  
Diğer intravenöz anestezik ajanlarda olduğu gibi kalp, solunum, böbrek veya karaciğer 
yetmezliği olan veya hipovolemik ve zayıf bünyeli hastalarda dikkatli uygulanmalıdır.  
Prop ofol klirensi kan akımına bağlı dır ve bu nedenle propofole eşlik eden kardiyak debiyi 
düşürücü ilaçlar propofol klirensini de azaltır.  
Kardiyak yetmezlik, dolaşım veya akciğer yetmezliği ve hipovolemi propofolün 
uygulanmasından önce kompanse edilmelidir.  
Opera tif prosedürler için bolus uygulanması sırasında, akut pulmoner yetmezliği veya 
respiratuvar  depresyonu olan hastalarda özellikle dikkatli olunmalıdır.  
 
Örn. alkol, genel anestezikler, narkotik analjezikler gibi santral sinir sistemi depresanlar ın eş 
zamanlı kullanılması bu ilaçların sedatif etkilerini ku vvetlendirir. PROPOFOL -PF %2 
parenteral  uygulanan santral deprese edici ilaçlar ile kombine edilirse, şiddetli solunum ve 
kardiyovasküler  depresyon gelişebilir. PROPOFOL -PF %2'nin analjezik ajanı taki ben 
uygulanması tavsiye edilir ve  doz hastanın cevabına göre dikkatlice titre edilmelidir (Bkz. 
Bölüm 4.5).   7/16 
  
Propofol gelişmiş kalp yetmezliği veya başka ciddi miyokard  hastalığı olanlarda, hastanın çok 
dikkatli ve yoğun izlenmesi durumu haricinde uygulanmamalıdır.  
Ciddi anlamda fazla kilolu hastalarda daha yüksek bir dozun kardiyovasküler sistem üzerindeki 
hemodinamik etki riski göz önüne alınmalıdır.  
Propofolün vagol itik etkisi yoktur ve bradikardi (zaman zaman şiddetli) ve ayrıca asistoli 
raporlarıyla ilişkilendirilmiştir.  
Özellikle vagal tonusun baskın olduğu durumlarda ve PROPOFOL -PF %2’nin bradikardiye 
sebep olabilecek diğer ajanlarla birlikte kullanıldığı duruml arda, PROPOFOL -PF %2 ile 
yapılan anestezi başlangıcından önce veya anestezi idamesi sırasında bir antikolinerjik ajanın 
intravenöz uygulaması düşünülmelidir.  
 
Epilepsi  
Propofol epileptik hastaya tatbik edildiğinde, konvülsiyon riski söz konusu olabilir.  
Epileptik hastalarda, gecikme süresi birkaç saat ile birkaç gün arasında değişebilen gecikmiş 
epileptiform atakları oluşabilir.  
Epileptik hastaların anestezisinden önce, hastanın antiepileptik ilacını alıp almadığı kontrol 
edilmelidir. Epileptikus durumun un tedavisinin etkililiğinin çeşitli çalışmalarla kanıtlanmasına 
rağmen, propofolün epileptik hastalarda uygulanması, nöbet riskini artırabilir.  
Propofol kullanımı elektrokonvülsif terapi gören hastalara önerilmemektedir.  
 
Yağ metabolizması bozukluğu ola n hastalar  
Yağ metabolizması bozukluğu olan hastalarda ve lipid emülsiyonlarının dikkatli kullanılması 
gerektiği diğer durumlarda uygun bakım sağlanmalıdır.  
 
Yüksek intrakraniyal basıncı olan hastalar  
Yüksek intrakraniyal  basınç ve düşük ortalama arter basıncı olan hastalara intraserebral 
perfüzyon basıncının belirgin ölçüde düşme riski nedeniyle özel dikkat gösterilmelidir.  
 
Pediyatrik popülasyon  
Propofol yenidoğan bebeklerde tamamen araştırılmadığı için, bu hasta popülasyonunda 
kullanımı tavsiye edilmemektedir. Farmakokinetik veriler (Bkz. Bölüm 5.2) klirensin 
yenidoğanlarda önemli ölçüde azaldığını ve bireyler arasında yüksek derecede değişkenlik 
olduğunu göstermektedir. Daha büyük yaşlardaki çocuklarda tavsiye ed ilen doz uygulaması 
bağıl aşırı doz oluşumuna ve ciddi kardiyovasküler depresyona neden olabilmektedir.  
PROPOFOL -PF % 2 (20 mg/1 m L)’nin 3 yaşından küçük çocuklarda gerekli olan dozunun son 
derece küçük hacimde olması nedeniyle %2’lik oranın titre edilmes i zor olacağı için kullanımı 
tavsiye edilmez. 1 ay ila 3 yaş arasındaki çocuklarda 100 mg/saatten az bir dozun yeterli olması 
beklendiği takdirde PROPOFOL -PF %1 (10 mg/1 mL) uygulaması düşünülebilir.   8/16 
 Propofolün  16 ve daha küçük yaştaki hastalarda yoğun bakım sedasyonunun güvenlilik ve 
etkililiği kanıtlanmadığı için bu yaş grubunda propofol kullanılmamalıdır (Bkz. Bölüm 4.3).  
 
Yoğun Bakım Ünitesi Yönetimine İlişkin Tavsiye Niteliğinde Açıklamalar  
Yoğun bakım sed asyonu için propofol infüzyonluk emülsiyonun kullanımı, ölüme sebebiyet 
verebilecek organ sistem yetmezliklerinin ve metabolik bozuklukların konstelasyonu ile 
ilişkilendirilmiştir. Raporlar; metabolik asidoz, rabdomiyoliz, hiperkalemi, hepatomegali, 
böbrek  yetmezliği, hiperlipidemi, kardiyak aritmi, brugada -tipi EKG (yüksek ST -segmenti ve 
cove T -dalgası) ve genellikle destekleyici inotrop tedaviye tepkisiz hızlı ilerleyen kalp 
yetmezliği kombinasyonları verilerinden alınmıştır. Bu olayların kombinasyonları Propofol 
infüzyonu sendromu olarak adlandırılır. Bu olaylar çoğunlukla ciddi kafa yaralanmaları olan 
hastalarda ve yoğun bakım ünitesinde sedasyon için yetişkinlere önerilen dozun verilmesiyle 
aşırı doz alan solunum yolu enfeksiyonuna sahip çocuklarda görü lmüştür.  
Bu olayların gelişimi ile ilgili; dokulara oksijen iletiminin azalması, ciddi nörolojik yaralanma 
ve/veya sepsis, vazokonstriktörler, steroidler, inotroplar ve/veya propofol (genellikle 48 saatten 
fazla süre içinde doz oranlarının saatte 4 mg/kg ’dan daha büyük olduğu) gibi farmakolojik 
ajanların bir veya birkaçının yüksek dozları en önemli risk faktörleri olarak sayılmaktadır.  
Doktorlar  yukarıdaki risk faktörleri ile gelişebilen bu olaylar konusunda hastalarına karşı 
dikkatli olmalı ve yukarıdaki  belirtilerin gelişmesi durumunda derhal propofol  kullanımını 
kesmelidir.  Yoğun bakım ünitesinde kullanılan tüm sedatif ve terapötik ajanlar, optimum 
oksijen iletimini ve hemodinamik parametreleri korumak için titre edilmelidir. Yükselmiş kafa 
içi basıncı olan hastalara bu tedavi değişiklikleri sırasında serebral perfüzyon basıncını 
desteklemek için uygun tedavi verilmelidir.  
Tedaviyi yapan doktorlara mümkünse dozun saatte 4 mg/kg ’ı geçmemesi hatırlatılır.  
 
Yağ metabolizması bozukluğu olan hastalarda ve l ipid emülsiyonlarının dikkatli kullanılması 
gerektiği diğer durumlarda uygun bakım sağlanmalıdır . 
Propofolün aşırı yağ yükleme riski altında olduğu düşünülen hastalara uygulanması 
durumunda, hastanın kan -lipid düzeylerinin izlenmesi önerilmektedir. Yağın vücuttan yeterince 
temizlenemediği gözlemlenir ise, propofol uygulaması buna uygun şekilde formülasyonunun 
bir parçası olarak infüze lipid miktarını dikkate almak amacıyla miktarda azalma yapılmalıdır; 
1 mL PRO POFOL -PF %2 yaklaşık olarak 0,1 g yağ içerir . 
Sedasyon süresi 3 günden fazlaysa lipidler tüm hastalarda izlenmelidir.  
 
İlave  önlemler  
Mitokondriyal hastalığı olan hastalar tedavi edilirken dikkatli olunmalıdır. Bu hastalar anestezi, 
cerrahi ve yoğun bakım altında olduğu durumlarda hastalığın alevlenmelerine karşı duyarlı 
olabilir. Bu hastalar için normotermi bakımı, karbonhidratların ve iyi hidrasyonun sağlanması 
tavsiye edilmektedir. Mitokondriyal hastalık alevlenmesinin erken evreleri ve 'propofol 
infüzyo n sendromu' benzer olabilir.   9/16 
 PROPOFOL -PF %2 antimikrobiyal koruyucu içermez ve mikro -organizmaların büyümesini 
destekler.  
Propofolün aspire edildiği durumlarda, steril  bir enjektöre aseptik olarak çekilmeli ve ampul 
açıldıktan hemen sonra sete verilmelidir. Uygulamanın gecikmeden başlaması gerekmektedir. 
İnfüzyon süresi boyunca propofol ve infüzyon ekipmanının asepsisinin idamesi gereklidir. 
Propofol hattına eklenen her hangi bir infüzyon sıvısı kanül kısmına yakın uygulanmalıdır. 
Propofol mikrobiyolojik filtre yoluyla uygulanmamalıdır.  
Propofol ve propofol içeren her bir şırınga , her hasta için tek kullanımlıktır. Diğer lipid 
emülsiyonları için belirlenen kılavuzlara uy gun olarak, tek propofol infüzyon süresi 12 saati 
aşmamalıdır. 12 saat veya daha az süren bu sürecin sonunda, propofol haznesi ve infüzyon hattı 
atılmalı ve uygun şekilde değiştirilmelidir.  
 
Enjeksiyon yerind e ağrı  
PROPOFOL -PF %2 ile anestezi indüksiyonu sırasında, enjeksiyon yerinde oluşan ağrıyı 
azaltmak için propofol emülsiyonundan önce lidokain enjekte edilebilir (Bkz. Bölüm 4.2). 
Lidokain kalıtsal akut porfirisi olan hastalarda kullanılmamalıdır.  
Bu tıbbi ürün 100 mL'de 1 mmol'den  (23 mg) daha az sodyum içerir, yani esasen “sodyum 
içermez”.  
 
4.5. Diğer tıbbi ürünler  ile etkileşim ler ve diğer etkileşim şekilleri  
Propofolün spinal ve epidural anestezi ile bağlantılı şekilde kullanılması ve yaygın olarak 
kullanılan premedikasyon, nöro müsküler bloke edici ilaçlar, inhalasyon ajanları ve analjezik 
ajanlar ile birlikte kullanılması durumunda hiçbir farmakolojik uyumsuzluk ile 
karşılaşılmamıştır. Genel anestezinin, bölgesel anestezi ile beraber yürütüldüğü durumlarda, 
PROPOFOL -PF % 2’nin düşük dozlarda kullanılması gerekli olabilir. Rifampisin ile tedavi 
edilen hastalarda propofol ile anestezi indüksiyonunu takiben şiddetli hipotansiyon 
bildirilmiştir.  
Benzodiazepinler, parasempatolitik ajanlar, inhalasyon anestezikleri ile beraber kullanım ı 
sırasında anestezi süresinin uzaması ve solunum hızının azalması rapor edilmiştir.  
Midazolam alan hastalarda daha düşük propofol dozlarına ihtiyaç gözlenmiştir. Propofolün 
midazolam ile birlikte uygulanmasının sedasyon  ve solunum depresyonu ile sonuçlanması 
muhtemeldir. Eşzamanlı olarak kullanıldığında, propofol doz azalması dikkate alınmalıdır.  
Opioidlerle premedikasyondan sonra propofolün sedatif etkisinde yoğunlaşma ve uzama ile 
uzun süreli ve artan frekanslı apne ol uşabilir.  
Propofolün premedikasyon, inhalasyon veya analjezik ajanları ile birlikte aynı zamanda 
kullanılmasının anestezik ve kardiyovasküler yan etkilerin şiddetini artırabileceği dikkate 
alınmalıdır  (Bkz . Bölüm 4.4).  
Santral sinir sistemi depresanlarının  (örn. alkol, genel anestezikler, narkotik analjezikler) eş 
zamanlı kullanımı sedatif etkilerinde şiddetlenme ile sonuçlanır. Parenteral yolla uygulanan  10/16 
 merkezi depresan etkili ilaçlarla PROPOFOL -PF %2 kombine edildiğinde ciddi solunum 
depresyonu ve kardiy ovasküler depresyon meydana gelebilir.  
Fentanil verildikten sonra, apne oranındaki bir artış ile Propofol’ün kandaki düzeyi, geçici 
olarak artabilir.  
Suks ametonyum veya neostigmin tedavisinden sonra bradikardi ve kardiyak arrest gelişebilir.  
Siklosporin  alan hastalarda PROPOFOL -PF %2 gibi lipid emülsiyonları uygulandığında 
lökoensefalopati bildirilmiştir.  
Valproat alan hastalarda  düşük propofol dozu ihtiyacı  gözlenmiştir. Eş zamanlı kullanıldığında 
propofol dozunda azaltma düşünülebilir.  
 
Özel popülasy onlara ilişkin ek bilgiler  
Veri bulunmamaktadır.  
 
Pediyatrik popülasyon  
Veri bulunmamaktadır.  
 
4.6. Gebelik ve laktasyon  
Genel tavsiye  
Gebelik kategorisi:  C 
Çocuk doğu rma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli olan kadınlar tedavi süresince etkili doğum kontrolü uygulamak 
zorundadırlar.  
 
Gebelik dönemi  
Propofolün gebe kadınlarda kullanımına ilişkin yeterli veri mevcut değildir. Hayvanlar üzerinde  
yapılan çalışmalar üreme toksisitesi  göstermiştir ( Bkz. Bölüm 5.3 ). İnsanlara yönelik risk 
bilinememektedir. Bu nedenle, propofol zorunlu olmadıkça gebe  kadınlara verilmemelidir. 
Propofol plasentad an geçer ve neonatal depresyona neden olabilir. Ancak, propofol 
indüklenmiş düşük sırasında kul lanılabilir.  
 
Anestezi indüksiyonu için 2,5 mg/kg vücut ağırlığı ve idame için 6 mg/kg vücut ağırlığından  
daha yüksek dozlardan kaçınılmalıdır.  Obstetrik anestezi için kullanılmamalıdır.  
 
İnsanlara yönelik potansiyel risk bilinmemektedir. PROPOFOL -PF %2 g erekli olmadıkça 
gebelik döneminde kullanılmamalıdır.  
 
Laktasyon dönemi  
Emziren kadınlarda yapılan çalışmalar propofolün düşük miktarlarda süte geçtiğini 
göstermiştir. Bu nedenle anneler propofol uygulamasından sonraki 24 saat süresince emzirmeyi 
durdurmalıdır. Bu süreç içinde üretilen süt atılmalıdır.  
  11/16 
 Üreme yeteneği/Fertilite  
Etkisi bilinmemektedir.  
 
4.7. Araç ve makine kullanımı  üzerindeki etkiler  
Hastalar araç ve makine kullanma gibi yeteneklerin propofol kullanımından bir süre sonra 
zayıflayab ileceği konusunda uyarılmalıdır.  
PROPOFOL -PF %2’nin uygulanmasından sonra hastalar bir süre gözlem altında tutulmalıdır.  
12 saatten sonra propofole bağlı bir bozukluk genelde tespit edilememektedir (Bkz. Bölüm 4.4).  
Hastalar araba, makine kullanmamaları ve potansiyel bir tehlikeye neden olabilecek işler 
yapmamaları yönünde uyarılmalıdır. Hastalar eve yalnız gitmemeleri ve alkol tüketmemeleri 
konusunda uyarılmalıdır.  
 
4.8. İstenmeyen Etkiler  
Anestezi veya sedasyonun  başlatılması ve idamesi genelde minimum eksitasyon ile düzgün 
şekilde sağlanır. En sık bildirilen advers etkiler hipotansiyon gibi bir anestetik/sedatif ajanın 
farmakolojik olarak öngörülebilir olduğu yan etkilerdir. Propofol alan hastalarda gözlenen yan 
etkilerin doğası, şiddeti ve sıklığı hastanın durumuna ve ameliyat ya da tedavi edici prosedürlere 
bağlı olabilir.  
İstenmeyen etkiler aşağıdaki sıklık derecelerine göre sınıflandırılır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.0 00 ila <1/100); seyrek  
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Bağışıklık sistemi hastalıkları : 
Çok seyrek: Anjiyoödem, bronkospazm, eritem ve hipotansiyonu içerebilen anafilaksi  
 
Metab olizma ve beslenme hastalıkları : 
Bilinmiyor(9): Metabolik asidoz(5), hiperkalemi(5), hiperlipidemi(5) 
 
Psikiyatrik hastalıklar : 
Bilinmiyor(9): Seksüel disinhibisyon, ö fori, ilaç suistimali ve ilaç bağımlılığı(8) 
 
Sinir sistemi hastalıkları : 
Yaygın: İyileşme aşamasında baş ağrısı  
Seyrek: Anesteziye başlangıç, idame ve iyileşme sırasında kasılmalar ve opistotonus dahil 
epileptiform hareketler. Vertigo, titreme ve iyileşme sırasında soğukluk hissi  
Çok seyrek: Ameliyat sonrası bilinç kaybı  
Bilinmiyor(9): İstemsiz hareketler  
 
Kardiyak hastalıklar ı: 
Yaygın: Bradikardi(1) ve anesteziye başlangıç sırasında taşikardi  
Çok seyrek: Pulmoner ödem   12/16 
 Bilinmiyor(9): Kardiyak aritmi(5), kalp yetmezliği(5),(7) 
 
Vasküler hastalıklar ı: 
Yaygın: Hipotansiyon(2) 
Yaygın olmayan: Tromboz ve flebit  
 
Solunum, göğüs hastalıkları ve mediastinal hastalıklar ı: 
Yaygın: Anesteziye başlangıç sırasında geçici apne, öksürük ve hıçkırık  
Bilinmiyor(9): Solunum depresyonu (doz bağımlı)  
 
Gastrointestinal hastalıklar ı: 
Yaygın: İyileşme aşamasında bulantı ve kusma  
Çok seyrek: Pankreatit  
 
Hepato -bilier hastalıklar ı: 
Bilinmiyor(9): Hepatomegali(5) 
 
Kas-iskelet ve bağ dokusu hastalıkları : 
Bilinmiyor(9): Rabdomiyoliz(3),(5) 
 
Böbrek  ve idrar yolu hastalıkları:  
Çok seyrek: Uzun süreli uygulamadan sonra idrarda renk değişimi  
Bilinmiyor(9): Böbrek yetmezliği(5) 
 
Üreme sistemi ve meme hastalıkları:  
Bilinmiyor: Priapizm  
 
Genel bozukluklar ve uygulama bölgesine ilişkin hastalıkları : 
Çok yaygın: Enjeksiyon başlangıcında lokal ağrı(4) 
Çok seyrek: Kazara ekstravasküler uygulamayı takiben doku nekrozu  
Bilinmiyor(9): Kazara ekstravasküler uygulamayı takiben ağrı, şişlik  
 
Araştırmalar:  
Bilinmiyor(9): Brugada tipi EKG(5),(6)  
 
Yaralanma, zehirlenme ve prosedürel Komplikasyonlar:  
Çok seyrek: Ameliyat sonrası ateş  
 
(1) Ciddi bradikardi nadirdir. Asistoli gelişimi ile ilgili izole raporlar bulunmaktadır.  
(2) Bazen hipotansiyon, intravenöz sıvıların kullanımını ve propofol uygulanma oranının 
azaltılmasını gerektirebilir.  
(3) Yoğun bakım ünitesi  sedasyonu için 4 mg/kg/saat’ten daha fazla dozlarda propofol verildiği 
durumlarda çok nadir olarak rabdomiyoliz bildirilmiştir.   13/16 
 (4) Önkolda daha büyük damarlar ve antekübital çukur kullanılarak minimize edilebilir. Propofol  
% 1 ile lidokainin birlikte uy gulanması ile de lokal ağrı minimize edilebilir.  
(5) "Propofol infüzyon sendromu" olarak bildirilen bu olayların kombinasyonları olayların sık 
sık gelişimi için çoklu risk faktörlerine sahip ağır hastalarda görülebilir (Bkz. Bölüm 4.4)  
(6) Brugada tipi E KG yükselmiş EKG’de -ST-segmenti ve cove T dalgası.  
(7) Yetişkinlerde (ölümle sonuçlanan bazı durumlarda) hızlı ilerleyen kalp yetmezliği. Bu gibi 
durumlarda kalp yetmezliği inotrop destekleyici tedaviye genellikle tepkisizdir.  
(8) Ağırlıklı olarak sağlık profesyonelleri tarafından propofolün kötüye kullanılması ve ilaç 
bağımlılığı.  
(9) Mevcut klinik çalışma verilerinden tahmin edilemediğinden dolayı bilinememektedir.  
(10) Doku canlılığı bozulmuş olan yerlerde nekroz bildirilmiştir . 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensu plarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0312 218 35 99)  
 
4.9. Doz aşımı  ve tedavisi  
Kazara aşırı doz, kardiyorespiratuar depresyona neden olabi lir. Solunum depresyonu, oksijen 
ve yapay solunumla tedavi edilir . Kardiyovasküler depresyon da hasta yatay duruma getirilmeli 
ve ağır durumlarda plazma genişleticiler ve presör ajanlar kullanılmalı dır. 
 
5. FARMAKOLOJİK ÖZELLİKLER  
5.1. Farmakodinamik Özellikler  
Farmakoterapötik grup:  Diğer genel anestezikler  
ATC kodu: N01AX10  
 
Propofol  (2,6-diizopropilfenol); hızlı etki başlangıçlı, kısa etkili bir genel anestezi ajanıdır. 
Enjeksiyon oranına bağlı olarak anestezi başlangıç süresi 30 -40 saniyedir. Tek bir bolus 
verilmesinden sonra etki süresi kısadır ve metabolizma ve eliminasyona bağlı olarak 4 ila 6 
dakika sürer.  
Propofolün idame tedavisinde, tekrarlayan enjeksiyon yada infüzyonla belirgin birikme 
gözlenmemiştir. Hastaların bilinci hızla açılır.  
Anestezinin başlangıcı esnasında serebral vagotonik etki ya da sempatik aktivite 
inhibisyo nunun neden olabileceği bradikardi ve hipotansiyon bildirilmektedir. Ancak, 
hemodinami genellikle anestezi idamesi sırasında normale döner.   14/16 
 Çocuklarda propofol bazlı anestezi süresi üzerine yapılan sınırlı sayıda çalışma ile güvenliliğin 
ve etkililiğin 4 saat süresine kadar değişmeden kaldığı gösterilmektedir.  
Çocuklarda kullanıma ait literatür kanıtları güvenlilik ve etkililikte değişiklik olmaksızın 
uzatılmış işlemlerde kullanımı belgeler.  
 
5.2. Farmakokinetik Özellikler  
Genel özellikler  
Emilim:  
Ürün i. v. yolla verildiği için uygulanabilir değildir.  
 
Dağılım:  
Propofol  %98 oranında plazma proteinlerine bağlanır. İntravenöz uygulamayı takiben 
propofolün farmakokinetiği, 3 bölmeli bir modelle açıklanabilir.  
 
Biyotransformasyon:  
Propofol başlıca karaciğerde propofolün glukuronidle rini ve onun yerine geçen kinol 
glukuronidleri ve sülfat konjugatlarını oluşturmak üzere metabolize edilir. Tüm metabolitleri  
inaktiftir.  
 
Eliminasyon:  
Bir bolus dozunu takiben veya bir infüzyonun son landırılmasını takiben propofol 
konsantrasyonlarındaki düşüş, propofolün zayıf perfüze dokudan yeniden dağılımını temsil 
eden, çok hızlı dağılım, hızlı eliminasyon (yarılanma ömrü 30 -60 dakika ) ve daha yavaş bir son 
faz ile üç bölmeli açık bir modelle (yarılanma ömrü 2 -4 dakika) tanımlan abilir.  
Vücuttan hızla atılır (toplam vücut kl irensi 1,5 –2 litre / dakika).  Klirens, esas olarak kan akışına 
bağımlı olduğundan dolayı karaciğerde metabolik süreçlerle propofolün inaktif konjugatları ile 
buna karşılık gelen ve idrarla atılan kinol  oluşturmak üzere gerçekleşir.  
Tek bir doz 3 mg intravenöz uygulamadan sonra, propofol klirensi /kg vücut ağırlığı yaşa göre 
aşağıdaki gibi artmıştır:  
Medyan klirens büyük çocuklar ile karşılaştırıldığında (n = 36, yaş aralığı 4 ay -7 yıl), 1 aydan 
küçük y enidoğanlarda önemli ölçüde daha düşüktür (n = 25) (20 mL/kg/dk). Buna ek olarak, 
yeni doğanlarda bireysel anlamda ciddi değişkenlikler (3 ,7-78 mL/kg/dk aralığında) 
bulunmaktadır. Bu büyük değişkenlik gösteren sınırlı deneme verilerine göre, bu yaş grubu i çin 
doz önerileri verilemeyeceği görülmüştür.  
Daha büyük çocuklarda tek bir 3 mg/kg bolus uygulamasından sonra medyan propofol klirensi 
yetişkinler 23.6 mL/dk/kg (n=6) ile karşılaştırıldığında 37 ,5 mL/dk/kg (4  - 24 ay) (n=8 );  38.7 
mL/dk/kg (11 -43 ay) (n=6 ), 48 mL/dk/kg (1  - 3 yıl) (n=12 ); 28,2 mL/dk/kg  (4-7 yıl) (n=10) ’dır. 
 
Doğrusal lık / Doğrusal olmayan durum:  
Farmakokinetik, propofolün önerilen infüzyon hızları aralığında doğrusaldır.   15/16 
 5.3. Klinik öncesi güvenlilik verileri  
Hafiften orta dereceli anesteziyl e sonuçlanan dozlarda hayvanlar üzerinde (primatlar dahil) 
yayınlanan çalışmalar, hızlı beyin büyümesi veya sinaptogenez süresi  boyunca anest etik 
ajanların kullanımını n, gelişmekte olan beyinde uzam ış kognitif eksikliklerle ilişkili  olabilen 
hücre kaybına yol açtığını göstermektedir.  
 
Türler arası karşılaştırmalara dayanarak, bu değişikliklere ka rşı savunmasızlık penceresinin, 
yaşamın ilk birkaç ayı boyunca üçüncü trimesterdeki mar uz kalmalarla ilişkili olduğuna 
inanılmaktadır, ancak  bu insanlarda yaklaşık 3 yaşına kadar uzayabilir. Yenidoğan 
primatlar ında, hafif cerrahi bir anestezi düzlemi üreten 3 saatlik bir anestezi rejim ine maruz 
kalmak, nöronal hücre kaybını artırmamıştır, ancak 5 saat veya daha uzun tedavi rejimleri 
nöronal hü cre kaybını artırmıştır. Bu klinik olmayan bulguların klinik önemi bil inmemektedir. 
Üç yaşından küçük çocuklarda ve preklinik verilerin önerdiği potansiyel risklere karşı işlem 
gerektiren hamile kadınlarda sağlık mesleği mensupları uygun anestezinin yazar/ zarar ilişkisini 
dikkate almalıdır.  
 
6. FARMASÖTİK ÖZELLİKLER  
6.1. Yardımcı maddelerin listesi  
Rafine soya yağı  
Yumurta fosfolipidi ( tavuk yumurtası sarısı tozundan elde edilen)  
Gliserol  
Oleik asit  
Sodyum hidroksit  
Enjeksiyonluk su  
 
6.2. Geçimsizlikler  
PROPOFOL -PF %2 diğer ilaçlar ile karıştırılmamalıdır.  
 
6.3. Raf Ömrü  
24 ay. 
 
6.4. Saklamaya yönelik özel tedbirler  
25 °C  altındaki oda sıcaklığında saklayınız . Dondurmayın ız. 
 
6.5. Ambalajın niteliği ve içeriği  
Kutu içerisinde , 5 adet 20 mL  renksiz  Tip I cam ampul.  
 
6.6. Beşeri tıbbi üründen arta kalan maddelerin imhası ve diğer özel önlemler  
Yalnızca t ek kullanımlıktır. Kullanımdan sonra artan kısım atılmalıdır.  
Ürün açıldıktan sonra hemen kullanılmalıdır . 
PROPOFOL -PF %2 içeren uygulama sistemleri, ampulün açılmasından 12 saat sonra yenisi ile 
değiştirilmelidir.  
Kullanmadan önce iyice çalkalayınız.   16/16 
 Çalkalama sonrası iki faz görülüyor ise ilacı kullanmayınız.  
Yalnız hasar görmemiş ambalajlardaki homojen ürün ler kullanılmalıdır.  
Kullanmadan önce, ampul boynunu  alkolle veya alkole batırılmış pamuk çubukla temizleyiniz. 
Kullanıldıktan sonra temas edilen kaplar atılmalıdır.  
Kullanılmamış olan ürün ya da artık materyaller, “Tıbbi Atıkların Kontrolü Yönetmeliği” ve  
“Ambalaj Atıklarının Kontrolü Yönetmelikleri”ne uygun olarak imha edilmelidir.  
 
7. RUHSAT SAHİBİ  
POLİFARMA İLAÇ SAN. VE TİC. A.Ş.  
Vakıflar OSB Mahallesi,  
Sanayi Caddesi,  No:22/1  
Ergene/TEKİRDAĞ  
Tel : 0282 675 14 04  
Faks  : 0282 675 14 05  
 
8. RUHSAT NUMARASI  
2023/86  
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 19.03.2023  
Ruhsat yenileme tarihi:  
10. KÜB’ÜN YENİLENME TARİHİ  
 