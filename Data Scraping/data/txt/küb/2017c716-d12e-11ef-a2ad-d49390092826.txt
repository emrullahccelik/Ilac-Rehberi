KISA ÜRÜN BİLGİSİ
1. BEŞERİ TIBBİ ÜRÜNÜN ADI
PHYSİOTENS® 0.4 mg film kaplı tablet
2. KALİTATİF VE KANTİTATİF BİLEŞİM
Etkin madde:
Moksonidin 0.4 mg
Yardımcı maddeler:
Laktoz monohidrat 95.60 mg
Yardımcı maddeler için 6.1 'e bakınız.
3. FARMASÖTİK FORM
Film kaplı tablet
Bir yüzü "0.4" baskılı, yuvarlak, konveks, mat kırmızı film kaplı tabletler.
4. KLİNİK ÖZELLİKLER
4.1 Terapötik endikasyonlar
Moksonidin, hafif ila orta şiddetli esansiyel veya primer hipertansiyon tedavisinde endikedir.
4.2 Pozoloji ve uygulama şekli
Pozoloji /Uygulama sıklığı ve süresi:
Yetişkinler
Tedaviye, sabahları verilen 0.2 mg PHYSİOTENS® ile başlanmalıdır. Doz, üç hafta sonra,
yeterli bir cevap elde edilene kadar tek doz veya sabah ve akşam olmak üzere bölünmüş iki
doz halinde 0.4 mg’a kadar titre edilebilir. Üç haftalık ilave tedaviden sonra alınan cevap hala
yeterli değilse, bu durumda doz, sabah ve akşam olmak üzere bölünmüş iki doz halinde 0.6
mg’a kadar artırılabilir.
PHYSİOTENS® dozu, tek doz uygulamada 0.4 mg ve sabah ve akşam olmak üzere bölünmüş
doz uygulamasında günlük 0.6 mg’ ı geçmemelidir.
1Uygulama şekli:
Ağızdan kullanım içindir.
Tabletler, su ile alınmalıdır. Besin alımı, moksonidinin farmakokinetik özelliklerini
etkilemediği için, PHYSİOTENS®, yemeklerden önce, yemekle birlikte veya yemekten sonra
alınabilir.
Tedavi birden bire kesilmemelidir. İki haftalık süre içinde azaltılmış dozlarda kademeli olarak
kesilmelidir.
Özel popülasyonlara ilişkin ek bilgiler:
Böbrek yetmezliği: Orta şiddetli böbrek fonksiyon bozukluğu (GFR 30ml/dk’ dan büyük, 60
ml/dk’dan küçük) olan hastalarda, tek doz 0.2 mg’ ı ve günlük doz 0.4 mg’ ı geçmemelidir.
Karaciğer yetmezliği: Özel kullanımı yoktur.
Pediyatrik popülasyon: Güvenlik ve etkinlik verilerindeki eksikliklerden dolayı
moksonidinin çocuklarda ve 18 yaşın altındaki ergenlerde kullanımı önerilmez.
Geriyatrik popülasyon:
Böbrek fonksiyonu bozulmamış yaşlılarda doz yetişkinlerde olduğu gibidir.
Yaşlı hastalar, kan basıncını düşüren ilaçların kardiyovasküler etkilerine karşı daha duyarlı
olabilirler. Bu nedenle, tedaviye en düşük doz ile başlanmalı ve bu tür reaksiyonların yol
açtığı ciddi sonuçların engellenmesi için doz artışı dikkatli yapılmalıdır.
4.3 Kontrendikasyonlar
Moksonidin aşağıda belirtilen durumlarda kontrendikedir.
• etkin maddeye veya üründeki herhangi bir yardımcı maddeye karşı
duyarlılık
• hasta sinüs sendromu veya sino-atriyal blok
• bradikardi (dinlenme anında kalp hızı <50 atış/dakika)
 2. ve 3. derece Atrioventriküler blok (AV)
 ciddi kalp yetmezliği (bakınız Bölüm 4.4)
 ciddi böbrek yetmezliği (GFR < 30ml/dk, serum kreatinin konsantrasyonu
>160µmol/l)
PHYSİOTENS®, terapötik deneyim eksikliği nedeniyle aşağıdaki durumlarda
kullanılmamalıdır:
 gebelik veya laktasyon (bakınız Bölüm 4.6)
 18 yaşın altındaki çocuklar ve adölesanlar
4.4 Özel kullanım uyarıları ve önlemleri
Moksonidin tedavisi uygulanan hastalarda pazarlama sonrası verilerde değişen derecelerde
Atrioventriküler blok (AV) vakaları bildirilmiştir. Bu vaka raporlarına dayanılarak,
moksonidinin atriyoventriküler iletimi geciktirmedeki nedensel rolü tamamen göz ardı
edilememektedir. Bu nedenle, Atrioventriküler blok (AV) oluşumuna eğilimli olan hastalar
tedavi edilirken dikkatli olunmalıdır. Moksonidin 1. derece Atrioventriküler bloğu (AV) olan
2hastalarda kullanıldığında, bradikardiden kaçınmak için özel olarak dikkatli olunmalıdır.
Moksonidin, daha yüksek dereceli Atrioventriküler blok (AV) vakalarında kullanılmamalıdır
(bakınız Bölüm 4.3).
Moksonidin şiddetli koroner arter hastalığı ya da unstabil anjina pektorisi olan hastalarda
kullanıldığında, bu hasta populasyonunda deneyim sınırlı olduğundan özel olarak dikkatli
olunmalıdır.
Moksonidin esas olarak böbreklerle atıldığından, renal yetmezliği olan hastalarda kullanımda
dikkatli olunması önerilir. Bu hastalarda özellikle tedaviye başlanırken dikkatli doz titrasyonu
yapılması önerilir. Günlük 0.2 mg doz ile başlanmalıdır ve klinik olarak gerekli olduğunda ve
iyi tolere edildiğinde orta şiddetli böbrek yetmezliği (GFR 30ml/dk’ dan büyük, 60 ml/dk’dan
küçük) olan hastalarda en fazla günlük 0.4 mg doza çıkılabilir.
Moksonidin bir -blokörle kombine halde kullanıldığında, ve her iki tedavinin de kesilmesi
gerekiyorsa öncelikle -blokör ve birkaç gün sonra da moksonidin tedavisi kesilmelidir.
Bugüne dek moksonidin tedavisinin kesilmesinin ardından kan basıncında rebound etkisi
gözlenmemiştir. Bununla birlikte, moksonidin tedavisinin birdenbire kesilmesi önerilmez; doz
iki haftalık bir periyotta azaltılarak kesilmelidir.
Eşlik eden orta şiddetli kalp yetmezliği olan hastalardaki güvenliliği destekleyen klinik
verilerin olmamasından dolayı, PHYSİOTENS® bu hasta grubunda dikkatli kullanılmalıdır.
Yaşlı hastalar, kan basıncını düşüren ilaçların kardiyovasküler etkilerine karşı daha duyarlı
olabilirler. Bu nedenle, tedaviye en düşük doz ile başlanmalı ve bu tür reaksiyonların yol
açtığı ciddi sonuçların engellenmesi için doz artışı dikkatli yapılmalıdır.
Galaktoz intoleransı, lap-laktaz eksikliği veya glukoz-galaktoz malabsorbsiyonu gibi seyrek
rastlanan kalıtsal rahatsızlıkları olan hastalar bu ilacı kullanmamalıdırlar.
4.5 Diğer tıbbi ürünler ile etkileşimler ve diğer etkileşim şekilleri
Diğer antihipertansif ajanlarla eş zamanlı olarak kullanıldığında PHYSİOTENS®’in kan
basıncını düşürücü etkisi artar.
Trisiklik antidepresanlar, merkezi sisteme etki eden antihipertansif ajanların etkinliğini
azaltabileceğinden, moksonidin ile birlikte kullanılması önerilmez. Moksonidin trisiklik
antidepresan, tranklizan, alkol, sedatif ve hipnotiklerin sedatif etkisini artırabilir, bu nedenle
birlikte kullanımından kaçınılmalıdır.
Moksonidinin, lorazepam kullanan hastalarda bilişsel fonksiyonlarda görülen bozulmuş
performansı bir dereceye kadar artırdığı gözlenmiştir. Moksonidin benzodiazepinlerle birlikte
uygulandığında, benzodiazepinlerin sedatif etkisini arttırabilir.
Moksonidin tübüler atılım ile atılır. Tübüler atılım ile atılan diğer ajanlarla etkileşim
dışlanamaz.
Özel popülasyonlara ilişkin ek bilgiler
Etkileşim çalışması yoktur.
3Pediyatrik popülasyon :
Etkileşim çalışması yoktur.
Geriyatrik popülasyon :
Etkileşim çalışması yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Gebe kadınlarda moksonidin kullanımına ilişkin yeterli veri bulunmamaktadır. Hayvanlarda
yapılan çalışmalar embriyo-toksikolojik etkiler göstermiştir (bkz. bölüm 5.3). İnsanlardaki
potansiyel risk bilinmemektedir. Moksonidin kesinlikle gerekli olmadıkça gebelik sırasında
kullanılmamalıdır.
Laktasyon dönemi
Moksonidin, anne sütüne geçer ve bu nedenle emzirme sırasında kullanılmamalıdır.
Moksonidin tedavisinin kesin olarak gerekli olduğu düşünülüyorsa, emzirme kesilmelidir.
Üreme yeteneği/Fertilite
Herhangi bir veri bulunmamaktadır.
4.7 Araç ve makine kullanımı üzerindeki etkiler
Moksonidinin araç veya makine kullanımına etkisi üzerine herhangi bir çalışma yapılmamıştır.
Uyuklama ve baş dönmesi bildirilmiştir. Araç veya makine kullanımı sırasında bu durum
akılda bulundurulmalıdır.
4.8 İstenmeyen etkiler
Moksonidin kullananlar tarafından en sık bildirilen yan etkiler; ağız kuruluğu, baş dönmesi,
asteni ve uyku halini içerir. Bu semptomlar, tedavinin ilk birkaç haftasından sonra sıklıkla
azalmıştır.
Sıklıklar şu şekilde tanımlanmaktadır: çok yaygın (≥ 1/10); yaygın (≥1/100,<1/10); yaygın
olmayan (≥ 1/1000, < 1/100); seyrek (≥ 1/10000, < 1/1000); çok seyrek (< 1/10000), bilinmiyor
4(eldeki verilerden hareketle tahmin edilemiyor).
Plasebo kontrollü klinik çalışmalar sırasında (moksonidin kullanan hasta n=886) gözlenen
istenmeyen etkiler aşağıdaki sıklıklarda gözlenmiştir:
MedDRA sistem organ sınıfı Çok yaygın Yaygın Yaygın olmayan
≥1/10 ≥1/100, <1/10 ≥1/1,000, <1/100
Psikiyatrik hastalıklar İnsomni Sinirlilik
Baş ağrısı*, Senkop*
Sinir sistemi hastalıkları baş dönmesi/vertigo,
somnolans
Kulak ve iç kulak hastalıkları Tinnitus
Kardiyak hastalıkları Bradikardi
Hipotansiyon*
Vasküler hastalıklar (ortostatik
hipotansiyon
dahil)
Gastrointestinal hastalıklar Ağız kuruluğu Diyare,
bulantı/kusma/
dispepsi
Deri ve derialtı doku hastalıkları Döküntü/ kaşıntı Anjioödem
Kas-iskelet bozuklukları, bağ doku ve Bel ağrısı Boyun
kemik hastalıkları ağrısı
Genel bozukluklar ve uygulama Asteni Ödem
bölgesine ilişkin hastalıklar
* plaseboyla karşılaştırıldığında sıklık artışı gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz Aşımı ve Tedavisi
Doz aşımı semptomları
Rapor edilen bazı doz aşımı vakalarında, akut olarak uygulanan 19.6 mg dozun ölüme neden
5olmadığı gözlenmiştir. Bildirilen belirti ve semptomlar arasında, baş ağrısı, sedasyon, uyku
hali, düşük tansiyon, baş dönmesi, asteni, bradikardi, ağız kuruluğu, kusma, yorgunluk ve
karnın üst bölgesinde ağrı bulunmaktadır.
Şiddetli doz aşımı durumunda özellikle bilinç bozukluklarının ve solunum depresyonunun
yakından izlenmesi önerilir.
Ayrıca, hayvanlar üzerinde yapılan bazı yüksek doz çalışmalarına göre, geçici hipertansiyon,
taşikardi ve hiperglisemi görülebilir.
Doz Aşımı Tedavisi
Spesifik bir antidot bilinmemektedir. Hipotansiyon durumunda sıvı ve dopamin uygulaması
gibi dolaşım desteği tedavisi düşünülebilir. Bradikardi atropin ile tedavi edilebilir.-Reseptör
antagonistleri, Moksonidin doz aşımı durumunda ortaya çıkan paradoksal hipertansif etkileri
azaltabilir veya ortadan kaldırabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmidazolin reseptör agonisti, moksonidin.
ATC kodu: C02AC05.
Farklı hayvan modellerinde, moksonidinin güçlü bir antihipertansif ajan olduğu gösterilmiştir.
Mevcut deneysel veriler Moksonidinin antihipertansif etki bölgesinin merkezi sinir sistemi
olduğunu ikna edici bir şekilde göstermektedir. Moksonidinin, beyin sapı içerisinde I -
1
imidazolin reseptörleri ile selektif olarak etkileştiği gösterilmiştir. Bu imidazoline duyarlı
reseptörler, periferik sempatik sinir sisteminin merkezi kontrolü için kritik bir alan olan rostral
ventrolateral medullada toplanmışlardır. I -imidazolin reseptörü ile oluşan bu etkileşimin net
1
etkisi ile, sempatik sinirlerin aktivitesinde azalma olduğu görülmektedir (kardiyak, splanknik
ve renal sempatik sinirler için kanıtlanmıştır).
Moksonidin, I -imidazolin reseptörleri ile kıyaslandığında, yalnızca merkezi 2-
1
adrenoseptörlere düşük afinite göstermesi nedeni ile merkezi sinir sistemine etki eden diğer
mevcut antihipertansiflerden ayrılır; 2-adrenoseptörler, merkezi sinir sistemine etki eden
antihipertansiflerin en yaygın istenmeyen etkileri olan sedasyon ve ağız kuruluğuna sebep olan
moleküler hedef olarak kabul edilmektedir. İnsanlarda, moksonidin sistemik vasküler
rezistansın azalmasına ve bundan dolayı arterial kan basıncının azalmasına sebep olur.
5.2 Farmakokinetik özellikler
Genel özellikler
Emilim:
Sıçanlar ve köpeklere oral yoldan verilen moksonidin, hızlı ve neredeyse tamamen emilmiştir
ve pik plazma seviyelerine 30 dakikadan az bir sürede ulaşılmıştır. Oral ve intravenöz
uygulamanın ardından her iki türde de ortalama plazma konsantrasyonları benzer bulunmuştur.
İnsanlarda, moksonidinin oral dozu yaklaşık %90 oranında emilir; ilk geçiş metabolizmasına
uğramaz ve biyoyararlanımı %88’ dir. Besin alımı Moksonidin farmakokinetiğini etkilemez.
6Dağılım:
Plazma proteinlerine bağlanma, sadece yaklaşık % 7 olarak belirtilmiştir (Vd =1.8 ± 0.4 l/kg).
ss
Biyotransformasyon:
Moksonidin %10-20 oranında, imidazolin halkasının açılması ile başlıca 4,5-
dehidromoksonidin ve bir guanidin türevine metabolize olur. 4,5-dehidromoksonidinin
hipotansif etkisi moksonidinin yalnızca 1/10’ u kadardır ve guanidin türevinin hipotansif
etkisi ise moksonidinin 1/100’ ünden azdır. Moksonidinin maksimum plazma seviyelerine,
film tabletin alınmasından 30-180 dakika sonra ulaşılır.
Eliminasyon:
Sıçanlar ve köpeklerde, radyoaktivite ve değişmemiş bileşiğin eliminasyon yarılanma ömrünün
1-3 saat olduğu tahmin edilmiştir. Moksonidin ve başlıca iki metaboliti (4,5-
dehidromoksonidin ve bir guanidin türevi) ağırlıklı olarak idrarla atılmıştır. Her iki türde de,
52 haftalık tedavinin ardından yapılan kronik toksisite çalışmalarında moksonidin birikimi
belirtisi gözlenmemiştir.
Moksonidin ve metabolitleri, neredeyse tamamen böbreklerden atılır. Uygulamadan sonraki ilk
24 saat içinde dozun %90’dan fazlası böbreklerden atılırken, yalnızca yaklaşık %1’i feçes
yoluyla atılır. Değişmemiş moksonidinin kümülatif renal atılımı yaklaşık %50-75’ dir.
Moksonidinin ortalama plazma eliminasyon yarılanma ömrü 2.2-2.3 saat ve renal eliminasyon
yarılanma ömrü 2.6-2.8 saattir.
Hastalardaki karekteristik özellikler
Yaşlılarda farmakokinetik:
Sağlıklı yaşlı hastalar ile daha genç yetişkinlerde, moksonidinin farmakokinetik özellikleri
arasındaki küçük farklılıkların klinik olarak anlamlı olması beklenmez.
Moksonidinin birikmemesinden dolayı, böbrek fonksiyonu normal ise doz ayarlaması
gerekmez.
Çocuklarda farmakokinetik:
Çocuklarda farmakokinetik çalışma yapılmamıştır.
Renal yetmezliği olan hastalarda farmakokinetik:
Orta şiddetli böbrek yetmezliğinde (GFR 30-60 ml/dk), EAA değeri %85 oranında artmış ve
klerens %52’ye düşmüştür. Bu tür hastalarda, PHSYIOTENS®’ in hipotansif etkisi, özellikle
tedavinin başlangıcında olmak üzere yakın şekilde izlenmelidir; ayrıca tek doz 0.2 mg’ı ve
günlük doz 0.4 mg’ı geçmemelidir.
5.3 Klinik öncesi güvenlilik verileri
Konvansiyonel güvenlilik farmakolojisi, yinelenen doz toksisitesi, genotoksisite ve
karsinojenik potansiyel çalışmalarından elde edilen klinik olmayan veriler, insan için özel bir
riskin olmadığını göstermektedir.
Sıçanlar (0.12-4 mg/kg dozlarında) ve köpeklerde (0.04-0.4 mg/kg dozlarında) yapılan 52
haftalık kronik oral tedavi, moksonidinin yalnızca en yüksek dozlarda anlamlı etkileri
olduğunu ortaya koymuştur. Yüksek doz verilen sıçanlarda elektrolit dengesinde hafif
bozulmalar (kandaki sodyumda azalma ve potasyum, üre ve kreatininde artış) görülürken,
yalnızca yüksek doz verilen köpeklerde emez ve salivasyon gözlenmiştir. Buna ilaveten,
7yüksek doz verilen her iki türde karaciğer ağırlığında hafif artışlar gözlenmiştir.
Üreme toksisitesi çalışmaları fertilite üzerine etki ve teratojenik potansiyel göstermemiştir.
Maternal toksisite ile ilişkilendirilen dozlarda embriyo-fetal toksisite görülmüştür.
2 mg/kg/gün’ ün üzerinde doz verilen sıçanlarda ve 0.7 mg/kg/gün’ ün üzerinde doz verilen
tavşanlarda embriyo-fetal kayıpta artış ve fetal gelişimde gecikme görülmüştür. Sıçanlarda
yapılan perinatal ve postnatal bir çalışmada, 1 mg/kg/gün’ ün üzerindeki dozlarda yavru
ağırlığında ve hayatta kalabilmede azalma ve gelişim gecikmesi kaydedilmiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz
Povidon
Krospovidon
Magnezyum stearat
Hidroksipropil metilselüloz
Etilselüloz sulu dispersiyonu %30
Polietilen glikol 6000
Talk
Kırmızı demir oksit (E 172)
Titanyum dioksit (E 171)
6.2 Geçimsizlikler
Bilinen bir geçimsizlik yoktur.
6.3 Raf ömrü
36 ay
6.4 Saklamaya yönelik özel tedbirler
30°C'nin altındaki oda sıcaklığında ve ambalajında saklayınız.
6.5 Ambalajın niteliği ve içeriği
PVC/PVDC/Alu blister ambalaj.
28 tablet içeren blister ambalaj
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi Ürünlerin Kontrolü Yönetmeliği" ve
" Ambalaj Atıklarının Kontrolü Yönetmeliği "ne uygun olarak imha edilmelidir.
87. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI
113/70
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14/03/2003
Ruhsat yenileme tarihi:
10. KÜB 'ÜN YENİLEME TARİHİ
9