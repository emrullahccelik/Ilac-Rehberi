A Lİ BÜLENT BAŞ
KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
VİPİDİA 25 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir tablet 25 mg alogliptine eşdeğer alogliptin benzoat içerir.
Yardımcı maddeler:
Mannitol 79.7 mg
Kroskarmelloz sodyum 7.5 mg (1.4 mg sodyuma tekabül eder)
Bu yardımcı maddelerle ilgili uyarılar Bölüm 4.4’ün sonunda yer almaktadır.
Yardımcı maddeler için Bölüm 6.1.’e bakınız.
3. FARMASÖTİK FORM
Film kaplı tablet
Açık kırmızı, oval (yaklaşık 9.1 mm uzunluğunda ve 5.1 mm genişliğinde), bir yüzünde gri
“TAK” ve “ALG-25” baskılı, bikonveks film kaplı tablet
4. KLİNİK ÖZELLİKLER
4.1. Terapötik endikasyonlar
VİPİDİA, tip II diabetes mellitus hastası olan 18 yaş ve üzeri yetişkinlerde, diyet ve egzersiz
ile beraber uygulanan, insülin dahil olmak üzere diğer glukoz düşürücü ilaçlar ile yeterli
glisemik kontrol sağlanamadığı durumlarda, glisemik kontrolü iyileştirmek için bu ilaçlar ile
kombine olarak kullanılır (farklı kombinasyonlara ilişkin mevcut veriler için bkz. bölüm 4.4.,
4.5. ve 5.1.).
4.2. Pozoloji ve uygulama şekli
Pozoloji/uygulama sıklığı ve süresi:
Farklı doz rejimleri için, VİPİDİA’nın 25 mg, 12.5 mg ve 6.25 mg film kaplı tablet dozları
mevcuttur.
Yetişkinler (≥ 18 yaş)
Tavsiye edilen alogliptin dozu; metformin, tiazolidindion, sülfonilüre veya insüline ek tedavi
olarak veya metformin ve tiazolidindion veya insülin ile üçlü tedavi olarak günde bir defa
uygulanan 25 mg’lık tablettir.
1A Lİ BÜLENT BAŞ
Alogliptin, metformin ve/veya tiazolidindion ile kombine olarak kullanıldığında, metformin
ve/veya tiazolidindion dozu idame ettirilmelidir ve VİPİDİA eş zamanlı olarak
uygulanmalıdır.
Alogliptin, sülfonilüre veya insülin ile kombine olarak kullanıldığında; hipoglisemi riskini
azaltmak için sülfonilüre veya insülinin daha düşük dozları değerlendirilebilir (bkz. bölüm
4.4.).
Alogliptin, metformin ve tiazolidindion ile kombine olarak kullanıldığında; bu üçlü tedavi ile
hipoglisemi riskinde artış gözlendiği için, dikkatli olunmalıdır (bkz. bölüm 4.4.). Hipoglisemi
durumunda, tiazolidindion veya metforminin daha düşük dozları değerlendirilebilir.
Alogliptinin, metformin ve sülfonilüre ile üçlü tedavi ile kullanımında etkililiği ve güvenliliği
tam olarak belirlenmemiştir.
Uygulama şekli:
Oral kullanım içindir.
VİPİDİA öğünlerle birlikte veya öğün aralarında günde bir defa alınmalıdır. Tabletler bütün
olarak, yeterli miktarda su ile birlikte yutulmalıdır.
Eğer doz alımı unutulursa, hatırlar hatırlamaz alınmalıdır. Aynı gün içerisinde çift doz
alınmamalıdır.
Özel popülasyonlara ilişkin ek bilgiler:
Böbrek yetmezliği:
Hafif derecede böbrek yetmezliği olan hastalar için (kreatinin klerensi >50 ila ≤80 mL/dk),
alogliptin dozunun ayarlanması gerekli değildir (bkz. bölüm 5.2.).
Orta derecede böbrek yetmezliği olan hastalar için (kreatinin klerensi ≥30 ila ≤50 mL/dk),
tavsiye edilen alogliptin dozunun yarısı kullanılmalıdır (12.5 mg/gün; bkz. bölüm 5.2.).
Şiddetli böbrek yetmezliği (kreatinin klerensi <30 mL/dk) veya böbrek hastalığının diyaliz
gerektiren son evresinde olan hastalar için, tavsiye edilen alogliptin dozunun ¼’ü
kullanılmalıdır (6.25 mg/gün). Alogliptin, diyaliz zamanından bağımsız olarak uygulanabilir.
Böbrek diyalizi gerektiren hastalardaki deneyim sınırlıdır. Alogliptin, peritonal diyaliz
uygulanan hastalarda çalışılmamıştır (bkz. bölüm 4.4. ve 5.2.).
Tedavi öncesinde ve sonrasında periyodik olarak böbrek fonksiyonlarının uygun bir şekilde
değerlendirilmesi tavsiye edilir (bkz. bölüm 4.4.).
Karaciğer yetmezliği:
Hafif veya orta derecede karaciğer yetmezliği (Child-Pugh skoru 5 ila 9) olan hastalar için
doz ayarlaması gerekli değildir. Alogliptin şiddetli karaciğer yetmezliği (Child-Pugh skoru
>9) olan hastalarda çalışılmamıştır ve bu nedenle bu hastalarda kullanımı tavsiye
edilmemektedir (bkz. bölüm 4.4. ve 5.2.).
2A Lİ BÜLENT BAŞ
Pediyatrik popülasyon:
Çocuklarda ve 18 yaşın altındaki adölesanlarda VİPİDİA’nın etkililiği ve güvenliliği tespit
edilmemiştir. Veri mevcut değildir.
Geriyatrik popülasyon (≥ 65 yaş):
Yaşa bağlı olarak doz ayarlaması gerekli değildir. Ancak, bu hasta popülasyonunda böbrek
fonksiyonlarındaki potansiyel azalma nedeniyle, alogliptin dozu yaşı ilerlemiş hastalarda
konservatif olmalıdır.
4.3. Kontrendikasyonlar
VİPİDİA aşağıdaki durumlarda kontrendikedir:
• Etkin maddeye veya üründeki herhangi bir maddeye karşı aşırı duyarlılığı olan hastalarda
• Herhangi bir dipeptidil-peptidaz-4 (DPP-4) inhibitörüne karşı anafilaktik reaksiyon,
anafilaktik şok ve anjiyoödem gibi ciddi hipersensitivite reaksiyonu hikayesi olan
hastalarda (bkz. bölüm 4.4 .ve 4.8.).
4.4. Özel kullanım uyarıları ve önlemleri
Genel
VİPİDİA, tip I diabetes mellitus hastalarında veya diabetik ketoasidoz tedavisinde
kullanılmamalıdır. VİPİDİA insülin ihtiyacı olan hastalarda insüline alternatif değildir.
Diğer antihiperglisemik tıbbi ürünler ile kullanımı ve hipogolisemi
Alogliptin sülfonilüre, insülin veya tiazolidindion + metformin ile kombine olarak
kullanıldığında, hipoglisemi riskindeki artış nedeniyle, hipoglisemi riskini azaltmak için bu
tıbbi ürünlerin daha düşük dozları değerlendirilebilir (bkz. bölüm 4.2.).
Çalışılmamış kombinasyonlar
Alogliptin; ne sodyum glukoz kotransporter 2 (SGLT-2) inhibitörleri veya glukagon benzeri
peptid 1 (GLP-1) analogları ile kombinasyon olarak ne de metformin ve sülfonilüre ile üçlü
tedavi olarak çalışılmamıştır.
Böbrek yetmezliği
Orta derecede veya şiddetli böbrek yetmezliği olan hastalarda veya böbrek yetmezliğinin
diyaliz gerektiren son evresinde olan hastalarda doz ayarlaması gerekli olduğu için; alogliptin
tedavisi öncesinde ve sonrasında periyodik olarak böbrek fonksiyonlarının uygun bir şekilde
değerlendirilmesi tavsiye edilir (bkz. bölüm 4.2.).
Böbrek diyalizine ihtiyaç duyan hastalardaki deneyim sınırlıdır. Alogliptin peritonal diyaliz
uygulanan hastalarda çalışılmamıştır (bkz. bölüm 4.2. ve 5.2.).
Karaciğer yetmezliği
Alogliptin şiddetli karaciğer yetmezliği (Child-Pugh skoru >9) olan hastalarda çalışılmamıştır
ve bu nedenle bu hastalarda kullanımı tavsiye edilmemektedir (bkz. bölüm 4.2. ve 5.2.).
3A Lİ BÜLENT BAŞ
Kalp yetmezliği
New York Kalp Birliği (NYHA) fonksiyonel sınıf III ve IV konjestif kalp yetmezliği olan
hastaların yer aldığı klinik çalışmalarda alogliptin kullanım deneyimi sınırlı olduğu için, bu
hastalarda dikkatli olunması gerekir.
Hipersensitivite reaksiyonları
DPP-4 inhibitörleri için anafilaktik reaksiyonlar, anjiyoödem ve Stenvens-Johnson sendromu
ve eritema multiforme gibi eksfolyatif deri reaksiyonları dahil hipersensitivite reaksiyonları
gözlenmiştir ve pazarlama sonrası deneyimlerde alogliptin için de spontan olarak
raporlanmıştır. Alogliptin ile yapılan klinik çalışmalarda, anafilaktik reaksiyonlar düşük
insidansta rapor edilmiştir.
Akut pankreatit
DPP-4 inhibitörlerinin kullanımı, akut pankreatit gelişme riski ile ilişkilendirilmiştir. 13
çalışmadan elde edilen havuzlanmış veri analizinde, 25 mg alogliptin, 12.5 mg alogliptin,
aktif kontrol veya plasebo ile tedavi edilen hastalardaki pankreatit raporlarının genel oranı
sırasıyla 1000 hasta yılı başına 2, 1, 1 veya 0 olaydır. Kardiyovasküler sonuç çalışmasında,
alogliptin veya plasebo ile tedavi edilen hastalardaki pankreatit raporlarının oranı sırasıyla
1000 hasta yılı başına 3 veya 2 olaydır. Pazarlama sonrası deneyimlerde spontan olarak rapor
edilen pankreatit advers reaksiyonları mevcuttur. Hastalar akut pankreatitin karakteristik
semptomları (kalıcı, sırta doğru yayılan şiddetli karın ağrısı) bakımından bilgilendirilmelidir.
Eğer pankreatitten şüphelenilirse, VİPİDİA tedavisi durdurulmalıdır; akut pankreatit olduğu
doğrulanırsa, VİPİDİA tedavisine yeniden başlanmamalıdır. Pankreatit hikayesi olan
hastalarda dikkatli olunmalıdır.
Karaciğer etkileri
Karaciğer yetmezliği dahil karaciğer fonksiyon bozukluğuna ilişkin pazarlama sonrası
raporlar alınmıştır. Nedensellik ilişkisi kurulamamıştır. Olası karaciğer anormallikleri için
hastalar yakından takip edilmelidir. Hastaların alkolizm öyküsü ve safra taşı olup olmadığı
araştırılmalıdır. Karaciğer hasarını düşündüren semptomları olan hastalarda derhal karaciğer
fonksiyon testleri yapılmalıdır. Anormallik tespit edilirse ve alternatif bir etiyoloji
belirlenmemişse, alogliptin tedavisinin durdurulması düşünülür.
Artralji
DPP-4 inhibitörleri alan hastalarda, şiddetli ve sakatlığa yol açabilen artraljiye dair
pazarlama sonrası vakalar raporlanmıştır. Tedavi başlangıcından itibaren, semptomların
başlama zamanı bir gün ile yıllar arasında değişmiştir. İlaç bırakıldığında semptomların da
ortadan kalktığı ve hastalara aynı ilaç veya farklı bir DPP-4 inhibitörü yeniden
verildiğinde semptomların tekrar meydana geldiği görülmüştür. DPP-4 inhibitörleri,
şiddetli eklem ağrısının olası nedeni olarak düşünülmeli ve uygunsa ilaç bırakılmalıdır.
Büllöz Pemfigoid
DPP-4 inhibitörleri alan hastalarda, hastaneye başvuru gerektiren büllöz pemfigoid vakaları
pazarlama sonrasında raporlanmıştır. Birçok vakada, ilaç bırakıldığında ve sistemik/topikal
immünosupresif tedavi uygulandığında hastaların düzeldiği görülmüştür. VİPİDİA
kullanırken ciltte oluşabilecek kabarcık ve erozyonların bildirilmesi hastalara anlatılmalıdır.
Eğer büllöz pemfigoid riskinden şüphe edilirse VİPİDİA derhal bırakılmalı ve uygun tanı ve
tedavi için hasta bir dermatoloğa yönlendirilmelidir.
4A Lİ BÜLENT BAŞ
Mannitol:
Her tablet 79.7 mg mannitol içerir. Laksatif etki göstermesi beklenmez.
Sodyum:
Bu tıbbi ürün her bir tablette 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin alogliptin üzerindeki etkileri
Alogliptin primer olarak idrarla değişmeden atılır ve sitokrom (CYP) P450 enzimi ile
metabolize edilmesi göz ardı edilebilir (bkz. bölüm 5.2.). Bu nedenle, CYP inhibitörleri ile
etkileşim gösterilmemiştir ve beklenmemektedir.
Klinik etkileşim çalışmalarından elde edilen sonuçlar ayrıca; gemfibrozil (CYP2C8/9
inhibitörü), flukonazol (CYP2C9 inhibitörü), ketakonazol (CYP3A4 inhibitörü), siklosporin
(p-glikoprotein inhibitörü), vogliboz (alfa-glukozidaz inhibitörü), digoksin, metformin,
simetidin, pioglitazon veya atorvastatinin alogliptinin farmakokinetikleri üzerinde klinik
olarak anlamlı bir etkisi olmadığını göstermektedir.
Alogliptinin diğer tıbbi ürünler üzerindeki etkisi
In vitro çalışmalar; tavsiye edilen 25 mg alogliptin ile elde edilen konsantrasyonlarda
alogliptinin CYP 450 izoformlarını inhibe etmediğini veya indüklemediğini öne sürmektedir
(bkz. bölüm 5.2.). Bu nedenle, CYP 450 izoformlarının substratları ile etkileşim
gösterilmemiştir ve beklenmemektedir. In vitro çalışmalarda, alogliptinin, böbrekteki ilaç
dağılımı ile ilişkili anahtar taşıyıcıların (organik anyon taşıyıcı-1, organik anyon taşıyıcı-3
veya organik katyonik taşıyıcı-2 (OCT2)) substratı veya inhibitörü olmadığı bulunmuştur.
Ayrıca, klinik veriler p-glikoprotein inhibitörleri veya substratları ile etkileşim olduğunu öne
sürmemektedir.
Klinik çalışmalarda alogliptin; kafein, (R)-varfarin, pioglitazon, gliburid, tolbutamid, (S)-
varfarin, dekstrometorfan, atorvastatin, midazolam, oral kontraseptif noretindron ve etinil
östradiol, digoksin, feksofenadin, metformin veya simetidinin farmakokinetikleri üzerinde
klinik olarak anlamlı etkilere sahip değildir; bu durum CYP1A2, CYP3A4, CYP2D6,
CYP2C9, p-glikoprotein ve OCT2’nin substratları ile etkileşime neden olabilecek eğilimin
düşük olduğuna ilişkin in vivo bulgu sağlamaktadır.
Sağlıklı deneklerde, varfarin ile eşzamanlı olarak uygulandığında, alogliptinin protrombin
zamanı veya Uluslararası Normal Oran (INR) üzerinde etkisi yoktur.
Diğer anti-diyabetik tıbbi ürünler ile kombinasyon
Metformin, pioglitazon (tiazolidindion), vogliboz (alfa-glukozidaz inhibitörü) ve gliburid
(sülfonilüre) ile yapılan çalışmalardan elde edilen sonuçlar klinik olarak anlamlı
farmakokinetik etkileşimler olmadığını göstermiştir.
5A Lİ BÜLENT BAŞ
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyon için alogliptin ile herhangi bir etkileşim çalışması
gerçekleştirilmemiştir. Etkililiği ve güvenliliği kanıtlanmadığı için, bu tıbbi ürün 18 yaşın
altındaki adölesanlarda kullanılmamalıdır.
4.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
VİPİDİA etkili bir kontrasepsiyon kullanmayan kadınlarda kullanılmamalıdır.
Gebelik dönemi
Alogliptinin gebe kadınlarda kullanımına ilişkin veri yoktur. Hayvan çalışmaları üreme
toksisitesine ilişkin doğrudan ya da dolaylı zararlı etkileri işaret etmez (bkz. bölüm 5.3.).
İnsanlara yönelik potansiyel risk bilinmemektedir. Bir önlem olarak, alogliptinin gebelik
dönemi boyunca kullanımından kaçınmak gerekir.
Laktasyon dönemi
Alogliptinin anne sütüne geçip geçmediği bilinmemektedir. Hayvan çalışmaları alogliptinin
anne sütü ile atıldığını göstermiştir (bkz. bölüm 5.3.). Emzirilen çocuk üzerindeki risk göz
ardı edilemez.
Emzirmenin durdurulup durdurulmayacağına veya alogliptin tedavisinin durdurulup
durdurulmayacağına karar verilirken, emzirmenin çocuk üzerindeki faydası ve alogliptin
tedavisinin anne üzerindeki faydası hesaba katılmalıdır.
Üreme yeteneği/Fertilite
Alogliptinin insan fertilitesi üzerindeki etkisi çalışılmamıştır. Hayvan çalışmalarında fertilite
üzerinde hiçbir advers etki gözlenmemiştir (bkz. bölüm 5.3.).
4.7. Araç ve makine kullanımı üzerindeki etkiler
VİPİDİA araç ve makine kullanma yeteneği üzerinde hiçbir etkiye sahip değildir veya ihmal
edilebilir bir etkiye sahiptir. Ancak, hastalar özellikle sülfonilüre, insülin ile kombinasyon
tedavisinde veya tiazolidindion + metformin ile kombinasyon tedavisinde hipoglisemi riski
bakımından uyarılmalıdır.
4.8. İstenmeyen etkiler
Güvenlilik profili özeti
Bilgiler, bir faz 2 veya 12 faz 3 çift-kör, plasebo veya aktif kontrollü klinik çalışmalara
katılan, 25 mg alogliptin ile tedavi edilen 3750 hastanın ve 12.5 mg alogliptin ile tedavi edilen
2476 hastanın dahil olduğu toplam 9405 tip II diabetes mellitus hastasından elde edilmiştir.
İlave olarak, randomize olarak 2701 tanesi alogliptin grubuna ve 2679 tanesi plasebo grubuna
dahil edilen tip II diabetes mellitusu ve akut koroner sendrom olayı olan 5380 hasta ile
kardiyovasküler sonuç çalışması yürütülmüştür. Bu çalışmalar alogliptinin monoterapi olarak;
6A Lİ BÜLENT BAŞ
metformin veya tiazolidindion ile başlangıç kombinasyon tedavisi olarak ve metformin veya
sülfonilüre veya tiazolidindion (metforminli veya sülfonilüreli veya metforminsiz veya
sülfonilüresiz) veya insülin (metforminli veya metforminsiz) tedavisine ek tedavi olarak
glisemik kontrol üzerindeki etkilerini ve güvenliliğini değerlendirmiştir.
13 çalışmadan elde edilen havuzlanmış veri analizinde, advers olayların, ciddi advers
olayların ve tedavinin kesilmesi ile sonuçlanan advers olayların genel insidansı; 25 mg
alogliptin, 12.5 mg alogliptin, aktif kontrol veya plasebo ile tedavi edilen hastalarda
benzerdir. 25 mg alogliptin ile tedavi edilen hastalarda en yaygın görülen advers reaksiyon
baş ağrısıdır.
Alogliptininin yaşlı hastalar (≥ 65 yaş) ve yaşlı olmayan hastalar (< 65 yaş) arasındaki
güvenliliği benzerdir.
Advers reaksiyonların tablo halinde listesi
Advers reaksiyonlar sistem organ sınıflandırması ve sıklığa göre listelenmektedir. Sıklıklar
çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor) olarak tanımlanmaktadır.
5659 hastanın katıldığı, alogliptinin monoterapi ve ek kombinasyon tedavisi olarak
uygulandığı havuzlanmış pivotal faz 3 kontrollü klinik çalışmalarda gözlemlenen advers
reaksiyonlar aşağıda liste halinde verilmektedir (Tablo 1).
Pazarlama sonrası deneyim
Tablo 2, pazarlama sonrası spontan olarak rapor edilen ilave advers reaksiyonları
göstermektedir.
Tablo 1: Havuzlanmış pivotal faz 3 kontrollü klinik çalışmasında gözlenen advers
reaksiyonlar
Sistem Organ Sınıfı Advers reaksiyonların sıklığı
Advers reaksiyon
Enfeksiyon ve enfestasyonlar
Üst solunum yolu enfeksiyonları Yaygın
Nazofarenjit Yaygın
Sinir sistemi hastalıkları
Baş ağrısı Yaygın
Gastrointestinal hastalıklar
Karın ağrısı Yaygın
Gastroözofageal reflü hastalığı Yaygın
Deri ve derialtı doku hastalıkları
Kaşıntı Yaygın
Döküntü Yaygın
Büllöz pemfigoid (Bkz. Bölüm 4.4.) Bilinmiyor
Tablo 2: Pazarlama sonrası spontan raporlanan alogliptin advers reaksiyonları
Sistem Organ Sınıfı Advers reaksiyonların sıklığı
Advers reaksiyon
Bağışıklık sistemi hastalıkları
Hipersensitivite Bilinmiyor
7A Lİ BÜLENT BAŞ
Gastrointestinal hastalıklar
Akut pankreatit Bilinmiyor
Hepato-biliyer hastalıklar
Karaciğer yetmezliği dahil karaciğer fonksiyon bozukluğu Bilinmiyor
Deri ve derialtı doku hastalıkları
Stevens-Johnson sendromu dahil eksfolyatif deri hastalıkları Bilinmiyor
Anjiyoödem Bilinmiyor
Ürtiker Bilinmiyor
Eritema multiform Bilinmiyor
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr ; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Klinik çalışmalarda uygulanan en yüksek alogliptin dozları sağlıklı deneklere günde bir defa
verilen 800 mg’lık tekli dozlar ve tip II diabetes mellitus hastalarına 14 gün boyunca günde
bir defa verilen 400 mg’lık tekli dozlardır (tavsiye edilen günlük 25 mg alogliptin dozunun
sırasıyla 32 kat ve 16 katına eşdeğerdir).
Semptomlar
Alogliptin ile tedavi edilen hastalarda herhangi bir doz aşımı semptomu tespit edilmemiştir.
Tedavi
Herhangi bir doz aşımı durumunda, hastanın klinik durumuna göre belirlenen uygun
destekleyici önlemler uygulanmalıdır.
Alogliptin hemodiyaliz ile minimal miktarlarda uzaklaştırılır (3-saatlik hemodiyaliz seansı
boyunca maddenin yaklaşık % 7’si uzaklaştırılmıştır). Bu nedenle, hemodiyaliz doz aşımında
küçük bir yarar sağlar. Alogliptinin peritonal diyaliz ile uzaklaştırılıp uzaklaştırılmadığı
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabet tedavisinde kullanılan ilaçlar, dipeptidil peptidaz 4 (DPP-4)
inhibitörleri
ATC Kodu: A10BH04
Etki mekanizması ve farmakodinamik etkiler
Alogliptin kuvvetli ve oldukça seçici bir DPP-4 inhibitörüdür, DPP-4’e, DPP-8 ve DPP-9
dahil ilgili diğer enzimlerden >10.000 kat daha seçicidir. DPP-4, ince bağırsaktan salınan ve
seviyeleri öğüne verilen cevaba bağlı olarak artan inkretin hormonlarının, glukagon-benzeri
peptid-1’in (GLP-1) ve GIP’ın (glukoza-bağımlı insülinotropik polipeptid) hızlı
8A Lİ BÜLENT BAŞ
degradasyonunda rol oynayan başlıca enzimdir. GLP-1 ve GIP pankreatik beta hücrelerinden
insülin biyosentezini ve salınımını artırırken; GLP-1 ayrıca glukagon salınımını ve hepatik
glukoz üretimini inhibe eder. Bu nedenle alogliptin glukoza-bağımlı mekanizma aracılığı ile
glisemik kontrolü iyileştirir, bu sayede glukoz seviyesi yükseldiğinde insülin salınımı artar ve
glukagon seviyeleri baskılanır.
Klinik etkililik
Alogliptin; monoterapi olarak, metformin veya tiazolidindion ile başlangıç kombinasyon
tedavisi olarak ve metformin veya sülfonilüre veya tiazolidindion (metforminli veya
sülfonilüreli veya metforminsiz veya sülfonilüresiz) veya insüline (metforminli veya
metforminsiz) ek tedavi olarak çalışılmıştır.
25 mg alogliptinin tip II diabetes mellitus hastalarına uygulanması 1-2 saat içerisinde DPP-
4’te pik inhibisyon sağlamıştır ve 25 mg’lık tekli doz sonrasında ve 14 gün boyunca günde bir
defa uygulanan doz sonrasında % 93’ü geçmiştir. DPP-4 inhibisyonu 14 günlük dozlama
sonrasında 24 saatte % 81’in üzerinde seyretmiştir. 4-saatlik tokluk glukoz
konsantrasyonunun kahvaltı, öğle ve akşam yemekleri boyunca ortalaması alındığında, 25 mg
alogliptin ile 14 günlük tedaviyle başlangıca göre plasebo-düzeltilmiş ortalama -35.2
mg/dL’lik azalma ile sonuçlanmıştır.
25 mg alogliptin tek başına ve 30 mg pioglitazon ile kombinasyonda plasebo ile
karşılaştırıldığında tokluk glukozunda ve tokluk glukagonunda anlamlı azalmalar gösterirken;
16. haftada tokluk aktif GLP-1 seviyelerinde anlamlı artışlar göstermiştir (p <0.05). İlave
olarak, 25 mg alogliptin tek başına ve 30 mg pioglitazon ile kombinasyonda, plasebo ile
karşılaştırıldığında, 16. haftada artan tokluk EAA değişikliği ile ölçülen toplam trigliserid
(0-8)
değerinde başlangıça göre istatistiksel olarak anlamlı (p <0.001) azalmalar sağlamıştır.
25 mg alogliptin ile tedavi edilen 6448 hasta ve 12.5 mg alogliptin ile tedavi edilen 2476
hastanın dahil olduğu toplam 14779 tip II diabetes mellitus hastası, alogliptinin glisemik
kontrol üzerindeki etkililiğini ve güvenliliğini değerlendirmek için yürütülen bir adet faz 2
veya 13 adet faz 3 (kardiyovasküler sonuç çalışması dahil) çift-kör, plasebo veya aktif-
kontrollü klinik çalışmaya katılmıştır. Bu çalışmalarda, alogliptin tedavisi uygulanan 2257
hasta 65 yaş ve üzerindedir ve 386 hasta ise 75 yaş ve üzerindedir. Bu çalışmalarda alogliptin
ile tedavi edilen hafif derecede böbrek yetmezliği olan 5744 hasta, orta derecede böbrek
yetmezliği olan 1290 hasta ve şiddetli böbrek yetmezliği/son dönem böbrek hastalığı olan 82
hasta yer almıştır.
Genel olarak, tavsiye edilen günlük 25 mg’lık alogliptin dozu ile tedavi, monoterapi olarak ve
başlangıç kombinasyon tedavisi veya ek kombinasyon tedavisi olarak verildiğinde, glisemik
kontrolü iyileştirmiştir. Bu durum, başlangıçtan çalışma noktasına kadar kontrol
kıyaslandığında açlık plazma glukozundaki ve glikozillenmiş hemoglobindeki (HbA1c) klinik
olarak ilişkili ve istatistiksel olarak anlamlı azalmalar ile belirlenmiştir. HbA1c’deki
azalmalar; böbrek yetmezliği, yaş, cinsiyet ve vücut kütle indeksi dahil farklı alt gruplar
arasında benzerken; ırklar arasında (beyaz ve beyaz olmayan ırk) küçük farklılık
göstermektedir. Kontrol ile karşılaştırıldığında HbA1c’deki klinik olarak anlamlı azalmalar,
başlangıç tedavisine bakılmaksızın, 25 mg alogliptin ile de gözlenmiştir. Daha yüksek
başlangıç HbA1c, HbA1c’de daha fazla bir azalma ile ilişkilendirilmiştir. Genellikle,
alogliptinin vücut ağırlığı ve lipidler üzerindeki etkileri nötrdür.
Monoterapi olarak alogliptin
9A Lİ BÜLENT BAŞ
Günde bir defa uygulanan 25 mg alogliptin tedavisi, plasebo ile karşılaştırıldığında, 26.
haftada açlık plazma glukoz ve HbA1c seviyesinde başlangıçtan istatistiksel olarak anlamlı
iyileşmelerle sonuçlanmıştır (Tablo 3).
Metformine ek tedavi olarak alogliptin
Metformin hidroklorür tedavisine (ortalama doz= 1.847 mg) günde bir defa 25 mg alogliptin
eklenmesi, plasebonun eklenmesi ile karşılaştırıldığında, 26. haftada açlık plazma glukoz ve
HbA1c seviyesinde başlangıca göre istatistiksel olarak anlamlı iyileşmelerle sonuçlanmıştır
(Tablo 3). 25 mg alogliptin alan önemli derecede daha fazla hasta (% 44.4) 26. haftada
plasebo alan hastalar ile karşılaştırıldığında (% 18.3) ≤ % 7.0’lık hedef HbA1c seviyelerine
ulaşmıştır (p <0.001).
Günde bir defa 25 mg alogliptinin metformin hidroklorür tedavisine (ortalama doz= 1.835
mg) eklenmesi, 52. ve 104. haftada HbA1c’de başlangıca göre iyileşmelerle sonuçlanmıştır.
52. haftada, HbA1c’de 25 mg alogliptin + metformin ile elde edilen azalma (- % 0.76, Tablo
4), glipizid (ortalama doz= 5.2 mg) + metformin hidroklorür tedavisi (ortalama doz= 1.824
mg) ile elde edilene (- % 0.73) benzerdir. 104. haftada, HbA1c’de 25 mg alogliptin +
metformin ile elde edilen azalma (- % 0.72, Tablo 4), glipizid + metformin tedavisi ile elde
edilenden (-% 0.59) daha fazladır. 25 mg alogliptin ve metformin için 52. haftada açlık
plazma glukozunda başlangıca göre gözlenen ortalama değişiklik, glipizid + metformin için
elde edilenden anlamlı derecede daha yüksektir (p < 0.001). 104. haftada, 25 mg alogliptin ve
metformin için açlık plazma glukozunda başlangıca göre gözlenen ortalama değişiklik;
glipizid ve metformin için 5.4 mg/dL ile karşılaştırıldığında -3.2 mg/dL’dir. Glipizid ve
metformin alan hastalarla karşılaştırıldığında (% 42.8), 25 mg alogliptin ve metformin alan
daha fazla sayıda hasta (% 48.5) ≤ % 7.0’lık hedef HbA1c seviyelerine ulaşmıştır (p= 0.004).
Sülfonilüre tedavisine ek tedavi olarak alogliptin
Günde bir defa 25 mg alogliptinin gliburid tedavisine (ortalama doz= 12.2 mg) eklenmesi;
plasebonun eklenmesi ile karşılaştırıldığında, 26. haftada HbA1c’de başlangıca göre
istatistiksel olarak anlamlı iyileşmeler ile sonuçlanmıştır (Tablo 3). 25 mg alogliptin için 26.
haftada açlık plazma glukozunda başlangıca göre ortalama değişiklik, plasebo ile elde edilen
2.2 mg/dL’lik bir artış ile karşılaştırıldığında, 8.4 mg/dL’lik bir azalma göstermiştir. 25 mg
alogliptin alan önemli derecede daha fazla hasta (% 34.8) 26. haftada plasebo alan hastalar ile
karşılaştırıldığında (% 18.2) ≤ % 7.0’lık hedef HbA1c seviyelerine ulaşmıştır (p= 0.002).
Tiazolidindion tedavisine ek tedavi olarak alogliptin
Günde bir defa 25 mg alogliptinin pioglitazon tedavisine (ortalama doz= 35.0 mg,
metforminli veya sülfonilüreli veya metforminsiz veya sülfonilüresiz) eklenmesi; plasebonun
eklenmesi ile karşılaştırıldığında, 26. haftada HbA1c’de ve açlık plazma glukozunda
başlangıca göre istatistiksel olarak anlamlı iyileşmeler ile sonuçlanmıştır (Tablo 3). Ayrıca,
hastaların eş zamanlı metformin veya sülfonilüre tedavisi alıp almamalarına bakılmaksızın;
plasebo ile karşılaştırıldığında 25 mg alogliptin ile HbA1c’de klinik olarak anlamlı azalmalar
gözlemlenmiştir. 25 mg alogliptin alan önemli derecede daha fazla hasta (% 49.2) 26. haftada
plasebo alan hastalar ile karşılaştırıldığında (% 34.0) ≤ % 7.0’lık hedef HbA1c seviyelerine
ulaşmıştır (p= 0.004).
Tiazolidindion ve metformin tedavisine ek tedavi olarak alogliptin
30 mg pioglitazon ve metformin hidroklorür tedavisine (ortalama doz= 1,867.9 mg) günde bir
defa 25 mg alogliptin eklenmesi; 52. haftada HbA1c’de başlangıca göre, 45 mg pioglitazon ve
metformin hidroklorür tedavisi (ortalama doz= 1,847.6 mg, Tablo 4) ile elde edilenin daha
10A Lİ BÜLENT BAŞ
altında olmayan ve istatistiksel olarak daha üstün iyileşmeler ile sonuçlanmıştır. 25 mg
alogliptin + 30 mg pioglitazon ve metformin ile HbA1c’de gözlemlenen anlamlı düşüşler; 45
mg pioglitazon ve metformin ile karşılaştırıldığında 52-haftalık tedavi periyodunun
tamamında tutarlılık göstermektedir (tüm zaman noktalarında p <0.001). İlave olarak, 25 mg
alogliptin + 30 mg pioglitazon ve metformin için 52. haftada açlık plazma glukozunda
başlangıca göre sağlanan ortalama değişiklik, 45 mg pioglitazon ve metformin ile elde
edilenden anlamlı derecede daha yüksektir (p <0.001). 25 mg alogliptin + 30 mg pioglitazon
ve metformin alan önemli derecede daha fazla hasta (% 33.2) 52. haftada 45 mg pioglitazon
ve metformin alan hastalar (% 21.3) ile karşılaştırıldığında ≤ % 7.0’lık hedef HbA1c
seviyelerine ulaşmıştır (p< 0.001).
İnsülin tedavisine (metforminli veya metforminsiz) ek tedavi olarak alogliptin
İnsülin tedavisine (ortalama doz= 56.5 IU, metforminli veya metforminsiz) günde bir defa 25
mg alogliptin eklenmesi; plasebo eklenmesi ile karşılaştırıldığında, 26. haftada HbA1c ve
açlık plazma glukoz seviyelerinde başlangıca göre istatistiksel olarak anlamlı iyileşmeler ile
sonuçlanmıştır (Tablo 3). Ayrıca, hastalara eş zamanlı olarak metformin tedavisi uygulanıp
uygulanmadığına bakılmaksızın, plasebo ile karşılaştırıldığında, 25 mg alogliptin ile
HbA1c’de klinik olarak anlamlı azalmalar gözlemlenmiştir. 25 mg alogliptin alan önemli
derecede daha fazla hasta (% 7.8), plasebo (% 0.8) ile karşılaştırıldığında, 26. haftada ≤ %
7.0’lık hedef HbA1c seviyelerine ulaşmıştır.
Tablo 3: Plasebo-kontrollü çalışma ile (FAS, LOCF) 26. haftada 25 mg alogliptin ile
HbA1c’de başlangıca göre tespit edilen değişiklikler (%)
Çalışma Ortalama HbA1c’de HbA1c’de başlangıca
başlangıç başlangıca göre göre plasebo-
HbA1c (%) ortalama düzeltilmiş değişiklik
(SD) değişiklik (%)† (%)† (2-yönlü % 95 CI)
(SE)
Monoterapi plasebo-kontrollü çalışma
Günde 1 defa 25 mg 7.91 -0.59 -0.57*
alogliptin (n= 128) (0.788) (0.066) (-0.80, -0.35)
Ek kombinasyon tedavisi plasebo-kontrollü çalışma
Metformin ile günde bir 7.93 -0.59 -0.48*
defa 25 mg alogliptin (0.799) (0.054) (-0.067, -0.30)
(n= 203)
Sülfonilüre ile günde bir 8.09 -0.52 -0.53*
defa 25 mg alogliptin (0.898) (0.058) (-0.73, -0.33)
(n= 197)
Tiazolidindion + 8.01 -0.80 -0.61*
metformin veya (0.837) (0.056) (-0.80, -0.41)
sülfonilüre ile günde bir
defa 25 mg alogliptin
(n= 195)
İnsülin ± metformin ile 9.27 -0.71 -0.59*
günde bir defa 25 mg (1.127) (0.078) (-0.80, -0.37)
alogliptin
(n= 126)
FAS= Tam analiz seti
LOCF= Yapılan son gözlem
†= Antihiperglisemik tedavi durumuna ve başlangıç değerlerine göre ayarlanmış en küçük
11A Lİ BÜLENT BAŞ
karelerin ortalaması
*plasebo veya plasebo + kombinasyon tedavisi ile kıyaslandığında p <0.001
Tablo 4: Aktif-kontrollü çalışma ile (PPS, LOCF) 25 mg alogliptin ile HbA1c’de
başlangıca göre tespit edilen değişiklikler (%)
Çalışma Ortalama HbA1c’de HbA1c’de başlangıca
başlangıç başlangıca göre göre tedavi-
HbA1c (%) ortalama düzeltilmiş değişiklik
(SD) değişiklik (%)† (%)† (1-yönlü CI)
(SE)
Ek kombinasyon tedavi çalışmaları
Sülfonilüre + metformine
kıyasla metformin ile günde
bir defa 25 mg alogliptin
52. haftadaki değişiklik (n= 7.61 -0.76 -0.03
382) (0.526) (0.027) (-sonsuz, 0.059)
104. haftadaki değişiklik (n= 7.61 -0.72 -0.13*
382) (0.526) (0.037) (-sonsuz, -0.006)
Titre edilen tiazolidindion +
metformine kıyasla
tiazolidindion + metformin
ile günde bir defa 25 mg
alogliptin
26. haftadaki değişiklik 8.25 -0.89 -0.47*
(n= 303) (0.820) (0.042) (-sonsuz, -0.35)
52. haftadaki değişiklik 8.25 -0.70 -0.42*
(n= 303) (0.820) (0.048) (-sonsuz, -0.28)
PPS= Protokol testine göre LOCF= Yapılan son gözlem
*İstatistiksel olarak kanıtlanmış eşdeğerlik ve üstünlük
†= Antihiperglisemik tedavi durumunun ve başlangıç değerlerine göre ayarlanmış en küçük
karelerin ortalaması
Böbrek yetmezliği olan hastalar
Tavsiye edilen alogliptin dozunun etkililiği ve güvenliliği, plasebo-kontrollü bir çalışmada (6
ay süreyle alogliptin tedavisi uygulanan 59 hasta ve plasebo uygulanan 56 hasta) tip II
diabetes mellitus hastalarında ve şiddetli böbrek yetmezliği/son dönem böbrek hastalığı olan
hastaların alt gruplarında ayrı ayrı araştırılmıştır ve normal böbrek fonksiyonuna sahip
hastalarda elde edilen profil ile tutarlılık gösterdiği tespit edilmiştir.
Yaşlı hastalar (≥ 65 yaş)
26-haftalık plasebo-kontrollü beş çalışmanın havuzlanmış analizi genelinde, tip II diabetes
mellitusu olan ve 65 yaş veya üzerindeki hastalarda alogliptinin etkililiği ve güvenliliği, 65
yaşın altındaki hastalarda elde edilen ile tutarlılık göstermektedir.
İlave olarak, günde bir defa 25 mg alogliptin tedavisi; 52. haftada HbA1c’de başlangıca göre
glipizid tedavisi (ortalama doz= 5.4 mg) ile elde edilene benzer iyileşmeler ile sonuçlanmıştır.
12A Lİ BÜLENT BAŞ
Önemli olarak; alogliptin ve glipizid başlangıca göre benzer HbA1c ve açlık plazma glukoz
değişikliklerine sahip olmasına rağmen; hipoglisemi epizodları glipizid alan hastalar ile
karşılaştırıldığında (% 26.0) 25 mg alogliptin alan hastalarda (% 5.4) oldukça az sıklıkta
meydana gelmiştir.
Klinik güvenlilik
Kardiyovasküler güvenlilik
13 çalışmadan elde edilen havuzlanmış veri analizinde; kardiyovasküler ölüm, ölümcül
olmayan miyokard infarktüsü ve ölümcül olmayan inme insidansı 25 mg alogliptin, aktif
kontrol ve plasebo ile tedavi edilen hastalarda karşılaştırılabilirdir.
İlave olarak; yakın zamanda akut koroner olay (15 – 90 gün) yaşayan hastalarda
kardiyovasküler ölüm, ölümcül olmayan miyokard infarktüsü ve ölümcül olmayan inme
kompozitinde herhangi bir olayın ilk meydana geldiği zaman dahil, majör kardiyovasküler
olaylar (MACE) üzerinde plasebo etkisi (standard tedaviye ilave edildiğinde) ile
kıyaslandığında alogliptinin etkisini incelemek için; altta yatan kardiyovasküler riski yüksek
olan 5380 hasta ile prospektif, randomize, kardiyovasküler sonuç güvenlilik çalışması
yürütülmüştür. Başlangıçta, hastaların yaş ortalaması 61, ortalama diyabet süresi 9.2 yıl ve
ortalama HbA1c % 8.0’dır.
Çalışma; plasebo ile kıyaslandığında alogliptinin MACE riskini artırmadığını göstermiştir
[Risk oranı: 0.96; 1-yönlü % 99 Güven Aralığı: 0-1.16]. Plasebo grubundaki hastaların %
11.8’i ile kıyaslandığında, alogliptin grubundaki hastaların % 11.3’ünde MACE görülmüştür.
Tablo 5: Kardiyovasküler sonuç çalışmasında rapor edilen MACE
Hasta sayısı (%)
25 mg Plasebo
Alogliptin
N= 2.701 N= 2.679
Primer Kompozit Sonlanma Noktası 305 (11.3) 316 (11.8)
[İlk Kardiyovasküler Ölüm, Ölümcül Olmayan Miyokard
İnfarktüsü ve Ölümcül Olmayan İnme Olayı]
Kardiyovasküler ölüm* 89 (3.3) 111 (4.1)
Ölümcül olmayan miyokard infarktüsü 187 (6.9) 173 (6.5)
Ölümcül olmayan inme 29 (1.1) 32 (1.2)
*Toplamda plasebo grubunda ölümle sonuçlanan (tüm nedenlere bağlı mortalite) 173 denek (%
6.5) ve alogliptin grubunda 153 denek (% 5.7) vardır.
703 hasta sekonder MACE kompozit sonlanma noktasında yer alan bir olay (ilk
kardiyovasküler ölüm, ölümcül olmayan miyokard infarktüsü ve ölümcül olmayan inme olayı
ve stabil olmayan anjinadan kaynaklanan acil revaskülerizasyon) tecrübe etmiştir. Plasebo
grubundaki hastaların % 13.4’ü (359 hasta) ile kıyaslandığında, alogliptin grubundaki
hastaların % 12.7’si (344 hasta) sekonder MACE kompozit sonlanma noktasında yer alan bir
olay geçirmiştir [Risk Oranı= 0.95; 1-yönlü % 99 Güven Aralığı: 0-1.14].
Hipoglisemi
12 çalışmadan elde edilen havuzlanmış veri analizinde; herhangi bir hipoglisemi epizodunun
genel insidansı 25 mg alogliptin ile tedavi edilen hastalarda, 12.5 mg alogliptin, aktif kontrol
veya plasebo ile tedavi edilen hastaların insidansından daha düşüktür (sırasıyla, % 3.6, % 4.6,
13A Lİ BÜLENT BAŞ
% 12.9 ve % 6.2). Bu epizodların çoğu hafif veya orta şiddettedir. Şiddetli hipoglisemi
epizodlarının genel insidansı 25 mg alogliptin veya 12.5 mg alogliptin ile tedavi edilen
hastalarda karşılaştırılabilirdir ve aktif kontrol veya plasebo ile tedavi edilen hastalardaki
insidanstan daha düşüktür (sırasıyla % 0.1, % 0.1, % 0.4 ve % 0.4). Prospektif randomize
kontrollü kardiyovasküler sonuç çalışmasında, araştırmacı, hipoglisemi olaylarının genel
tedaviye ek tedavi olarak plasebo alan hastalarda (% 6.5) ve alogliptin alan hastalarda (% 6.7)
benzer olduğunu rapor etmiştir.
Alogliptinin monoterapi olarak çalışıldığı bir klinik çalışmada, hipoglisemi insidansı plasebo
ile elde edilen insidansa benzerdir ve sülfonilüreye ek tedavi olarak çalışıldığı bir başka
çalışmada ise hipoglisemi insidansı plasebo ile elde edilen insidanstan daha düşüktür.
Tiazolidindion ve metformin ile üçlü tedavi ile ve insülin ile kombinasyon tedavisinde, diğer
DPP-4 inhibitörlerinde gözlemlendiği gibi, daha yüksek oranlarda hipoglisemi
gözlemlenmiştir.
Tip II diabetes mellitusu olan hastaların (≥ 65 yaş) hipoglisemi epizodlarına 65 yaşın altındaki
hastalardan daha fazla duyarlı oldukları düşünülmektedir. 12 çalışmadan elde edilen
havuzlanmış veri analizinde; herhangi bir hipoglisemi epizodunun genel insidansı, 25 mg
alogliptin ile tedavi edilen 65 yaşın üzerindeki hastalarda (% 3.8), 65 yaşın altındaki
hastalarda görülen insidans ile benzerdir (% 3.6).
Pediyatrik popülasyon
Avrupa İlaç Dairesi, tip II diabetes mellitusun tedavisinde bir veya daha fazla pediyatrik
popülasyon alt grubunda VİPİDİA ile yapılan çalışma sonuçlarını yayınlama yükümlülüğünü
ertelemiştir (pediyatrik kullanıma ilişkin bilgi için bkz. bölüm 4.2.).
5.2. Farmakokinetik özellikler
Genel özellikler
Alogliptinin farmakokinetiklerinin sağlıklı deneklerde ve tip II diabetes mellitus hastalarında
benzer oluğu gösterilmiştir.
Emilim:
Alogliptinin mutlak biyoyararlanımı yaklaşık % 100’dür.
Yüksek yağ içerikli öğün ile birlikte uygulama, alogliptine toplam maruziyette ve pik
maruziyette değişiklik ile sonuçlanmamıştır. Bu nedenle, VİPİDİA öğünlerle birlikte veya
öğün aralarında alınabilir.
Sağlıklı deneklerde 800 mg’a kadar tekli oral dozlarda uygulamadan sonra, alogliptin
dozlama sonrası 1-2 saat içerisinde (ortalama T ) pik plazma konsantrasyonlarına ulaşarak
maks
hızla emilir.
Çoklu doz sonrası sağlıklı deneklerde veya tip II diabetes mellitus hastalarında klinik olarak
ilişkili herhangi bir birikim gözlenmemiştir.
14A Lİ BÜLENT BAŞ
Alogliptine total ve pik maruziyet, 6.25 mg’lık tekli dozlar boyunca 100 mg’a kadar
(terapötik doz aralığını kapsayan) orantısal olarak artmıştır. Alogliptin EAA’sı için denekler
arası değişkenlik katsayısı küçüktür (% 17).
Dağılım:
Sağlıklı deneklere 12.5 mg alogliptinin tekli intravenöz doz uygulamasını takiben, terminal
faz boyunca dağılım hacmi 417 L’dir, bu durum ilacın dokulara iyi dağıldığını
göstermektedir. Alogliptin % 20-30 oranında plazma proteinlerine bağlanmaktadır.
Biyotransformasyon:
Alogliptin geniş ölçüde metabolize olmaz, dozun % 60-70’i idrarla değişmemiş ilaç olarak
atılır. [14C] alogliptinin oral doz uygulamasını takiben iki minör metabolit; N-demetillenmiş
alogliptin, M-I (ana bileşiğin % 1’inden az), ve N-asetillenmiş alogliptin, M-II (ana bileşiğin
% 6’sından az) tespit edilmiştir. M-I aktif metabolittir ve alogliptine benzer şekilde DPP-4’e
oldukça seçici bir inhibitördür; M-II DPP-4 veya diğer DPP-ilişkili enzimlere karşı inhibe
edici herhangi bir etki göstermez. In vitro veriler; CYP2D6 ve CYP3A4’ün alogliptinin sınırlı
metabolizmasına katkı sağladığını işaret etmektedir.
In vitro çalışmalar; alogliptinin, tavsiye edilen 25 mg alogliptin ile elde edilen
konsantrasyonlarda CYP1A2, CYP2B6 ve CYP2C9’u indüklemediğini ve CYP1A2,
CYP2B6, CYP2C8, CYP2C9, CYP2D6 veya CYP3A4’ü inhibe etmediğini işaret etmektedir.
In vitro çalışmalar alogliptinin CYP3A’ü hafif derecede indüklediğini göstermiştir; fakat
alogliptinin in vivo çalışmalarda CYP3A4’ü indüklediği gösterilmemiştir.
In vitro çalışmalarda, alogliptin OAT1, OAT3 ve OCT2 böbrek taşıyıcılarının inhibitörü
değildir.
Alogliptin ağırlıklı olarak (R)-enantiyomer (> % 99) şeklinde bulunmaktadır ve in vivoda (S)-
enantiyomere ya çok az kiral dönüşüm gösterir ya da hiç göstermez. (S)-enantiyomer
terapötik dozlarda tespit edilmez.
Eliminasyon:
Alogliptin, yaklaşık 21 saatlik ortalama terminal yarı-ömür (T ) ile elimine edilir.
1/2
[14C] alogliptinin oral doz uygulamasını takiben, toplam radyoaktivitenin % 76’sı idrarla ve %
13’ü feçesle elimine edilmiştir.
Alogliptinin ortalama renal klerensi (170 mL/dk), ortalama tahmini glomerüler filtrasyon
hızından (yaklaşık 120 mL/dk) daha fazladır; bu durum bir kısım etkin maddenin renal atılıma
uğradığını öne sürmektedir.
Doğrusallık/Doğrusal Olmayan Durum:
Alogliptine toplam ve pik maruziyet, 25 mg – 400 mg doz aralığında tekli ve çoklu alogliptin
dozları arasında orantısal olarak artmıştır.
Zamana bağlılık
Tekli doz uygulamasını takiben alogliptine toplam maruziyet (EAA ), günde bir defa 6
(0-sonsuz)
günlük dozlama sonrasında, bir doz aralığı (EAA ) boyunca elde edilen maruziyete
(0-24)
benzerdir. Bu durum, çoklu dozlama sonrası alogliptin kinetiklerinin zamana bağlı olmadığını
işaret etmektedir.
15A Lİ BÜLENT BAŞ
Hastalardaki karakteristik özellikler
Böbrek yetmezliği
Dört farklı seviyede böbrek yetmezliği (Cockroft-Gault formülü kullanılarak hesaplanan
kreatinin klerensi (CrCl)) olan 4 grup hastaya 50 mg’lık tek doz alogliptin uygulanmıştır:
hafif derece (CrCl= >50 - ≤80 mL/dk), orta derece (CrCl= ≥30 - ≤50 mL/dk), şiddetli derece
(CrCl= <30 mL/dk) ve böbrek hastalığının hemodiyalize bağlı son dönemi.
Hafif derecede böbrek yetmezliği olan hastalarda EAA’da yaklaşık 1.7 kat artış
gözlemlenmiştir. Ancak, alogliptinin EAA değerlerinin dağılımı bu hastalarda kontrol
grubundaki ile aynı aralık dahilinde olduğu için; hafif derecede böbrek yetmezliği olan
hastalarda doz ayarlaması gerekli değildir (bkz. bölüm 4.2.).
Orta derecede veya şiddetli böbrek yetmezliği veya böbrek hastalığı hemodiyalize bağlı son
dönemde olan hastalarda, alogliptine sistemik maruziyette sırasıyla yaklaşık 2 ve 4 kat artış
gözlemlenmiştir (son dönem böbrek hastalığı olan hastalara alogliptin dozlamasından sonra
derhal hemodiyaliz uygulanmıştır. Ortalama diyalizat konsantrasyonları esas alındığında, 3-
saatlik hemodiyaliz seansı sırasında ilacın yaklaşık %7’si uzaklaştırılmıştır). Bu nedenle,
alogliptinin, normal böbrek fonksiyonları olan hastalarda gözlenene benzer sistemik
maruziyetini muhafaza etmek amacıyla, orta derece veya şiddetli böbrek yetmezliği veya
diyaliz gerektiren son dönem böbrek yetmezliği olan hastalarda daha düşük alogliptin dozları
kullanılmalıdır (bkz. bölüm 4.2.).
Karaciğer yetmezliği
Sağlıklı kontrol denekleri ile karşılaştırıldığında, orta derecede karaciğer yetmezliği olan
hastalarda toplam alogliptin maruziyeti yaklaşık % 10 daha düşüktür ve pik maruziyet ise
yaklaşık % 8 daha düşüktür. Bu düşüşlerin büyüklüğü klinik olarak anlamlı
değerlendirilmemiştir. Bu nedenle, hafif ve orta derecede karaciğer yetmezliği olan hastalarda
(Child-Pugh skoru 5 ila 9) doz ayarlaması gerekli değildir. Alogliptin, şiddetli karaciğer
yetmezliği olan hastalarda (Child-Pugh skoru >9, bkz. bölüm 4.2.) çalışılmamıştır.
Yaş, cinsiyet, ırk, vücut ağırlığı
Yaş (65-81 yaş), cinsiyet, ırk (beyaz, siyahi ve Asyalı) ve vücut ağırlığı alogliptinin
farmakokinetikleri üzerinde klinik olarak anlamlı herhangi bir etkiye sahip değildir. Doz
ayarlaması gerekli değildir (bkz. bölüm 4.2.).
Pediyatrik popülasyon
Çocuklarda ve 18 yaşın altındaki adölesanlarda alogliptinin farmakokinetikleri tespit
edilmemiştir. Veri mevcut değildir (bkz. bölüm 4.2.).
5.3. Klinik öncesi güvenlilik verileri
Güvenlilik farmakolojisi ve toksikolojisi çalışmalarına ilişkin konvansiyonel çalışmalar esas
alındığında, klinik dışı veriler insanlar için özel bir tehlike ortaya koymamıştır. Sıçan ve
köpeklerde sırasıyla 26 ve 39 haftaya kadar süren tekrarlı doz toksisite çalışmalarında advers
etki gözlenmeyen seviye (NOAEL), tavsiye edilen 25 mg alogliptin dozunda insan
maruziyetinin sırasıyla yaklaşık 147 katı ve 227 katı maruziyet oranı göstermiştir.
In vitro ve in vivo genotoksisite çalışmalarının gerçekleştirildiği standart bir grupta alogliptin
genotoksik bulunmamıştır.
16A Lİ BÜLENT BAŞ
Sıçanlarda ve farelerde yürütülen 2-yıllık karsinojenisite çalışmalarında alogliptin
karsinojenik bulunmamıştır. Kullanılan en düşük dozda (insan maruziyetinin 27 katı), belirgin
herhangi bir NOAEL (etki gözlenmeyen seviyesi) tespiti olmaksızın, erkek sıçanların idrar
torbasında minimal – hafif basit tranzisyonel hücre hiperplazisi görülmüştür.
Sıçanlarda, tavsiye edilen dozda insan maruziyetinin oldukça üzerindeki bir sistemik
maruziyete kadar fertilite, üreme performansı veya erken embriyonik gelişim üzerinde
alogliptin ile ilişkili hiçbir advers etki gözlenmemiştir. Fertilite etkilenmemiş olmasına
rağmen; tavsiye edilen dozda insan maruziyetinin oldukça üzerindeki bir maruziyette erkek
sıçanlarda anormal sperm sayısında istatistiksel bir artış gözlemlenmiştir.
Sıçanlarda alogliptinin plasental transferi oluşmaktadır.
Alogliptin, tavsiye edilen dozda insan maruziyetinin oldukça üzerindeki NOAEL’de sistemik
maruziyette sıçanlarda veya tavşanlarda teratojenik değildir. Alogliptinin yüksek dozları
teratojenik değildir, fakat maternal toksisite ile sonuçlanmıştır ve kemikleşmede gecikme
ve/veya yetersizlik ve fetal vücut ağırlıklarında azalma ile ilişkilendirilmiştir.
Tavsiye edilen dozda insan maruziyetinin oldukça üzerindeki maruziyetlerde sıçanlarla
gerçekleştirilen prenatal ve postnatal bir çalışma gelişmekte olan embriyoya zarar vermemiştir
veya yavrunun büyümesi ve gelişmesini etkilememiştir. Alogliptinin yüksek dozları yavrunun
vücut ağırlığını azaltmıştır ve düşük vücut ağırlığına bağlı olarak değerlendirilen bazı
gelişimsel etkiler ortaya koymuştur.
Emziren sıçanlar üzerinde gerçekleştirilen çalışmalar alogliptinin süte geçtiğini işaret
etmektedir.
4-8 hafta süreyle tekrarlı-doz uygulamayı takiben yavru sıçanlarda alogliptin-ilişkili herhangi
bir etki gözlemlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek tablet
Mannitol
Mikrokristalin selüloz
Hidroksipropilselüloz
Kroskarmelloz sodyum
Magnezyum stearat
Film-kaplama
Hipromelloz
Titanyum dioksit (E171)
Kırmızı demir oksit (E172)
Makrogol 8000
17A Lİ BÜLENT BAŞ
Baskı mürekkebi
Şellak
Siyah demir oksit (E172)
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
Bu ürün için saklamaya yönelik özel tedbirler gerekli değildir.
25ºC’nin altındaki oda sıcaklığında saklayınız.
6.5. Ambalajın niteliği ve içeriği
28 tablet içeren alüminyum açma folyolu poliklorotriflotoetilen (PCTFE)/polivinil klorür
(PVC) blisterlerde, kullanma talimatı ile birlikte karton kutuda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Poligon Cad. Buyaka 2 Sit. 1. Blok No.8 A/10-11
Ümraniye, İstanbul
Tel: (0216) 633 78 00
Faks: (0216) 633 78 78
8. RUHSAT NUMARASI
2016/744
9. RUHSAT TARİHİ/RUHSAT YENİLEME TARİHİ
İlk ruhsat tarihi: 13.10.2016
Ruhsat yenileme tarihi:
10. KÜB’ÜN YENİLENME TARİHİ
18