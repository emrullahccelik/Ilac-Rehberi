   
  1/6  KULLANMA TALİMATI  
 
OLOPTA % 0,05 göz damlası, emülsiyon  
Göze uygulanır. Steril  
 
• Etkin madde:  Her 1 mL’de 0 ,5 mg (%0,05) siklosporin içerir.  
• Yardımcı maddeler:  Makrogolgliserol hidroksistearat, hint yağı , gliserin, povidon K90, 
hidroklorik asit, sodyum hidroksit, e njeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç  kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen uyunuz. İlaç hakkında size önerilen doz un dışında yüksek 
veya düşük  doz kullanmayınız.  
 
Bu Kullanma Talimatında: 
 
1. OLOPTA  nedir ve ne için kullanılır?  
2. OLOPTA ’yı kullanmadan önce dikkat edilmesi gerekenler  
3. OLOPTA  nasıl kullanılır?  
4. Olası yan etkiler nelerdir?  
5. OLOPTA ’nın saklanması  
 
Başlıkları yer almaktadır.  
 1. OLOPTA nedir ve ne için kullanılır?  
 
OLOPTA, 5 mL beyaz, opak hafif bulanık homojen emülsiyon içeren şişede sunulmaktadır.  
 OLOPTA iltihap giderici etkilere sahip, göze damlatıldığında göz yüzeyi ile ilişkili bağışıklık 
sistemini düzenleyen siklosporin maddesi içermektedir. İnsanda kana geçişi veya kanda birikimi saptanmamıştır.  
 OLOPTA, göz kuruluğu ile ilişkili gözdeki iltiha ba bağlı olarak gözyaşı yapımının baskılandığı 
öngörülen hastalarda gözyaşı yapımının arttırılmasında kullanılır.  
     
  2/6  2. OLOPTA’ yı kullanmadan önce dikkat edilmesi gerekenler  
 
OLOPTA’ yı aşağıdaki durumlarda KULLANMAYINIZ  
Eğer ilacın bileşimindeki maddelerden herhangi birine karşı alerjiniz var ise ya da bundan şüpheleniyor iseniz, gözünüzde mikroorganizmalardan kaynaklanan bir enfeksiyon var ise, kullanmayınız.  
 OLOPTA’ yı aşağıdaki durumlarda DİKKATLİ KULLANINIZ  
OLOPTA’ yı gözde kontakt lens varken uygulamayınız. Eğer gözünüzde kontakt lens var ise, 
ilacı uygulamadan önce bunları çıkarınız, OLOPTA ’yı uyguladıktan 15 dakika sonra lensleri 
tekrar takabilirsiniz.  
 Siklosporinin etkililik ve güvenli liği 16 yaşın altındaki çocuklarda saptanmamıştır.  
 Siklosporinin etkililik ve güvenliliği genç ve yaşlı hastalar arasında bir farklılık 
göstermemektedir.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 OLOPTA’ nın yiyecek ve içecek ile kullanılması  
Göze uygulandığından, OLOPTA’ nıin yiyecek ve içecekler ile etkileşmesi beklenmemektedir.  
 Hamilelik  
İlacı kullanmadan önce doktorunuza veya eczacınıza danışınız.  
 
İlacın kullanımına, hekim tarafından risk/yarar oranı değerlendirilerek karar verilmelidir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız .  
 İlacın kullanımına, hekim tarafından risk/yarar oranı değerlendirilerek karar verilmelidir.  
 Araç ve makine kullanımı  
OLOPTA damlatıldıktan sonra gözünüzde rahatsız lık veya görme bulanıklığı oluşursa, araç ve 
makine kullanmadan önce görmeniz netleşene kadar bekleyiniz.  
 OLOPTA’ nıin içeriğinde bulunan bazı yardımcı maddeler hakkında önemli bilgiler  
Özel uyarı gerektiren herhangi bir madde içermemektedir.  
      
  3/6  Diğer ilaçlar ile birlikte kullanımı  
Gözünüze ilaç olarak birden fazla damla damlatmanız gerekiyor ise, iki ayrı ilacın damlatılması 
arasında 15 dakika bırakınız.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. OLOPTA nasıl kullanılır?  
 Uygun kullanım ve doz/uygulama sıklığı için talimatlar:  
Her bir göze yaklaşık 12 saat arayla günde 2 kez 1 damla OLOPTA  göz damlası emülsiyonu 
damlatınız.  
 Uygulama yolu ve metodu:  
OLOPTA göze uygulanır.  
 Kullanmadan önce homojen, beyaz, opak bir emülsiyon elde etmek için, şişeyi birkaç kez ters 
çevriniz.  
 OLOPTA’ yı kullanmadan önce ellerinizi yıkayınız . 
 Kullanım için aşağıdaki şekilde hareket ediniz:  
• Kapağı açınız (Şekil 1).  
• Şişeyi baş ve orta parmaklarınız arasında tutarak ters çeviriniz. 
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile OLOPTA ’nın bir damlası akacaktır (Şekil 2). 
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru ç ekiniz. Damlanın oluşan kese içine 
damlatılması gerekmektedir (Şekil 3).  
• Damlalık ucunu göze yaklaştırınız. Eğer yardımcı olacaksa bir ayna kullanınız.  
• Damlalığı gözünüze, göz kapağınıza, gözünüzün etrafındaki yüzeylere veya diğer yüzeylere 
değdirmeyiniz. Değdirirseniz, damlalığa mikroorganizmalar bulaşabilir.  
• OLOPTA’ yı damlattıktan sonra alt göz kapağınızı yavaşça serbest bırakınız, gözünüzü 
kapatınız ve göz -burun arası bölgeye bir parmağınız ile hafifçe bastırınız (Şekil 4). Bu önlem 
OLOPTA’ nın vücudun diğer bölgelerine yayılımını önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
• Eğer damla gözünüze gelmezse tekrar deneyiniz.  
• Kullandıktan sonra OLOPTA ’nın kapağını sıkıca kapatınız.  
• Damlalığın ucu sadece bir damla damlatılması için ayarlanmıştır, damlalığın ucunu 
genişletmeye çalışmayınız.  
 OLOPTA suni gözya şları ile birlikte kullanılabilir; preparatların damlatılmaları arasında 15 
dakikalık bir süre  bulunmalıdır.     
  4/6   
Şekil 1  
Şekil 2   
Şekil 3   
Şekil 4  
 
Doktorunuz  farklı bir tavsiyede bulunmadıkça  bu talimatlara  uyunuz.  
İlacınızı  kullanmayı  unutmayınız. 
Bu ürünün kullanımına  ilişkin  daha başka  sorularınız  varsa,  doktorunuza  ya da eczacınıza  
danışınız.  
Açıldıktan  sonra  28 gün içinde kullanılmalıdır.  
 Değişik yaş grupları :  
Çocuklarda kullanımı:  
Siklosporinin etkililik ve güvenli liği 16 yaşın altındaki çocuklarda saptanmamıştır.  
 Yaşlılarda kullanımı:  
Siklosporinin etkililik ve güvenliliği genç ve yaşlı hastalar arasında bir farklılık 
göstermemektedir.  
 Özel k ullanım durumları:  
Böbrek/Karaciğer yetmezliği:  
Göze damlatılarak yapılan uygulamada, böbrek/karaciğer yetmezliği ile ilgili özel bir bildirim bulunmamaktadır.  
 Eğer OLOPTA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden daha fazla OLOPTA kullandıysanız  
OLOPTA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 OLOPTA’ yıi kullanmayı unutursanız  
Unutulan dozları dengelemek için çift doz almayınız.  
 OLOPTA ile tedavi sonlandırıldığında oluşabilecek etkiler  
OLOPTA ile tedavi sonlandırıldığında herhangi bir etki bulunmamaktadır.  4. Olası yan etkiler nelerdir?  
 Tüm ilaçlar gibi OLOPTA’ nın içeriğinde bulunan maddelere duyarlı olan kişilerde yan et kiler 
olabilir.  
 
   
  5/6  Aşağıdakilerden biri olursa OLOPTA’ yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Eller, ayaklar, bilekler, yüz, dudakların şişmesi ya da özellikle ağız veya boğazın yutmayı veya 
nefes almayı zorlaştıracak şekilde şişmelerinde . 
 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin OLOPTA ’ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür.  
 Aşağıdakilerden herhangi birini fark ederseniz, doktorunuza söyleyiniz:  
Gözde yanma, batma, kızarıklık, gözde akıntı, göz yaşarması, ağrı, yabancı cisim hissi, kaşıntı ve görme bozukluğu ortaya çıkabilir.  
 Bunlar OLOPTA ’nın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5. OLOPTA’ nın saklanması  
 OLOPTA ’yı çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
 Kapağı açılıncaya kadar sterildir. A çıldıktan sonra 25°C’nin altındaki oda sıcaklığında 
saklanması koşulu ile 28 gün içerisinde kullanılmalıdır.  
 Son kullanma tarihiyle uyumlu olarak kullanınız.  
 Ambalajdaki son kullanma tarihinden sonra OLOPTA’ yı kullanmayınız.  
 Eğer üründe ve/veya ambalajında bozukluklar fark ederseniz OLOPTA’ yı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.     
  6/6  Ruhsat sahibi:  
BİLİM İLAÇ SAN. ve TİC. A.Ş.  
Kaptanpaşa Mah. Zincirlikuyu Cad. No:184 
34440 Beyoğlu- İSTANBUL  
Tel: +90 (212) 365 15 00 Faks: +90 (212) 276 29 19  Üretim yeri:  
İdol İlaç Dolum San. ve Tic. A.Ş. Davutpaşa Cad. Cebealibey Sok. No:20 34010 Topkapı -İSTANBUL  
 Bu kullanma talimat ı 04.10.2021 t arihinde onaylanmıştır.  