1/6 
 KULLANMA TAL İMATI  
 
BARNİXX® 900 mg Oral Çözelti Hazırlamak İçin Toz  
  
Ağız yoluyla  alınır. 
 
Etkin madde : Her bir saşe  900 mg asetilsistein (ördek tüyü kaynaklıdır.)  içerir.  
Yardımcı maddeler: Aspartam (E951) , sorbitol (E420), portakal aroması ve beta karoten.  
 
Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız. 
• Bu ilaç ki şisel olarak sizin için reçete edilmi ştir, ba şkalarına vermeyiniz.  
• Bu ilacın kullanımı sırasında, doktora veya hastaneye gitti ğinizde doktorunuza bu ilacı  
kullandı ğınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek  
veya dü şük doz kullanmayınız.  
 
Bu Kullanma Talimatında:  
 
1. BARNİXX ® nedir ve ne için kullanılır?  
2. BARNİXX ®’i kullanmadan önce dikkat edilmesi gerekenler  
3. BARNİXX ® nasıl kullanılır?  
4. Olası yan etkiler nelerdir?  
5. BARNİXX ®’in saklanması  
 
Başlıkları yer almaktadır.  
 
1. BARNİXX® nedir ve ne için kullanılır?  
BARNİXX® sarı turuncu  renkli, suda çözünen toz karışımıdır. 10, 20 ve 30 saşe ambalaj 
içerisinde ve karton kutuda kullanma talimatı ile beraber ambalajlanır.  
 
BARNİXX® suda tamamen er itildikten sonra içilerek kullanılan bir ilaçtır.  
 
BARNİXX® etkin madde olarak asetilsistein içerir. Asetilsistein, bir amino asit olan sistein 
türevi bir ajandır. Balgam söktürücü etkiye sahiptir.  
 
BARNİXX® yoğun kıvamlı balgamın atılması, azaltılması ve ekspektorasyonun (balgamın  
atılabilmesi) kolaylaştırılması gereken kronik bronk opulmoner (bronş ve akciğer) hastalıkların 
tedavisinde kullanılan mukolitik (balgamı, mukusu parçalayan) bir ilaçtır.  
 
Ayrıca yüksek doz parasetamol alımına bağlı olarak ortaya çıkan karaciğer yetmezliğinin  
önlenmesinde kullanılır.  
 
 
 
 2/6 
 2. BARNİXX®’i kulllanmadan önce dikkat edilmesi gerekenler  
BARNİXX®’i aşağıdaki durumlarda KULLANMAYINIZ  
Eğer;  
Asetilsistein veya BARNİXX®’in bileşimindeki yardımcı maddelerden herhangi birine karşı 
aşırı duyarlılığınız var ise, bu ilacı kullanmayınız.  
 
BARNİXX®’i aşağıdaki durumlarda DİKKATLİ  KULLANINIZ.  
Eğer;  
 Astım ve bronkospazm (bronşların daralması) hikayeniz var ise, BARNİXX®’i kullanmadan 
önce  mutlaka doktorunuza başvurunuz,  
 Karaciğer veya böbrek hastalığınız var ise,  
  Mide veya barsağınızda  yara (ülser) ve yemek borusunda toplardamar genişlemesi gibi  
rahatsızlıklarınız var ise,  
  Siroz hastası iseniz,  
  Sara (epilepsi) hastası iseniz,  
BARNİXX®’i kullanmadan önce doktorunuza danışınız.  
Kullanıma hazırlanırken, özellikle duyarlı kişiler ve astımlı hastalar tarafından BARNİXX®’in 
solunulmamasına dikkat edilmelidir.  
 BARNİXX®’i kullanırken cildinizde ve göz çevresinde herhangi bir değişiklik (örn. 
kızarıklık, kaşıntı, içi sıvı dolu kabarcıklar, kan oturması) fark ederseniz hemen doktorunuza  
başvurunuz.  
2 yaşın altındaki çocuklara sadece doktor kontrolünde verilmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BARNİXX®’in yiyecek ve içecek ile kullanılması  
BARNİXX®’in yiyecek ve içecekler ile beraber kullanılmasında bilinen bir sakınca 
bulunmamaktadır.  
Bol sıvı alımı BARNİXX®’in balgam söktürücü (mukolitik) etkisini destekler.  
 
Hamilelik  
İlacı kullanmadan önce doktorunuza veya eczacınıza danı şınız. 
 
BARNİXX®’in anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlıyorsanız, BARNİXX®’i kullanmadan 
önce doktorunuza başvurunuz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danı şınız. 
BARNİXX®’in anne sütüne geçip geçmediği tam olarak bilinmemektedir. Emzirme döneminde 
zorunlu olmadıkça BARNİXX® kullanılmamalıdır. Emzirmeye deva m edip etmemeniz 
gerektiği konusunda doktorunuza danışınız.  
 
Araç ve makine kullanımı  
BARNİXX®’in araç ve makine kullanımı üzerine herhangi bir olumsuz bir etkisi 
bildirilmemiştir.  3/6 
 BARNİXX®’in içeri ğinde bulunan bazı yardımcı maddeler hakkında önemli bilgiler  
BARNİXX® her dozunda aspartam içerdiğinden fenilalanin için bir kaynak içermektedir.  
Fenilketonürisi olan insanlar için zararlı olabilir.  
 
BARNİXX® içerdiği sorbitol nedeniyle eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında BARNİXX®’in ya da kullanılan diğer ilaçların etkisi 
değişebilir.  
Aşağıdaki ilaçlarda n herhangi birini kullanıyorsanız, BARNİXX® kullanmadan önce mutlaka 
doktorunuza danışınız.  
 
Öksürük kesici ilaçlar ( BARNİXX®’in bu ilaçlar ile birlikte kullanılması halinde, öksürük  
refleksinin azaltılmasına bağlı olarak solunum yollarındaki salgılamada  belirgin artış olabilir.)  
Antibiyotikler ( BARNİXX® çeşitli antibiyotikler (tetrasiklinler, sefalosporinler, 
aminoglikozitler, penisilinler, makrolidler ve amfoterisin B) ile aynı zamanda kullanılmamalı, 
gerekli olduğu durumlarda kullanımları arasında en az 2 saat ara olmalıdır.)  
 Nitrogliserin (kalp hastalıklarının tedavisinde damar genişletici olarak kullanılır)  
 Karbamazepin (sara hastalığının tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BARNİXX® nasıl kullanılır?  
 
Uygun kullanım ve doz/uygulama sıklı ğı için talimatlar:  
Doktor tarafından başka şekilde önerilmediği durumlarda BARNİXX® için öngörülen doz 
aşağıdaki şekildedir:  
 
14 yaş üzerindeki ergenlerde ve erişkinlerde;  
Solunum yollarını ilgilendiren hastalıklarda artmış sekresyonu azaltmak ve atılımı  
kolaylaştırmak amacıyla günde 1 kez 1 saşe kullanılır.  
14 yaşından küçüklerde:  
14 y aşından küçüklerde daha uygun dozlama yapabilmek için BARNİXX®’in uygun olan 
formlarının kullanılması önerilir.  
 
Parasetamol zehirlenmesinde:  
Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak  
kullanılır.  
 BARNİXX® kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
 BARNİXX® doktor tarafından aksi önerilmedikçe 4 -5 günden daha uzun süre 
kullanılmamalıdır.  Önerilen dozu aşmayınız.  
 Tedaviye vereceğiniz c evaba göre, doktorunuz daha yüksek ya da daha düşük doz önerebilir.  
Önerilen dozu aşmayınız.  
Doktorunuzla konuşmadan dozu değiştirmeyin veya tedaviye son vermeyin.  
 Antibiyotik tedavisi gören hastaların BARNİXX®’i antibiyotiği aldıktan 2 saat önce veya 
sonra almaları gerekmektedir.  4/6 
  
Uygulama yolu ve metodu:  
BARNİXX® yalnızca ağız yoluyla alınır.  
BARNİXX® aç karnına ya da besinlerle birlikte alınabilir.  
 
İlacın hazırlanması:  
Bir saşe içeriği su bardağı içerisine boşaltılarak üzerine yarısına dek (100 mL) içme suyu 
eklenir.  
Karıştırılarak tamamen çözünmesi sağlanır. Saydam olmayan (opalesan) görünümdeki çözelti  
ağız yolundan uygulanır.  
Hazırlandıktan sonra hemen kullanılmalı, kalan bölümü atılmalıdır.  
 
Değişik ya ş grupları:  
Çocuklarda kullanımı:  
14 yaşından  küçüklerde daha uygun dozlama yapabilmek için BARNİXX®’in uygun olan 
formlarının kullanılması önerilir.  
2 yaş altındaki çocuklara sadece doktor önerisiyle ve kontrolünde verilmelidir.  
Asetilsistein  bebeklerde ve 1 yaşın altındaki çocuklarda yalnızca hayati durumlarda ve doktor 
tarafından uygulanabilir.  
 
Yaşlılarda kullanımı:  
Özel bir kullanımı yoktur, erişkinler için önerilen dozlarda kullanılmalıdır.  
 
Özel kullanım durumları:  
Parasetamol zehirlenme sinde yüksek dozlarda hekim kontrolünde kullanılabilir.  
 
Böbrek/Karaci ğer yetmezli ği 
  BARNİXX® daha fazla nitrojenli maddenin sağlanmasından kaçınmak amacıyla karaciğer ve 
böbrek yetmezliği olan hastalarda uygulanmamalıdır. (Bkz. BARNİXX®’i aşağıdaki 
durumlarda kullanmayınız bölümü)  
  Eğer böbrek veya karaciğer rahatsızlığınız varsa BARNİXX®’i kullanmadan önce 
doktorunuza danışınız.  
 İlacın etkili olduğundan emin olabilmek için düzenli doktor kontrollerinde, doktorun gelişimi 
takip etmesi önem lidir.  
 Doktorunuz ayrı bir tavsiyede bulunmadıkça, bu talimatları takip ediniz.  
 Doktorunuz BARNİXX® ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü BARNİXX® tedavisini durdurmak hastalığınızın daha kötüye gitmesin e 
neden olabilir.  
 
Eğer BARNİXX®’in etkisinin çok güçlü veya çok zayıf oldu ğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla BARNİXX® kullandıysanız  
• Bulantı, kusma ve ishal gibi mide barsak sistemiyle ilgili rahatsızlıklar görülebilir.  
• Çok yüksek dozlarda bile daha ağır yan etkiler ve zehirlenme belirtileri görülmemiştir.  
• Emzirilen bebeklerde vücut salgılarının aşırı artması tehlikesi vardır.  
 
BARNİXX®’ten kullanmanız gerekenden fazlasını  kullanmı şsanız bir doktor veya eczacı ile 
konu şunuz.  
Doktorunuz gerektiğinde sizdeki zehirlenme belirtilerine yönelik bir tedavi uygulayabilir.  5/6 
  
BARNİXX®’i kullanmayı unutursanız  
Endişelenmeyiniz. BARNİXX®’i almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise bu dozu atlayıp gelen dozu 
zamanında alınız ve normal kullanıma devam ediniz.  
 
Unutulan dozları dengelemek için çift doz kullanmayınız . 
 
BARNİXX® ile tedavi sonlandırıldığındaki oluşabilecek etkiler  
BARNİXX® tedavisini kesmek hastalığınızın daha kötüye gitmesine neden olabilir.  
Doktorunuza danışmadan ilacınızı kesmeyiniz.  
 
4. Olası yan etkiler nelerdir?  
Tüm ilaçlar gibi BARNİXX®’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdaki lerden biri olursa, BARNİXX®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
  Alerjik reaksiyonlar (kaşıntı, kurdeşen,  cilt kızarıklıkları, soluk alma güçlüğü, kalp atışında 
hızlanma ve kan basıncının düşmesi (tansiyon düşmesi)) . 
  Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda  şişme, hava yolunun tıkanması, bulantı, 
kusma gibi belirtiler görülebilir). Ayrıca, çok seyrek olarak aşırı duyarlılık reaksiyonları 
kapsamında asetilsistein kullanımına bağlı kanama oluşumu bildirilmiştir.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin BARNİXX®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkiler çok seyrek görülür.  
 
Aşağıdaki kategori kullanılarak istenmeyen etki sıklığı belirtilmektedir.  
 
Çok yaygın:          10 hastanın en az 1’inde görülebilir.  
Yaygın:                 10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden f azla görülebilir.  
Seyrek:                  1.000 hastanın birinden az, fakat 10.000 hastanın birinden fazla görülebilir.  
Çok seyrek:           10.000 hastanın birinden az görülebilir.  
Bilinmiyor:            Eldeki verilerden hareketle tahmin edilemiyor.  
 
Yaygın olmayan:  
 Alerjik reaksiyonlar  
Seyrek:  
 Bronşların daralması (Nefes darlığı, nefes almada güçlük yaşanabilir.)  
 Ağız içinde iltihap  
 Mide bulantısı  
 Kusma  
 Mide yanması  
 İshal  6/6 
  
Çok seyrek:  
 Şoka kadar gidebilen aşırı duyarlılık yanıtları  
 Ateş 
 Kanama  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, ecz acınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını ara yarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BARNİXX®’in saklanması  
BARNİXX®’i çocukların göremeyece ği, eri şemeyece ği yerlerde ve ambalajında saklayınız.  
 
25oC’nin altındaki oda sıcaklığında ışıktan koruyarak saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra BARNİXX®’i kullanmayınız.  
Eğer üründe ve/veya ambalajında bozukluklar fark ederseniz BARNİXX®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlı ğınca belirlenen toplama sistemine veriniz.  
 
Ruhsat Sahibi:  Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri: Santa Farma İlaç Sanayii A.Ş.  
GEBKİM 41455 Dilovası - KOCAELİ  
 
Bu kullanma talimatı 09/10/2022  tarihinde onaylanmı ştır. 
 
 
 
 