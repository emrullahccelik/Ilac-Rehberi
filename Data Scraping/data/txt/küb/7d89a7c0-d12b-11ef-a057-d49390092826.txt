KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETODERM %2 krem
2. KALİTATİF VE KANTİTATİF BİLEŞİM
Her 1 g krem;
Etkin madde:
20 mg ketokonazol içerir.
Yardımcı maddeler:
Propilen glikol…………….373,33 mg
Setostearil alkol…………...100 mg
Yardımcı maddeler için, bölüm 6.1’e bakınız.
3. FARMASÖTİK FORM
Deri üzerine topikal uygulama için krem.
Sarımsı beyaz renkte, homojen, hafif karakteristik kokulu krem.
4. KLİNİK ÖZELLİKLER
4.1 Terapötik Endikasyonlar
KETODERM, Tricophyton rubrum, Tricophyton mentagrophytes, Microsporum canis ve
Epidermophyton floccosum’a bağlı tinea corporis, tinea cruris, tinea manus ve tinea pedis
gibi derinin dermatofit enfeksiyonlarının, ayrıca kütanöz kandidoz ve tinea (pityriasis)
versicolor’un tedavisinde topikal uygulama için endikedir.
KETODERM aynı zamanda, Pityrosporum ovale’nin etken olduğu seboreik dermatitin
tedavisinde de endikedir.
4.2 Pozoloji ve uygulama şekli
Pozoloji ve uygulama sıklığı:
Ketokonazol krem yetişkinlerde kullanım içindir.
Tinea pedis: KETODERM etkilenen bölgeye günde 2 kez uygulanmalıdır. Hafif
enfeksiyonlar için tedavinin olağan süresi 1 haftadır. Daha şiddetli ya da yaygın (örneğin
ayak kenarlarını veya tabanını işgal eden) enfeksiyonların tedavisinde bütün işaretler ve
semptomlar ortadan kalktıktan sonra nüksü önlemek için birkaç gün kadar tedaviye devam
edilmelidir.
1 / 6Diğer enfeksiyonlar için: KETODERM Krem enfeksiyonunun şiddetine bağlı olarak
etkilenen bölgeye günde 1 ya da 2 kez uygulanmalıdır. Tedavi bütün işaretler ve
semptomlar ortadan kalktıktan sonra birkaç gün kadar devam etmelidir. Tedavinin olağan
süresi tinea versicolor için 2-3 hafta, tinea corporis için ise 3-4 haftadır.
4 haftadan sonra hiçbir klinik gelişme yoksa teşhis tekrar düşünülmelidir. Hijyen ile ilgili
olarak genel ölçümler enfeksiyonun kontrol kaynakları için gözlemlenmelidir.
Seboreik dermatit kronik bir durumdur ve yüksek olasılıkla nükseder.
Uygulama şekli
KETODERM, sadece topikal olarak uygulanır. Krem yağlı değildir ve giysilerde leke
bırakmaz.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda doz ayarlanması ile ilgili veri bulunmamaktadır.
Böbrek yetmezliği:
Böbrek yetmezliği olan hastalarda doz ayarlanması ile ilgili veri bulunmamaktadır.
Pediyatrik popülasyon:
Pediyatrik hastalarda doz ayarlanması ile ilgili veri bulunmamaktadır.
Geriyatrik popülasyon:
Geriatrik hastalarda kullanımına ilişkin bir veri bulunmamaktadır.
4.3 Kontrendikasyonlar
KETODERM, ketokonazole veya bileşimindeki diğer maddelere karşı aşırı duyarlı olduğu
bilinen hastalarda kontrendikedir.
4.4 Özel kullanım uyarıları ve önlemleri
KETODERM, oftalmik kullanım için uygun değildir.
Uzun süreli topikal kortikosteroid tedavisinin kesilmesinden sonra görülen rebound
etkisinin önlenmesi için sabahları hafif etkili topikal bir kortikoid uygulamasına devam
edilmesi ve KETODERM’in akşamları uygulanması, steroid tedavisinin 2-3 haftalık bir
dönemde kademeli olarak kesilmesi önerilir.
Bu ürün propilen glikol ve setostearil alkol ihtiva etmektedir. Propilen glikol, deride
iritasyona; setostearil alkol ise lokal deri reaksiyonlarına (örneğin, kontakt dermatit) neden
olabilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim yoktur.
4.6 Gebelik ve laktasyon
Genel tavsiye:
Gebelik kategorisi: C
2 / 6Çocuk doğurma potansiyeli bulunan kadınlar/Doğum Kontrolü (Kontrasepsiyon):
Hayvanlar üzerinde yapılan çalışmalar, gebelik, fetal gelişim, doğum veya doğum sonrası
gelişim üzerindeki etkiler bakımından yetersizdir (Bkz. Bölüm 5.3). İnsanlara yönelik
potansiyel risk bilinmemektedir. Çocuk doğurma potansiyeli bulunan kadınlara özel öneri
verilmesini destekleyen veriler yoktur.
Gebelik dönemi:
Gebe kadınlarda kullanımı ile ilgili yeterli ve iyi kontrollü çalışmalar mevcut değildir.
Topikal ketokonazole sınırlı sayıda maruz kalan hamilelerden elde edilen veriler
hamilelikte ya da yenidoğanın sağlığı üzerinde herhangi bir advers etki göstermemiştir.
Hayvan çalışmaları ketokonazol’ün topikal uygulaması ile ilgili olmayan dozlarda üreme
toksisitesi bulunduğunu göstermiştir. ketokonazol’ün gebe olmayan kadınlarda topikal
uygulamasından sonra plazma ketokonazol konsantrasyonu saptanabilir düzeyde değildir.
(bkz: Bölüm 5.2) ketokonazol’ün gebelikte kullanımıyla ilişkili bilinen bir risk
bulunmamaktadır.
Laktasyon dönemi:
Emziren kadınlarda kullanımı ile ilgili yeterli ve iyi kontrollü çalışmalar mevcut değildir.
Ketokonazol’ün laktasyonda kullanımıyla ilişkili bilinen bir risk bulunmamaktadır.
Üreme Yeteneği/Fertilite:
Ketokonazol’ün fertilite üzerine potansiyel riski bilinmemektedir.
4.7 Araç ve makine kullanımı üzerindeki etkiler
Araç ve makine kullanımı üzerine etkileri üzerine hiçbir etkisi yoktur.
4.8 İstenmeyen etkiler
Klinik çalışma verileri:
Ketokonazol’ün güvenilirliği ketokonazol’ün topikal olarak uygulandığı 30 klinik
çalışmaya katılan 1079 hasta üzerinde değerlendirilmiştir. Ketokonazol krem deriye topikal
olarak uygulanır. Bu klinik çalışmalardan sınırlı sayıda güvenilirlik verilerine dayanarak,
en yaygın olarak raporlanan (≥%1 oran) advers ilaç reaksiyonları (% oranı ile) : uygulama
bölgesinde kaşıntı (%2), deride yanma hissi (%1.9) ve uygulama bölgesinde eritem (%1).
Yukarıda bahsedilen advers ilaç reaksiyonlarını da içeren tablo hem klinik çalışmalardaki
hem de pazarlama sonrası deneyimlerdeki ketokonazol krem kullanımı ile ilgili raporlanan
advers ilaç reaksiyonlarını göstermektedir.
Çok yaygın: ≥1/10
Yaygın: ≥1/100 ve <1/10
Yaygın olmayan: ≥1/1.000 ve <1/100
Seyrek: ≥1/10.000 ve <1/1.000
Çok seyrek: <1/10.000, bilinmiyor (eldeki verilerle tahmin edilemiyor).
Bağışıklık sistemi hastalıkları
Yaygın olmayan: Aşırı duyarlılık
Deri ve deri altı doku hastalıkları
Yaygın: Deride yanma hissi
3 / 6Yaygın olmayan: Büllöz erüpsiyon, kontakt dermatit, döküntü, cilt eksfoliasyonu, yapışkan
cilt
Bilinmiyor: Ürtiker
Genel bozukluklar ve uygulama bölgesine ilişkin hastalıklar
Yaygın: Uygulama alanında eritem, uygulama alanında kaşıntı
Yaygın olmayan: Uygulama alanında kanama uygulama alanında rahatsızlık, uygulama
alanında kuruluk, uygulama alanında enflamasyon, uygulama alanında iritasyon, uygulama
alanında parestezi, uygulama alanında reaksiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; 0 800 314 00 08; faks: 0 312 218 35 99)
4.9 Doz aşımı ve tedavisi
Topikal uygulama
Aşırı topikal uygulama, eritem, ödem ve yanma hissine yol açabilirse de bu belirtiler
tedavinin kesilmesiyle kendiliğinden kaybolur.
Ağız yoluyla alım
Yanlışlıkla ağız yolundan alınması durumunda destekleyici ve semptomatik önlemler
alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Topikal antifungaller, imidazol ve triazol türevleri
ATC Kodu: D01AC08
Ketokonazol krem dermatofit ve maya enfeksiyonlarında yaygın olarak görülen kaşıntıya
ve aynı zamanda Pityrosporum varlığında oluşan cilt reaksiyonlarına karşı hızlı etki
gösterir. Bu semptomatik gelişme iyileşmenin ilk işaretleri görülmeden önce meydana
gelir.
Sentetik bir imidazol dioksolan türevi olan ketokonazol, Tricophyton rubrum, Tricophyton
mentagrophytes, Microsporum canis ve Epidermophyton floccosum gibi dermofitlere ve
Candida ve Pityrosporum gibi mayalara karşı güçlü bir antimikotik aktiviteye sahiptir.
250 hastada yapılan bir çalışma ketokonazol’ün 7 gün için günde 2 kez uygulanması veya
klotrimazol %1 kremin 4 hafta için iki ayağa da uygulanmasının ayak parmakları arasında
bulunan tinea pedis (atlet ayağı) lezyonlu hastalarda etki gösterdiğini açıklamıştır. 4
haftada primer etkinlik son noktası negatif mikroskobik KOH incelemesi olmuştur.
Ketokonazol’ün tedavisi 4 haftalık klotrimazol %1 tedavisi ile eşit etkinlik göstermiştir. 8
haftalık ketokonazol’ün tedavisinin ardından nüksetme bulgusu yoktur.
4 / 65.2 Farmakokinetik özellikler
Erişkinlerde deri üzerine topikal KETODERM %2 Krem uygulamasından sonra, plazma
ketokonazol konsantrasyonları saptanabilir düzeyde değildir. Seboreik dermatitli
bebeklerde (n=19) yürütülen bir çalışmada, vücut yüzey alanının %40’ı üzerine günlük
yaklaşık 40 g KETODERM %2 Krem uygulanmış ve 5 bebekte 32 ile 133 ng/ml
düzeyinde plazma ketokonazol düzeyleri belirlenmiştir.
5.3 Klinik öncesi güvenlilik verileri
Klinik dışı çalışmalardaki etkiler yalnızca, klinik kullanım açısından düşük bir uygunluk
gösteren maksimum düzeydeki insan maruziyetinin yeteri kadar üzerinde kabul edilen
maruziyetlerde gözlemlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Propilen glikol
Polisorbat 80
Sorbitan monostearat
İzopropil miristat
Poloxamer 407
Sodyum sülfit anhidrid
Setostearil alkol
Deiyonize su
6.2 Geçimsizlikler
Bilinen bir geçimsizlik mevcut değildir.
6.3 Raf ömrü
24 ay
6.4 Saklamaya yönelik özel uyarılar
25°C altındaki oda sıcaklığında saklayınız.
6.5 Ambalajın niteliği ve içeriği
Kapak ve halkasıyla 30 g topikal krem içeren polipropilen alüminyum tüp.
6.6 Beşeri tıbbi üründen arta kalan maddelerin imhası ve diğer özel önlemler
Vidalı kapak çevrilerek açılır. Daha sonra, kapağın üst tarafındaki çıkıntı ile, tüpün kapalı
olan ağzı delinerek açılır.
Kullanılmamış olan ürünler ya da atık materyaller “Tıbbi Atıkların Kontrolü” ve “Ambalaj
ve Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Terra İlaç ve Kimya San. Tic. A.Ş.
İnkilap Mah. Küçüksu Cad. No: 109 C Blok
Kat: 5 Daire 20-21 Ümraniye/İstanbul
5 / 68. RUHSAT NUMARASI
30.12.2005 – 207/2
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.12.2005
Ruhsat yenileme tarihi: 30.12.2010
10. KÜB'ÜN YENİLENME TARİHİ
6 / 6