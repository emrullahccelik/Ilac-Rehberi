KISA ÜRÜN BİLGİSİ
1. BEŞERİ TIBBİ ÜRÜNÜN ADI
NovoSeven® RT 1 mg (50 KIU) enjeksiyonluk çözelti için toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Eptakog alfa (aktifleştirilmiş) (Rekombinant Koagülasyon Faktörü VIIa) 1 mg/flakon (50
KIU/flakon’a eşdeğer), rekonstitüye edildikten sonra 1 mg/mL.
1 KIU, 1000 IU (İnternasyonel Ünite)’ye eşdeğerdir.
Eptakog alfa (aktifleştirilmiş), bebek hamsterların böbrek hücrelerinde rekombinant DNA
teknolojisi ile üretilen moleküler kütlesi yaklaşık 50.000 Dalton olan rekombinant
koagülasyon faktörü VIIa (rFVIIa)’dır.
Yardımcı maddeler:
Sodyum klorür 2,3 mg/mL
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Beyaz liyofilize toz.
Çözücü: berrak renksiz çözelti. Rekonstitüye edilmiş çözeltinin pH’ı yaklaşık 6,0’dır.
4. KLİNİK ÖZELLİKLER
4.1. Terapötik endikasyonlar
NovoSeven® RT, aşağıda belirtilen hasta gruplarının kanama epizodlarının tedavisinde ve
cerrahi uygulamalarında ya da invazif girişimlerinde kanamanın önlenmesinde endikedir.
• Pıhtılaşma faktörleri VIII veya IX'a karşı 5 Bethesda ünitesi (BU)’nin üzerinde
inhibitör geliştirmiş olan konjenital hemofili hastaları
• Faktör VIII veya faktör IX uygulamasına karşı yüksek anamnestik yanıt vermesi
beklenen konjenital hemofili hastaları
• Edinsel hemofili hastaları
• Konjenital FVII eksikliği olan hastalar
1• Geçmişinde veya halihazırda trombosit transfüzyonlarına refrakter geliştirmiş
Glanzmann trombastenili hastalarda
• Glanzmann trombastenili hastalarda trombosit süspansiyonun hazırda bulunmadığı
hayati kanama varlığında refrakterlik aranmaksızın kullanılabilir.
NovoSeven® RT, pıhtılaşma faktörleri VIII veya IX'a karşı 5 Bethesda ünitesi (BU)’nin
üzerinde inhibitör geliştirmiş olan konjenital hemofili hastalarında veya Faktör VIII veya
faktör IX uygulamasına karşı yüksek anamnestik yanıt vermesi beklenen konjenital hemofili
hastalarında kanama epizodlarının profilaksisi için endikedir.
Şiddetli postpartum kanama
NovoSeven® RT, uterotonikler, hemostazı sağlamada yetersiz kaldığında şiddetli postpartum
kanamanın tedavisi için endikedir.
4.2. Pozoloji ve uygulama şekli
Tedavi hemofili ve/veya diğer kanama bozukluklarının tedavisinde deneyimli bir hekimin
gözetimi altında başlatılmalıdır.
Şiddetli postpartum kanamanın yönetilmesinde, uygun disiplinler arası uzmanlığa
başvurulmalıdır. Doğum uzmanlarının yanı sıra anestezistler, yoğun bakım uzmanları ve/veya
hematologlara da başvurulmalıdır. Standart tedavi uygulamalarına, bireysel hasta
gerekliliklerine göre devam edilmelidir. NovoSeven® RT tedavisinin faydasının optimize
edilmesi için yeterli fibrinojen konsantrasyonunun ve trombosit sayımının sürdürülmesi
tavsiye edilmektedir.
İnhibitörlü ya da yüksek anamnestik yanıt vermesi beklenen Hemofili A veya B hastaları
Pozoloji:
NovoSeven® RT, kanama epizodunun başlamasından sonra mümkün olduğu kadar erken
uygulanmalıdır. Önerilen başlangıç dozu, intravenöz bolus enjeksiyon olarak, 90 mcg/kg
vücut ağırlığıdır. NovoSeven® RT’nin başlangıç dozunu takiben enjeksiyonlar tekrarlanabilir.
Hemorajinin şiddetine, invazif girişimlere ya da uygulanan cerrahiye bağlı olarak tedavinin
süresi ve enjeksiyonlar arasındaki aralık değişecektir.
Çocuklarda doz:
Mevcut klinik deneyim çocuklar ile erişkinler arasında dozun farklılaşmasını gerektirmediği
halde, çocuklardaki klerens erişkinlerdekinden daha hızlıdır. Bu nedenle, çocuk hastalarda
erişkin hastalardakine benzer plazma konsantrasyonlarının elde edilebilmesi için daha yüksek
rFVIIa dozları gerekebilir (bakınız. bölüm 5.2).
Uygulama sıklığı ve süresi:
Doz aralığı:
Hemostazın sağlanması için başlangıçta 2-3 saat aralarla uygulanır.
Eğer tedaviye devam etmek gerekirse, etkili hemostaz sağlandıktan sonra tedavinin
sürdürülmesinin endike olduğu düşünülen süre boyunca doz aralığı sırası ile 4, 6, 8 ya da 12
saate kadar çıkarılabilir.
2Hafif - Orta kanama epizodları (ev tedavisi dahil)
Erken girişimlerin, hafif-orta şiddetteki eklem, kas ve mukokutanöz kanamaların tedavisinde
etkili olduğu gösterilmiştir. Dozun iki şekilde uygulanması önerilebilir:
1) Üç saatlik aralarla iki-üç doz 90 mcg/kg vücut ağırlığı.
Tedavinin sürmesi gerekiyorsa, 90 mcg/kg ek bir doz uygulanabilir.
2) Tek doz 270 mcg/kg vücut ağırlığı.
Ev tedavisinin süresi 24 saati geçmemelidir. Eğer sürekli tedavi gerekiyorsa hemofili tedavi
merkezine başvurulmalıdır.
Yaşlı hastalarda, kg vücut ağırlığı başına 270 mcg tek doz kullanımına ilişkin klinik deneyim
yoktur.
Ağır kanama epizodları
Başlangıç dozu olarak 90 mcg/kg vücut ağırlığı önerilmektedir ve hasta tedavi edildiği
hastaneye giderken uygulanabilir. Takip eden dozlar hemorajinin tipi ve ağırlığına bağlı
olarak değişir. Başlangıçtaki ilaç verilme sıklığı klinik bir gelişme gözlenene kadar her iki
saatte bir olacak şekilde ayarlanmalıdır. Kesintisiz tedavi endike olduğunda, doz aralığı 1-2
gün için 3 saate yükseltilebilir. Takip eden günlerde de doz aralığı, tedavinin devam etmesinin
endike olduğu düşünülen süre boyunca, 4, 6, 8 ya da 12 saat olacak şekilde artırılabilir. Büyük
bir kanama epizodu 2-3 hafta tedavi edilebilir ve klinik olarak gerektiğinde bu süre uzayabilir.
Profilaksi
Ayda 4 veya dörtten daha sık kanama atağı geçiren inhibitörlü hemofili A veya B hastaları,
kanama sıklığını azaltmak için, günde bir kez 90 mcg/kg dozundaki NovoSeven® RT ile 3 ay
süre ile tedavi edilebilirler.
İnvazif girişim/cerrahi
Müdahale öncesinde başlangıç dozu olarak 90 mcg/kg vücut ağırlığı hemen verilmelidir. Aynı
doz iki saat sonra ve yapılan müdahalenin tipine ve hastanın klinik durumuna bağlı olarak ilk
24-48 saat için 2-3 saatlik aralıklarla tekrarlanmalıdır. Büyük cerrahi girişimlerde, doz 2-4
saatlik aralıklarla tekrarlanarak, 6-7 gün devam edilmelidir. Doz aralığı, bundan sonraki iki
haftalık tedavi için 6-8 saate artırılabilir. Büyük bir cerrahi girişim geçirecek hastalar iyileşme
gerçekleşinceye kadar 2-3 hafta süreyle tedavi edilebilirler.
Edinsel Hemofili
Pozoloji:
NovoSeven® RT, kanama epizodunun başlamasından sonra mümkün olduğu kadar erken
uygulanmalıdır. Önerilen başlangıç dozu, intravenöz bolus enjeksiyon olarak, 90 mcg/kg
vücut ağırlığıdır. NovoSeven® RT’nin başlangıç dozunu takiben gerekirse enjeksiyonlar
tekrarlanabilir. Hemorajinin şiddetine, invazif girişimlere ya da uygulanan cerrahiye bağlı
olarak tedavinin süresi ve enjeksiyonlar arasındaki aralık değişecektir.
Uygulama sıklığı ve süresi:
Başlangıçtaki doz aralığı 2-3 saat olmalıdır. Hemostaz sağlandıktan sonra, tedavinin
sürdürülmesinin endike olduğu düşünülen süre boyunca doz aralığı sırası ile 4, 6, 8 ya da 12
saate kadar çıkarılabilir.
3Faktör VII eksikliği
Doz, doz aralığı ve doz verme sıklığı
Cerrahi ya da invazif girişim uygulanacak kanama epizodlarının tedavisi ve kanamanın
önlenmesi için önerilen doz miktarı, hemostaz sağlanıncaya kadar her 4-6 saatte bir 15-30
mcg/kg vücut ağırlığıdır. Doz ve enjeksiyon sıklığı her hasta için uyarlanmalıdır.
Çocuklarda doz
Uzun dönem profilaksi için, ağır klinik fenotipi olan 12 yaş altı çocuklardan elde edilmiş
klinik deneyim sınırlıdır (bakınız bölüm 5.1).
Profilaksi için doz ve enjeksiyon sıklığı klinik yanıta göre ve her hastaya göre uyarlanmalıdır.
Glanzmann trombastenisi
Doz, doz aralığı ve doz verme sıklığı
Cerrahi ya da invazif girişim uygulanacak hastalarda kanama epizodlarının tedavisi ve
kanamanın önlenmesi için önerilen doz miktarı iki saatlik (1,5-2,5 saat) aralıklarla kg vücut
ağırlığı başına 90 mcg’dır (80-120 mcg aralığında). Etkili hemostaz sağlanabilmesi için en az
üç doz uygulanmalıdır. Devamlı infüzyona bağlı olarak etkinliğin olmadığı durumlar
görülebileceğinden önerilen uygulama şekli bolus tarzında enjeksiyondur.
Dirençli olmayan hastalar için Glanzmann trombastenisi’nde ilk basamak tedavi tercihi
trombosit uygulamasıdır.
Şiddetli postpartum kanama
Doz aralığı ve dozlama aralığı:
Kanama tedavisi için tavsiye edilen doz aralığı, intravenöz bolus enjeksiyonla uygulanan, kg
vücut ağırlığı başına 60 – 90 µg’dır. Pik koagülant aktivite, 10 dakikada beklenebilir.
Hastaların klinik yanıtına göre ikinci bir doz uygulanabilir.
Yetersiz hemostatik yanıt durumunda, 30 dakika sonra ikinci bir dozun uygulanması tavsiye
edilmektedir.
Uygulama şekli:
Çözelti, Bölüm 6.6’da anlatıldığı gibi rekonstitüye edilerek hazırlanır ve intravenöz bolus
enjeksiyon şeklinde 2-5 dakikada uygulanır.
Tedavinin izlenmesi – laboratuvar testleri
NovoSeven® RT tedavisinin izlenmesine gerek yoktur. Doz gereksinimini, kanama
durumunun ağırlığı ve NovoSeven® RT uygulamasına alınan klinik yanıt yönlendirmelidir.
rFVIIa uygulamasından sonra, protrombin zamanı (PT) ve aktive parsiyel tromboplastin
zamanında (aPTT) kısalma olduğu gösterilmiştir, ancak rFVIIa’nın klinik etkinliği ve PT ve
aPTT arasında korelasyon gözlenmemiştir.
4Özel popülasyonlara ilişkin ek bilgiler:
Böbrek/Karaciğer yetmezliği:
NovoSeven® RT’nin böbrek/karaciğer yetmezliği olan hastalarda özel kullanımına ilişkin bilgi
yoktur.
Pediyatrik popülasyon:
Pediyatrik popülasyonda kullanım dozu için “Pozoloji” başlığı altında yer alan “Çocuklarda
doz” bölümlerine bakınız.
Geriyatrik popülasyon:
Yaşlı hastalarda, kg vücut ağırlığı başına 270 mcg tek doz kullanımına ilişkin klinik deneyim
yoktur.
4.3. Kontrendikasyonlar
Etkin maddeye veya yardımcı maddelerin herhangi birine karşı veya fare, hamster veya sığır
proteinlerine karşı aşırı duyarlılık (bakınız bölüm 6.1).
4.4. Özel kullanım uyarıları ve önlemleri
Doku faktörünün normalden çok daha yoğun bir şekilde salgılandığı patolojik durumlarda,
NovoSeven® RT tedavisi ile ilişkili trombotik olayların gelişme veya Dissemine İntravasküler
Koagülasyon’un (DİK) indüklenme potansiyel riski olabilir.
Bu tür durumlar, ileri aterosklerotik hastalık, ezilme yaralanmaları, septisemi veya DİK’i olan
hastaları içerebilir. Trombo-embolik komplikasyon riski nedeniyle; koroner kalp hastalığı
öyküsü olan, karaciğer hastalığı olan, ameliyat sonrası dönemdeki hastalara, hamile veya
peripartumdaki kadınlara, yeni doğmuş veya tromboembolik olaylar veya dissemine
intravasküler koagülasyon riski taşıyan hastalara NovoSeven® RT uygulanırken dikkatli
olunmalıdır. Bu durumlarda, NovoSeven® RT tedavisinin yararı bu komplikasyonların
riskinden daha fazla olmalıdır.
Şiddetli postpartum kanama ve hamilelikte klinik durumlar (doğum, şiddetli kanama, kan
nakli, DİK, cerrahi/invazif prosedürler ve koagülopati) tromboembolik riske, özellikle
NovoSeven® RT uygulamasıyla ilişkili venöz tromboembolik riske katkısı olduğu bilinen
faktörlerdir (bakınız bölüm 4.8).
Rekombinant pıhtılaşma faktörü VIIa NovoSeven® RT, eser miktarda fare IgG, sığır IgG ve
diğer artık kültür proteinleri (hamster ve sığır serum proteinleri) içerebildiğinden, preparatla
tedavi edilen hastalarda bu proteinlere karşı aşırı duyarlılık gelişebilme olasılığı vardır. Böyle
durumlarda antihistaminiklerle i.v. tedavi düşünülmelidir.
Alerjik veya anafilaktik tipte reaksiyonlar ortaya çıkarsa, uygulama derhal sonlandırılmalıdır.
Şok durumunda, standart medikal şok tedavisi uygulanmalıdır. Hastalar, aşırı duyarlılık
reaksiyonlarının erken belirtileri hakkında bilgilendirilmelidir. Hastalara, bu tür bulgular
ortaya çıkarsa derhal ürün kullanımını sonlandırmaları ve doktorlarıyla bağlantıya geçmeleri
öğütlenmelidir.
5Ağır kanama durumunda, preparat, özellikle pıhtılaşma faktörü VIII ve IX inhibitörlü
hastaların tedavisinde uzmanlaşmış hastanelerde veya eğer bu mümkün değilse, hemofili
tedavisinde uzmanlaşmış bir doktorla yakın işbirliği yapılarak kullanılmalıdır.
Kanama kontrol altına alınamazsa hastanede tedavi uygulanması zorunludur. Hastalar/hastaya
bakan kişiler tüm NovoSeven® RT kullanımları ve sonuçları hakkında hemen doktoru/hastayı
takip eden hastaneyi bilgilendirmelidir.
Faktör VII eksikliği olan hastalarda NovoSeven® RT kullanımından önce ve sonra protrombin
zamanı ve faktör VII pıhtılaşma aktivitesi izlenmelidir. Faktör VIIa aktivitesinin beklenen
düzeye erişemediği ya da önerilen dozlarla tedaviden sonra kanamanın kontrol edilemediği
durumlarda, antikor oluşumundan şüphelenilebilir ve antikor analizi yapılmalıdır. Faktör VII
eksikliği hastalarında cerrahi girişimler sırasında NovoSeven® RT uygulamasının tromboza
yol açtığı bildirilmiştir. Ancak, NovoSeven® RT ile tedavi edilen faktör VII eksikliği
hastalarında tromboz riski bilinmemektedir (bakınız bölüm 5.1).
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
NovoSeven® RT ve pıhtılaşma faktörü konsantreleri arasında potansiyel bir etkileşim riski
bilinmemektedir. Aktifleştirilmiş veya aktifleştirilmemiş protrombin kompleks konsantreleri
ile aynı anda kullanımından kaçınılmalıdır.
Antifibrinolitiklerin, hemofili hastalarında, özellikle ortopedik cerrahide ve ağız boşluğu gibi
fibrinolitik aktivite açısından zengin bölgelerde cerrahide, cerrahiye bağlı olarak kan kaybını
azalttığı bildirilmiştir. Postpartum kanama yaşayan kadınlarda kan kaybının azaltılmasında
antifibrinolitikler de kullanılmaktadır. Bununla birlikte, antifibrinolitikler ve rFVIIa
tedavisinin birlikte kullanılması ile ilgili deneyimler sınırlıdır.
Klinik olmayan bir çalışmaya göre (bakınız bölüm 5.3) rFVIIa ve rFXIII’ün kombine
edilmesi önerilmemektedir. rFVIIa ve rFXIII arasındaki etkileşime ait klinik veri
bulunmamaktadır.
Özel popülasyonlara ilişkin ek bilgiler:
Pediyatrik popülasyon:
Çocuklarda etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
6Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
Hayvanlar üzerinde yapılan çalışmalar, gebelik, embriyonal/fetal gelişim, doğum veya doğum
sonrası gelişim üzerinde doğrudan veya dolaylı olarak zararlı bir etki göstermemektedir
(bakınız bölüm 5.3). İnsanlara yönelik potansiyel risk bilinmemektedir.
Bir önlem olarak, gebelik döneminde NovoSeven® RT kullanımından kaçınılması tercih edilir.
Onaylanmış endikasyonlarda rFVIIa’ya maruz kalınmasını bildiren az sayıdaki gebelik
verileri, rFVIIa’nın gebeliğe veya fetüse/yeni-doğan çocuğa bir advers etkisini
bildirmemektedir. Halen, konuyla ilişkili başka bir epidemiyolojik veri bulunmamaktadır.
rFVIIa’nın gebe kadınlarda kullanımına ilişkin yeterli veri mevcut değildir.
Laktasyon dönemi
rFVIIa’nın insan sütüyle atılıp atılmadığı bilinmemektedir. rFVIIa’nın süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
NovoSeven® RT tedavisinin durdurulup durdurulmayacağına karar verilirken, emzirmenin
çocuk açısından faydası ve NovoSeven® RT tedavisinin emziren anne açısından faydası
dikkate alınmalıdır.
Üreme yeteneği/Fertilite
Klinik olmayan çalışmalar ve pazarlama sonrası veriler, rFVIIa’nın kadın veya erkek üreme
performansına hiçbir zararlı etkisinin olmadığını göstermektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde araştırma yapılmamıştır. Araç ya da makine
kullanırken dikkatli olunmalıdır.
4.8. İstenmeyen etkiler
Güvenlilik profilinin özeti
En sık bildirilmiş advers ilaç reaksiyonları terapötik yanıtta azalma, ateş, döküntü, venöz
tromboembolik olaylar, kaşıntı ve ürtikerdir. Bu reaksiyonlar yaygın olmayan sıklıkta
bildirilmiştir (≥ 1/1.000 ila < 1/100).
Advers reaksiyonların tablolaştırılmış listesi
Tablo 1, klinik çalışmalar sırasında bildirilen advers reaksiyonları ve spontan (pazarlama
sonrası) raporları listeler.
Her bir sıklık gruplamasında, istenmeyen etkiler, etkinin şiddetindeki azalmaya göre
sıralanarak sunulmuştur. Sadece pazarlama sonrasında (örneğin klinik araştırmalar süresince
olmayan) bildirilmiş advers ilaç reaksiyonlarının sıklığı “bilinmiyor” şeklinde sunulmuştur.
Hemofili A ve B, edinsel hemofili, faktör VII eksikliği veya Glanzmann trombasteni ile
birlikte 484 hastada (4297 tedavi epizodu dahil olmak üzere) yürütülen klinik araştırmalar
7advers ilaç reaksiyonlarının yaygın olduğunu gösterir (≥1/100 ila <1/10). Klinik
araştırmalardaki toplam tedavi epizodu sayısı, 10.000'nin altında olduğu için, meydana
gelebilecek en düşük advers ilaç reaksiyon sıklığı seyrek olarak belirlenmiştir (≥1/10.000 ila
< 1/1.000).
En sık bildirilmiş advers ilaç reaksiyonları yaygın olmayan (≥ 1/1.000 ila < 1/100) sıklıkta;
ateş ve döküntüdür, ve en ciddi advers ilaç reaksiyonları venöz tromboembolik olayları
(yaygın olmayan: ≥ 1/1.000 ila < 1/100) ve arteriyel tromboembolik olayları (seyrek:
≥ 1/10.000 ila < 1/1.000) içermektedir.
Hem ciddi hem de ciddi olmayan advers ilaç reaksiyonlarının sıklıkları, sistem organ
sınıflarına göre aşağıda verilmiştir.
Sıklıklar şu şekilde tanımlanmaktadır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Tablo 1: Klinik Çalışmalardan ve Spontan Raporlardan (Pazarlama Sonrası) Elde
Edilen Advers Reaksiyonlar
MedDRA sistem organ sınıfı Yaygın Seyrek (≥ Sıklığı
olmayan (≥ 1/10.000 ila < Bilinmiyor
1/1.000 ila < 1/1.000)
1/100);
Kan ve lenf sistemi hastalıkları -Dissemine
intravasküler
koagülasyon
(bkz. bölüm 4.4)
-D-dimer
düzeylerinde
artışı ve AT
düzeylerinde
düşüşü de içeren
ilişkili
laboratuvar
bulguları
(bakınız. bölüm
4.4);
-Koagülopati
Bağışıklık sistemi hastalıkları -Hipersensitivite -Anafilaktik
(bakınız. bölüm reaksiyon
4.3 ve 4.4)
Sinir sistemi hastalıkları -Baş Ağrısı
Vasküler hastalıklar -Venöz -Arteriyel -İntrakardiyak
tromboembolik tromboembolik trombus
olaylar (derin olaylar
ven trombozu, (miyokard
i.v. enjeksiyon enfarktüsü,
bölgesinde serebral
8tromboz, enfarktüs,
pulmoner serebral iskemi,
emboli, serebral arter
karaciğerin tıkanıklığı,
portal ven serebrovasküler
trombozunu da olay, renal arter
içeren trombo- trombozu,
embolik periferik iskemi,
olaylar, renal periferik arter
ven trombozu, trombozu ve
tromboflebit, intestinal
yüzeyel iskemi);
tromboflebit -Anjina pektoris
ve intestinal
iskemi)
Gastrointestinal hastalıklar -Bulantı
Deri ve deri altı dokusu hastalıkları -Döküntü -Yüz
(alerjik kızarıklığı
dermatit ve -Anjiyo-ödem.
eritematoz
döküntü dahil)
-Pruritus ve
ürtiker.
Genel bozukluklar ve uygulama bölgesine -Terapötik -Enjeksiyon
ilişkin hastalıklar yanıtta bölgesinde
azalma* ağrıyı içeren
-Ateş enjeksiyon
bölgesi
reaksiyonu
Araştırmalar -Fibrin yıkım
ürünlerinde
artış,
-Alanin
aminotransferaz,
alkalen fosfataz,
laktat
dehidrogenaz ve
protrombin
düzeylerinde
artış
* Etkinlikte eksiklik (terapötik yanıtta azalma) bildirilmiştir. NovoSeven® RT’nin dozaj
rejiminin bölüm 4.2’de belirtilen tavsiye edilen dozaj ile uyumlu olması önemlidir.
Seçilmiş advers reaksiyonların tanımı
İnhibitör antikor oluşumu
Pazarlama sonrası deneyimde, hemofili A ve B hastalarında NovoSeven® RT veya faktör
VII’ye karşı inhibitör antikor gelişimi bildirilmemiştir. NovoSeven® RT’ye karşı inhibitör
9antikor oluşumu, konjenital FVII eksikliği olan hastalar ile yapılan pazarlama sonrası
gözlemsel kayıt çalışmasında bildirilmiştir.
Faktör VII eksikliği olan hastalarda yürütülen klinik çalışmalarda, bildirilen tek advers ilaç
reaksiyonu NovoSeven® RT ve FVII’ye karşı antikor gelişimidir (sıklığı: yaygın (≥1/100 ila
<1/10)). Bazı olgularda, antikorlar in vitro inhibitör etki göstermiştir. Bu olgularda, daha
önceden insan plazması ve/veya plazma kaynaklı faktör VII ile tedavi, FVII geninde ağır
mutasyon ve aşırı doz NovoSeven® RT gibi antikor gelişimine katkıda bulunabilecek olan risk
faktörleri mevcuttu. NovoSeven® RT ile tedavi edilen faktör VII eksikliği hastaları faktör VII
antikorları açısından izlenmelidir (bakınız. bölüm 4.4).
Tromboembolik olaylar (arteriyel ve venöz)
NovoSeven® RT onaylanmış endikasyonları dışında kullanıldığında, arteriyel tromboembolik
olaylar yaygın olarak gözlenir (≥1/100 ila <1/10). Farklı klinik durumlarda, her biri farklı
hasta özellikleri ve bu nedenle farklı risk profilleri olan, halen onaylanmış endikasyonları
dışında kullanıldığı plasebo kontrollü çalışmalardan toplanan verilerin meta-analizi, arteriyel
trombo-embolik advers olay riskinin daha yüksek olduğunu göstermiştir (NovoSeven® RT
verilen hastalarda % 5,6’ya karşı plasebo verilen hastalarda % 3).
NovoSeven® RT’nin onaylanmış endikasyonları dışında kullanıldığında güvenliliği ve
etkililiği gösterilmemiştir ve bu nedenle, bu durumlarda NovoSeven® RT önerilmemektedir.
Tromboembolik olaylar kalp durmasına yol açabilir.
Özel popülasyonlara ilişkin ek bilgiler:
Edinsel hemofilisi olan hastalar
61 edinsel hemofili hastasının toplam 100 tedavi epizodunda yürütülen klinik çalışmalar, bazı
advers ilaç reaksiyonlarının daha sık (tedavi epizodunda %1) bildirildiğini göstermiştir:
Arteriyel tromboembolik olaylar (serebral arter tıkanıklığı, serebrovasküler olay), venöz
tromboembolik olaylar (pulmoner emboli ve derin ven trombozu), anjina pektoris, bulantı,
ateş, eritematöz döküntü ve fibrin yıkım ürünleri düzeylerinde artış gösteren tetkikler.
Şiddetli postpartum kanama yaşayan kadınlar
Açık etiketli, randomize bir klinik çalışmada venöz tromboembolik olaylar, tek bir doz
NovoSeven® RT (medyan doz 58 μg/kg) verilen 51 hastanın 2’sinde bildirilmiş ve
NovoSeven ® RT verilmeyen 33 hastanın hiçbirinde bildirilmemiştir; hiçbir grupta arteriyel
tromboembolik olaylar bildirilmemiştir.
4 girişimsel olmayan çalışmada venöz tromboembolik olaylar, NovoSeven® RT verilen
(medyan doz aralığı 63-105 μg/kg) 358 hastanın 3’ünde (% 0,8) ve arteriyel tromboembolik
olaylar, NovoSeven® RT verilen 1 hastada (% 0,3) bildirilmiştir.
Hamilelik ve şiddetli postpartum kanama ile ilişkili tromboembolik riske katkısı olduğu
bilinen riskler için bakınız bölüm 4.4.
10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 00 800 314 00 08; faks: 0 312 218 35 99)
4.9. Doz aşımı ve tedavisi
NovoSeven® RT’nin doza bağlı toksisitesi klinik çalışmalarda araştırılmamıştır.
16 yılda, hemofili hastalarında dört doz aşımı olgusu bildirilmiştir. 5,5 mg yerine 24 mg
rFVIIa alan 16 yaşındaki bir hastada doz aşımı ile ilgili olarak bildirilen tek komplikasyon
kan basıncında geçici, hafif bir artış olmuştur.
Edinsel hemofili veya Glanzmann trombastenisi hastalarında doz aşımı olgusu
bildirilmemiştir.
rFVIIa’nın önerilen dozunun 15-30 mcg/kg olduğu faktör VII eksikliği hastalarında, önerilen
dozun 10-20 katı ile tedavi edilen yaşlı (>80 yaş) bir erkek hastada bir doz aşımı epizodu
trombotik olay (oksipital inme) ile ilişkilendirilmiştir. Ayrıca, faktör VII eksikliği olan bir
hastada NovoSeven® RT ve FVII’ye karşı antikor gelişimi, doz aşımı ile ilişkilendirilmiştir.
Ortaya çıkabilecek ek riske ilişkin bilgi bulunmadığından, önerilen dozların üstüne kasten
çıkılmamalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kan pıhtılaşma faktörleri
ATC Kodu: B02BD08
Etki mekanizması:
NovoSeven® RT, aktifleştirilmiş rekombinant pıhtılaşma faktörü VII içerir. Etki mekanizması
faktör VIIa’nın doku faktörüne bağlanmasını içerir. Bu kompleks, faktör IX’u faktör IXa’ya
ve faktör X’u faktör Xa’ya aktifleştirerek küçük miktarda protrombinin trombine dönüşümüne
öncülük eder. Trombin, hasar bölgesinde trombositlerin ve faktör V ve VIII’in aktifleşmesini
sağlayarak fibrinojenin fibrine dönüşmesi ile hemostatik tıkacın oluşumuna yol açar.
Farmakolojik dozda NovoSeven® RT, hasar bölgesinde bulunan aktif trombositler üzerindeki
faktör X’u doğrudan, doku faktöründen bağımsız olarak, aktifleştirir. Bu, protrombinin doku
faktöründen bağımsız olarak bol miktarda trombine dönüşümü ile sonuçlanır.
Farmakodinamik etkiler:
Faktör VIIa’nın farmakodinamik etkisi lokal olarak faktör Xa, trombin ve fibrin oluşumunda
artışa neden olur.
11NovoSeven® RT uygulaması sonrasında pik koagülant aktiviteye kadarki süre, sağlıklı
gönüllülerde ve hemofili hastalarında yaklaşık 10 dakika olarak gözlenmiştir.
Altta yatan hastalığa bağlı olarak DİK’e yatkınlığı bulunan hastalarda pıhtılaşma sisteminin
sistemik aktivasyonu riski teorik olarak tamamen göz ardı edilemez.
Klinik etkililik ve güvenlilik
Konjenital FVII eksikliği
Konjenital FVII eksikliği olan hastalarla yapılmış gözlemsel kayıt çalışmasında (F7HAEM-
3578), FVII eksikliği ve ağır klinik fenotipi olan 22 pediyatrik hastada (12 yaş altı) kanamaya
karşın uzun dönem profilaksi için ortalama doz 30 mcg/kg (17 mcg/kg ila 200 mcg/kg
aralığında; 10 hastada en sık kullanılan doz 30 mcg/kg) ortalama haftada 3 doz sıklığındadır
(1 ila 7; en sık raporlanan doz sıklığı, 13 hastada haftada 3 kez).
Aynı kayıt çalışmasında 91 cerrahi hastanın 3’ünde tromboembolik olay gelişmiştir.
Glanzmann tromboastenisi
Gözlemsel bir hasta kaydı (F7HAEM-3521), Glanzmann trombastenisi olan ve NovoSeven®
RT ile tedavi edilen 133 hastayı kapsamıştır. 333 kanama epizodunun tedavisi için infüzyon
başına medyan doz 90 mcg/kg idi (aralık 28 ila 450 mcg/kg). NovoSeven® RT, 157 cerrahi
prosedürde kullanılmış ve medyan doz 92 mcg/kg olmuştur (270 mcg/kg’a kadar). Tek başına
veya antifibrinolitikler ve/veya trombositlerle kombinasyon halinde NovoSeven® RT tedavisi,
kanama en az 6 saat süreyle durdurulduğunda etkili olarak tanımlanmıştır. Etkililik oranları
trombosit transfüzyonlarına pozitif veya negatif direnç gösteren hastalarda sırasıyla % 81 ve
% 82 iken, trombosit antikorları için test sonucu pozitif veya negatif olan hastalarda ise
sırasıyla % 77 ve % 85 idi. Pozitif durum, herhangi bir hastaneye kabulde en az bir pozitif test
anlamına gelir.
Şiddetli postpartum kanama
NovoSeven® RT’nin etkililik ve güvenliliği, çok merkezli, açık etiketli bir klinik çalışmada,
şiddetli postpartum kanama yaşayan 84 kadında değerlendirilmiştir. Hastalar, uterotonikler
(sulproston) başarısız olduktan sonra ya tek bir doz 60 µg/kg NovoSeven® RT (standart
tedaviye ek olarak; N=42) ya da referans tedavi (tek başına standart tedavi; N=42) ile
tedaviye randomize edilmiştir. Tedavi grupları demografik özellikler ve randomizasyon
öncesindeki postpartum kanama tedavisi bakımından dengeli olmuştur. Fibrinojen ve
traneksamik asit, standart tedavinin birer parçası olmuştur. Fibrinojen/traneksamik asit
kullanımına ilişkin bilgiler, NovoSeven® RT grubundaki hastaların yaklaşık % 57’si ve
referans grubundaki hastaların % 43’ü için mevcut bulunmuştur. Her iki gruptaki hastaların
yaklaşık % 40’ı, fibrinojen ve/veya traneksamik asit almıştır. Tahmini kan akışı,
randomizasyon sonrasında 30 dakika içinde, 10 dakika başına 50 ml’den aza düştüğü takdirde
kanamanın durmuş olduğu (yani tedavi başarısı) kabul edilmiştir. Kanama kontrol edilmediği
veya inatçı olduğu takdirde invazif prosedürler düşünülmüştür.
Primer analizde NovoSeven® RT grubunda, referans grubuna kıyasla daha az kadında (21 vs
35) en az bir embolizasyon ve/veya ligasyon prosedürü gerçekleştirilmiştir; bu, NovoSeven®
RT grubu için referans grubuna kıyasla riskten istatistiksel olarak anlamlı % 40’lık bir bağıl
12azalmaya karşılık gelmiştir (bağıl risk = 0,60 (% 95 güven aralığı: 0,43 – 0,84, p=0,0012)).
Referans grubunda 42 hastanın 8’i, kurtarma histerektomisinden kaçınılması için insani
amaçlı tedavi olarak geç NovoSeven® RT almış, 2 olguda başarı sağlanmıştır.
5.2. Farmakokinetik özellikler
Genel özellikler
Sağlıklı kişiler
rFVIIa’nın farmakokinetik özellikleri, beyaz ırktan ve Japon ırkından 35 sağlıklı kişide bir
doz artırma çalışmasında FVII pıhtılaşma testi kullanılarak incelenmiştir. Kişiler
cinsiyetlerine ve etnik gruplarına göre tabakalandırılmış ve (her birine 3 doz) 40, 80 ve 160
mcg/kg NovoSeven® RT ve/veya plasebo uygulanmıştır. Farmakokinetik profiller doz
orantısallığı göstermiştir. Farmakokinetik özellikler cinsler ve etnik gruplar arasında
benzerdir.
Ortalama sabit durum dağılım hacmi 130 ile 165 mL/kg arasında ve ortalama klerens
değerleri saatte 33,3 ile 37,2 mL/kg ve ortalama terminal yarılanma ömrü 3,9 ile 6,0 saat
arasında değişmiştir.
Farmakokinetik profilleri, doz orantısallığını göstermektedir.
İnhibitörlü hemofili A ve B
rFVIIa’nın farmakokinetik özellikleri, kanaması olmayan (2-12 yaşlarında) 12 pediyatrik
hastada ve 5 erişkin hastada FVIIa testi kullanılarak çalışılmıştır. Çocuklarda araştırılmış olan
90 ve 180 mcg/kg dozlarında doz orantısallığı elde edilmiştir ki bu, daha önceki daha düşük
doz (17,5-70 mcg/kg rFVIIa) bulgularıyla uyumludur.
Emilim:
Uygulanabilir değil.
Dağılım:
Kararlı durumda ortalama dağılım hacmi pediyatrik hastalarda 196 ml/kg olmasına karşın
erişkin hastalarda 159 mL/kg olarak saptanmıştır.
Biyotransformasyon:
Uygulanabilir değil.
Eliminasyon:
Ortalama klerens, erişkinlerle göreceli olarak çocuk hastalarda yaklaşık %50 daha yüksekken
(saatte 78 mL/kg’a karşın saatte 53 mL/kg), ortalama terminal yarılanma ömrü her iki grupta
2,3 saat olarak saptanmıştır. Klerens ile yaş ilişkili görünmektedir, bu nedenle daha genç
hastalarda klerens % 50’den daha fazla artabilir.
Faktör VII eksikliği
Emilim:
Uygulanabilir değil.
13Dağılım:
rFVIIa’nın, kg vücut ağırlığı başına 15 ve 30 mcg kullanıldığındaki tek doz farmakokinetik
özellikleri kullanılan iki doz arasında kararlı durumda dağılım hacmi (280-290 mL/kg),
ortalama rezidens zamanı (3,75-3,80 saat) gibi dozdan bağımsız parametrelerle ilişkili olarak,
anlamlı farklılık göstermemiştir.
Biyotransformasyon:
Uygulanabilir değil.
Eliminasyon:
rFVIIa’nın, kg vücut ağırlığı başına 15 ve 30 mcg kullanıldığındaki tek doz farmakokinetik
özellikleri, kullanılan iki doz arasında, yarılanma ömrü (2,82-3,11 saat) ve toplam vücut
klerensi (70,8-79,1 mL/saat x kg) gibi dozdan bağımsız parametrelerle ilişkili olarak, anlamlı
farklılık göstermemiştir.
Ortalama in vivo plazma geri kazanım oranı yaklaşık % 20’dir.
Glanzmann trombastenisi
Glanzmann trombastenisi olan hastalarda NovoSeven® RT’nin farmakokinetik özellikleri
araştırılmamıştır, ancak hemofili A ve B hastalarındaki farmakokinetik özelliklere benzer
olması beklenmektedir.
Şiddetli postpartum kanama
NovoSeven® RT’nin şiddetli postpartum kanama hastalarındaki farmakokinetiği
araştırılmamıştır.
5.3. Klinik öncesi güvenlilik verileri
Preklinik güvenlilik programındaki tüm veriler NovoSeven®RT’nin farmakolojik etkileri ile
ilişkili bulunmuştur.
Sinomolgus maymununda oluşturulan gelişmiş bir kardiyovasküler modelde, rFXIII ve
rFVIIa ile kombine tedavinin potansiyel sinerjistik etkisi, bu bileşiklerin tek başına
uygulandığındakinden daha düşük dozda daha abartılı bir farmakoloji (tromboz ve ölüm) ile
sonuçlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Toz
Sodyum klorür
Kalsiyum klorür dihidrat
Glisilglisin
Polisorbat 80
14Mannitol
Sukroz
Metiyonin
Hidroklorik asit (pH ayarlaması için)
Sodyum hidroksit (pH ayarlaması için)
Çözücü
Enjeksiyonluk su
Histidin
Hidroklorik asit (pH ayarlaması için)
Sodyum hidroksit (pH ayarlaması için)
6.2. Geçimsizlikler
NovoSeven® RT, infüzyon çözeltileri ile karıştırılmamalı veya damla infüzyonu şeklinde
uygulanmamalıdır.
6.3. Raf ömrü
Preparatın raf ömrü, 25°C altında saklandığı takdirde 36 aydır.
Flakonda
Rekonstitüsyon sonrasında 25°C'de 6 saat ve 5°C'de 24 saat süreyle kimyasal ve fiziksel
stabilitesi gösterilmiştir.
Mikrobiyolojik açıdan, preparatın hemen kullanılması gerekir. Eğer hemen kullanılmazsa,
kullanımdan önceki saklama zamanı ve saklama koşulları, kullanıcının sorumluluğundadır ve
kontrollü ve valide edilmiş aseptik koşullarda rekonstitüye edilmemişse, 2°C - 8°C'de 24
saatten uzun süreli saklanmamalıdır. Rekonstitüye edilen çözelti flakonda saklanır.
Yalnızca hastane uygulamaları için enjektörde (50 ml polipropilen)
Rekonstitüsyon, yeterli eğitim almış personel tarafından kontrollü ve valide edilmiş aseptik
koşullarda gerçekleştirilmelidir. Bu koşullar altında kimyasal ve fiziksel stabilite, 50 mL
enjektörde (polipropilen) saklandığında 25°C’de 24 saat boyunca gösterilmiştir. Hemen
kullanılmaması durumunda kullanım öncesindeki koşullar kullanıcının sorumluluğundadır ve
kullanım saklama süresi, yukarıda belirtilenden uzun olmamalıdır.
6.4. Saklamaya yönelik özel tedbirler
- NovoSeven® RT toz ve çözücü 25°C’nin altında saklanmalıdır.
- NovoSeven® RT toz ve çözücü ışıktan korunarak saklanmalıdır.
- Dondurulmamalıdır.
- Rekonstitüye edilen tıbbi ürünün saklanması için, bölüm 6.3’e bakınız.
6.5. Ambalajın niteliği ve içeriği
NovoSeven® RT çözücüsü, kullanıma hazır enjektörde tedarik edilir.
15NovoSeven® RT kutusunun içinde, polipropilen geri kaçma kilidi ve bromobutil kauçuk
piston içeren Tip I cam enjektör bulunur. Enjektör başlığı bromobütil kauçuk içerir ve
polipropilen emniyet belirteci ile muhafaza edilmiş şekildedir. Piston kolu propilenden
yapılmıştır.
Her bir NovoSeven® RT kutusunun içinde aşağıdakiler bulunur:
- Enjeksiyonluk çözelti için beyaz toz içeren 1 adet flakon (2 mL)
- Rekonstitüsyon için çözücü içeren 1 adet kullanıma hazır enjektör (3 mL)
- 1 piston kolu
- 1 flakon adaptörü, gözenek boyutu 25 mikrometre olan entegre partikül filtreli
6.6. Beşeri tıbbi üründen arta kalan maddelerin imhası ve diğer özel önlemler
NovoSeven® RT çözücüsü, kullanıma hazır enjektörde tedarik edilir.
Enjektörü, flakonu ve kullanılmamış herhangi bir ürünü emniyetli bir şekilde atınız. İmhasına
yönelik özel bir gereksinim yoktur. Kullanılmamış olan ürünler ya da atık maddeler “Tıbbi
Atıkların Kontrolü Yönetmeliği” ve “Ambalaj Atıklarının Kontrolü Yönetmeliği” gereklerine
uygun olarak imha edilmelidir.
Her zaman aseptik teknik kullanılır.
Rekonstitüsyon:
Rekonstitüsyon sırasında, NovoSeven® RT toz ve kullanıma hazır enjektör içerisindeki çözücü
oda sıcaklığında olmalıdır. Flakonun plastik kapağını çıkarınız. Eğer plastik kapak yoksa veya
gevşekse, bu flakonu kullanmayınız. Alkollü pamukla flakon üzerindeki lastik tıpayı siliniz ve
kullanmadan önce birkaç saniye kurumasını bekleyiniz. Sildikten sonra lastik tıpaya
dokunmayınız.
Flakon adaptörünü koruyucu kılıfından çıkarmadan koruyucu kağıdını kaldırınız. Eğer
koruyucu kağıt tamamen kapanmamışsa veya bozuksa, flakon adaptörünü kullanmayınız.
Koruyucu kapağı çeviriniz, flakon adaptörünü flakon üzerine yerleştiriniz. Hafifçe başparmak
ve işaret parmağı ile koruyucu kılıfı sıkınız. Koruyucu kılıfı flakon adaptöründen çıkarınız.
Piston kolunu, kullanıma hazır enjektör içindeki pistona doğru direnç hissedinceye kadar saat
yönünde çevirerek birleştiriniz. Enjektör başlığını, perforasyon kırılana kadar aşağı doğru
bükerek kullanıma hazır enjektörden çıkarınız. Enjektör başlığı altındaki enjektör iğnesine
dokunmayınız. Eğer enjektör başlığı gevşek veya yoksa, kullanıma hazır enjektörü
kullanmayınız.
Kullanıma hazır enjektörü direnç hissedilinceye kadar flakon içerisine güvenli bir şekilde
vidalayınız. Flakon aşağı bakacak şekilde hafifçe eğimli olarak kullanıma hazır enjektörü
tutunuz. Flakon içerisine bütün çözücüyü enjekte etmek için piston kolunu itiniz. Piston
kolunu aşağı doğru tutmaya devam ediniz ve tüm çözücü çözünene dek flakonu hafifçe
çeviriniz. Köpük oluşmasına neden olacağından flakonu çalkalamayınız.
Daha fazla doza ihtiyaç varsa, prosedürü ek flakonlar, kullanıma hazır enjektörler ve flakon
adaptörleri ile tekrarlayınız.
16Rekonstitüye edilen NovoSeven® RT çözeltisi renksizdir; partiküler madde ve renk değişikliği
için uygulanmadan önce gözle kontrolü yapılmalıdır.
NovoSeven® RT’nin rekonstitüsyondan hemen sonra kullanılması önerilmektedir.
Rekonstitüye edilen tıbbi ürünün saklama koşulları için Bölüm 6.3’e bakınız.
Uygulama:
Piston kolunun tamamen itilmiş olduğundan emin olunuz. Flakonlu enjektörü baş aşağı
tutunuz. Piston kolunu itmeyi durdurunuz ve rekonstitüye edilen çözeltinin enjektöre dolarken
hareket etmesine izin veriniz. Enjektörün içine karışmış çözeltiyi çekmek için hafifçe aşağıya
doğru piston kolunu çekiniz.
Flakonu baş aşağı tutarken, herhangi bir hava kabarcığının yukarıya yükselmesine izin
vermek için enjektöre hafifçe vurunuz. Hava kabarcıkları yok olana kadar piston kolunu
yavaşça itiniz.
Eğer dozun tamamı gerekli değilse, ne kadar karışmış çözelti çektiğinizi görmek için
enjektördeki göstergeyi kullanınız.
Flakon adaptörünü flakondan çıkartınız.
NovoSeven® RT artık enjeksiyona hazırdır. Uygun bir yer seçiniz ve iğneyi enjeksiyon
yerinden çıkarmadan 2-5 dakikada damar içine yavaşça NovoSeven® RT enjekte ediniz.
Kullanılan materyalleri güvenle imha ediniz. Kullanılmamış olan tıbbi ürün ya da atık
materyaller, lokal gerekliliklere uygun olarak imha edilmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Yalnızca hastane kullanımı için flakonların toplanmasına yönelik prosedür
İn vitro çalışmalar sırasında, kimyasal ve fiziksel kullanım stabilitesi, 50 mL enjektörde
(polipropilen) 25°C’de 24 saat boyunca gösterilmiştir. Ürünle geçimlilik, 50 ml enjektör
(polipropilen) bir adet 2 m infüzyon tüpü (polietilen) ve 5 mikrometre por boyutuna sahip in-
line filtreden oluşan sistem için gösterilmiştir.
Flakonların toplanması (yalnızca hastane kullanımı):
• Tüm adımlar, yeterli eğitim almış personel tarafından kontrollü ve valide edilmiş aseptik
koşullar altında tamamlanmalıdır.
• Önerildiği gibi rekonstitüye edilmemesi, toplanmaması veya kullanılmaması durumunda
kullanım süreleri ve kullanım öncesindeki koşullar kullanıcının sorumluluğundadır.
• Flakon adaptörünün kullanıldığından emin olunuz.
• Ürünü yukarıda Rekonstitüsyon altında tanımlandığı gibi sulandırınız. Boş enjektörü flakon
adaptöründen sökünüz ve rekonstitüye ürünü içeren flakona bir flakon adaptörünün
takıldığından emin olunuz.
• Prosedürü, uygun sayıda ek flakon, kullanıma hazır enjektör ve flakon adaptörü ile tekrar
ediniz.
17• 50 ml enjektöre (polipropilen) yaklaşık 5 ml steril hava çekiniz. Enjektörü direnç hissedene
kadar flakon adaptörüne sabit şekilde vidalayınız. Flakon aşağı doğru bakacak şekilde
enjektörü hafif eğik tutunuz. Flakona çok az hava enjekte etmek için piston çubuğuna hafifçe
bastırınız. Flakon ters olarak enjektörü çevriniz ve flakonun içeriklerini enjektöre çekiniz.
• Enjektörde istenen hacmi elde etmek için yukarıdaki prosedürü rekonstitüye ürüne sahip
kalan flakonlarla tekrar ediniz.
• Uygulama için 5 mikrometre por boyutuna sahip in-line filtre olduğundan emin olunmalıdır.
Enjektör, infüzyon tüpü ve in-line filtrenin uygulamadan önce hazırlandığından ve hava
bulunmadığından emin olunuz.
• Yeterli şekilde sulandırılmış ürüne sahip enjektör, CE-işaretli infüzyon pompasında (50 ml
enjektör kabul edilerek) artık uygulama için hazırdır.
• İnfüzyon pompası, yalnızca eğitimli hastane personeli tarafından çalıştırılmalıdır.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 385 40 40
Fax: 0 212 282 21 20
8. RUHSAT NUMARASI
124/89
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.06.2008
Ruhsat yenileme tarihi:
10. KÜB’ÜN YENİLENME TARİHİ
18