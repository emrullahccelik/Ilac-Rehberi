KISA ÜRÜN BİLGİSİ
1. BEŞERİ TIBBİ ÜRÜNÜN ADI
PULMOZYME 2,5 mg/2,5 ml inhalasyon çözeltisi
Steril
2. KALİTATİF VE KANTİTATİF BİLEŞİM
Etkin madde: Her bir ampul, 1000 IU/ml veya 1 mg/ml’ye* denk gelecek şekilde, 2,5 ml’de
2500 IU (2,5 mg) dornaz alfa** içerir.
* 1 Genentech birimi/ml = 1 µg/ml
** Rekombinant DNA Teknolojisi ile Çin Hamster Yumurta Hücre Hattı CHO A14.161 MSB
#757’de üretilen fosforilize glikolize insan deoksiribonükleaz 1 proteini.
Yardımcı madde(ler): Yardımcı maddeler için bkz. Bölüm 6.1.
3. FARMASÖTİK FORM
İnhalasyon çözeltisi
Berrak, renksiz ila açık sarı renkte çözelti
4. KLİNİK ÖZELLİKLER
4.1 Terapötik endikasyonlar
Pulmoner fonksiyonu düzeltmek amacıyla, Zorlu Vital Kapasitesi (ZVK) beklenenin %40'ından
fazla olan Kistik Fibrozis hastalarının tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen doz günde bir kez inhalasyon yolu ile olacak şekilde 2,5 mg (2500 U) dornaz alfadır.
21 yaşın üzerindeki bazı hastalar günde iki kez uygulanan dozlardan yarar görebilir.
Hastaların çoğu PULMOZYME'in düzenli günlük kullanımından optimal yarar görmüştür.
PULMOZYME'in aralıklı olarak verildiği çalışmalarda pulmoner fonksiyondaki düzelme
tedavinin sonlanması ile birlikte ortadan kalkmıştır. Bu nedenle, hastalar ilaçlarını her gün
düzenli olarak almaları konusunda bilgilendirilmelidir.
Hastalar, standart göğüs fizyoterapisi programını da içeren normal tıbbi tedavilerini
sürdürmelidir.
Solunum yolu enfeksiyonu şiddetlenmesi yaşayan hastalarda uygulamaya güvenle devam
edilebilir.
1 / 9Zorlu Vital Kapasitesi (ZVK) beklenenin %40'ından az olan hastalarda PULMOZYME’in
etkililiği ve güvenliliği belirlenmemiştir.
Uygulama şekli:
Önerilen bir nebülizör sistemi kullanarak seyreltilmemiş 2,5 ml’lik bir ampul solüsyonunun
içeriği inhale edilir (bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
Bilinen özel bir kullanım durumu bulunmamaktadır.
Karaciğer yetmezliği:
Bilinen özel bir kullanım durumu bulunmamaktadır.
Pediyatrik popülasyon:
3 aydan büyük çocuklarda yapılan güvenlilik çalışmalarına karşın, 5 yaşın altındaki çocuklarda
PULMOZYME kullanımına ait sınırlı deneyim vardır (bkz. Bölüm 5.2 ).
Geriyatrik popülasyon:
Bilinen özel bir kullanım durumu bulunmamaktadır.
4.3 Kontrendikasyonlar
Etkin maddeye veya Bölüm 6.1’de listelenen yardımcı maddelerin herhangi birine karşı aşırı
duyarlılığı olan hastalarda PULMOZYME kullanımı kontrendikedir.
4.4 Özel kullanım uyarıları ve önlemleri
PULMOZYME’in izlenebilirliği:
PULMOZYME’in izlenebilirliğini artırabilmek için uygulanan dornaz alfanın ticari adı ve seri
numarası hasta dosyasında açıkça kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
PULMOZYME, antibiyotikler, bronkodilatörler, pankreatik enzimler, vitaminler, inhalasyon
yoluyla veya sistemik olarak verilen kortikosteroidler ve analjezikler gibi standart Kistik Fibrozis
tedavileri ile birlikte etkili ve güvenli bir şekilde kullanılabilir.
4.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi:
Gebe kadınlarda dornaz alfanın güvenliliği belirlenmemiştir. Hayvanlar üzerinde yapılan
çalışmalar gebelik veya embriyofetal gelişim açısından doğrudan veya dolaylı zararlı etkiler
göstermemiştir (bkz. Bölüm 5.3). Gebe kadınlara dornaz alfa reçete edilirken dikkatli olunmalıdır.
2 / 9Laktasyon dönemi:
Dornaz alfa, önerilen doz doğrultusunda insanlara verildiğinde asgari sistemik emilim
olmaktadır. Bu nedenle, insan sütünde ölçülebilir miktarda dornaz alfa konsantrasyonları
beklenmemektedir. Buna karşın, emziren bir kadına dornaz alfa verilirken dikkatli olunmalıdır
(bkz. Bölüm 5.3).
Üreme yeteneği/Fertilite:
Üreme yeteneği/fertilite ile ilgili bilgi için bkz. Bölüm 4.6. Gebelik dönemi ve Bölüm 5.3.
4.7 Araç ve makine kullanımı üzerindeki etkiler
Hastaların araç ve makine kullanımı ile ilgili herhangi bir etki bildirilmemiştir.
4.8 İstenmeyen etkiler
Advers etki verileri, önerilen dozlarda kullanıldığında, PULMOZYME ile elde edilen klinik
çalışma ve pazarlama sonrası deneyimlerini yansıtmaktadır.
İstenmeyen etkilerin görülme sıklığı aşağıdaki şekilde derecelendirilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki veriler ile tahmin
edilemiyor)
PULMOZYME ile ilgili advers reaksiyonlar seyrektir (<1/1.000). Çoğu vakada advers
reaksiyonlar hafif olup kendiliğinden geçer ve PULMOZYME dozunda ayarlama gerektirmez.
Sistem Organ Çok Yaygın Yaygın Yaygın Seyrek Çok Bilinmiyor
Sınıfı Olmayan Seyrek
Göz hastalıkları Konjonktivit
Solunum, göğüs Disfoni, dispne,
bozuklukları ve farenjit, larenjit,
mediastinal rinit (tümü
hastalıklar enfeksiyöz
olmayan)
Gastrointestinal Dispepsi
hastalıklar
Deri ve deri altı Döküntü, ürtiker
doku
hastalıkları
Genel Göğüs ağrısı
bozukluklar ve (kardiyak
uygulama olmayan/plöritik),
bölgesine ilişkin ateş
hastalıklar
Araştırmalar Pulmoner
fonksiyon
testlerinde azalma
3 / 9PULMOZYME ile yapılan klinik çalışmaları tamamlayan hastaların büyük çoğunluğundan
elde edilen verilere göre, Kistik Fibrozisin neden olabileceği yan etkilerin görüldüğü hastalar
genel olarak PULMOZYME kullanımına güvenle devam edebilir.
Klinik çalışmalarda, az sayıda hasta dornaz alfanın sürekli kesilmesine neden olan yan etkiler
yaşamıştır ve ilacın kesilme oranının plasebo (%2) ile dornaz alfa (%3) arasında benzer olduğu
gözlenmiştir.
Dornaz alfa tedavisinin başlamasıyla birlikte, diğer aerosollerle birlikte olduğu gibi, pulmoner
fonksiyon azalabilir ve balgam salgısı artabilir.
Dornaz alfa ile tedavi edilen hastaların %5’inden azında dornaz alfaya karşı antikor gelişmiştir
ve bu hastalardan hiçbirinde dornaz alfaya karşı IgE antikoru görülmemiştir. Dornaz alfaya
karşı antikor gelişmesinden sonra da pulmoner fonksiyon testlerinde düzelme devam etmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks:0 312 218 35 99).
4.9. Doz aşımı ve tedavisi
PULMOZYME’in doz aşımından kaynaklanan etkileri belirlenmemiştir.
Klinik çalışmalarda, Kistik Kibrozis hastaları, 6 güne varan sürelerde günde iki kez 20 mg’a
kadar (önerilen günlük dozun 16 katı) ve 168 gün boyunca aralıklı olarak (2 hafta tedavili/2 hafta
tedavisiz) günde iki kez 10 mg (önerilen dozun 8 katı) PULMOZYME kullanmıştır. Kistik
olmayan fibrozis hastası 6 yetişkin, DNaz nötralizan antikorları gelişmeden veya çift zincirli
DNA’ya karşı serum antikorlarında herhangi bir değişiklik belirlenmeden, 125 mikrogram/kg’lık
tek doz intravenöz dornaz alfa ve 7 gün sonrasında 2 ardışık 5 günlük dönemde 125
mikrogram/kg’lık subkütanöz dornaz alfa almıştır. Bu dozların tamamı iyi tolere edilmiştir.
PULMOZYME’in sistemik toksisitesi gözlenmemiştir ve dornaz alfanın zayıf emilim ve kısa
serum yarılanma ömrüne bağlı olarak toksisite oluşması beklenmemektedir. Bu nedenle, aşırı
dozun sistemik tedavisinin yapılması gerekli değildir (bkz. Bölüm 5.2).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Solunum sistemi (Mukolitikler)
ATC kodu: R05CB13
Etki mekanizması:
Rekombinant insan DNaz'ı, doğal olarak bulunan ve ekstraselüler DNA'yı parçalayan bir insan
enziminin Genetik Mühendisliği yöntemi ile yapılmış şeklidir.
4 / 9Viskoz pürülan sekresyonların solunum yollarında birikimi pulmoner fonksiyonların azalmasına
ve enfeksiyonların şiddetlenmesine neden olur. Pürülan sekresyonlar, enfeksiyona cevap olarak
biriken, dejenere lökositlerden salıverilen ve viskoz bir polianyon olan ekstraselüler DNA’yı çok
yüksek miktarda içerir. In vitro ortamda dornaz alfa, balgamdaki DNA'yı hidrolize eder ve Kistik
Fibrozis balgamının viskoelastisitesini büyük oranda azaltır.
Klinik etkililik ve güvenlilik:
Etkililik ve güvenlilik, beş yaşından büyük ve ZVK’si beklenenin %40'ından fazla olan
hastaların dahil olduğu çift kör, plasebo kontrollü iki çalışmada (Z0342/Z0343)
değerlendirilmiştir. Bu hastalar 24 haftalık bir süre boyunca günde bir veya iki kez olmak üzere
2,5 mg PULMOZYME kullanmıştır. Genel olarak, yaş ortalaması 19 ve ortalama başlangıç
ZVK’si %78 olan 968 hasta bu çalışmalara randomize edilmiştir.
Plasebo kontrollü çift kör bir başka çalışma (Z0713), akciğer hastalığı belirtisi minimum olan
(ZVK’si beklenenin %85'i veya daha fazlası) genç hastalarda (6-11 yaş arası)
PULMOZYME’in iki yıl süre ile günde bir kez 2,5 mg olarak kullanıldığında akciğer
fonksiyonu üzerindeki etkisini değerlendirmiştir. Genel olarak, yaş ortalaması 8,4 ve ortalama
başlangıç ZVK’si %102,3 olan 474 hasta bu çalışmada randomize edilmiştir.
Ana sonlanım noktalarının sonuçları aşağıdaki tablolarda gösterilmiştir. PULMOZYME
tedavisinin başında FEV değerinde anlamlı bir artış görülmüştür ve bu artış özellikle tedavinin
1
birinci yılından sonra zamanla azalmıştır. Bununla birlikte, plasebo ile olan fark istatiksel
açıdan anlamlı kalmıştır. PULMOZYME, parenteral antibiyotik kullanımı gerektiren solunum
yolu alevlenmesi riskini %30 kadar azaltmıştır. Bu azalma, tedavinin ilk haftaları süresince
ölçülen FEV ’deki iyileşme ile bağlantılı olmamıştır.
1
Z0342/Z0343 Plasebo 2,5 mg 2,5 mg
çalışmaları (Günde bir kez) (Günde iki kez)
N=325 N=322 N=321
FEV (% Başlangıç
1
beklenen) değerinden
ortalama yüzde
değişim
8. gün -%0,5 %7,9 %9,0
24. hafta %0,1 %5,1 %3,6
Genel %0,0 %5,8 %5,6
p < 0,001 p < 0,001
Alevlenmeli 24 hafta %43 %34 %33
hastaların süresince
yüzdesi Bağlantılı risk 0,73 (0,57-0,94) 0,71 (0,55-0,91)
(%95 GA)
p = 0,015 p = 0,007
Z0713 çalışması Plasebo 2,5 mg
(Günde bir kez)
N=235 N=237
Spirometre Başlangıç değerinden
ortalama değişim (96.
haftada)
5 / 9FEV (% beklenen) -3,10 0,03
1
p = 0,008
ZVK (% beklenen) -2,88 -2,23
p = 0,54
FEF (% beklenen) -4,05 3,83
25-75
p = 0,0008
Alevlenmeli 96 hafta süresince %24 %17
hastaların yüzdesi Bağlantılı risk (%95 0,66 (0,44-0,996)
GA)
p = 0,048
Verilerin post hoc analizi, PULMOZYME’in solunum yolu alevlenmeleri üzerindeki etkisinin
21 yaşından büyük hastalarda, daha genç hastalar ile karşılaştırıldığında, daha küçük olduğunu
ve bu hastalarda günde iki doz uygulamasının gerekli olabileceğini göstermiştir. 24 hafta
boyunca alevlenme görülen bu hastaların yüzdesi plasebo grubunda %44 iken günde bir kez
2,5 mg PULMOZYME kullanan grupta %48 ve günde iki kez 2,5 mg PULMOZYME kullanan
grupta ise %39 olmuştur.
5.2. Farmakokinetik özellikler
Genel özellikler:
Emilim:
Sıçanlarda ve insan olmayan primatlarda gerçekleştirilen inhalasyon çalışmaları dornaz alfa
için düşük sistemik emilim yüzdesi göstermiştir (sıçanlar için <%15 ve maymunlar için <%2).
Bu hayvan çalışmalarının sonuçları ile uyumlu olarak, hastalara inhalasyon aerosolü şeklinde
verilen dornaz alfa düşük sistemik etki göstermektedir.
Sıçanlara yapılan oral uygulamayı takiben gastrointestinal yoldan dornaz alfa emilimi önemsiz
miktarlarda olmuştur.
DNaz normalde insan serumunda bulunur. 6 güne kadar 40 mg'a varan dozlarda rhDNaz
inhalasyonu DNaz konsantrasyonlarında normal endojen düzeylerin üzerinde önemli bir artış
ile sonuçlanmamıştır. Serum DNaz konsantrasyonlarında 10 ng/ml'nin üzerinde yükselme
görülmemiştir. 24 hafta süreyle günde iki kez 2,5 mg dornaz alfa verilmesinden sonra ortalama
serum DNaz konsantrasyonları, düşük sistemik emilim veya birikimi düşündürür şekilde,
tedavi öncesindeki 3,5±0,1 ng/ml’lik başlangıç değerlerinden farklı olmamıştır.
Dağılım:
Sıçanlar ve maymunlardaki çalışmalar, intravenöz uygulamayı takiben dornaz alfanın
serumdan hızlıca temizlendiğini göstermiştir. Bu çalışmalarda başlangıç dağılım hacmi serum
hacmine benzer olmuştur.
2500 U (2,5 mg) dornaz alfa inhalasyonu, Kistik Fibrozis hastalarında 15 dakika içinde
yaklaşık 3 µg/ml değerindeki dornaz alfanın ortalama balgam konsantrasyonu ile sonuçlanır.
İnhalasyonu takiben balgamdaki dornaz alfa konsantrasyonları hızla düşer.
Biyotransformasyon:
6 / 9Dornaz alfanın biyolojik sıvılarda yer alan proteazlar tarafından metabolize edilmesi
beklenmektedir.
Eliminasyon:
Sıçanlarda ve maymunlarda yapılan çalışmalar, intravenöz uygulamayı takiben DNaz’ın
serumdan hızlıca temizlendiğini göstermiştir. İnsanlarda yapılan intravenöz çalışmalar
serumdan eliminasyon yarılanma ömrünün 3-4 saat olduğunu belirtmektedir.
Sıçanlarda yürütülen çalışmalar, aeorosol uygulamayı takiben dornaz alfanın akciğerlerden
kaybolması için yarılanma ömrünün 11 saat olduğunu göstermektedir. İnsanlarda, balgam
DNaz seviyeleri uygulamadan 2 saat sonra saptananların yarısına düşmüştür fakat balgam
reolojisi üzerindeki etkileri 12 saatten fazladevam etmiştir.
Hastalardaki karakteristik özellikler:
Pediyatrik popülasyon:
PULMOZYME, 3 ay ile 9 yaş arasındaki 98 Kistik Fibrozis hastasında (3 ay ile 5 yaş
arasındaki 65 hasta ve 5 ile 9 yaş arasındaki 33 hasta) 2 hafta süre ile günlük olarak
uygulanmıştır ve ilk dozdan sonraki 90 dakika içerisinde bronkoalveolar lavaj (BAL) sıvısı
alınmıştır. Tüm tedavi dönemi süresince oral yolla nefes alıp veremeyen hastalarda, Pari Baby
yeniden kullanılabilir nebulizörden (ağızlık yerine yüz maskesi kullanan) yararlanılmıştır (daha
küçük yaştaki hastaların %83’ü (54/65) ve daha büyük yaştaki hastaların %6’sı (2/33)). BAL
DNaz konsantrasyonları tüm hastalarda saptanabilir düzeyde olmuştur ancak 0,007 ila 1,8
µg/ml arasında geniş bir aralık göstermiştir. Ortalama 14 günlük maruziyette, serum DNaz
konsantrasyonları 3 ay ile 5 yaş arasındaki hasta grubunda (ortalama ± s.s.) 1,1 ± 1,6 ng/ml ve
5 ila 9 yaşındaki hasta grubunda ise 0,8 ± 1,2 ng/ml artmıştır. Ateşin insidansı büyük yaştaki
hastalara kıyasla küçük yaştaki hastalarda daha sık olmuştur (sırası ile %41 ve %24). Ateş,
bronkoskopinin bilinen bir komplikasyonudur.
5.3. Klinik öncesi güvenlilik verileri
Güvenlilik farmakolojisi, tekrarlayan doz toksisitesi, genotoksisite, karsinojenik potansiyel,
üreme üzerinde toksisite standart çalışmalarına dayanan klinik dışı veriler insanlar için özel bir
güvenlilik riski göstermemiştir.
100 µg/kg bolus ve bunu takiben 6 saat süre ile 80 µg/kg/saat şeklinde intravenöz yolla yüksek
dozda dornaz alfa alan emziren sinomolgus maymunlarında yapılan bir çalışmada maternal
sütte düşük konsantrasyonlar tespit edilebilmiştir (sinomolgus maymunlarının maternal
serumunda görülen konsantrasyonların %0,1’inden az).
Juvenil sıçanlarda dört haftalık inhalasyon toksisitesi çalışması başlatılmıştır (doğumdan 22
gün sonra 0, 51, 102 ve 260 µg/kg/gün LRT dozlarında). Dornaz alfa iyi tolere edilmiş ve
solunum yolunumda lezyon bulunmamıştır.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum klorür
Kalsiyum klorür dihidrat
7 / 9Enjeksiyonluk su
6.2. Geçimsizlikler
PULMOZYME tamponlanmamış sulu bir çözeltidir ve nebülizör maskesi içinde başka ilaç
veya çözeltilerle karıştırılmamalı veya seyreltilmemelidir. Bu solüsyonu karıştırmak
PULMOZYME’de yapısal ve/veya fonksiyonel değişikliklere veya karışım bileşimlerine yol
açabilir.
6.3. Raf ömrü
36 ay
6.4. Saklamaya yönelik özel tedbirler
2-8oC arasındaki sıcaklıklarda (buzdolabında) saklayınız.
Ampuller, dış ambalajında ışıktan ve aşırı sıcaktan koruyarak saklanmalıdır.
Bir kez ve kısa süreli olarak yüksek sıcaklığa maruz kalması (24 saat veya daha kısa süreyle
30oC'a kadar olan sıcaklıklar) ürünün stabilitesini etkilemez.
6.5. Ambalajın niteliği ve içeriği
Bir düşük yoğunluklu polietilen plastik ampulde 2,5 ml nebülizör çözeltisi
30 plastik ampullük ambalajlarda piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Steril PULMOZYME inhalasyon çözeltisinin 2,5 mg’lık tek kullanımlık ampul içeriği, tavsiye
edilen bir nebülizör aracılığıyla günde bir kez inhale edilmelidir.
PULMOZYME, nebülizör içinde diğer ilaçlarla veya solüsyonlarla karıştırılmamalıdır (bkz.
Bölüm 6.2).
 Tek bir ampulün içeriğinin tümü, Hudson T Up-draft II/Pulmo-Aide, Airlife
Misty/Pulmo-Aide, özel Respirgard/Pulmo-Aide veya Acorn II/Pulmo-Aide gibi bir jet
nebülizör/kompresör sistemi ile birlikte kullanılabilir.
 Pari eFlow Rapid genel amaçlı elektronik titreşim memran nebilüzörü kullanılabilir.
eFlow Rapid elektronik nebilüzörü ve LC Plus jet nebilüzörü arasındaki parite in vitro
ve in vivo olarak gösterilmiştir. LC Plus jet nebilüzörü ile karşılaştırıldığında, eFlow
Rapid nebilüzörü ile üretilen ortalama damlacık boyutu dağılımı bir yetişkin solunum
simulatör profili kullanılarak aşağıda gösterilmektedir. Kütle medyan aerodinamik çapı
(MMAD) eFlow Rapid için 4,8±0,4 µm (n=16) ve LC Plus için 4,6±0,4 µm (n=12)
olmuştur. Geometrik standart sapma (GSD) eFlow Rapid için 1,80±0,11 µm ve LC Plus
için 2,14±0,04 µm olmuştur. İlaç dağılım hızı eFlow Rapid için 380±60 µg/dk (n=88)
ve LC Plus için 93±16 µg/dk (n=40) olmuştur. Dağılan toplam ilaç eFlow Rapid için
567±62 µg ve LC Plus için 570±80 µg olmuştur. Pari eFlow Rapid nebülizörü Pari
EasyCare temizleme aksesuvarı ile kullanılmalıdır ve temizleme her yedi nebilüzasyon
çevriminden sonra yapılmalıdır (bir çevrim tek bir PULMOZYME ampulün
nebülizasyonu ve bunu takiben Pari eFlow Rapid nebilüzör sistemi kullanma talimatına
göre temizliği ve dezenfeksiyonu olarak tanımlanır). eFlow Rapid nebilüzörün
8 / 9EasyCare temizleme aksesuvarı olmadan kullanımı daha düşük ve daha değişken doz
dağılımına yol açabilir.
 Ultrasonik nebülizörler, PULMOZYME'i inaktive edebileceklerinden veya istenmeyen
aerosol sunum özelliklerinden dolayı PULMOZYME kullanımı için uygun
olmayabilirler.
Nebülizör veya kompresör kullanımı ve bakımı için üretici talimatlarına uyulmalıdır.
Aerosolün tutulması şart değildir.
PULMOZYME ampulleri yalnız tek kullanım içindir.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği’’ ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi
Uniq İstanbul
Ayazağa Cad. No:4
D/101 Maslak 34396
Sarıyer- İstanbul
Tel: (0212) 366 9000
Faks: (0212) 285 2200
8. RUHSAT NUMARASI
28.03.1996 - 98/56
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.03.1996
Ruhsat yenileme tarihi: 17.12.2009
10. KÜB’ÜN YENİLENME TARİHİ
9 / 9