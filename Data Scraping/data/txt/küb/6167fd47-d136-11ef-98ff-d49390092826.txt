KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİOFORCE® 30 mg tablet
2. KALİTATİF VE KANTİTATİF BİLEŞİM
Etkin madde:
Her tablet 30 mg pioglitazona eşdeğer miktarda pioglitazon HCl içerir.
Yardımcı maddeler:
Laktoz monohidrat 68,93 mg
Yardımcı maddeler için 6.1.’e bakınız.
3. FARMASÖTİK FORM
Tablet.
Beyaz renkte, yuvarlak, düz ve bir yüzü 30 baskılı tabletler.
4. KLİNİK ÖZELLİKLER
4.1. Terapötik endikasyonlar
Pioglitazon Tip II diabetes mellitusta yalnızca diğer oral antidiyabetik ilaçlar ile kontrol altına
alınamayan hastalarda tek başına ya da diğer oral antidiyabetik ilaçlar ile kombine kullanılır.
Pioglitazon tedavisine başlanmasından 3-6 ay sonra hastalar, tedaviye alınan yanıtın
yeterliliğinin (örn. HbA1c azalmasının) değerlendirilmesi amacıyla gözden geçirilmelidir.
Yeterli yanıt alınamayan hastalarda, pioglitazon tedavisi kesilmelidir. Doktorlar uzun süreli
tedaviye eşlik edebilecek potansiyel riskler nedeniyle, daha sonraki rutin
değerlendirmelerinde pioglitazonla sağlanan faydanın devam ettiğini doğrulamalıdır.
4.2. Pozoloji ve uygulama şekli
Pozoloji/uygulama sıklığı ve süresi:
PİOFORCE® tedavisine günde bir kez 15 mg ya da 30 mg olarak başlanabilir. Doz kademeli
olarak günde bir kez 45 mg’a kadar artırılabilir.
Uygulama şekli:
PİOFORCE® tek başına ya da yiyeceklerle birlikte günde bir kez oral yolla alınır.
İnsülin ile kombine edileceği durumda, mevcut insülin dozuna pioglitazon tedavisine
başlanıncaya kadar devam edilebilir. Eğer hastada hipoglisemi bildirilirse, insülin dozu
azaltılmalıdır.
1 / 16Özel popülasyonlara ilişkin ek bilgiler:
Böbrek/Karaciğer yetmezliği: Böbrek fonksiyon bozukluğu olan hastalarda (kreatinin
klerensi > 4 ml/dk) doz ayarlaması gerekli değildir (bkz. bölüm 5.2). Diyalizdeki hastalara
ilişkin yeterli bilgi bulunmadığından pioglitazon bu hastalarda kullanılmamalıdır.
PİOFORCE® karaciğer yetmezliği olan hastalarda kullanılmamalıdır (bkz. bölüm 4.4).
Pediyatrik popülasyon: On sekiz yaş altındaki hastalarda pioglitazon kullanımına ilişkin veri
olmadığından, bu yaş grubunda kullanımı önerilmemektedir.
Geriyatrik popülasyon:
Doktorlar tedaviye, özellikle pioglitazonun insülinle birlikte kullanıldığı hastalarda
olmak üzere, mevcut en düşük dozda başlamalı ve doz daha sonra yavaş yavaş
artırılmalıdır (bkz. bölüm 4.4 Sıvı retansiyonu ve kalp yetersizliği).
4.3. Kontrendikasyonlar
Pioglitazon aşağıda belirtilen hastalarda kontrendikedir:
 Pioglitazona ya da tabletin bileşenlerinden herhangi birine karşı bilinen aşırı duyarlılık
 Kalp yetmezliği ya da kalp yetmezliği öyküsü (NYHA sınıf I-IV) olan hastalarda
 Karaciğer yetmezliği
 Diyabetik ketoasidoz
 Aktif mesane kanseri veya mesane kanseri hikayesi
 Nedeni araştırılmamış makroskopik hematüri
4.4. Özel kullanım uyarıları ve önlemleri
İnsülin ile birlikte sadece metforminin kontrendike olduğu durumlarda sıkı kontrol altında
kullanılabilir.
Sıvı retansiyonu ve kalp yetmezliği:
Tiazolidindion grubu ilaçlar (rosiglitazon, pioglitazon) konjestif kalp yetmezliğine neden
olabilir ya da mevcut konjestif kalp yetmezliğini şiddetlendirebilir. Bu nedenle, bu grup
ilaçların kullanımı konjestif kalp yetmezliği olan hastalarda (NYHA Sınıf 1-4)
kontrendikedir.
Pioglitazon, kalp yetmezliğini alevlendirebilecek ya da hızlandırabilecek sıvı
retansiyonuna yol açabilir. Konjestif kalp yetmezliği gelişimi açısından en az bir risk
faktörü bulunan hastalar (ör: daha önceden miyokard infarktüsü ya da semptomatik
koroner arter hastalığı) tedavi edilirken hekimler mevcut en düşük doz ile başlamalı ve
2 / 16dozu kademeli olarak artırmalıdır. Hastalar ve özellikle kardiyak rezervi azalmış
olanlar, kalp yetmezliği belirti ve semptomları, kilo alımı veya ödem yönünden
gözlenmelidir. İlaç pazara verildikten sonra pioglitazonun insülin ile kombine olarak
kullanılması durumunda ya da önceden kardiyak yetmezlik öyküsü bulunan hastalarda
kalp yetmezliği vakaları bildirilmiştir.
Pioglitazon insülin ile birlikte kullanıldığında ya da kalp yetmezliği geçmişi olan
hastalarda kalp yetmezliği vakaları bildirilmiştir. Pioglitazon insülin ile birlikte
kullanıldığında hastalar kalp yetmezliği, kilo artışı ve ödem belirti ve semptomları
açısından gözlenmelidir. Sıvı retansiyonu ile ilişkili olduklarından insülin ve
pioglitazonun birlikte uygulanmaları ödem riskini artırabilir. Eğer kardiyak durumda
herhangi bir bozulma ortaya çıkarsa pioglitazon tedavisi sonlandırılmalıdır.
Tip 2 diabetes mellitus ve daha önceden majör kardiyovasküler hastalığı bulunan 75 yaş
altı hastalarda pioglitazon ile bir kardiyovasküler sonuç çalışması yapılmıştır. Mevcut
antidiyabetik ve kardiyovasküler tedaviye 3,5 yıla kadar uzanan süreyle pioglitazon ya
da plasebo ilave edilmiştir. Bu çalışma, kalp yetmezliği bildiriminde bir artış olduğunu
göstermiştir, ancak bu durum bu çalışmada bir mortalite artışına yol açmamıştır. 75 yaş
üzerindeki hastalardaki sınırlı deneyim nedeniyle bu hasta grubunda dikkatli
olunmalıdır.
Karaciğer fonksiyonunun izlenmesi
Pazarlama sonrası deneyim sırasında ortaya çıkan hepatoselüler fonksiyon bozukluğuna
ilişkin seyrek bildirimler mevcuttur (bkz. bölüm 4.8). Bu nedenle pioglitazon ile tedavi
edilen hastaların karaciğer enzimlerinin periyodik olarak izlenmesi önerilmektedir.
Tüm hastaların pioglitazon ile tedaviye başlamadan önce karaciğer enzimleri kontrol
edilmelidir. Başlangıçta yükselmiş karaciğer enzim düzeyleri (ALT > normalin üst
sınırının 2.5 katı) ya da başka bir karaciğer hastalığı bulgusu olan hastalarda
pioglitazon tedavisine başlanmamalıdır.
Pioglitazon tedavisine başlandıktan sonra karaciğer enzimlerinin klinik
değerlendirmeye göre periyodik olarak izlenmesi önerilmektedir. Eğer pioglitazon
tedavisi sırasında ALT düzeyleri normalin üst sınırının 3 katına kadar yükselirse
karaciğer enzim düzeyleri bir an önce yeniden değerlendirilmelidir. Eğer ALT düzeyleri
normalin üst sınırının 3 katında kalırsa tedavi kesilmelidir. Eğer herhangi bir hastada
açıklanamayan bulantı, kusma, karın ağrısı, halsizlik, anoreksi ve/veya koyu idrar gibi
karaciğer fonksiyon bozukluğunu düşündüren semptomlar ortaya çıkarsa, karaciğer
enzimleri kontrol edilmelidir. Hastada pioglitazon tedavisine devam edip etmeme
3 / 16kararı laboratuvar sonuçları elde edilinceye kadar klinik olarak değerlendirilmelidir.
Eğer sarılık gözlenirse ilaç tedavisine son verilmelidir.
Kırık riski:
Pioglitazon klinik veri tabanı değerlendirildiğinde, pioglitazon ile tedavi edilen kadın
hastalarda kırık insidansının artığı görülmüştür. Bu hastalar, plasebo ya da aktif farklı bir ilaç
grubu ile kıyaslandığında bu kırıkların çoğunluğunun distal alt ekstremite (ayak, ayak bileği,
fibula, tibia) ya da distal üst ekstremite (el, ön kol, bilek) bölgelerini içerdiği saptanmıştır.
Artmış kırık riskleri erkeklerde gözlenmemektedir.
3.5 yıla kadar olan tedavi süresince 8100 pioglitazon ve 7400 karşılaştırılan ilaç ile tedavi
edilen hastanın kullanıldığı randomize, kontrollü, çift kör klinik çalışmalardan elde edilen
kemik kırığı advers olay raporlarının analizinde kadınlarda kemik kırığı insidansında artış
görülmüştür.
Pioglitazon alan kadınların % 2.6’sında, karşılaştırılan ilaçla tedavi edilen kadınlarınsa %
1.7’sinde kırık gözlenmiştir. Pioglitazon ile tedavi edilen erkeklerde kırık görülme sıklığında,
karşılaştırılan ilaçlar ile tedavi edilenlere göre artış görülmemiştir (sırasıyla % 1.3, % 1.5).
Hesaplanan kırık insidansı, pioglitazon ile tedavi edilen kadınlarda 1.9 kırık/100 hasta yılı
iken, karşılaştırılan ilaç ile tedavi edilen kadınlarda ise 1.1 kırık/100 hasta yılı başına olarak
hesaplanmıştır.
3.5 yıl süreli kardiyovasküler risk PROactive çalışmasında, pioglitazonla tedavi edilen kadın
hastaların 44/870’inde (% 5.1; 100 hasta yılı başına 1.0 kırık) kırık görülürken, karşılaştırılan
ilaç ile tedavi edilen kadınlarda ise bu oran 23/905’tir (% 2.5; 100 hasta yılı başına 0.5 kırık).
Pioglitazon (% 1.7) ile tedavi edilen erkeklerde, karşılaştırılan ilaç (% 2.1) ile kıyaslandığında
kırık oranında herhangi bir artış gözlenmemiştir.
Kırık riski pioglitazonla tedavi edilen kadınlarda uzun süreli olarak dikkate alınmalıdır.
Kilo artışı:
Pioglitazon ile yapılan klinik çalışmalarda doza bağımlı, yağ birikimine ve bazı vakalarda
birlikte olan sıvı retansiyonuna bağlı olabilen kilo artışı kanıtı ortaya çıkmıştır. Bazı vakalarda
kilo artışı kalp yetmezliğinin bir semptomu olabilir, bu nedenle kilo yakinen izlenmelidir.
Diyetin kontrol edilmesi diyabet tedavisinin bir bölümünü oluşturur. Hastaların kalori
kontrollü bir diyete kesinlikle uymaları önerilmelidir.
Hematoloji:
Pioglitazon ile tedavi sırasında hemodilüsyon ile uyumlu şekilde ortalama hemoglobinde (% 4
bağıl düşüş) ve hematokritte (% 4.1 bağıl düşüş) küçük bir düşüş olmuştur. Benzer
değişiklikler, pioglitazon ile karşılaştırmalı çalışmalarda metformin ile (hemoglobinde % 3-4
4 / 16ve hematokritte % 3.6-4.1 göreceli düşüş) ve daha az oranda sülfonilüre ve insülin ile
(hemoglobinde % 1-2 ve hematokritte % 1-3.2 göreceli düşüş) tedavi edilen hastalarda da
görülmüştür.
Hipoglisemi:
Artmış insülin duyarlılığı nedeniyle ikili ya da üçlü oral tedavi şeklinde sülfonilüre ile birlikte
pioglitazon kullanan ya da insülin ile ikili tedavi gören hastalar doza bağlı hipoglisemi
açısından risk altında olabilir ve bu durumda sülfonilüre ya da insülin dozunun azaltılmasına
gerek duyulabilir.
Göz hastalıkları:
Pazarlama sonrasında, pioglitazon da dahil olmak üzere tiazolidindionlar ile azalmış görme
keskinliği ile birlikte yeni gelişen ya da var olan diyabetik maküler ödemin kötüleşmesi
olayları bildirilmiştir. Bu hastaların birçoğunda eş zamanlı olarak periferik ödem de
bildirilmiştir. Pioglitazonun maküler ödem ile doğrudan ilişkisi olup olmadığı kesin
olmamakla birlikte ilacı reçeteleyen doktorlar hastaların görme keskinliği ile ilgili rahatsızlık
bildirmeleri olasılığına karşı dikkatli olmalıdır ve hasta uygun oftalmolojik muayeneye
yönlendirilmelidir.
Yaşlılar:
İnsülinle birlikte kullanım, ciddi kalp yetmezliği riskinin artmış olması nedeniyle
yaşlılarda dikkatle değerlendirilmelidir.
İlerleyen yaşla ilişkili riskler (özellikle mesane kanseri, kırıklar ve kalp yetersizliği) ışığında,
faydalar ve riskler dengesi yaşlılarda hem tedavi öncesinde hem de tedavi sonrasında dikkatle
değerlendirilmelidir.
Mesane kanseri:
Pioglitazonla yapılan klinik çalışmaların bir meta-analizinde, mesane kanseri, pioglitazon
kullanan hastalarda (19 vaka/ 12506 hasta, %0.15), kontrol gruplarına kıyasla (7 vaka/10212
hasta/%0.07) daha sık bildirilmiştir, tehlike oranı [HR]=2.64 (%95 güven aralığı 1.11-6.31,
P=0.029). Mesane kanseri tanısı konulduğunda pioglitazonu bir yıldan daha kısa bir süredir
kullanmakta olan hastalar analiz-dışı bırakıldığında, mesane kanserinin, pioglitazon
kullananlarda 7 hastada (%0.06), kontrol gruplarında 2 hastada (%0.02) görüldüğü
belirlenmiştir. Mevcut epidemiyolojik veriler de, özellikle bu ilacı en uzun süre ve en yüksek
kümülatif dozlarda kullananlarda olmak üzere pioglitazon ile tedavi edilen diyabet
hastalarındaki mesane kanseri riskinde küçük bir artış olduğu izlenimini vermektedir. Kısa
süreli tedavi sonrası olası bir risk göz ardı edilemez.
5 / 16Pioglitazon tedavisine başlanmadan önce mesane kanseri için risk faktörleri (yaş, tütün
kullanma hikayesi, bazı mesleki ya da kemoterapötik ajanlara maruz kalınması örneğin,
siklofosfamid ya da pelvis bölgesine daha önce ışın tedavisi uygulanmış olması)
değerlendirilmelidir. Mevcut herhangi bir makroskopik hematüri, pioglitazon tedavisine
başlanmadan önce tetkik edilmelidir.
Tedavi sırasında, makroskopik hematüri ya da disüri veya sıkışma hissi gibi diğer semptomlar
gelişecek olursa, hastalara hemen doktorlarına bilgi vermeleri önerilmelidir.
Diğerleri:
İnsülin etkisinin artması sonucu olarak pioglitazon tedavisi polikistik over sendromu olan
hastalarda ovülasyonun yeniden başlamasına yol açabilir. Bu hastalar gebelik riski altında
olabilirler. Hastalar gebelik riskinin farkında olmalı ve eğer bir hasta gebe kalmak istiyorsa ya
da gebelik oluşursa tedaviye son verilmelidir (bkz. bölüm 4.6).
Pioglitazon, sitokrom P4502C8 inhibitörlerinin (örneğin gemfibrozil) ya da indükleyicilerinin
(örneğin rifampisin) eş zamanlı uygulanması sırasında dikkatle kullanılmalıdır. Glisemik
kontrol yakından izlenmelidir. Önerilen pozoloji içerisinde pioglitazon dozunun ayarlanması
ya da diyabet tedavisinde değişiklik yapılması düşünülmelidir (bkz. bölüm 4.5).
PİOFORCE® laktoz monohidrat içerir ve bu nedenle galaktoz intoleransı, Lapp laktaz
eksikliği ya da glukoz-galaktoz malabsorbsiyonu gibi herediter problemleri olan hastalara
verilmemelidir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları pioglitazonun digoksin, varfarin, fenprokumon ve metforminin
farmakokinetik ya da farmakodinamik özellikleri üzerinde herhangi bir önemli etkisi
olmadığını göstermiştir. Pioglitazonun sülfonilüreler ile birlikte kullanımıyla sülfonilürenin
farmakokinetik özelliklerinin etkilenmediği görülmektedir. İnsanlarda yapılan çalışmalar,
başlıca indüklenebilir sitokromlar olan sitokrom P4501A, P4502C8/9 ve P4503A4’ün
indüksiyonunu düşündürmemektedir. İn vitro çalışmalar sitokrom P450’nin herhangi bir alt
tipinde inhibisyon göstermemiştir. Bu enzimler ile metabolize olan oral kontraseptifler,
siklosporin, kalsiyum kanal blokörleri ve HMGCoA redüktaz inhibitörleri gibi maddelerle
etkileşim beklenmemektedir.
Pioglitazonun gemfibrozil (sitokrom P4502C8’in bir inhibitörü) ile birlikte uygulanmasının
pioglitazonun eğri altı alan (EAA) değerinin 3 kat artmasına neden olduğu bildirilmiştir. Doza
bağlı advers olaylar artabileceğinden, eş zamanlı olarak gemfibrozil uygulandığı takdirde
pioglitazon dozunun azaltılması gerekebilir. Glisemik kontrolün yakından izlenmesi
düşünülmelidir (bkz. bölüm 4.4). Pioglitazonun rifampisin (sitokrom P4502C8’in bir
6 / 16indükleyicisi) ile birlikte uygulanmasının pioglitazonun EAA değerinin % 54 oranında
düşmesine neden olduğu bildirilmiştir. Eş zamanlı olarak rifampisin uygulandığı takdirde
pioglitazon dozunun artırılması gerekebilir. Glisemik kontrolün yakından izlenmesi
düşünülmelidir (bkz. bölüm 4.4).
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bkz: Bölüm 4.4 “Diğerleri” alt başlığı
Gebelik dönemi
Pioglitazonun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
Yapılan hayvan çalışmalarında pioglitazonun fetal büyümeyi engellediği belirgindir. Bu,
pioglitazonun gebelikteki maternal hiperinsülinemiyi ve artmış insülin direncini azaltmasına
ve böylece fetal büyüme için gerekli metabolik substratları azaltıcı etkisine bağlanmıştır. Bu
tür bir mekanizmanın insanlardaki önemi iyi bilinmemektedir. Pioglitazon gebelik döneminde
kullanılmamalıdır.
Laktasyon dönemi
Pioglitazonun insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, pioglitazonun sütle atıldığını göstermektedir. Bu nedenle, pioglitazon emzirme
döneminde kullanılmamalıdır.
Üreme yeteneği / Fertilite
Pioglitazonun insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
Araç ve makine kullanımı becerisi üzerinde herhangi bir etki gözlenmemiştir. Ancak görme
ile ilgili rahatsızlığı olanlar araç ve makine kullanırken dikkatli olmalıdırlar.
7 / 164.8. İstenmeyen etkiler
Çift kör çalışmalarda pioglitazon alan hastalarda plasebodan daha fazla (>%0.5) ve izole bir
vakadan daha sık bildirilen advers reaksiyonlar MedDRA sistemine ve mutlak sıklığa göre
aşağıda listelenmiştir. Sıklıklar şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor). Her bir sıklık gruplamasındaki istenmeyen etkiler azalan ciddiyet sırasına
göre sunulmuştur.
Pioglitazon tedavi rejimine göre advers reaksiyonların sıklığı
Kombinasyon
İstenmeyen Metformin
etkiler Monoterapi Sülfonilüre ve
Metformin ile İnsülin ile
ile sülfonilüre
ile
Enfeksiyonlar
ve
enfestasyonlar
Üst solunum
yolu Yaygın Yaygın Yaygın Yaygın Yaygın
enfeksiyonu
Bronşit Yaygın
Yaygın Yaygın Yaygın Yaygın Yaygın
Sinüzit
olmayan olmayan olmayan olmayan olmayan
Kan ve lenfatik
sistem
hastalıkları
Anemi Yaygın
Metabolizma ve
beslenme
bozuklukları
Yaygın
Hipoglisemi Çok yaygın Yaygın
olmayan
Yaygın
İştah artışı
olmayan
Sinir sistemi
bozuklukları
Hipoestezi Yaygın Yaygın Yaygın Yaygın Yaygın
Yaygın
Baş ağrısı Yaygın
olmayan
Sersemlik Yaygın
Yaygın Yaygın Yaygın Yaygın Yaygın
Uykusuzluk
olmayan olmayan olmayan olmayan olmayan
8 / 16Pioglitazon tedavi rejimine göre advers reaksiyonların sıklığı
Kombinasyon
İstenmeyen Metformin
etkiler Monoterapi Sülfonilüre ve
Metformin ile İnsülin ile
ile sülfonilüre
ile
Göz hastalıkları
Görme Yaygın
Yaygın Yaygın
bozukluğu olmayan
Maküler ödem Bilinmiyor Bilinmiyor Bilinmiyor Bilinmiyor Bilinmiyor
Kulak ve iç
kulak
bozuklukları
Yaygın
Vertigo
olmayan
Kardiyak
hastalıklar
Kalp yetmezliği Yaygın
Benign, malign
veya türü
belirtilmemiş
neoplazmlar
(kist ve polipler
dahil)
Yaygın Yaygın Yaygın Yaygın Yaygın
Mesane kanseri
olmayan olmayan olmayan olmayan olmayan
Solunum, göğüs
hastalıkları ve
mediastinal
hastalıklar
Dispne Yaygın
Gastrointestinal
bozukluklar
Yaygın
Şişkinlik Yaygın
olmayan
Deri ve deri altı
doku
bozuklukları
Yaygın
Terleme
olmayan
Kas, iskelet ve
bağ dokusu
hastalıkları
Kemik kırığı Yaygın Yaygın Yaygın Yaygın Yaygın
Artralji Yaygın Yaygın Yaygın
Sırt ağrısı Yaygın
9 / 16Pioglitazon tedavi rejimine göre advers reaksiyonların sıklığı
Kombinasyon
İstenmeyen Metformin
etkiler Monoterapi Sülfonilüre ve
Metformin ile İnsülin ile
ile sülfonilüre
ile
Böbrek ve idrar
yolu
bozuklukları
Hematüri Yaygın
Yaygın
Glikozüri
olmayan
Yaygın
Proteinüri
olmayan
Üreme sistemi
ve meme
hastalıkları
Erektil
Yaygın
disfonksiyon
Genel ve
uygulama
bölgesine ilişkin
bozukluklar
Ödem Çok yaygın
Yaygın
Yorgunluk
olmayan
Araştırmalar
Kilo artışı Yaygın Yaygın Yaygın Yaygın Yaygın
Kan kreatin
Yaygın
fosfokinaz artışı
Laktik
Yaygın
dehidrogenaz
olmayan
düzeyinde artış
Alanin
aminotransferaz Bilinmiyor Bilinmiyor Bilinmiyor Bilinmiyor Bilinmiyor
artışı
PAZARLAMA SONRASI VERİLER
Kontrollü klinik çalışmalarda bir yıldan fazla süreyle pioglitazon ile tedavi edilen hastaların
% 6-9’unda ödem bildirilmiştir. Karşılaştırılan gruplarda (sülfonilüre, metformin) ödem
oranları % 2-5 arasında bulunmuştur. Ödem bildirimleri genellikle hafif-orta düzeydedir ve
çoğunlukla tedavinin bırakılmasını gerektirmemiştir.
10 / 16Aktif karşılaştırmalı kontrollü çalışmalarda monoterapi şeklinde verilen pioglitazon ile
ortalama kilo artışı bir yılda 2-3 kg olmuştur. Bu, sülfonilüre ile aktif karşılaştırmalı grupta
görülene benzerdir.
Görme bozuklukları tedavinin erken döneminde bildirilmiştir ve diğer hipoglisemik
bileşiklerde görüldüğü gibi kan glukozu değişiklikleri ile ilişkilidir.
Pioglitazon ile yapılan klinik çalışmalarda ALT’de normalin üst sınırının üç katından daha
fazla yükselmelerin insidansı plaseboya eşit, ancak metformin ya da sülfonilüre karşılaştırma
gruplarında görülenlerden daha düşük olmuştur. Ortalama karaciğer enzimleri düzeyleri
pioglitazon tedavisi ile düşmüştür. Pazarlama sonrası deneyimler sırasında karaciğer
enzimlerinde seyrek olarak yükselme ve karaciğer fonksiyon bozukluğu vakaları gözlenmiştir.
Her ne kadar çok az vakada fatal sonuç bildirilmişse de nedensel ilişki ortaya konmamıştır.
Daha önceden majör makrovasküler hastalığı olan hastalarla yapılan bir sonuç çalışmasında
ciddi kalp yetmezliği insidansı, insülin tedavisine eklendiğinde pioglitazon ile plaseboya göre
% 1.6 daha yüksek bulunmuştur. Ancak bu durum bu çalışmada bir mortalite artışına yol
açmamıştır.
3.5 yıllık bir sürede 8100 pioglitazonla ve 7400 karşılaştırılan ilaç ile tedavi edilen grupların
kullanıldığı randomize, karşılaştırmalı, çift kör klinik çalışmalardan elde edilen kemik kırığı
advers olay raporları analiz edilmiştir. Pioglitazon kullanan kadınlarda (% 2.6), karşılaştırılan
ilaç kullananlara (% 1.7) göre kırıklarda yüksek bir oran gözlenmiştir. Pioglitazon ile tedavi
edilen erkekler (% 1.3) karşılaştırılan ilaç ile tedavi edilenlerle (% 1.5) kıyaslandığında
kırıklarda bir artış gözlenmemiştir.
4.9. Doz aşımı ve tedavisi
Pioglitazonu önerilen en yüksek doz olan günde 45 mg’ın üstünde alan hastalar olmuştur.
Bildirilen en yüksek doz olan dört gün boyunca günde 120 mg ve daha sonra yedi gün
boyunca günde 180 mg uygulanmasının herhangi bir semptom ile ilişkisi bulunmamıştır.
Hipoglisemi, sülfonilüreler ya da insülin ile kombine olarak kullanıldığında ortaya çıkabilir.
Doz aşımı halinde semptomatik ve genel destekleyici tedaviler yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oral hipoglisemik ilaçlar; tiazolidindionlar
ATC kodu: A10BG03
Pioglitazonun etkileri insülin direncinde azalmayla ilişkili olabilir. Pioglitazon hayvanlarda
karaciğer, yağ ve iskelet kası hücrelerinde insülin duyarlılığına yol açan spesifik nükleer
11 / 16reseptörlerin (peroksizom proliferatörünü aktive eden reseptör gama) aktivasyonu yoluyla etki
ediyor gibi görünmektedir. İnsülin direnci durumunda pioglitazon tedavisinin hepatik glukoz
çıkışını azalttığı ve periferik glukoz kullanımını artırdığı gösterilmiştir.
Tip 2 diabetes mellituslu hastalarda açlık ve tokluk glisemik kontrolü ilaçla düzelmiştir.
Düzelmiş glisemik kontrol hem açlık hem de tokluk plazma insülin konsatrasyonlarında bir
azalma ile ilişkilidir. Pioglitazon ile gliklazid monoterapisinin karşılaştırıldığı bir klinik
çalışma tedavi başarısızlığına (Tedavinin ilk 6 ayından sonra HbA ’nin ≥ % 8.0 olarak
1C
görülmesi şeklinde tanımlanmıştır.) dek geçen sürenin değerlendirilmesi amacıyla iki yıla
uzatılmıştır. Kaplan-Meier analizinde gliklazid ile tedavi edilen hastalarda tedavi
başarısızlığına dek geçen süre pioglitazon ile tedavi edilenlere göre daha kısa bulunmuştur.
İkinci yılda glisemik kontrol (HbA ’nin < % 8.0 olarak tanımlanmıştır.) pioglitazon ile
1C
tedavi edilen hastaların % 69’unda ve gliklazid ile tedavi edilenlerin % 50’sinde devam
etmiştir.
HOMA analizi pioglitazonun beta hücre fonksiyonunu düzeltmesi yanı sıra insülin
duyarlılığını artırdığını göstermektedir. İki yıllık klinik çalışmalar bu etkinin sürdüğünü
göstermiştir.
Bir yıllık klinik çalışmalarda pioglitazon, sürekli olarak albümin/kreatinin oranında
başlangıca göre istatistiksel olarak anlamlı bir azalma sağlamıştır.
Pioglitazonun etkisi (45 mg monoterapiye karşın plasebo) tip 2 diyabetlilerde 18 haftalık
küçük bir çalışmada incelenmiştir. Pioglitazon anlamlı kilo artışı ile ilişkili bulunmuştur.
Viseral yağ anlamlı şekilde azalmışken ekstra-abdominal yağ kütlesinde artış olmuştur.
Pioglitazon kullanımı sırasında vücut yağ dağılımında benzer değişikliklere insülin
duyarlılığında artış eşlik etmiştir. Çoğu klinik çalışmada plaseboya göre total plazma
trigliseridleri ve serbest yağ asitlerinde azalma ve HDL-kolestrol düzeylerinde artış gözlenmiş
olup LDL-kolestrol düzeylerinde küçük, ancak klinik olarak anlamlı olmayan artışlar
saptanmıştır.
İki yıla kadar süren klinik çalışmalarda pioglitazon plaseboya, metformine ya da gliklazide
göre total plazma trigliseridlerini ve serbest yağ asitlerini azaltmış ve HDL kolestrol
düzeylerini artırmıştır. LDL kolestrol düzeylerinde pioglitazon plaseboya göre istatistiksel
olarak anlamlı artışlara neden olmamış, buna karşın metformin ve gliklazid ile azalmalar
gözlenmiştir. 20 haftalık bir çalışmada pioglitazon açlık trigliseridlerini azaltması yanı sıra
hem emilmiş hem de hepatik olarak sentezlenen trigliseridler üzerinde etki ederek
postprandiyal hipertrigliseridemiyi de azaltmıştır.
Bir kardiyovasküler sonuç çalışması olan PROactive’de tip 2 diabetes mellitus ve önceden
mevcut majör kardiyovasküler hastalığı bulunan 5238 hasta, 3.5 yıla kadar uzanan bir süreyle
12 / 16mevcut antidiyabetik ve kardiyovasküler tedaviye ek olarak pioglitazon ya da plasebo almak
üzere randomize edildi. Çalışma popülasyonunun ortalama yaşı 62 ve ortalama diyabet süresi
9.5 yıldı. Çalışmaya alınmaya uygun olabilmek için hastalarda miyokard infarktüsü, inme,
perkütan kardiyak girişim ya da koroner arter bypass grefti, akut koroner sendrom, koroner
arter hastalığı ya da periferik arteriyel obstrüktif hastalıklardan biri ya da daha fazlasının
bulunması gerekiyordu. Hastaların yaklaşık yarısı daha önce miyokard infarktüsü geçirmişti
ve yaklaşık % 20’si bir inme yaşamıştı. Hastaların hemen hemen tümü (% 95)
kardiyovasküler ilaçlar (beta blokörler, ACE inhibitörleri, anjiyotensin II antagonistleri,
kalsiyum kanal blokörleri, nitratlar, diüretikler, aspirin, statinler, fibratlar) alıyordu.
Çalışma tüm nedenlere bağlı mortalite, fatal olmayan miyokard infarktüsü, inme, akut koroner
sendrom, majör bacak ampütasyonu, koroner revaskülarizasyon ve bacak revaskülarizasyonu
bileşiminden oluşan primer son noktası açısından başarısız olsa da sonuçlar pioglitazon
kullanımıyla ilgili olarak uzun vadeli kardiyovasküler kaygılar olmadığını düşündürmektedir.
Bununla birlikte ödem, kilo alımı ve kalp yetmezliği insidansları artmıştır. Kalp yetmezliğine
bağlı mortalite artışı gözlenmemiştir.
5.2. Farmakokinetik özellikler
Genel özellikler
Emilim:
Pioglitazon, oral uygulamadan sonra hızla emilir ve değişime uğramamış pioglitazonun doruk
plazma konstrasyonlarına genellikle uygulamadan 2 saat sonra erişilir. 2-60 mg arasındaki
dozlarda plazma konsantrasyonlarında orantısal artışlar gözlenmiştir. Kararlı durum düzeyine
dozun 4-7. gününde ulaşılmaktadır. Tekrarlanan dozlar bileşiğin ya da metabolitlerinin
birikimine yol açmamaktadır. Emilim besin alımından etkilenmez. Mutlak biyoyararlanım %
80’den fazladır.
Dağılım:
İnsanlarda tahmini dağılım hacmi 0.25 L/kg’dır.
Pioglitazonun ve tüm aktif metabolitlerinin plazma proteinlerine bağlanma oranı yüksektir (>
% 99).
Biyotransformasyon:
Pioglitazon alifatik metilen gruplarının hidroksilasyonu ile yaygın olarak karaciğerde
metabolize edilmektedir. Bu esas olarak sitokrom P4502C8 yoluyla olsa da daha az düzeyde
birçok başka izoform görev yapmaktadır. Tanımlanmış altı metabolitin üçü aktiftir (M-II, M-
III ve M-IV). Aktivite, konsantrasyonlar ve proteine bağlanma dikkate alındığında,
13 / 16pioglitazon ve metabolit M-III etkinliğe eşit katkıda bulunmaktadır. Buna dayanarak M-IV’ün
etkinliğe katkısı pioglitazonun yaklaşık üç katı iken M-II’nin bağıl etkinliği çok azdır.
İn vitro çalışmalarda pioglitazonun herhangi bir sitokrom P450 alt tipini inhibe ettiğine ilişkin
herhangi bir bulgu gösterilmemiştir. İnsanlarda başlıca indüklenebilen P450 izoenzimleri olan
P4501A, P4502C8/9 ve P4503A4’ün indüksiyonu saptanmamıştır.
Etkileşim çalışmaları pioglitazonun digoksin, varfarin, fenprokumon ve metforminin
farmakokinetik ya da farmakodinamik özellikleri üzerinde herhangi bir önemli etkisi
olmadığını göstermiştir. Pioglitazonun gemfibrozille (sitokrom P4502C8 inhibitörü) ya da
rifampisinle (sitokrom P4502C8 indükleyicisi) eş zamanlı kullanımının pioglitazon plazma
konsantrasyonunu sırasıyla artırdığı ya da azalttığı bildirilmiştir (bkz. bölüm 4.5).
Eliminasyon:
İnsana radyoaktif işaretli pioglitazonun oral uygulanmasından sonra, işaretli metabolitler esas
olarak feçeste (% 55) ve daha az oranda idrarda (% 45) saptanmıştır. Hayvanlarda yalnızca
idrarda ya da feçeste çok az miktarda değişmemiş pioglitazon saptanabilir. İnsanda
değişmemiş pioglitazonun ortalama plazma eliminasyon yarılanma ömrü 5-6 saattir ve toplam
aktif metabolitleri için bu süre 16-23 saattir.
Doğrusallık/ doğrusal olmayan durum:
Bilgi bulunmamaktadır.
Hastalardaki karakteristik özellikler
Böbrek yetmezliği: Böbrek yetmezliği olan hastalarda pioglitazonun ve metabolitlerinin
plazma konsantrasyonları normal böbrek fonksiyonu olan deneklerde görülene göre daha
düşüktür, ancak ana maddenin oral klerensi benzerdir. Bu nedenle serbest (bağlı olmayan)
pioglitazon konsantrasyonu değişmemektedir.
Karaciğer yetmezliği: Pioglitazonun total plazma konsantrasyonu değişmemektedir, ancak
dağılım hacmi artmaktadır. Bu nedenle intrinsik klerens azalmakta ve pioglitazonun bağlı
olmayan fraksiyonu artmaktadır.
Yaşlılar: Kararlı durum farmakokinetik özellikleri 65 yaş ve üstündeki hastalarda ve
gençlerde benzerdir.
5.3. Klinik öncesi güvenlilik verileri
Toksikoloji çalışmalarında farelerde, sıçanlarda, köpeklerde ve maymunlarda tekrarlanan doz
uygulamalarından sonra hemodilüsyon, anemi ve geri dönüşümlü eksantrik kardiyak
hipertrofi ile birlikte plazma hacminde artış görülmüştür. Ayrıca yağ birikimi artışı ve
infiltrasyonu gözlenmiştir. Bu bulgular tüm türlerde klinik uygulamanın ≤ 4 katı plazma
14 / 16konsantrasyonlarında gözlenmiştir. Pioglitazon ile yapılan hayvan çalışmalarında fetal
büyüme geriliği görülmüştür. Bu, pioglitazonun gebelikteki maternal hiperinsülinemiyi ve
artmış insülin direncini azaltmasına ve böylece fetal büyüme için gerekli metabolik
substratları azaltıcı etkisine bağlanmıştır.
Kapsamlı in vivo ve in vitro genotoksisite çalışmaları dizisinde pioglitazonun, genotoksik
potansiyele sahip olmadığı görülmüştür. Pioglitazon ile 2 yıla kadar süre ile tedavi edilen
sıçanlarda üriner mesane epitelinde hiperplazi (erkek ve dişi) ve tümör (erkek) insidansında
artış görülmüştür, bu bulgunun insanlarda görülebilmesi saf dışı edilemez. Hem dişi hem de
erkek farelerde tümörijenik yanıt saptanmamıştır. Mesane hiperplazisi, 12 aya kadar tedavi
edilen köpeklerde ve maymunlarda görülmemiştir.
Bir hayvan modelinde ailesel adenomatöz polipozis (FAP), diğer iki tiazolidindion tedavisi ile
kolonda tümör artışı saptanmıştır. Bu bulgunun ilaçla ilişkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Hidroksipropil selüloz (E463)
Karboksimetil selüloz kalsiyum
Düşük sübstitüeli hidroksipropil selüloz
Magnezyum stearat (E572)
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
30 ve 90 tablet içeren alüminyum folyo- Alu Alu folyo blister ve karton kutu ambalaj.
15 / 166.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Ad : Biofarma İlaç San. ve Tic. A.Ş.
Adres : Akpınar Mah. Osmangazi Cad. No: 156
Sancaktepe / İSTANBUL
Telefon : (0216) 398 10 63 / 4 hat
Faks : (0216) 419 27 80
8. RUHSAT NUMARASI
228/5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2010
Ruhsat yenileme tarihi:
10. KÜB’ÜN YENİLENME TARİHİ
16 / 16