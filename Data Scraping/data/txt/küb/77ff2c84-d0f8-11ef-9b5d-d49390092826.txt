KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROQUAD 0.5 ml enjeksiyonluk süspansiyon hazırlamak için liyofilize toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Sulandırıldıktan sonra aşının bir dozu (yaklaşık 0,5 mL) aşağıdakileri içerir:
Etkin maddeler şunlardır:
Kızamık virüsü1 Enders Edmonston suşu (canlı, zayıflatılmış) ..............3,00 log10 TCID50*’den
az değil
Kabakulak virüsü1 Jeryl Lynn (B Düzeyi) suşu (canlı, zayıflatılmış) ..4,30 log10 TCID50*’den az
değil
Kızamıkçık virüsü2 Wistar RA 27/3 suşu (canlı, zayıflatılmış) ..............3,00 log10 TCID50*’den
az değil
Su çiçeği virüsü3 Oka/Merck suşu (canlı, zayıflatılmış) .........................3,99 log10 PFU**’den az
değil
*%50 doku kültürü enfeksiyöz dozu
**plak oluşturan birimler
(1) Civciv embriyo hücrelerinde üretilmiş.
(2) İnsan diploid akciğer (WI-38) fibroblastlarında üretilmiş.
(3) İnsan diploid hücrelerinde (MRC-5) üretilmiş.
Aşı eser miktarda rekombinant insan albumini (rHa) içerir.
Bu aşı eser miktarda neomisin içerir. Bkz. Bölüm 4.3.
Yardımcı maddeler:
Sodyum klorür 2,3 mg
Sodyum fosfat 1,4 mg
Sodyum bikarbonat 0,130 mg
Monosodyum L-glutamat monohidrat 0,38 mg
Potasyum fosfat 94 mcg
Potasyum klorür 58 mcg
Sorbitol (E 420) 16 mg
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Liyofilize toz içeren flakon ve çözücü içeren enjektör
Sulandırılmadan önce toz beyaz- açık sarı arası renkte, kompakt, kristalimsi kitledir ve çözücü
berrak, renksiz bir sıvıdır.
4. KLİNİK ÖZELLİKLER
4.1 Terapötik endikasyonlar
1PROQUAD 12 aylıktan itibaren kişileri kızamık, kabakulak, kızamıkçık ve su çiçeğine karşı eş
zamanlı aşılama için endikedir.
PROQUAD özel durumlarda 9 aylıktan büyük kişilere uygulanabilir (örn., ulusal aşılama
takvimlerine uyum için, salgın durumlarında veya kızamık prevalansının yüksek olduğu bir
bölgeye seyahat durumunda; Bkz. Bölüm 4.2, 4.4 ve 5.1). Ancak bu uygulama aşı takviminde,
etkili aşı olarak kabul edilmez.
4.2 Pozoloji ve uygulama şekli
Pozoloji / uygulama sıklığı ve süresi
PROQUAD resmi tavsiyelere uygun şekilde kullanılmalıdır.
• 12 aylık ve daha büyük yaştaki kişiler
12 aylıktan büyük kişiler su çiçeğine karşı optimal korunma için iki doz PROQUAD aşısı veya
tek doz PROQUAD ve ardından monovalan su çiçeği aşısının ikinci dozunu almalıdır (Bkz.
Bölüm 5.1). Herhangi bir canlı zayıflatılmış virüs aşısı uygulanırken birinci ve ikinci doz
arasında en az bir ay bırakılmalıdır. İkinci dozun ilk dozdan sonraki üç ay içerisinde
uygulanması tercih edilir.
• 9- 11 aylık kişiler
İmmünojenite ve güvenlilik verileri PROQUAD’ın özel durumlarda 9-11 aylık kişilere
uygulanabileceğini göstermektedir (örn., resmi tavsiyelere uygunluk için veya erken koruma
gerekli görüldüğünde). Bu tip durumlarda, kızamık ve su çiçeğine karşı korunmada bu aşının
etkili olduğundan emin olmak için en erken 4 hafta sonra olmak üzere 12. aydan itibaren aşı
tekrarlanmalıdır (Bkz. bölüm 4.4 ve 5.1).
• 9 aylıktan küçük kişiler
PROQUAD pediyatrik popülasyonun bu alt grubunda endike değildir. Dokuz aylıktan küçük
çocuklarda PROQUAD’ın etkililiği ve güvenliliği belirlenmemiştir.
PROQUAD daha önce kızamık, kabakulak ve kızamıkçık aşısı ve su çiçeği aşısı almış kişilerde
ikinci doz olarak kullanılabilir.
Uygulama şekli
Aşı intramusküler (İM) veya subkutan (SK) yolla enjekte edilmelidir.
Tercih edilen enjeksiyon bölgeleri küçük çocuklarda uyluğun anterolateral bölgesi ve büyük
çocuklar, adolesanlar ve yetişkinlerde deltoid bölgedir.
Trombositopenisi ya da herhangi bir koagülasyon bozukluğu olan kişilerde aşı subkutan olarak
enjekte edilmelidir.
Ürünün kullanımı veya uygulanması sırasında alınacak önlemler için Bkz. Bölüm 6.6.
Uygulanmadan önce tıbbi ürünün sulandırılmasına ilişkin önlemler için Bkz. Bölüm 6.6.
AŞIYI DAMAR İÇİNE ENJEKTE ETMEYİNİZ.
Özel popülasyonlara ilişkin ek bilgiler
Böbrek yetmezliği: Veri yoktur.
2Karaciğer yetmezliği : Veri yoktur.
Pediyatrik popülasyon: Bkz. Bölüm 4.1.
Geriyatrik popülasyon: Veri yoktur.
4.3 Kontrendikasyonlar
Su çiçeği, kızamık, kabakulak ve kızamıkçık aşılarını içeren aşılar veya, neomisinin de dahil
olduğu yardımcı maddelerden herhangi birine karşı aşırı duyarlılık (Bkz. Bölüm 2, 4.4 ve 6.1).
Kan diskrazileri, lösemi, herhangi bir tip lenfoma veya hematopoetik ve lenfatik sistemi
etkileyen diğer malign neoplazmlar.
Mevcut immün supresif tedavide kontrendikedir (yüksek kortikosteroid dozları dahil) (Bkz.
Bölüm 4.8).
PROQUAD topikal veya düşük doz parenteral kortikosteroidler alan kişilerde kontrendike
değildir (örn. astım profilaksisi veya replasman tedavisi şeklinde).
Şiddetli humoral veya hücresel (primer veya edinsel) immün yetmezlik: örneğin, şiddetli
kombine immün yetmezlik, agamaglobülinemi ve AIDS veya semptomatik HIV enfeksiyonu ya
da 12 aylıktan küçük çocuklarda yaşa spesifik CD4+ T-lenfosit yüzdesi: CD4+ <%25, 12-35
aylık çocuklar: CD4+ < %20; 36-59 aylık çocuklar: CD4+ < %15 (Bkz. Bölüm 4.4 ve 4.8).
Kızamık içeren aşıyla bilmeden aşılanan, bağışıklığı ciddi şekilde bozulmuş kişilerde, kızamık
inklüzyon cisimciği ensefaliti, pnömoni ve yayılmış kızamık aşı virüsü enfeksiyonunun direkt
sonucu olarak ölüm bildirilmiştir.
Ailede konjenital veya kalıtsal immün yetmezlik öyküsü (aşı uygulanması muhtemel kişinin
immün yeterliliği gösterilmedikçe kontrendikedir).
Aktif, tedavi edilmeyen tüberküloz. Tüberküloz tedavisi altında olan çocuklar canlı kızamık
virüs aşısıyla bağışıklandıklarında hastalık alevlenmesi yaşamamıştır. Bugüne kadar, tedavi
edilmeyen tüberkülozu olan çocuklarda kızamık virüs aşılarının etkisine dair hiçbir çalışma
bildirilmemiştir.
38,5°C’den yüksek ateşle seyreden herhangi bir hastalık sırasında aşılama ertelenmelidir.
Gebelikte kontrendikedir.
Aşılamadan sonra 1 ay süreyle gebe kalınmamalıdır (Bkz. Bölüm 4.6).
4.4 Özel kullanım uyarıları ve önlemleri
Aşı uygulandıktan sonra ortaya çıkabilecek nadir anaflaktik reaksiyon için uygun tıbbi tedavi ve
gözetim her zaman hazır bulundurulmalıdır.
Ayrıca, canlı kızamık aşısı ve canlı kabakulak aşısı civciv embriyo hücre kültüründe üretilir.
Geçmişte yumurta yedikten sonra anaflaktik, anaflaktoid veya başka erken tipte reaksiyonlar
(örn., kurdeşen, ağız ve boğazda şişme, solunum güçlüğü, hipotansiyon veya şok) yaşamış kişiler
3erken tip aşırı duyarlılık reaksiyonları için daha yüksek risk taşıyabilir. Bu tip kişilerde aşılama
yapmadan önce potansiyel risk/yarar oranı dikkatle değerlendirilmelidir.
Ailesel veya kişisel öyküsünde konvulsiyon veya öyküsünde serebral travma olan kişilere
PROQUAD uygularken çok dikkatli olunmalıdır. Hekim aşılamadan sonra vücut ısısında
yükselme olasılığının farkında olmalıdır (Bkz. Bölüm 4.8).
Kızamık salgınları sırasında veya başka nedenlerle kızamık içeren bir aşıyla aşılanan 12 aylıktan
küçük kişiler dolaşımlarında annelerinden gelen antikorların varlığı ve/veya bağışıklık
sistemlerinin henüz olgunlaşmamış olması sebebiyle aşıya yanıt vermeyebilirler (Bkz. Bölüm 4.2
ve 5.1).
Aşılanan kişiler PROQUAD aşılamasından sonra 6 hafta salisilat sınıfı ilaçları almaktan
kaçınmalıdır çünkü yabanıl tip su çiçeği enfeksiyonu sırasında salisilatlar kullanıldıktan sonra
Reye sendromu bildirilmiştir.
PROQUAD aşılaması aşılanan kişilerin tümünde koruma sağlamayabilir.
Bulaşma
Duyarlı kişilerin büyük kısmında, aşılamadan 7-28 gün sonra burun veya boğaz salgıları yoluyla
az miktarda canlı zayıflatılmış kızamıkçık virüs aşısının atıldığı saptanmıştır. Bu tip virüsün
aşılanmış kişilerle temas eden duyarlı kişilere bulaştığını gösteren doğrulanmış kanıtlar yoktur.
Buna bağlı olarak, teorik bir olasılık mevcut olmakla birlikte, yakın kişisel temas yoluyla
bulaşma anlamlı bir risk kabul edilmez; ancak anne sütü yoluyla bebeklere kızamıkçık aşı
virüsünün bulaştığı ve klinik hastalık bulgularına yol açmadığı belgelenmiştir (Bkz. Bölüm 4.6).
Kızamık virüsünün daha da zayıflatılmış Enders Edmonston suşu veya kabakulak virüsünün
Jeryl Lynn suşunun aşılanan kişilerden duyarlı kişilere bulaştığına dair hiçbir rapor yoktur.
Pazarlama sonrası deneyim, dissemine hastalığın da dahil olduğu su çiçeği enfeksiyonuyla
sonuçlanan su çiçeği aşı virüsünün (Oka / Merck suşu) bulaşmasının, yüksek riskli bireylerin
yanı sıra, aşılanmış sağlıklı kişiler (su çiçeği benzeri bir kızarıklık geliştiren veya geliştirmeyen)
ile onların temas ettiği sağlıklı kişiler arasında da nadiren meydana gelebileceğini
göstermektedir. (Bkz. Bölüm 4.8).
Su çiçeğine duyarlı yüksek riskli kişiler şunlardır:
• bağışıklığı bozulmuş kişiler (Bkz. Bölüm 4.3),
• belgelenmiş pozitif su çiçeği (varisella) öyküsü veya geçirilmiş enfeksiyona ait laboratuvar
bulguları olmayan gebe kadınlar,
• belgelenmiş pozitif su çiçeği öyküsü veya geçirilmiş enfeksiyona ait laboratuvar bulguları
olmayan kadınların yeni doğmuş bebekleri.
Aşılanan kişiler aşılamadan sonra 6 haftaya kadar, su çiçeğine duyarlı yüksek riskli kişilerle
yakın temastan mümkünse kaçınmalıdır. Su çiçeğine duyarlı yüksek riskli kişilerle temasın
kaçınılmaz olduğu durumlarda, su çiçeği aşı virüsünün potansiyel bulaşma riski yabanıl tip su
çiçeği virüsüne yakalanma ve bulaştırma riski ile karşılaştırılmalıdır.
Trombositopeni
Bu aşı trombositopeni veya herhangi bir pıhtılaşma bozukluğu olan kişilere subkutan yolla
verilmelidir çünkü bu kişilere intramusküler uygulamadan sonra kanama meydana gelebilir.
4Klinik çalışmalarda, PROQUAD ile aşılanan kişilerde trombositopeni gelişimi veya
kötüleşmesine ilişkin hiçbir vaka rapor edilmemiştir. Pazarlama sonrası deneyimde PROQUAD
ile primer aşılama sonrasında trombositopeni vakaları bildirilmiştir. Ayrıca, kızamık aşısı,
kızamık-kabakulak-kızamıkçık açısı ve su çiçeği aşısı ile primer aşılamadan veya tekrar
aşılamadan sonra trombositopeni vakaları rapor edilmiştir.
Canlı kızamık, kabakulak ve kızamıkçık aşısıyla pazarlama sonrası deneyim güncel olarak
trombositopenik kişilerde aşılamadan sonra daha şiddetli trombositopeni gelişebildiğini
göstermektedir. Ayrıca, canlı kızamık, kabakulak ve kızamıkçık aşısının ilk dozundan sonra
trombositopeni yaşayan kişilerde tekrarlanan dozlarla trombositopeni gelişebilir. Serolojik
durum ilave aşı dozlarının gerekip gerekmediğini belirlemek için değerlendirilebilir. Bu tip
kişilerde PROQUAD ile aşılama yapmadan önce potansiyel risk/yarar oranı dikkatle
değerlendirilmelidir (Bkz. Bölüm 4.8).
Ateşli nöbetler
Çocuklara dört bileşenli kızamık, kabakulak, kızamıkçık ve su çiçeği aşılarının ilk dozu
uygulandıktan sonra 5-12 günlük zaman diliminde, kızamık, kabakulak, kızamıkçık ve su çiçeği
aşılarının eş zamanlı uygulanmasına kıyasla ateşli nöbet riskinin arttığı gözlenmiştir (Bkz.
Bölüm 4.8 ve 5.1).
Diğer
Seçilmiş immün yetmezlikleri olan hastalarda yararlar risklerden fazla ise aşılama düşünülebilir
(semptomsuz HIV hastaları, İgG alt sınıf eksiklikleri, konjenital nötropeni, kronik granülomatöz
hastalık ve komplement eksikliği hastalıkları).
Bu aşılama için hiçbir kontrendikasyonu bulunmayan, bağışıklığı bozulmuş hastalar (Bkz.
Bölüm 4.3) bağışıklığı güçlü hastalar kadar iyi yanıt vermeyebilir; dolayısıyla bu hastaların
bazıları, uygun aşının uygulanmasına rağmen, temas olması durumunda kızamık, kabakulak,
kızamıkçık veya su çiçeğine yakalanabilir. Bu hastalar kızamık, parotit, kızamıkçık ve su çiçeği
bulguları yönünden dikkatle takip edilmelidir.
Maruz kalım sonrası profilaksi
Kızamık, kabakulak, kızamıkçık veya su çiçeğine maruz kalımdan sonra uygulanan
PROQUAD’a ilişkin hiçbir klinik veri yoktur. Ancak, su çiçeği ve kızamık için maruz kalım
sonrası profilaksi Merck Sharp & Dohme LLC, Rahway, New Jersey, ABD (bundan sonrasında
MSD olarak bahsedilecektir), tarafından üretilen Canlı Su çiçeği Aşısı (Oka/Merck) ve kızamık
içeren aşılarla gösterilmiştir.
Laboratuvar testleriyle etkileşim için Bkz. Bölüm 4.5.
Yardımcı maddeler:
PROQUAD 0,5 mL'lik dozu 23 mg'dan daha az sodyum (sodyum fosfat, sodyum bikarbonat ve
sodyum klorür) içerir yani aslında “sodyum içermez”.
PROQUAD 0,5 mL'lik dozu 39 mg'dan daha az potasyum (potasyum fosfat ve potasyum klorür)
içerir yani aslında “potasyum içermez”.
PROQUAD 0,5 mL'lik dozu 16 mg sorbitol içermektedir. Nadir kalıtımsal fruktoz intolerans
problemi olan hastalar bu aşıyı kullanmamalıdır.
5Takip edilebilirlik
Biyolojik ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Bir canlı virüs aşısı ile PROQUAD aşılaması arasında en az 1 ay bırakılmalıdır.
Aşılanan kişiler PROQUAD ile aşılandıktan sonra 6 hafta salisilat kullanmaktan kaçınmalıdır
(Bkz. Bölüm 4.4).
PROQUAD ile eş zamanlı olarak immün globulin (IG) veya Varisella- Zoster İmmün Globulini
(VZİG) verilmemelidir.
PROQUAD ile immün globulinlerin birlikte uygulanması, beklenen immün yanıtı azaltabilir.
Kan veya plazma transfüzyonlarından veya immün globulinlerin (İG) uygulanmasından sonra
aşılama en az 3 ay ertelenmelidir. Ancak transfüzyon veya İG uygulaması ile aşılama arasında
bırakılması önerilen uygun süre transfüzyonun tipine veya İG’nin dozu ve endikasyonuna göre
değişir (örn., VZİG için 5 ay).
Varisella- zoster virüs antikoru içeren kan ürünlerinin (VZİG veya diğer immün globulin
preparatları) PROQUAD’ın 1 dozundan sonraki bir ay içerisinde uygulanması aşıya verilen
immün yanıtı ve dolayısıyla koruyucu etkililiği azaltabilir. Bu nedenle, zorunlu olduğu
düşünülmedikçe, bu ürünlerden herhangi birinin PROQUAD’ın 1 dozundan sonraki ayda
uygulanmasından kaçınılmalıdır.
Ayrı ayrı uygulanan canlı zayıflatılmış kızamık, kabakulak ve kızamıkçık virüs aşılarının
tüberkülin deri testinin duyarlılığında geçici azalmaya yol açtığı bildirilmiştir. Bu nedenle,
tüberkülin testi yapılacaksa, PROQUAD ile aşılamadan önce herhangi bir zamanda, onunla aynı
anda veya en az 4-6 hafta sonra yapılmalıdır.
Diğer aşılarla eş zamanlı uygulama:
Klinik çalışmalar PROQUAD’ın PCV13 ve/veya hepatit A aşısıyla veya tek bileşen olarak ya da
kombine şekilde difteri, tetanoz, aselüler boğmaca, Haemophilus influenzae tip b, inaktif
polyomiyelit veya hepatit B antijeni içeren aşılarla eş zamanlı (ancak ayrı enjeksiyon
bölgelerine) olarak uygulanabileceğini göstermiştir. Bu klinik çalışmalarda immün yanıtların
etkilenmediği gösterilmiştir. Uygulanan aşıların güvenlilik profilleri benzer bulunmuştur (Bkz.
Bölüm 4.8).
PROQUAD’ın başka herhangi bir aşıyla birlikte kullanımını destekleyen veriler yetersizdir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin ilave etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü(Kontrasepsiyon)
6Çocuk doğurma potansiyeli bulunan kadınlar aşılamadan sonra 1 ay gebe kalmaktan
kaçınmalıdır. PROQUAD kullanan çocuk doğurma potansiyeli olan kadınların gebeliği
ertelemeleri önerilmektedir.
Gebelik dönemi
Gebe kadınlar PROQUAD kullanmamalıdırlar. Gebe kadınlarda PROQUAD kullanımıyla ilgili
çalışma bulunmamaktadır. Daha sonra yapılan pazarlama sonrası gözetimde, gebe bir kadının
kızamık, kabakulak ve kızamıkçık aşısıyla yanlışlıkla aşılanması sonucu kızamıkçık aşı suşuyla
ilişkili konjenital kızamıkçık sendromu tespit edilmiştir. İnsanlara yönelik mevcut risk
bilinmemektedir.
PROQUAD’ın hamile kadınlarda kullanımı için yeterli veri mevcut değildir.
PROQUAD ile hayvan üreme ve geliştirme çalışmaları yapılmamıştır.
Laktasyon dönemi
Çalışmalar canlı zayıflatılmış kızamıkçık aşısıyla aşılanmış, doğumdan sonra emziren kadınların
anne sütüne virüs geçebildiğini ve emzirilen bebeğe virüsün bulaştığını göstermiştir. Kızamıkçık
enfeksiyonuna dair serolojik bulguları olan bebeklerin hiçbirinde semptomatik hastalık
görülmemiştir. Su çiçeği aşı virüsünün anne sütüne geçtiğine dair kanıt bulunmamaktadır.
Kızamık veya kabakulak aşı virüsünün anne sütüne geçip geçmediği bilinmemektedir. Bu
nedenle, emziren bir kadına PROQUAD uygulamayı düşünürken dikkatli olunmalıdır.
Üreme yeteneği (fertilite)
PROQUAD ile hayvan çalışmaları yürütülmemiştir. PROQUAD, fertiliteyi olumsuz etkileme
potansiyeli yönünden değerlendirilmemiştir.
4.7 Araç ve makine kullanımı üzerindeki etkiler
Araç veya makine kullanma yeteneğine etkileri inceleyen hiçbir çalışma yapılmamıştır.
PROQUAD’ın araç ve makine kullanma becerisi üzerinde hiçbir etkisi olması beklenmez veya
ihmal edilebilir bir etkisi olması beklenir.
4.8 İstenmeyen etkiler
a) Güvenlilik profilinin özeti
5 klinik çalışmada, PROQUAD 12- 23 aylık 6.038 çocuğa eş zamanlı başka aşılar olmaksızın
uygulanmıştır. Bu çalışmalardaki çocuklar ya PROQUAD’ın mevcut, buzdolabında saklanabilen
formülasyonunu veya daha önceki formülasyonunu aldılar. Bu çocuklar aşılamadan sonra altı
hafta izlendiler. İki farklı formülasyonun güvenlilik profili tek dozdan sonra benzerdi.
PROQUAD’ın daha önceki formülasyonunu alan çocuklarda, MSD tarafından üretilen kızamık,
kabakulak ve kızamıkçık aşısı ve Canlı Su çiçeği Aşısı (Oka/Merck) alan çocuklara göre anlamlı
olarak daha yüksek oranda bildirilen, aşıya bağlı yegane sistemik reaksiyonlar ateş (≥39,4°C
rektal eş değeri veya anormal ateş) ve kızamık benzeri döküntüydü. Hem ateş hem de kızamık
benzeri döküntü genellikle aşılamadan sonraki 5 -12 gün içinde gelişti, kısa süreliydi ve uzun
süren sekeller bırakmadan iyileşti. Enjeksiyon bölgesinde ağrı/hassasiyet/acı PROQUAD alan
kişilerde istatistiksel olarak daha düşük oranda bildirildi.
PROQUAD alan kişilerde MSD tarafından üretilen kızamık, kabakulak ve kızamıkçık aşısı ve
Canlı Su çiçeği Aşısı (Oka/Merck) alan kişilere göre enjeksiyon bölgesinde aşıya bağlı olarak
daha sık bildirilen tek advers reaksiyon enjeksiyon bölgesinde döküntüydü.
77 klinik çalışmada, tek başına verilen PROQUAD’dan sonra gözlenen ateş oranları (≥39,4°C
rektal eşdeğeri) %10,1 ile %39,4 arasındaydı. Buna karşılık, 3 klinik çalışmada PCV13 ve/veya
hepatit A aşısı ile eş zamanlı olarak PROQUAD verildikten sonra gözlenen ateş oranları
(≥39,4°C rektal eşdeğeri) %15,2 ile %27,2 arasındaydı.
PROQUAD’ın DTPa-HBV-IPV/Hib aşısı ile eş zamanlı olarak uygulandığı bir klinik çalışmada,
≥38°C rektal eşdeğeri ateş oranları eş zamanlı uygulamadan sonra %69,3, tek başına PROQUAD
verildikten sonra %61,1 ve tek başına DTPa-HBV-IPV/Hib verildikten sonra %57,3’dü; ≥39,4°C
rektal eşdeğeri ateş oranları eş zamanlı uygulamadan sonra %22,6, tek başına PROQUAD
verildikten sonra %20,5 ve tek başına DTPa-HBV-IPV/Hib verildikten sonra %15,9’du.
Tek başına veya eş zamanlı olarak uygulandıktan sonra PROQUAD’ın genel güvenlilik profili
benzerdi.
PROQUAD’ın ikinci dozunu alan çocuklar
Sekiz klinik çalışmada PROQUAD’ın ikinci dozundan sonra ortaya çıkan advers reaksiyonların
toplam oranları genel olarak ilk dozdan sonrakiyle benzer veya daha düşüktü. Bu çalışmalardan
üçünde, ikinci dozdan sonra enjeksiyon bölgesinde eritem ve şişlik oranları ilk dozdan sonraki
oranlara kıyasla istatistiksel anlamlı olarak daha yüksekti; ancak geri kalan beş çalışmada, bu
reaksiyonların her birinin oranları ilk doz ve ikinci dozdan sonra benzerdi. Sekiz çalışmanın
hepsinde ateş oranı ilk doza kıyasla ikinci dozdan sonra daha düşüktü.
PROQUAD’ı intramusküler yolla alan çocuklar
İntramusküler ve subkutan uygulama yollarının genel güvenlilik profilleri benzerdi; ancak İM
grubunda her bir dozdan sonra enjeksiyon bölgesinde advers reaksiyonlar yaşayan hastaların
sayısı daha azdı (çalışma hakkında bilgi için Bkz. Bölüm 5.1).
MSD tarafından üretilen kızamık, kabakulak ve kızamıkçık aşısı ve Canlı Su çiçeği Aşısı
(Oka/Merck) ile primer bağışıklamadan sonra 4-6 yaşındayken PROQUAD uygulanan çocuklar
PROQUAD alan çalışma grubunda görülen advers reaksiyonların oranları ve tipleri, MSD
tarafından üretilen kızamık, kabakulak ve kızamıkçık aşısı ve Canlı Su çiçeği Aşısı (Oka/Merck)
uygulanan gruplarda gözlenenler ile benzerdi (çalışma hakkında bilgi için Bkz. Bölüm 5.1).
Daha önce kızamık, kabakulak, kızamıkçık ve su çiçeği aşıları uygulanmayan 2 yaşından büyük
çocuklarda spesifik çalışmalar yürütülmemiştir.
PROQUAD kullanımı sırasında rapor edilen en yaygın advers olaylar şunlardı: enjeksiyon
bölgesinde reaksiyonlar (ağrı/hassasiyet/acı, kızarıklık, şişlik veya morluk dahil); ≥39,4°C rektal
eşdeğeri ateş; irritabilite; döküntü (kızamık benzeri döküntü, su çiçeği benzeri döküntü ve
enjeksiyon bölgesinde döküntü dahil); üst solunum yolu enfeksiyonu, kusma ve diyare.
b) Advers reaksiyonların özeti
PROQUAD’ın tek bir dozundan sonra aşağıdaki advers reaksiyonlar araştırmacı tarafından aşıya
bağlı olarak bildirilmiştir. Klinik çalışmalarda birçok advers olay kaydedilmiştir ve bunlar (‡)
sembolüyle belirtilmektedir. Ayrıca, PROQUAD’ın pazarlama sonrası kullanımı sırasında
ve/veya MSD tarafından üretilen kızamık, kabakulak ve kızamıkçık aşısı, MSD tarafından
üretilen kızamık, kabakulak ve kızamıkçık aşısının monovalent bileşen aşıları veya Canlı Su
çiçeği Aşısının (Oka/Merck) klinik çalışmalarında ve pazarlama sonrası kullanımında başka
advers reaksiyonlar da bildirilmiştir. Eldeki verilere dayanarak tahmin edilemediğinde bu advers
etkilerin sıklığı “bilinmiyor” olarak sınıflandırılır.
8Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor)
Enfeksiyonlar ve enfestasyonlar
Yaygın olmayan: Kulak enfeksiyonu, gastroenterit, orta kulak iltihabı, farenjit, viral enfeksiyon,
viral döküntü.
Seyrek: Selülit, solunum yolu enfeksiyonu, deri enfeksiyonu, bademcik iltihabı, su çiçeği+‡, viral
konjunktivit.
Bilinmiyor: Aseptik menenjit*, ensefalit*, epididim iltihabı, herpes zoster*, enfeksiyon, kızamık,
orşit, parotit.
Kan ve lenf sistemi hastalıkları
Seyrek: Lökositoz, lenfadenopati.
Bilinmiyor: Lenfadenit, trombositopeni.
Bağışıklık sistemi hastalıkları
Seyrek: Aşırı duyarlılık.
Bilinmiyor: Anaflaktoid reaksiyon, anaflaktik reaksiyon, anjiyoödem, yüz ödemi ve periferik
ödem)
Metabolizma ve beslenme hastalıkları
Yaygın olmayan: İştah azalması.
Seyrek: Dehidratasyon.
Psikiyatrik hastalıklar
Yaygın: İrritabilite.
Yaygın olmayan: Ağlama, uyku bozukluğu.
Seyrek: Apati, aşırı duygusal bağlılık, huzursuzluk.
Sinir sistemi hastalıkları
Yaygın olmayan: Ateşli nöbet*, uyku hali.
Seyrek: Ataksi, nöbet, baş ağrısı, hiperkinezi, aşırı uyuma, letarji, tremor.
Bilinmiyor: Bell palsi, serebrovasküler travma, baş dönmesi, ensefalopati*, Guillain-Barré
sendromu, kızamık inklüzyon cisimciği ensefaliti (Bkz. Bölüm 4.3), oküler palsiler, parestezi,
polinöropati, subakut sklerozan panensefalit*, bayılma, transvers miyelit.
Göz hastalıkları
Seyrek: Konjuktivit, gözde akıntı, blefarit, göz tahrişi, gözlerde şişlik, oküler hiperemi, artan
gözyaşı, oküler rahatsızlık.
Bilinmiyor: Göz kapağı ödemi, optik nörit, retinit, retrobulbar nörit.
Kulak ve iç kulak hastalıkları
Seyrek: Kulak ağrısı.
Bilinmiyor: Sensörinöral sağırlık.
Vasküler hastalıkları
Seyrek: Sıcak basması, solukluk.
Bilinmiyor: Ekstravazasyon.
Solunum, göğüs bozuklukları ve mediastinum hastalıkları
9Yaygın olmayan: Öksürük, solunum yolu konjesyonu, rinore.
Seyrek: Sinüs hastalığı, hapşırık, hırıltılı solunum.
Bilinmiyor: Bronkospazm, bronşit, pnömonit (Bkz. Bölüm 4.3), pnömoni, rinit, sinüzit,
orofaringeal ağrı.
Gastrointestinal hastalıkları
Yaygın: İshal, kusma.
Seyrek: Üst abdominal ağrı, bulantı, stomatit.
Bilinmiyor: Karın ağrısı, hematokezi (kahverengi dışkı).
Deri ve deri altı doku hastalıkları
Yaygın: Kızamık benzeri döküntü‡, döküntü, su çiçeği benzeri döküntü‡.
Yaygın olmayan: Dermatit (kontakt ve atopik dermatit dahil), kızamıkçık benzeri döküntü‡,
ürtiker, eritem.
Seyrek: Soğuk terleme, eksfolyatif dermatit, ilaca bağlı kabartı, Henoch-Schönlein purpura,
papüler döküntü, kaşıntı, deride renk değişikliği, deri lezyonu, zoster benzeri döküntü.
Bilinmiyor: Eritema multiforme, pannikülit, purpura, deride sertleşme, Stevens-Johnson
sendromu.
Kas-iskelet bozuklukları ve bağ doku hastalıkları
Seyrek: Kol ağrısı, kas-iskelet tutukluğu.
Bilinmiyor: Artrit, artralji*, kas-iskelet ağrısı, miyalji, şişlik.
Genel bozukluklar ve uygulama bölgesine ilişkin hastalıklar
Çok yaygın: Ateş ‡, enjeksiyon bölgesinde eritem‡ veya ağrı/hassasiyet/acı‡ .
Yaygın: Enjeksiyon bölgesinde ekimoz (morluk) veya şişlik‡ , enjeksiyon bölgesinde döküntü‡.
Yaygın olmayan: Asteni/yorgunluk, enjeksiyon bölgesinde hemoraji, enjeksiyon bölgesinde
sertleşme, enjeksiyon bölgesinde kitle, kırıklık.
Seyrek: Gribal hastalık, enjeksiyon bölgesinde pul pul dökülme, enjeksiyon bölgesinde renk
değişikliği, enjeksiyon bölgesinde kaşıntı, enjeksiyon bölgesinde reaksiyon, enjeksiyon
bölgesinde skar, hipertermi, ağrı.
Bilinmiyor: Enjeksiyon bölgesi şikayetleri (ağrı, ödem, ürtiker, hematom, sertleşme, kitle, su
kabarcıkları), enflamasyon, papillit.
Araştırmalar
Seyrek: Kilo kaybı.
Yaralanma, zehirlenme ve prosedürel komplikasyonlar
Seyrek: Kontüzyon.
Sosyal koşullar
Seyrek: Günlük yaşam aktivitelerinde bozulma.
+ Canlı Su çiçeği Aşısının (Oka/Merck) pazarlama sonrası kullanımı sırasında aşı suşundan
kaynaklanan su çiçeği gözlenmiştir.
‡ Klinik çalışmalarda talep edilen advers olaylar.
*Bkz. Bölüm c.
c) Seçilmiş advers reaksiyonlar hakkında açıklama
Aseptik menenjit
10Kızamık, kabakulak ve kızamıkçık aşılamasından sonra aseptik menenjit olguları bildirilmiştir.
Diğer kabakulak aşı suşları ile aseptik menenjit arasında nedensel bir ilişki gösterilmişse de,
Jeryl Lynn kabakulak aşısı ile aseptik menenjit arasında bağlantıyı gösteren hiçbir kanıt yoktur.
Varisella ile ilişkili komplikasyonlar
İmmünolojik yönden sağlam ve immün yetmezliği olan bireylerde, aşı suşundan kaynaklı
varisella ile ilişkili herpes zoster ile aseptik menenjit ve ensefalit gibi yaygın hastalıkların dahil
olduğu komplikasyonlar bildirilmiştir.
Ateşli nöbetler
PROQUAD ile aşılanan çocuklarda ateşli nöbetler bildirilmiştir. Ateş ve kızamık benzeri
döküntünün ortaya çıktığı zamana ilişkin klinik çalışma verileriyle uyumlu olarak, 12-60 aylık
çocuklarda yürütülen bir pazarlama sonrası gözlem çalışması, MSD tarafından üretilen kızamık,
kabakulak ve kızamıkçık aşısı ve Canlı Su çiçeği Aşısının (Oka/Merck) eş zamanlı
uygulanmasına (N=31.298) kıyasla PROQUAD’ın ilk dozundan (N=31.298) sonra 5-12 günlük
zaman diliminde ateşli nöbet riskinde yaklaşık iki kat artışı (sırasıyla 1000 çocukta 0,32 ve 0,7)
göstermiştir. Bu veriler MSD tarafından üretilen kızamık, kabakulak ve kızamıkçık aşısı ve Canlı
Su çiçeği Aşısının (Oka/Merck) ayrı uygulanmasına kıyasla, PROQUAD ile aşılanan her 2.600
çocukta ilave 1 ateşli nöbet vakası görüldüğünü ortaya koymaktadır. Bu veriler A.B.D. Hastalık
Kontrol ve Önleme Merkezleri tarafından desteklenen bir pazarlama sonrası gözlem çalışmasıyla
doğrulanmıştır. Aşılamadan sonraki 30 günlük zaman diliminde ateşli nöbetlerin riskinde artış
gözlenmemiştir (Bkz. Bölüm 5.1).
Ensefalit ve ensefalopati
Kazara kızamık içeren aşıyla aşılanan şiddetli immün yetmezliği olan kişilerde, kızamığın eşlik
ettiği vücut ensefaliti, pnömonit ve fatal sonucu dissemine kızamık aşısı virüs enfeksiyonu,
dissemine kızamıkçık ve kabakulak aşısı virüs enfeksiyonu rapor edilmiştir (Bkz. Bölüm 4.3).
SSPE (Subakut Sklerozan Panensefalit)
Kızamık aşısının SSPE’ye yol açtığına dair hiçbir kanıt yoktur. Yabanıl tip kızamık ile
enfeksiyon öyküsü olmayan ancak kızamık aşısı alan çocuklarda SSPE bildirimleri olmuştur. Bu
vakalardan bazıları yaşamın ilk yılında varlığı fark edilmeyen kızamıktan veya kızamık
aşılamasından kaynaklanmış olabilir. A.B.D. Hastalık Kontrol ve Önleme Merkezleri (CDC)
tarafından yürütülen geriye dönük bir vaka-kontrollü çalışmanın sonuçları, kızamık aşısının
genel etkisinin kızamığı ve içerdiği SSPE riskini önleyerek SSPE’ye karşı koruma olduğunu
göstermektedir.
Artralji ve/veya artrit
Artrit ve/veya artralji (genellikle geçici ve nadiren kronik) ve polinörit yabanıl tip kızamıkçık
enfeksiyonunun özellikleridir ve sıklığı ve şiddeti yaş ve cinsiyete bağlı olarak değişir. En sık
erişkin kadınlarda ve en az püberte dönemine girmemiş çocuklarda görülür. Çocuklar
aşılandıktan sonra, eklemlerdeki reaksiyonlar genellikle yaygın değildir (%0 - 3) ve kısa
sürelidir. Kadınlarda artrit ve artralji insidans oranları çocuklardaki oranlardan genellikle daha
yüksektir (%12 - 20) ve reaksiyonlar daha belirgin ve daha uzun süreli olma eğilimi gösterir.
Semptomlar birkaç ay veya nadiren yıllar boyu devam edebilir. Adolesan kızlarda reaksiyonlar
orta insidansta görülmektedir (çocuklarla erişkin kadınlar arası bir değerde). Daha yaşlı
kadınlarda bile (35- 45 yaş arası) bu reaksiyonlar genellikle iyi tolere edilir ve nadiren normal
aktiviteleri engeller.
Kronik artrit
11Kronik artrit yabanıl tip kızamıkçık enfeksiyonuyla ilişkilendirilmiş ve vücut dokularından izole
edilen persistan virüs ve/veya viral antijenle bağıntılı olmuştur. Aşılanan kişilerde kronik eklem
semptomları nadiren gelişmiştir.
Klinik çalışmalarda herpes zoster vakaları
Bir klinik çalışmada, PROQUAD’ın bir dozuyla aşılanan ve 1 yıl takip edilen 12-23 aylık 2.108
sağlıklı çocukta 2 herpes zoster vakasında belirgin özellikler yoktu ve hiçbir sekel bildirilmedi.
Canlı Su çiçeği Aşısı (Oka/Merck) ile aşılanan ve aşılamadan sonra 14 yıl izlenen çocuklarda
aktif takip verileri, aşı öncesi çağda daha önce yabanıl tip su çiçeğine maruz kalmış çocuklara
kıyasla herpes zoster sıklığında hiçbir artış olmadığını göstermiştir. Gerçekte bu takip verileri su
çiçeği aşısıyla aşılanan çocuklarda herpes zoster riskinin daha düşük olabileceğini ortaya
koymaktadır. Ancak şu anda, su çiçeği aşılamasının herpes zoster insidansı üzerinde uzun
vadedeki etkisi bilinmemektedir. Halihazırda PROQUAD’ın uzun vadedeki verileri mevcut
değildir (Bkz. Bölüm 5.1).
Bulaşma
Pazarlama sonrası takibine göre, su çiçeği aşı virüsünün (Oka/Merck suşu) PROQUAD ile
aşılanan ve su çiçeği benzeri döküntü gelişen veya gelişmeyen kişilerin temas ettiği kişilere
nadiren bulaşma olasılığı mevcuttur (Bkz. Bölüm 4.4).
Diğer özel popülasyonlar
Bağışıklığı bozulmuş bireyler (Bkz. Bölüm 4.3)
Bağışıklığı bozulmuş bireylerde pazarlama sonrası dönemde nekrotizan retinit rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Önerilenden daha yüksek bir PROQUAD dozunun uygulanması nadiren bildirilmiştir ve advers
reaksiyon profili, önerilen PROQUAD dozu ile gözlemlenenle karşılaştırılabilir olmuştur.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanım için antiinfektifler: aşılar: viral aşılar: kızamık aşıları:
kabakulak, kızamıkçık ve su çiçeği ile kombine kızamık aşıları, canlı zayıflatılmış.
ATC Kodu: J07BD54
Etkililik
PROQUAD’ın etkililiğini değerlendirmek için resmi çalışmalar yürütülmemiştir. Ancak MSD
tarafından üretilen Canlı Su çiçeği Aşısının (Oka/Merck) ve kızamık, kabakulak ve kızamıkçık
aşısının etkililiği birçok çalışmada gösterilmiştir.
12PROQUAD’ın kızamık, kabakulak ve kızamıkçık bileşenlerinin etkililiği MSD tarafından
üretilen monovalent aşıları içeren bir dizi çift-kör, kontrollü saha çalışmalarında daha önce
değerlendirilmiş ve bu çalışmalar yüksek derecede koruyucu etkililiği göstermiştir. Bu
çalışmalarda kızamık, kabakulak ve kızamıkçığa karşı aşılamada serokonversiyon yanıtı bu
hastalıklara karşı korumayla paralellik göstermiştir.
PROQUAD’ın kızamık, kabakulak ve kızamıkçığa karşı antikor yanıt oranları,MSD tarafından
üretilen kızamık, kabakulak ve kızamıkçık aşısıyla aşılamadan sonra gözlenen oranlar ile
benzerdir.
MSD tarafından üretilen kızamık, kabakulak ve kızamıkçık aşısının 518 milyondan fazla dozu
tüm dünyada dağıtılmıştır (1978 – 2007 arası). Amerika Birleşik Devletleri ve Finlandiya ve
İsveç gibi ülkelerde 2 dozlu aşılama takviminin yaygın şekilde uygulanması, hedeflenen 3
hastalığın her birinin insidansında >%99 azalma sağlamıştır.
Sağlıklı çocuklarda Canlı Su çiçeği Aşısının (Oka/Merck) tek bir dozuyla yürütülen kombine
klinik çalışmalarda, aşının her şiddetteki su çiçeği hastalığına karşı koruyucu etkililiği %81-
%100 arasındaydı. Büyük bir vaka kontrol çalışmasında, aşının tüm su çiçeği formlarına karşı
%85 etkili ve orta derecede ve şiddetli hastalığa karşı %97 oranında etkili olduğu hesaplanmıştır.
Canlı Su çiçeği Aşısının (Oka/Merck) 1 dozu (N=1.114) ile 2 dozunu (N=1.102) karşılaştıran bir
çalışmada, 10 yıllık gözlem döneminde aşının her şiddette su çiçeği hastalığına karşı hesaplanan
etkililiği 1 doz için %94 ve 2 doz için %98’di (p<0,001). 10 yıllık gözlem döneminde, kümülatif
su çiçeği oranı 1 dozdan sonra %7,5 ve 2 dozdan sonra %2,2’ydi. Aşının 1 dozunu veya 2
dozunu alan kişilerde bildirilen su çiçeği vakalarının çoğu hafifti.
Glikoprotein enzime bağlı immüosorbent testte (gpELISA, piyasada bulunmayan, yüksek
düzeyde duyarlı bir test) su çiçeği virüsüne karşı ≥5 gpELISA ünitesi/ mL düzeyinde antikor
yanıtlarının uzun süreli koruma ile yüksek düzeyde korelasyonu gösterilmiştir. Klinik çalışmalar
PROQUAD ile bağışıklamanın, Canlı Su çiçeği Aşısıyla (Oka/Merck) aşılamadan sonra
gözlenenle benzer şekilde, su çiçeği virüsüne karşı ≥5 gpELISA ünitesi/ mL düzeyinde antikor
yanıt oranları sağladığını göstermiştir.
İmmünojenite
İmmünojenite 5 randomize klinik çalışmaya katılan ve klinik öyküsünde kızamık, kabakulak,
kızamıkçık ve su çiçeği bulunmayan 12-23 aylık çocuklarda incelenmiştir. Aşının tek dozundan
altı hafta sonra mevcut, buzdolabında saklanabilen formülasyonun immünojenitesinin
PROQUAD’ın önceki formülasyonuyla benzer olduğu gösterilmiştir.
PROQUAD’ın önceki bir formülasyonunun tek bir dozunun immünojenitesi, birçok ülkede rutin
aşılama için halihazırda kullanılan bileşen aşılarının (MSD tarafından üretilen Canlı Su çiçeği
Aşısı (Oka/Merck) ve kızamık, kabakulak ve kızamıkçık aşısı) tekli dozunun immünojenitesiyle
benzerdi.
PROQUAD uygulanan 6.987 gönüllüde yürütülen klinik çalışmalar bu kişilerin yüksek bir
oranında kızamık, kabakulak, kızamıkçık ve su çiçeğine karşı ölçülebilir düzeyde immün
yanıtları göstermiştir. Ölçülebilir antikor varlığı kızamık, kabakulak (yabanıl tip ve aşı suşları) ve
kızamıkçık için uygun duyarlılığa sahip, enzime bağlı immünosorbent test (ELISA) ve su çiçeği
için gpELISA ile saptanmıştır. PROQUAD’ın tek bir dozundan sonra aşı yanıt oranları kızamık
için %97,7, kabakulak için %96,3-%98,8 ve kızamıkçık için %98,8’di. Su çiçeği için
serokonversiyon oranı sürekli yüksek bulunmuşsa da (tüm çalışmalarda %97,9- %99,8),
serokonversiyon ile koruma arasında iyi bir korelasyon gösterilememiştir. Aşılama sonrası
13antikor titresi ≥5 gpELISA ünitesi/ mL (uzun süreli koruma ile yüksek düzeyde korelasyon
gösteren bir antikor titresi) esas alındığında, su çiçeği için aşı yanıt oranı %90,9’du (aralık:
%80,8 -% 94,5). Bu sonuçlar MSD tarafından üretilen Canlı Su çiçeği Aşısı (Oka/Merck) ile
kızamık, kabakulak ve kızamıkçık aşısının tekli dozu eş zamanlı olarak ayrı enjeksiyon
bölgelerine uygulandığında gözlenen immün yanıt oranlarıyla benzerdi.
İlk dozun uygulandığı tarihte 9-12 aylık olan çocuklarda immünojenite değerlendirilmesi
PROQUAD’ın 2 dozlu takvimle uygulandığı bir klinik çalışma yürütülmüş ve çalışmada, ilk doz
tarihinde 9-12 aylık olan 1.620 sağlıklı çocuğa dozlar 3 ay arayla verilmiştir. Birinci ve ikinci
dozdan sonraki güvenlilik profili tüm yaş kohortlarında genel olarak benzer bulunmuştur.
Tam Analiz Setinde (başlangıçta antikor titresine bakılmaksızın aşılanan kişiler), aşılananların
ilk doz tarihindeki yaşından bağımsız olarak, 2.dozdan sonra kabakulak, kızamıkçık ve su
çiçeğine karşı yüksek seroproteksiyon oranları (>%99) görülmüştür. İki dozdan sonra, kızamığa
karşı gelişen seroproteksiyon oranları ilk doz 11 aylıkken verildiğinde %98,1 iken ilk doz 12
aylıkken verildiğinde %98,9’du (çalışmanın non-inferiorite amacına ulaşılmıştır). İki dozdan
sonra, kızamığa karşı gelişen seroproteksiyon oranları ilk doz 9 aylıkken verildiğinde %94,6
iken, ilk doz 12 aylıkken verildiğinde %98,9’du (çalışmanın non-inferiorite amacına
ulaşılmamıştır).
Tam Analiz Setinde, 1. dozdan 6 hafta sonra ve 2. dozdan 6 hafta sonra kızamık, kabakulak,
kızamıkçık ve su çiçeğine karşı seroproteksiyon oranları aşağıdaki tabloda gösterilmektedir.
9. ayda 1. Doz/ 12. 11. ayda 1. Doz / 14. 12. ayda 1. Doz / 15.
ayda 2. Doz ayda 2. Doz ayda 2. Doz
Bileşen
Zaman N = 527 N = 480 N = 466
(seroproteksiyon
Noktası Seroproteksiyon Seroproteksiyon Seroproteksiyon
düzeyi)
oranları oranları oranları
[%95 GA] [%95 GA] [%95 GA]
1. %72,3 %87,6 %90,6
dozdan [68,2; 76,1] [84,2; 90,4] [87,6; 93,1]
Kızamık
sonra
(titre ≥255
2. %94,6 %98,1 %98,9
mIU/mL)
dozdan [92,3; 96,4] [96,4; 99,1] [97,5; 99,6]
sonra
1. %96,4 %98,7 %98,5
dozdan [94,4; 97,8] [97,3; 99,5] [96,9; 99,4]
Kabakulak
sonra
(titre ≥10 ELISA
2. %99,2 %99,6 %99,3
Ab units/mL)
dozdan [98,0; 99,8] [98,5; 99,9] [98,1; 99,9]
sonra
1. %97,3 %98,7 % 97,8
dozdan [95,5; 98,5] [97,3; 99,5] [96,0; 98,9]
Kızamıkçık
sonra
(titre ≥10 IU/mL)
2. %99,4 %99,4 %99,6
dozdan [98,3; 99,9] [98,1; 99,9] [98,4; 99,9]
sonra
Su çiçeği 1. %93,1 %97,0 %96,5
(titre ≥5 gp dozdan [90,6; 95,1] [95,1; 98,4] [94,4; 98,0]
14ELISA units/mL) sonra
2. %100 %100
%100
dozdan [99,3; 100] [99,2; 100]
[99,2; 100]
sonra
Kabakulak, kızamıkçık ve su çiçeğine karşı 2. dozdan sonraki geometrik ortalama titreler
(GMT’ler) tüm yaş kategorilerinde benzer iken, kızamığa karşı GMT’ler ilk dozu 9 aylıkken alan
çocuklarda ilk dozu 11 veya 12 aylıkken alan çocuklara kıyasla daha düşüktü.
PROQUAD’ın ikinci dozunu alan çocuklar
İki klinik çalışmada, 1.035 gönüllüye PROQUAD’ın ikinci dozu ilk dozdan yaklaşık 3 ay sonra
uygulanmıştır. Aşı yanıt oranları kızamık için %99,4, kabakulak için %99,9, kızamıkçık için
%98,3 ve su çiçeği için %99,4’dü (≥5 gpELISA ünitesi/ mL). PROQUAD’ın ikinci dozundan
sonra geometrik ortalama titreler (GMT’ler) kızamık, kabakulak ve kızamıkçığın her biri için
yaklaşık 2 kat ve su çiçeği için yaklaşık 41 kat yükselmiştir (güvenlilik bilgisi için Bkz. Bölüm
4.8).
PROQUAD’ın 2 dozunu intramusküler veya subkutan yolla alan çocuklar
Bir klinik çalışmada, 405 çocuk İM veya subkutan uygulama yoluyla PROQUAD’ın 2 dozunu
almıştır. İntramusküler uygulama yoluyla uygulanan iki doz PROQUAD, kızamık, kabakulak,
kızamıkçık ve su çiçeğine karşı antikor titreleri ve antikor yanıt titreleri bakımından subkutan
yolla uygulanan iki doz ile aynı derecede immünojenikti.
PROQUAD’ı MSD tarafından üretilen Canlı Su çiçeği Aşısı (Oka/Merck) ve kızamık, kabakulak
ve kızamıkçık aşısıyla primer aşılamadan sonra alan 4-6 yaşında alan çocuklar
PROQUAD’ın immünojenitesi ve güvenliliği MSD tarafından üretilen Canlı Su çiçeği Aşısı
(Oka/Merck) ile kızamık, kabakulak ve kızamıkçık aşısını çalışmaya girmeden en az 1 ay önce
almış 4-6 yaş arası 799 çocukta yürütülen bir klinik çalışmada değerlendirilmiştir.
PROQUAD dozundan sonra kızamık, kabakulak, kızamıkçık ve su çiçeği GMT’leri, ayrı
enjeksiyon bölgelerine eş zamanlı uygulanan MSD tarafından üretilen Canlı Su çiçeği Aşısı
(Oka/Merck) ile kızamık, kabakulak ve kızamıkçık aşısının ikinci dozundan sonraki GMT’ler ile
benzerdi. Ayrıca, kızamık, kabakulak, kızamıkçık GMT’leri plaseboyla eş zamanlı uygulanan
MSD tarafından üretilen kızamık, kabakulak ve kızamıkçık aşısının ikinci dozundan sonraki
GMT’ler ile benzerdi (güvenlilik bilgisi için Bkz. Bölüm 4.8).
İmmün yanıtın kalıcılığı
Aşılamadan 1 yıl sonra antikorların kalıcılığı bir klinik çalışmaya katılan 2.108 gönüllünün bir
alt grubunda değerlendirilmiştir. PROQUAD’ın tek bir dozunu alan kişilerde aşılamadan 1 yıl
sonraki antikor kalıcılık oranları kızamık için %98,9 (1.722/1.741), kabakulak için %96,7
(1.676/1.733), kızamıkçık için %99,6 (1.796/1.804) ve su çiçeği için (≥5 gpELISA ünitesi/ mL)
için %97,5’di (1.512/1.550).
MSD tarafından üretilen kızamık, kabakulak ve kızamıkçık aşısıyla elde edilen deneyim,
kızamık, kabakulak ve kızamıkçık virüslerine karşı antikorların primer aşılamadan sonra 11-13
yaş arası çocukların çoğunda halen saptandığını göstermektedir. Canlı Su çiçeği Aşısının
(Oka/Merck) bir dozunu alan sağlıklı gönüllülerdeki klinik çalışmalarda, ölçülebilir su çiçeği
antikorları aşılamadan sonra 10 yıla kadar test edilen kişilerin çoğunda mevcuttu.
Su çiçeği aşısının uzun dönemli etkililiğine ilişkin gözlem çalışmaları
15A.B.D.’de yürütülen iki gözlemsel etkililik çalışmasının takip verileri geniş kapsamlı su çiçeği
aşılamasının su çiçeği riskini yaklaşık %90 oranında azalttığını ve korumanın hem aşılanmış
hem de aşılanmamış bireylerde en az 15 yıl boyunca devam ettiğini doğrulamıştır. Bu veriler su
çiçeği aşılamasının aşılanan bireylerde herpes zoster riskini azaltabildiğini ortaya koymaktadır.
Uzun süreli ileriye dönük bir kohort çalışması olan ilk çalışmada, 1995 yılında yaşamın ikinci
yılında su çiçeği aşısı uygulanan yaklaşık 7.600 çocuk su çiçeği ve herpes zosterin görülme
sıklığını hesaplamak amacıyla 14 yıl boyunca aktif şekilde izlenmiştir. Tüm takip döneminde,
aşılanan çocuklarda su çiçeği insidansı aşı öncesi dönemde aynı yaştan çocuklara kıyasla
yaklaşık 10 kat daha düşüktü (çalışma döneminde hesaplanan aşı etkililiği %73 - %90
arasındaydı). Herpes zoster açısından, su çiçeği aşısı uygulanan çocuklarda takip döneminde
görülen herpes zoster vakalarının sayısı, aşı öncesi dönemde daha önce yabanıl tip su çiçeğine
maruz kalmış aynı yaştan çocuklarda beklenen oranlara kıyasla daha düşüktü (relatif risk = 0,61,
%95 güven aralığı 0,43 - 0,89). Yeni gelişen su çiçeği ve zoster vakaları genellikle hafifti.
İkinci uzun dönemli takip çalışmasında, her biri rastgele seçilmiş 5-19 yaş arası yaklaşık 8.000
çocuk ve adolesandan oluşan bir örneklemde olmak üzere, 1995’den (aşı öncesi çağ) 2009’a
kadarki 15 yıllık dönemde su çiçeği insidansına ilişkin beş kesitsel araştırma yapılmıştır.
Sonuçlar tüm yaş gruplarında hem aşılanmış hem de aşılanmamış çocuklarda ve adolesanlarda
1995-2009 arasında su çiçeği oranlarında toplam %90 - % 95 arasında (yaklaşık 10-20 kat)
kademeli bir azalma olduğunu göstermiştir. Ayrıca, tüm yaş gruplarında su çiçeğine bağlı
hastaneye yatış oranlarında yaklaşık %90 oranında (yaklaşık 10 kat) azalma olmuştur.
Pazarlama Sonrası Gözlemsel Güvenlilik Takip Çalışması
PROQUAD ile aşılanan 12 aylıktan 12 yaşa kadar 69.237 çocuğu ve eş zamanlı olarak MSD
tarafından üretilen kızamık, kabakulak ve kızamıkçık aşısı ve Canlı Su çiçeği Aşısı (Oka/Merck)
uygulanan geçmişteki bir karşılaştırma grubunda yer alan benzer özelliklere sahip 69.237 çocuğu
içeren bir gözlem çalışmasında güvenlilik değerlendirilmiştir. İlk dozdan sonra 30 gün içinde
ortaya çıkan ateşli nöbetlerin insidansının değerlendirilmesine ek olarak (Bkz. Bölüm 4.8)
çalışma ilk veya ikinci dozdan sonraki 30 günlük dönemde PROQUAD’ın genel güvenliliğini
değerlendirmiştir. İlk dozdan sonra ateşli nöbetlerde artışın dışında, birinci veya ikinci dozdan
sonra hiçbir güvenlilik sorunu tespit edilmemiştir.
5.2 Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3 Klinik öncesi güvenlilik verileri
Klasik klinik dışı çalışmalar gerçekleştirilmemiştir; ancak, Kısa Ürün Bilgisinin diğer
bölümlerinde sunulan verilerin dışında, klinik güvenlilik açısından önemli olduğu kabul edilen
hiçbir klinik dışı sorun yoktur.
6. FARMASÖTİK ÖZELLİKLER
6.1 Yardımcı maddelerin listesi
Toz
Sukroz
Hidrolize jelatin (domuz kaynaklıdır)
Üre
Sodyum klorür
16Sorbitol (E 420)
Monosodyum L-glutamat monohidrat
Sodyum fosfat
Sodyum bikarbonat
Potasyum fosfat
Potasyum klorür
Hanks tuzlarını içeren medyum 199
Minimum Esansiyel Medyum, Eagle (MEM)
Neomisin
Fenol kırmızısı
Hidroklorik asit (HCl) (pH’ı ayarlamak için)
Sodyum hidroksit (NaOH) (pH’ı ayarlamak için)
Çözücü
Enjeksiyonluk su
6.2 Geçimsizlikler
Geçimlilik çalışmaları yapılmadığından, aşı diğer tıbbi ürünlerle karıştırılmamalıdır.
6.3 Raf ömrü
18 ay.
Sulandırıldıktan sonra aşı hemen kullanılmalıdır. Bununla birlikte, firma-içi çalışmalarda 20°C -
25°C arasındaki sıcaklıklarda 30 dakika stabilite gösterilmiştir.
6.4 Saklamaya yönelik özel uyarılar
2°C - 8°C arasındaki sıcaklıklarda (buzdolabında) saklanmalıdır ve taşınmalıdır. Işıktan
korumak için ürün orijinal ambalajında saklanmalıdır.
Dondurmayınız.
Sulandırılmış tıbbi ürünün saklama koşulları için Bkz. Bölüm 6.3.
6.5 Ambalajın niteliği ve içeriği
Tıpa (bütil kauçuk) takılmış 1 adet flakon (Tip I cam) içerisinde toz ve uç kapaklı (klorobütil
veya stiren bütadien kauçuk) ve piston tıpalı (klorobütil kauçuk) 1 adet önceden doldurulmuş
enjektör (Tip I cam) içerisinde çözücü; takılmamış iki iğneyle birlikte 1’lik paketlerde bulunur.
6.6 Beşeri tıbbi üründen arta kalan maddelerin imhası ve diğer özel önlemler
Çözücü ile karıştırılmadan önce, toz aşı beyaz- açık sarı arası renkte, kompakt, kristalimsi toz
şeklindedir. Çözücü berrak ve renksiz sıvıdır. Tamamen sulandırıldıktan sonra aşı berrak, açık
sarı ile açık pembe arası renkte bir sıvıdır. Aşıyı sulandırmak için sadece ambalajda verilen
çözücüyü kullanınız çünkü bu çözücü aşıyı inaktive edebilecek koruyucu maddeler veya diğer
antiviral maddeler içermez.
Enfeksiyöz ajanların bir kişiden diğerine bulaşmasını önlemek için, her hastada ayrı bir steril
enjektör ve iğne kullanılması önemlidir.
Bir iğne sulandırma için diğer ayrı yeni iğne enjeksiyon için kullanılmalıdır.
PROQUAD başka aşılarla aynı enjektör içerisinde karıştırılmamalıdır.
17Hazırlama Talimatları
İğnenin takılabilmesi için nazikçe enjektörün ucuna yerleştirilmelidir ve bir çeyrek tur (90o)
döndürülerek emniyeti sağlanmalıdır.
Enjektör içeriğinin tamamını, içerisinde toz bulunan flakona enjekte ediniz. Tozun tamamen
çözünmesi için yavaşça çalkalayınız.
Uygulamadan önce herhangi yabancı partiküllü madde ve/veya anormal fiziksel görünüş tespiti
için sulandırılmış aşı görsel olarak incelenmelidir. Herhangi birinin gözlenmesi durumunda aşıyı
atınız.
POTENS KAYBININ ÖNLENMESİ İÇİN, AŞININ SULANDIRILDIKTAN HEMEN
SONRA UYGULANMASI TAVSİYE EDİLİR. SULANDIRILMIŞ AŞI 30 DAKİKA
İÇERİSİNDE KULLANILMAZSA ATINIZ.
Sulandırılmış aşıyı dondurmayınız.
Sulandırılmış aşının tüm içeriğini flakondan enjektöre çekiniz. İğneyi değiştiriniz ve tüm hacmi
subkutan veya intramusküler yolla enjekte ediniz.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: (0212) 336 10 00
Faks: (0212) 355 02 02
8. RUHSAT NUMARASI
2017/194
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.04.2017
Ruhsat yenileme tarihi: 31.03.2022
10. KÜB’ÜN YENİLENME TARİHİ
18