KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMPİSİNA® 250 mg im/iv enjektabl toz içeren flakon
2. KALİTATİF VE KANTİTATİF BİLEŞİM
Etkin madde:
Her bir flakon 250 mg ampisiline eşdeğer 265.7 mg steril ampisilin sodyum içerir.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Enjektabl toz içeren flakon
Hafif kokulu beyaz toz
4. KLİNİK ÖZELLİKLER
4.1. Terapötik endikasyonlar
AMPİSİNA enjektabl ampisiline duyarlı mikroorganizmaların neden olduğu akut ve kronik
bronşit, pnömoni, sinüzit ve orta kulak iltihabı gibi solunum yolları enfeksiyonları; sistit,
üretrit, piyelonefrit, prostatit, gonore, septik abortus ve puerperal enfeksiyonlar gibi ürojenital
enfeksiyonlar; enterit, kolanjit, enterokolit gibi gastrointestinal enfeksiyonlar; flebit, abse,
erizipel, impetigo ve enfekte akne gibi deri ve yumuşak doku enfeksiyonları ile septisemi ve
bakteriyel menenjit tedavisinde endikedir. Patojen mikro-organizmaların ampisiline
duyarlılığının belirlenmesinde gerekli bakteriyolojik incelemeler yapılmalı ve gerektiğinde
enfeksiyon yerine göre cerrahi müdahale yapılmalıdır.
Yaralara ekstraperitoneal ampisilin uygulaması, abdominal cerrahi sonrası enfeksiyonunu
önlemek için kullanılabilir. Oral dozajın uygun olmadığı durumlarda parenteral kullanım
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin ve gençlerde her 4-6 saatte bir 500 mg ampisilin intramüsküler ve intravenöz yoldan
uygulanabilir. Enfeksiyonun ciddiyetine göre günlük doz 6 g’a kadar yükseltilebilir.
Uygulama şekli:
AMPİSİNA enjektabl intramüsküler ve intravenöz yoldan uygulanabilir.
Doğrudan IV uygulama 10-15 dakikada yavaş olarak yapılmalıdır. Daha hızlı uygulama
konvülsiyona sebep olabilir.
Uygulama süresi:
Kullanım süresi hastalığın seyrine göre belirlenir. Genel bir kural olarak, ampisilin 7-10 gün
kullanılır, fakat hastalığın iyileşme belirtilerinden sonra en az 2-3 gün daha kullanılır.
Beta-hemolitik streptokok enfeksiyonunun tedavisinde, geç komplikasyonları (örn.
romatizmal ateş, glomerülonefrit) önlemek için, güvenlik nedeniyle tedavi süresinin en az 10
güne uzatılması önerilir.
1/11Özel popülasyonlara ilişkin ek bilgiler
Böbrek yetmezliği:
Kreatinin klerensi 30 ml/dk’dan fazla olan hastalarda doz ayarlaması gerekli değildir.
30 ml/dk veya daha az glomerüler filtrasyon hızındaki ciddi böbrek yetmezliği için, ampisilin
birikimi düşünülerek dozda (tatbik edilen miktar) bir azalma önerilir:
- Kreatinin klerensi 20-30 ml/dk ise, normal doz 2/3 oranında azaltılmalı,
- Kreatinin klerensi 20 ml/dk’nın altında ise, normal doz 1/3 oranında azaltılmalıdır.
Genel bir kural olarak ciddi böbrek yetmezliği olan hastalarda 8 saatte 1 g ampisilin dozu
aşılmamalıdır.
Pediyatrik popülasyon:
Çocuklarda kullanımı:
1 aylık-12 yaş: Her 6 saatte bir 25-50 mg/kg (maks. 1 g) (enfeksiyonun ciddiyetine göre doz
ikiye katlanabilir).
Yenidoğanlarda kullanımı:
21-28 günlük: Her 6 saatte bir 30 mg/kg (enfeksiyonun ciddiyetine göre doz ikiye
katlanabilir).
7-21 günlük: Her 8 saatte bir 30 mg/kg (enfeksiyonun ciddiyetine göre doz ikiye katlanabilir).
7 günlükten küçük: Her 12 saatte bir 30 mg/kg (enfeksiyonun ciddiyetine göre doz ikiye
katlanabilir).
4.3. Kontrendikasyonlar
Etken madde veya Bölüm 6.1’deki yardımcı maddelerden herhangi birine karşı aşırı duyarlı
kişilerde,
Beta-laktam grubu (penisilinler, sefalosporinler vb.) antibiyotiklere aşırı duyarlı kişilerde,
Ampisiline bağlı sarılık/karaciğer bozukluğu öyküsü olanlarda kontrendikedir.
4.4. Özel kullanım uyarıları ve önlemleri
Tedaviye başlamadan hastanın beta-laktam antibiyotiklerine duyarlılığı sorgulanmalıdır.
Penisilin tedavisi uygulanan hastalarda ciddi ve hatta ölümle sonuçlanabilen
anafilaktoid aşırı duyarlılık reaksiyonları bildirilmiştir. Bu tip reaksiyonlar özellikle
birçok alerjene duyarlılığı olan kişilerde ve parenteral uygulamada oral uygulamaya
göre daha sık görülmüştür. Penisiline aşırı duyarlılığı olan kişilere sefalosporinlerle
tedavi uygulandığında ciddi aşırı duyarlılık reaksiyonları oluşabildiği bildirilmiştir.
Penisilin tedavisine başlamadan önce penisilin, sefalosporin ve diğer alerjenlere karşı
önceden aşırı duyarlılık reaksiyonu olup olmadığı iyice soruşturulmalıdır. Ciddi
anafilaktik reaksiyonların adrenalin ile acil tedavisi şarttır. Endikasyona göre oksijen,
intravenöz steroidler uygulanmalı, hava yolunun açık tutulması sağlanmalı ve gerekirse
entübasyon uygulanmalıdır.
Ampisilin, antibakteriyel aktivite sınırlı spektrumuna sahiptir. Enfeksiyonların bazı
çeşitlerinin tedavisinde, eğer patojen henüz belirlenmemiş ve duyarlılığı bilinmiyorsa veya
ampisilin ile tedavi için uygun olabilecek patojenlere benzerliği konusunda yüksek şüphe
yoksa, ampisilinin tek bir ajan olarak kullanımı uygun değildir. Bu durum özellikle
2/11intraabdominal enfeksiyon, kadın genital enfeksiyonu ve endokardit olan hastaların
tedavisinde göz önünde bulundurulmalıdır.
Uzun süreli tedavide tüm güçlü ilaçlarda olduğu gibi hematopoetik sistem, böbrek ve
karaciğer fonksiyonları belirli aralıklarla izlenmelidir.
Tedavi sırasında bakteriyel patojenler (Enterobacter, Pseudomonas) ve mantarlarla (Candida)
süperenfeksiyon ihtimali unutulmamalıdır. Böyle bir durumda ilaç kesilmeli ve uygun
tedaviye başlanmalıdır.
Etkeni bir virüs olan enfeksiyöz mononükleozda ve/veya lenfoid orijinli akut ya da kronik
lösemi şüphesinde kullanılmamalıdır. Ampisilin uygulanan enfeksiyöz mononükleozlu
hastalarda yüksek oranda deri döküntüsü bildirilmiştir.
Sifilizden de şüphe edilen gonokok enfeksiyonlarında, ampisilin tedavisine başlanmadan önce
karanlık alan değerlendirmeleri yapılmalıdır. Sifiliz lezyonlarından şüphe edilmeyen ve
ampisilin ile tedavi edilen hastalarda da, ampisilin tedavisinin sifiliz lezyonlarını baskılama
olasılığına karşı, sifiliz için serolojik testler birkaç ay boyunca her ay uygulanmalıdır.
Aynı zamanda sifiliz hastalığı da taşıyan kişilerde uygun bir parenteral penisilin tedavisi de
eklenmelidir.
Ampisilin, sadece duyarlılığın gösterildiği durumda sistit tedavisi için kullanılmalıdır.
Ampisilin tedavisi, özellikle stafilokoksik enfeksiyonlarda, cerrahi girişime duyulan
gereksinimi ortadan kaldırmaz.
Ampisilinin, tedavisi sırasında, allopürinol ile birlikte kullanımı alerjik deri reaksiyonlarının
görülme olasılığını artırabilir.
Uzun süreli kullanımı, duyarlı olmayan mikroorganizmaların gelişmesiyle sonuçlanabilir.
Ampisilin alan hastalarda nadiren protrombin zamanının uzadığı raporlanmıştır.
Antikoagülanlar eş zamanlı reçete edildiğinde uygun izleme yapılmalıdır. Antikoagülasyonun
istenilen düzeyde muhafaza edilmesi için, oral antikoagülanların dozunda ayarlama yapılması
gerekebilir (Bkz. Bölüm 4.5 ve 4.8).
Streptokoksik enfeksiyonlarda, organizmaları elimine edebilecek süre boyunca (minimum
10 gün) uygulanmalıdır, aksi taktirde streptokoksik hastalık sekelleri meydana gelebilir.
Tedavi bitiminde streptokok eradikasyonunun kanıtlanması için kültür alınmalıdır.
Böbrek yetmezliğinde kullanım için bakınız bölüm 4.2.
Antibiyotikle ilişkili kolitler, ampisilin&sulbaktam dahil olmak üzere neredeyse tüm
antibakteriyel ajanlarla rapor edilmiştir ve hafifle yaşamı tehdit eden aralıkta şiddeti
değişebilir (Bkz. Bölüm 4.8). Bu nedenle, herhangi bir antibiyotik kullanımı sırasında veya
sonrasında ishal meydana gelen hastalarda bu tanı önemlidir. Antibiyotikle ilişkili kolit
meydana gelmesi durumunda ampisilin&sulbaktam türevleri derhal kesilmeli, bir doktora
danışılmalı ve uygun tedaviye başlanmalıdır. Bu durumda anti-peristaltik ilaçlar
kontrendikedir.
Ampisilin uygulaması oral kontraseptiflerin etkisini azaltabilir. Tamamlayıcı hormonal
olmayan kontraseptif destekler gerekebilir.
3/11Bir flakon yaklaşık 16.5 mg sodyum (yaklaşık 0.715 mmol sodyum) içerir. Sodyum kısıtlı
diyet yapan hastalarda sodyum içeriğine dikkat edilmelidir.
4.5. Diğer tıbbi ürünler ile etkileşim ve diğer etkileşim şekilleri
 Allopürinol ile kullanımı: Alerjik deri reaksiyonlarının oluşumunu artırabilir.
 Bakteriyostatik antibiyotiklerle kullanımı: Kloramfenikol, eritromisin, sülfonamid ve
tetrasiklinler penisilinlerin bakterisidal etkisini bozabilir. Bu durum in vitro gösterilmiş
olmakla beraber klinik açıdan geçerliliği iyi dökümante edilmemiştir.
 Oral kontraseptiflerle kullanımı: Ampisilin, oral kontraseptiflerin etkisini azaltabilir.
Hastaların uyarılması gereklidir.
 Probenesidle kullanımı: Ampisilinin renal tüplerden sekresyonunu azaltarak ampisilinin
kan düzeylerinin artmasına ve/veya ampisilin toksisitesine neden olur.
 Metotreksat ile etkileşim: Penisilinlerle eş zamanlı kullanım metotreksatın etkisini
artırabilir ve bu sebeple metotreksatın istenmeyen etkilerini yoğunlaştırabilir. Kandaki
metotreksat düzeyleri izlenmelidir.
 Ampisilin ile aminoglikozitler arasında in vitro inaktivasyon gözlendiği için bir arada
kullanılmamalıdır.
 Ampisilin, disülfiram ve antikoagülanların etkilerini arttırabilir. Kumarin çeşidi
antikoagülanların birlikte uygulanması kanama eğilimini artırabilir.
 Ampisilin tedavisinde digoksinin eş zamanlı kullanımı emilimi artırabilir.
Laboratuar testleri ile etkileşimi:
Ampisilin idrarda yüksek konsantrasyonlara eriştiğinde Clinitest, Benedict ya da Fehling
solüsyonu ile yapılan glukoz testlerinde yanlış pozitif sonuçlar alınabilir. Bu nedenle idrarda
glukozun enzimatik glukoz oksidasyonuna dayanıklı testler ile aranması uygundur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
AMPİSİNA kullanımı sırasında çocuk doğurma potansiyeline sahip kadınlar için bir uyarı
bulunmamaktadır. Ancak östrojen içeren oral kontraseptiflerin etkisini azaltabileceğinden
ilacın alındığı süre içinde başka bir etkili doğum kontrol yöntemine de başvurulması
önerilebilir (Bkz. Bölüm 4.5).
Gebelik dönemi
AMPİSİNA için gebelerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Gebe kadınlara verilirken tedbirli olunmalıdır.
Kobaylarda yapılan çalışmalar, ampisilin IV uygulanmasının uterus tonüsünde ve
kontraksiyonların sıklığında hafif azalmaya yol açtığını fakat kontraksiyon gücünü ve süresini
artırdığını göstermiştir. Ancak, bu ilaçların insanlarda doğum sırasındaki kullanımlarının fetus
üzerinde erken ya da geç advers etkileri olup olmayacağı veya doğum süresi üzerinde uzama
etkisi yapıp yapmayacağı veya yenidoğandaki resüsitasyon gerekliliği üzerindeki etkileri
bilinmemektedir.
4/11Laktasyon dönemi
Ampisilin anne sütüne geçer. Anne sütü ile beslenen bazı bebeklerde emzirmenin
sonlandırılmasını gerektirecek şekilde ishal ve mukozal maya kolonizasyonu görülebilir.
Sensitizasyon olasılığı düşünülmelidir. Ampisilin, uygun bir risk/yarar değerlendirmesinden
sonra, emzirme döneminde kullanılabilir.
Üreme yeteneği/Fertilite
Uzun dönem hayvan çalışmaları ampisilinin üreme yeteneği ve fertilite üzerine olumsuz
etkileri olduğunu göstermemiştir.
4.7. Araç ve makine kullanımı üzerindeki etkiler
Ampisilinin araç ve makine kullanma üzerine etkisini gösteren bir çalışma bulunmamaktadır.
Ancak araç ve makine kullanma yeteneğini etkileyebilecek istenmeyen etkiler (örn. alerjik
reaksiyonlar, baş dönmesi, konvülsiyon) görülebilir (Bkz. Bölüm 4.8).
4.8. İstenmeyen etkiler
En çok rastlanan istenmeyen etkiler; cilt reaksiyonları (kaşıntı, döküntü, ekzantem), karın
ağrısı, meteorizm, yumuşak dışkı, ishal, bulantı ve kusmadır.
MedDRA sıklık tanımlaması ve sistem organ sınıflandırmasına göre, klinik çalışmalar ve
pazarlaması sonrası gözetimlerden çıkarılan istenmeyen etkiler aşağıda listelenmiştir.
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100, <1/10); yaygın olmayan(≥1/1.000, <1/100); seyrek
(≥1/10.000, <1/1.000); çok seyrek (<1/10.000) bilinmiyor (eldeki verilerden hareketle tahmin
edilemiyor) olarak sınıflandırılır.
Sistem/organ Çok yaygın Yaygın Yaygın Seyrek Çok seyrek
sınıfı olmayan
Enfeksiyonlar ve Mantar veya
enfestasyonlar dirençli bakteri
enfeksiyonları
Kan ve lenf Miyelosupresyon
sistemi ve
hastalıkları hematositolojik
değişiklikler
(granülositopeni,
trombositopeni,
anemi,
pansitopeni);
Kanama ve
protrombin
zamanının
uzaması1
Bağışıklık Cilt Morbiliform Serum hastalığı, Hayatı tehdit eden
sistemi reaksiyonları döküntü4, ilaç ateşi, anafilaktik şok6
hastalıkları2,8 (kaşıntı, Ekzantemi anjiyonörotik
döküntü, ve oral ödem, larinks
ekzantem)3 bölgede ödemi,
enantem5 hemolitik
anemi, alerjik
5/11vaskülit gibi
daha ciddi
alerjik
reaksiyonlar
veya nefrit,
şiddetli alerjik,
bazen veziküllü
cilt
reaksiyonları
(eksfolyatif
dermatit, Lyell
sendromu,
eksudatif
kızarıklık,
multiforme,
Stevens-
Johnson
sendromu)
Sinir sistemi Baş dönmesi,
hastalıkları9 baş ağrısı,
miyoklonus ve
nöbetler
(böbrek
yetmezliğinde
veya çok
yüksek
intravenöz
dozlarda)
Gastrointestinal Karın ağrısı, Psödomembranöz
hastalıklar mide kolit8
bulantısı, (Clostridium
kusma, difficile kaynaklı
meteorizm, çoğu durumda)
yumuşak
dışkı, ishal7
Hepatobiliyer Transaminaz
hastalıkları yükselmesi
Böbrek ve idrar Yüksek doz İdrar kristallerinin
yolu hastalıkları intravenöz atılımı ile akut
uygulamada böbrek yetmezliği
üzerinde
kristalüri, akut
interstisyel
nefrit
Genel Ağrı ve
bozukluklar ve şişlik,
uygulama lokalize
bölgesine ilişkin flebit
hastalıklar
6/111 Bkz. Bölüm 4.4
2 Bkz. Bölüm 4.3 ve 4.4
3 Direkt-tip ürtikeryal reaksiyon genellikle doğru penisilin alerjisi önerir ve tedavinin kesilmesini ve
uygun tıbbi önlemlerin alınmasını gerektirir. Tıbbi yardım beta-laktam antibiyotiklerin gelecekteki
kullanımı düşünülerek aranmalıdır.
4 Tedavinin başlangıcından sonra birkaç (5 ila 11) gün içerisinde tipik kızamık benzeri döküntü meydana
gelir.
5 Ekzantem insidansı, enfeksiyöz mononükleoz veya lenfatik lösemili hastalarda daha yüksektir.
6 Alerjik reaksiyonların alerji eğilimi olan hastalarda çıkması daha olasıdır.
7 Bu istenmeyen etkiler doğası gereği çoğunlukla hafiftir ve tedavi sürecinde veya kesildikten sonra
genellikle geçer.
8 Eğer psödomembranöz kolit veya şiddetli aşırı duyarlılık reaksiyonları belirtileri varsa, tedavi kesilmeli
ve tıbbi tedavi (Bkz. Bölüm 4.4) sağlanmalıdır.
9 Merkezi sinir uyarımı, miyoklonus veya nöbet ortaya çıkarsa, ampisilin durdurulmalı ve uygun tedaviye
başlanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bugüne kadar ampisilinin büyük miktarlarda uygulamasını takiben zehirlenme belirtileri
görülmemiştir. Ayrıca uzun süreli tedavi belirli toksik advers reaksiyonlar ile ilişkili değildir.
Doz aşımı belirtileri aslında istenmeyen etkilerin profiline karşılık gelmektedir (Bkz. Bölüm
4.8).
Ampisilinin büyük miktarda tek başına uygulaması akut olarak zehirli (toksik) değildir.
Aşırı doz semptomları arasında nöromüsküler hipersensitivite (ajitasyon, halüsinasyonlar,
istemsiz kas hareketleri, konfüzyon, nöbetler) ve özellikle renal bozukluklarda olmak üzere
elektrolit düzensizlikleri (potasyum ve sodyum tuzları) bulunmaktadır.
Bazı durumlarda ise bu etkiler sadece intravenöz uygulamadan sonra gözlenmiştir.
Doz aşımı durumunda spesifik bir antidotu yoktur. Tedavi, su / elektrolit dengesini korumak
için özel dikkat içeren semptomatik önlemler içermektedir.
Ampisilin hemodiyalizle vücuttan atılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Beta-laktam antibiyotikler, geniş spektrumlu penisilinler
ATC kodu: J01CA01
AMPİSİNA, penisiline hassas gram-pozitif ve birçok gram-negatif patojene karşı bakterisid
etkinliği olan geniş spektrumlu semisentetik bir penisilindir (ancak ampisilin beta-laktamazlar
tarafından parçalandığından, etki spektrumu bu enzimleri üreten organizmaları içermez).
7/11Etki mekanizması: Ampisilinin etki mekanizması, transpeptidaz gibi penisilin bağlayan
proteinlerin (PBP) blokajı yoluyla bakteri duvarının sentezinin (çoğalma dönemindeki)
inhibasyonuna dayalıdır. Bakterisid etki gösterir.
Duyarlılık: Edinilmiş direncin prevalansı, seçilen türler için coğrafik olarak ve zamanla
değişebilir ve özellikle şiddetli enfeksiyonlar tedavi edilirken direnç ile ilgili lokal bilgiler
yararlı olur. Gerektiğinde, lokal direnç prevalansı en azından bazı enfeksiyon tiplerinde bu
ajanın kullanımının şüpheli olduğuna işaret ediyorsa bir uzmandan tavsiye alınmalıdır.
Yaygın olarak duyarlı olduğu türler:
Aerobik gram-pozitif mikroorganizmalar
Enterococcus faecalis
Staphylococcus aureus (metisiline duyarlı)
Streptococcus agalactiae
Streptococcus pneumoniae (penisiline orta düzeyde dirençli suşlar dahil)
Streptococcus pyogenes
Viridans grubu streptokoklar^
Anaerobik mikroorganizmalar
Bacteroides fragilis°
Fusobacterium nucleatum°
Diğer mikroorganizmalar
Gardnerella vaginalis°
Edinilmiş direncin sorun olabileceği türler:
Aerobik gram-pozitif mikroorganizmalar
Enterococcus faecium+
Staphylococcus aureus3
Staphylococcus epidermidis+
Staphylococcus haemolyticus+
Staphylococcus hominis+
Aerobik gram-negatif mikroorganizmalar
Escherichia coli
Haemophilus influenzae
Klebsiella oxytoca
Moraxella catarrhalis ∞
Neisseria gonorrhoeae
Proteus mirabilis
Proteus vulgaris
Anaerobik mikroorganizmalar
Prevotella spp.
Doğal olarak dirençli organizmalar:
Aerobik gram-pozitif mikroorganizmalar
Staphylococcus aureus (metisiline duyarlı)
Aerobik gram-negatif mikroorganizmalar
Acinetobacter baumannii
Citrobacter freundii
Enterobacter cloacae
8/11Klebsiella pneumoniae
Morganella morganii
Pseudomonas aeruginosa
Serratia marcescens
Stenotrophomonas maltophilia
Anaerobik mikroorganizmalar
Bacteroides spp.
Diğer mikroorganizmalar
Chlamydia spp.
Chlamydophila spp.
Legionella pneumophila
Mycoplasma spp.
Ureaplasma urealyticum
° Tablo yayınlandığında güncel verilere ulaşılamamıştır. Duyarlılık; öncelikli olarak
literatürden, standart çalışmalardan ve tedavi önerilerinden alınmıştır.
+ En az bir bölgede direnç sıklığı %50’nin üzerindedir.
^ Streptococcus türlerinin heterojen grubunun kolektif ismidir. Direnç hızı Streptococcus
türlerine bağlı olarak değişir.
∞ Son veriler bulunmamaktadır, dirençli suşların oranı ≥%10 olarak tanımlanmıştır.
3 Ayakta tedavilerde direnç sıklığı <%10’dur.
5.2. Farmakokinetik özellikler
Genel özellikler
Dağılım: Ampisilin, vücut doku ve sıvılarının çoğuna kolaylıkla yayılır. Ampisilin, plasenta
bariyerini geçerek yoğun olarak dokulara dağılır ve anne sütüne difüze olur. Beyin ve beyin-
omurilik sıvısına geçebilmesi ancak meninksler iltihaplı olduğunda mümkündür. Plazmadaki
ampisilin konsantrasyonunun sadece %5'i bozulmamış beyin zarıyla beyin-omurilik sıvısı
(BOS) içine yayılır. İltihaplı meninksler ile BOS'taki ampisilin konsantrasyonu plazmada
ampisilin konsantrasyonunu %50’ye artırabilir.
Ampisilin büyük oranda değişmeden böbreklerden atıldığı için idrardaki konsantrasyonu
yüksektir. Ampisilin safraya geçer ve safrada serum konsantrasyonundan daha yüksek
konsantrasyonlarda bulunur. Ampisilinin proteine bağlanma oranı düşük olup yaklaşık %17-
20 kadardır. Sanal dağılım hacmi 15 L’dir.
Ağız yolu ile 1000 mg ampisilin alındığında 90-120 dakika içinde 5 mg/L’lik kan serum
düzeyine erişir. Kas içine enjeksiyon uygulandığında, 30-60 dakika içerisinde kan serum
düzeyine ulaşır.
Biyotransformasyon: Ampisilinin sadece %10’u metabolize olmaktadır. Ampisilin kısmen,
mikrobiyolojik olarak inaktif penisilollerine metabolize olur.
Eliminasyon: Ampisilin büyük oranda değişmeden böbreklerden atılır, ama aynı zamanda
safra ve dışkı ile de atılır. Oral uygulamanın ardından %40’ı değişmemiş ilaç olarak idrar ile
atılır. Parenteral uygulamadan sonra, uygulanan dozun %73±10’u değişmemiş ilaç olarak 0-
12 saat içerisinde idrar ile atılır. Dozun %10’u biyotransformasyon ürünü olarak atılır.
9/11Probenesid ampisilinin tübüler sekresyonunu inhibe ederek atılımını geciktirir. Eliminasyon
yarılanma ömrü 50-60 dakikadır. Oligüri olarak, yarılanma ömrü 8-20 saate uzatılabilir.
Yarılanma ömrü ayrıca yenidoğanlarda 2-4 saate uzar. Ampisilin kanal klerensi intravenöz
uygulamadan sonra yaklaşık 194 ml/dk’dır.
Doğrusallık/Doğrusal Olmayan Durum: Ampisilin çift kompartmanlı modele uyan
farmakokinetiğe sahiptir.
Hastalardaki karakteristik özellikler
Karaciğer yetmezliği:
Özellikle bebeklerde hafif bir SGOT artışı bildirilmiş olmakla birlikte klinik önemi
bilinmemektedir. Mutad dozdan yüksek ve sık tekrarlanan intramüsküler enjeksiyon
uygulanan kişilerde hafif ve geçici SGOT yükselmesi bildirilmiştir. Ancak eldeki verilere
göre SGOT ampisilin sodyumun enjekte edildiği alanda açığa çıkmaktadır, kanda bu enzimin
yüksek değerlerde saptanmasının karaciğer ile ilgisi olmayabilir.
Böbrek yetmezliği:
Anüri ve son evre böbrek yetmezliğinde eliminasyon yarılanma ömrü 7-20 saate uzayabilir.
Kreatinin klerensi azalmış böbrek yetmezliği hastalarında dikkatle doz ayarlaması gereklidir.
Pediyatrik hastalar:
Çocuklardaki eliminasyon yarılanma ömrü erişkinler ile aynıdır. Çocuklarda kullanılan doz
erişkin dozunu aşmamalıdır.
5.3. Klinik öncesi güvenlilik verileri
Ampisilinin karsinojenik, mutajenik potansiyelini ve erkek ile kadında üreme üzerine
etkilerini araştırmak için uzun süreli hayvan çalışmaları yapılmamıştır. Bu nedenle yeterli veri
bulunmamaktadır.
İntravenöz uygulamayı takiben, teratojenik potansiyel veya doğum öncesi etkiler sıçan veya
tavşanlarda gözlenmemiştir. Sıçan ve köpeklerde 13 haftalık tekrarlayan uygulamalar
(2 mg/kg/gün) yumurtalıkta hiçbir histolojik etkinin olmadığını göstermiştir; ancak
spermatogenez geri dönüşümlü düşüklüğünün köpeklerde 200 mg/gün olduğu tespit
edilmiştir. İnsanlarda kullanılanlardan daha yüksek dozlar uygulanan hayvan çalışmalarında,
ampisilin doğurganlık üzerinde olumsuz bir etkiye sahip değildir.
6. FARMASÖTİK ÖZELLİKLER
6.1. Yardımcı maddelerin listesi
Çözücü ampul içerisinde enjeksiyonluk su
6.2. Geçimsizlikler
Ampisilin çözeltileri aminoglikozidler, metronidazol ve oksitetrasiklin, rolitetrasiklin ve
doksisiklin gibi enjektabl tetrasiklin türevleri ile karıştırılmamalıdır.
Gözle görülen geçimsizlik belirtileri çökme, bulanıklık ve renk değişikliğidir.
6.3. Raf ömrü
24 ay
10/116.4. Saklamaya yönelik özel uyarılar
25C’nin altındaki oda sıcaklığında ve ambalajında saklanmalıdır.
Sulandırıldıktan sonra bekletilmeden kullanılmalıdır.
6.5. Ambalajın niteliği ve içeriği
Kutuda, lastik tıpalı, alüminyum başlıklı, Tip III renksiz cam flakonda hafif kokulu beyaz toz
(1 adet) ve 2.0 ml enjeksiyonluk su içeren renksiz Tip I cam ampulde çözücü (1 adet)
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
Prof. Dr. Bülent Tarcan Sok., Pak İş Merkezi No: 5/1
34349 Gayrettepe, İstanbul
Tel: 0212 337 38 00
8. RUHSAT NUMARASI
106/61
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 06.01.1971
Ruhsat yenileme tarihi: 26.07.2011
10. KÜB’ÜN YENİLENME TARİHİ
-
11/11