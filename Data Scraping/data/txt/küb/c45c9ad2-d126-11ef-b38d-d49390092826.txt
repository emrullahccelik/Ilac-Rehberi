KISA ÜRÜN BİLGİSİ
1. BEŞERİ TIBBİ ÜRÜNÜN ADI
ATOPRAN 40 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablet 40 mg sitaloprama eşdeğer 49,98 mg sitalopram hidrobromür içerir.
Yardımcı maddeler:
Laktoz monohidrat (inek sütü kaynaklı) 103,2 mg
Yardımcı maddeler için 6.1’e bakınız.
3. FARMASÖTİK FORM
Film Tablet
Beyaz renkte, film kaplı, oval, bir yüzü çentikli, bikonveks tablet.
Tabletler eşit iki parçaya bölünebilir.
4. KLİNİK ÖZELLİKLER
4.1 Terapötik endikasyonlar
Depresyon tedavisi ve relaps/rekürenslerin önlenmesi,
Agorafobili veya agorafobisiz panik bozukluğu,
Obsesif Kompülsif Bozukluk (OKB) tedavilerinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Tedavi süresi
Antidepresan etki genelde 2-4 hafta içinde görülür. Antidepresanlarla tedavi semptomatik
olduğundan, iyileşmeden sonra relapsları engellemek için genellikle 6 ay gibi uygun bir süre
boyunca tedavi devam ettirilmelidir. Tekrarlayıcı (ünipolar) depresyonu olan hastalarda yeni
krizlerin önlenmesi için, idame tedavisine birkaç yıl devam edilmelidir.
Panik bozukluğu tedavisi amacı ile kullanıldığında ATOPRAN, yaklaşık 3 ay sonra
maksimum etki gösterir ve tedaviye devam edildiği sürece cevap korunur.
OKB tedavisinde etkinin başlaması 2-4 hafta olup, iyileşme zaman içinde görülür.
1/18Selektif Seretonin Gerialım İnhibitörü (SSRI) tedavisinin kesilmesiyle görülen yoksunluk
semptomları
Tedavinin aniden kesilmesinden kaçınılmalıdır. Yoksunluk reaksiyonu riskini azaltmak için
sitalopram ile tedaviye son verileceği zaman doz, en az 1-2 haftalık süre içinde kademeli
olarak azaltılmalıdır (bkz. bölüm 4.4 ve 4.8). Dozun azaltılması veya tedavinin kesilmesini
takiben tolere edilemeyen semptomlar meydana gelirse, önceden reçete edilen doza devam
edilmesi düşünülebilir. Daha sonra doktor daha yavaş bir hızla dozu azaltmaya devam
edebilir.
Erişkinler
Depresyon tedavisi
ATOPRAN oral yoldan tek doz olarak, günde 20 mg kullanılır. Hastanın vereceği bireysel
cevaba göre doz, günde en fazla 40 mg’a yükseltilebilir.
Panik bozukluğu tedavisi
Günlük 20 mg’lık doza çıkmadan önce ilk hafta, günde 10 mg oral doz önerilir. Hastanın
vereceği bireysel cevaba göre doz, günde en fazla 40 mg’a yükseltilebilir.
OKB tedavisi
Başlangıç için önerilen günlük doz 20 mg’dır. Hastanın vereceği bireysel cevaba göre doz,
günde en fazla 40 mg’a yükseltilebilir.
Uygulama şekli:
ATOPRAN günde tek doz olarak kullanılır. ATOPRAN besin alımından bağımsız olarak
günün herhangi bir zamanında alınabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif veya orta böbrek bozukluğu olan hastalarda doz ayarlaması gerekmez. Şiddetli böbrek
bozukluğu olan hastalarda (kreatinin klerensi <30 ml/dakika, bkz. bölüm 5.2) dikkatli
olunması tavsiye edilir
Karaciğer yetmezliği:
Hafif veya orta karaciğer bozukluğu olan hastalarda tedavinin ilk iki haftalık bölümünde
başlangıç dozu olarak günde 10 mg kullanılması önerilir. Hastanın vereceği bireysel cevaba
göre doz, günde en fazla 20 mg’a yükseltilebilir. Şiddetli karaciğer bozukluğu olan hastalarda
tedbirli olunması ve çok dikkatli doz titrasyonu yapılması tavsiye edilir
(bkz. bölüm 5.2).
Pediyatrik popülasyon (18 yaş altı):
ATOPRAN, çocuklar ve 18 yaşın altındaki adolesanların tedavisinde kullanılmamalıdır (bkz.
bölüm 4.4).
Geriyatrik popülasyon (65 yaş üstü):
Yaşlı hastalarda doz, önerilen günlük dozun yarısına düşürülmelidir (ör. günlük 10-20 mg).
Yaşlı hastalar için önerilen doz günde en fazla 20 mg’dır.
2/18CYP2C19 enzimi için zayıf metabolizörler
CYP2C19 enzimi için zayıf metabolizör olan hastalarda tedavinin ilk iki haftalık bölümünde
başlangıç dozu olarak günde 10 mg kullanılması önerilir. Bireysel hasta cevabına göre doz
günde en fazla 20 mg’a yükseltilebilir (bkz. bölüm 5.2).
4.3 Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olanlarda
kontrendikedir (bkz. bölüm 6.1).
Monoamin oksidaz inhibitörleri (MAOI)
Sitalopram, günde 10 mg üzeri selejilinin de dahil olduğu bir MAOI ile beraber
kullanılmamalıdır. Geri dönüşümsüz bir MAOI ile tedaviye son verildikten 14 gün sonrasına
kadar veya geri dönüşümlü bir MAOI ile tedaviye son verildikten sonra bu ilacın kullanma
talimatında belirtilen zaman sonuna kadar sitalopram verilmemelidir. MAOI’ler ile tedaviye,
sitalopram tedavisine son verildikten 7 gün sonra başlanabilir
(bkz. bölüm 4.5).
Kan basıncının yakından gözlenmesi ve izlenmesi için yeterli imkanın olmadığı durumlarda,
sitalopramın linezolid ile birlikte kullanılması kontrendikedir.
Pimozid ile birlikte kullanılması kontrendikedir (bkz. bölüm 4.5).
Sitalopram, bilinen uzamış QT aralığı veya konjenital uzamış QT sendromu olan hastalarda
kontrendikedir.
Sitalopramın QT aralığını uzattığı bilinen diğer tıbbi ürünler ile kullanımı kontrendikedir
(bkz. bölüm 4.5).
4.4 Özel kullanım uyarıları ve önlemleri
Yaşlı hastalarda ve karaciğer veya böbrek yetmezliği olan hastalarda tedavi için bakınız
bölüm 4.2.
Antidepresan ilaçların özellikle çocuklar ve 24 yaşına kadar olan gençlerdeki
kullanımlarının, intihar düşünce ya da davranışlarını artırma olasılığı bulunmaktadır. Bu
nedenle özellikle tedavinin başlangıcı ve ilk aylarında ilaç dozunun artırılma/azaltılma ya da
kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi gerekse tedavi edicilerce yakinen izlenmesi gereklidir.
Çocuklar ve 18 yaşın altındaki adolesanlarda kullanımı
Antidepresanlar, çocuklar ve 18 yaşın altındaki adolesanların tedavisinde kullanılmamalıdır.
Klinik çalışmalarda antidepresanlar ile tedavi edilen çocuklar ve adolesanlar, plasebo ile
tedavi edilenlerle karşılaştırıldığında intiharla ilişkili davranışlar (intihar girişimi ve intihar
düşünceleri) ve düşmanlık (çoğunlukla saldırganlık, zıtlaşma davranışı ve sinirlilik) daha sık
3/18gözlenmiştir. Klinik bir gereksinime dayanarak yine de tedavi etme kararı alınırsa, hasta
intihar semptomlarının ortaya çıkmasına karşı dikkatle izlenmelidir.
Bununla beraber, çocuklar ve adolesanların büyüme, olgunlaşma ve kognitif ve davranışsal
gelişimlerine ilişkin uzun süreli güvenlilik verileri yeterli değildir.
Paradoksal anksiyete
Panik bozukluğu olan bazı hastalar, antidepresan tedavisinin başında artan anksiyete
semptomları yaşayabilir. Bu paradoksal reaksiyon, tedaviye başlanmasından itibaren ilk iki
hafta içinde çoğunlukla hafifler. Olası paradoksal anksiyojenik etkileri azaltmak için düşük
başlangıç dozu önerilir (bkz. bölüm 4.2).
Hiponatremi
Muhtemelen uygunsuz antidiüretik hormon salgısı sebebiyle, SSRI kullanımı ile beraber nadir
görülen bir yan etki olarak hiponatremi bildirilmiştir ve genellikle tedavinin
sonlandırılmasıyla geri dönüşümlüdür. Özellikle yaşlı kadın hastalarda risk daha yüksektir.
İntihar/intihar düşüncesi veya klinik kötüleşme
Depresyon, intihar düşüncesi, kendine zarar verme ve intihar (intiharla ilişkili olaylar)
riskinde artış ile kendini gösterir. Bu risk, anlamlı bir remisyon oluşuncaya kadar devam
etmektedir. Tedavinin ilk birkaç haftası veya daha fazla sürede bir gelişme oluşamayabileceği
için hastalar, bir gelişme oluşuncaya kadar yakından izlenmelidir. Genel klinik tecrübeye göre
iyileşmenin erken evrelerinde intihar riski artabilir.
Sitalopramın reçetelendirildiği diğer psikiyatrik durumlar da intiharla ilişkili olayların
riskinde bir artış ile ilişkilendirilebilir. İlave olarak bu durumlar majör depresif bozukluklar
ile eş zamanlı olabilir. Bundan dolayı majör depresif bozukluğu olan hastalar tedavi edilirken
uygulanan önlemlerin aynısı diğer psikiyatik bozukluğu olan hastalar tedavi edilirken de
uygulanmalıdır.
İntiharla ilişkili olaylar geçmişi olan hastalar veya tedavi başlangıcından önce anlamlı
derecede intihar düşüncesi sergileyen kişilerde intihar düşüncesi veya intihar girişimi riskinin
daha fazla olduğu bilinmektedir. Bu kişiler tedavi sırasında dikkatle izlenmelidir.
Psikiyatrik bozukluğu olan yetişkin hastalarda, antidepresanlara ilişkin yapılan, plasebo
kontrollü bir meta-analiz çalışması, 25 yaşın altındaki hastalarda intihar davranışı riskinin,
plasebo ile karşılaştırıldığında, antidepresan alanlarda arttığını göstermiştir.
Hastalar yakından izlenmelidir ve bilhassa yüksek risk taşıyan hastalara, özellikle tedavinin
erken evrelerinde ve doz değişikliklerini izleyen dönemlerde eşlik edilmelidir. Hastalar (ve
hastaya bakım verenler), herhangi bir klinik kötüleşme, intihar davranışı veya düşüncesi ve
davranışlarda olağan dışı değişiklikler ortaya çıkması olasılığına karşı hastanın izlenmesi
gerektiği konusunda ve bu semptomlar ortaya çıktığında hemen bir doktora başvurması
gerektiği konusunda uyarılmalıdır.
Akatizi/psikomotor huzursuzluk
SSRI/SNRI (Serotonin-noradrenalin geri alım inhibitörü) kullanımı, akatizi gelişimi (subjektif
olarak hoş olmayan veya sıkıntılı huzursuzluk ile karakterize ve çoğu kez oturamama veya
4/18hareketsiz duramama ile karakterize) ile ilişkilendirilmiştir. Bu durum çoğunlukla tedavinin
ilk birkaç haftası içinde oluşmaktadır. Bu semptomların geliştiği hastalarda, dozun artırılması
zararlı olabilir.
Mani
Manik-depresif hastalarda, manik faza doğru değişim görülebilir. Hasta manik faza girerse
sitalopram tedavisi sonlandırılmalıdır.
Nöbetler
Antidepresan ilaçlarda nöbetler potansiyel risktir. Nöbet gelişen her hastada sitalopram
tedavisi bırakılmalıdır. Stabil olmayan epilepsi hastalarında sitalopram kullanımından
kaçınılmalıdır ve kontrollü epilepsi hastaları dikkatle izlenmelidir. Nöbet sıklığında artış
olursa sitalopram tedavisi kesilmelidir.
Diyabet
Diyabeti olan hastalarda bir SSRI ile tedavi, glisemik kontrolü değiştirebilir. İnsülin ve/veya
oral hipoglisemik dozunun ayarlanması gerekebilir.
Serotonin sendromu
SSRI tedavisi gören hastalarda nadiren serotonin sendromu bildirilmiştir. Ajitasyon, tremor,
miyokloni ve hipertermi gibi semptomların birlikte oluşumu bu durumun gelişimine işaret
edebilir. Sitalopram ile tedavi derhal sonlandırılmalı ve semptomatik tedavi başlatılmalıdır.
Serotonerjik ilaçlar
Sitalopram, sumatriptan veya diğer triptanlar, tramadol, oksitriptan ve triptofan gibi
serotonerjik etkileri olan ilaçlarla birlikte kullanılmamalıdır.
Kanama
SSRI'lar ile tedavide deri kanama zamanı ve/veya ekimoz, jinekolojik kanamalar,
gastrointestinal kanamalar ve diğer deri ve mukoza kanamaları gibi kanama anomalileri
bildirilmiştir (bkz. bölüm 4.8). SSRI’larla tedavi edilen yaşlı hastalarda gastrointestinal
kanama riski artabilir. SSRI kullanan hastalarda, özellikle trombosit fonksiyonunu etkilediği
bilinen etkin maddeler veya kanama riskini artırabilen diğer etkin maddeler ile birlikte
kullanımda ve ayrıca kanama bozukluğu geçmişi olan hastalarda dikkatli olunması tavsiye
edilir (bkz. bölüm 4.5).
Glokom
Diğer SSRI’larla olduğu gibi, sitalopram midriyazise neden olabileceği için dar açılı glokomu
olan veya glokom hikayesi olan hastalarda dikkatle kullanılmalıdır.
EKT (Elektrokonvülsif terapi)
SSRI’ların ve EKT’nin eşzamanlı uygulanması konusunda kısıtlı klinik tecrübe olduğu için
dikkatli olunmalıdır.
5/18St. John’s Wort
Sitalopram ve St. John’s Wort (Hypericum perforatum) içeren bitkisel preparatların birlikte
kullanımında yan etkiler daha yaygın olabilir. Bu nedenle, sitalopram ve St. John’s Wort
preparatları birlikte kullanılmamalıdır (bkz. bölüm 4.5).
SSRI tedavisinin kesilmesiyle görülen yoksunluk semptomları
Tedavi sonlandırıldığında, özellikle aniden kesildiğinde yoksunluk semptomları yaygındır
(bkz. bölüm 4.8). Sitalopram ile yürütülen bir rekürans önleme çalışmasında aktif tedavinin
kesilmesinden sonraki yan etkiler, sitaloprama devam eden hastaların %20’sine karşı
tedavinin kesildiği hastaların %40’ında görülmüştür.
Yoksunluk semptomlarının riski, tedavi süresi ve dozu ile doz azaltma hızını içeren birkaç
faktöre bağlı olabilir. Baş dönmesi, duyusal bozukluklar (parestezi dahil), uyku bozuklukları
(imsomnia ve yoğun rüyalar dahil), ajitasyon veya anksiyete, bulantı ve/veya kusma, tremor,
konfüzyon, terleme, baş ağrısı, diyare, palpitasyonlar, duygusal dengesizlik, irritabilite ve
görme bozuklukları en yaygın olarak bildirilen reaksiyonlardır. Bu semptomlar genellikle
hafif ve orta şiddettedir fakat bazı hastalarda şiddetli olabilirler.
Çoğu zaman tedavi kesildikten sonraki ilk birkaç gün içinde ortaya çıkarlar fakat nadiren,
istemeden doz atlamış olan hastalarda da bu tür semptomların görüldüğü bildirilmiştir. Bu
semptomlar genellikle kişiye özgüdür ve çoğu zaman iki hafta içinde çözümlenmesine
rağmen bazı bireylerde bu süre uzayabilir (2-3 ay veya daha uzun). Bu nedenle, tedavi
kesileceği zaman sitalopram, hastanın ihtiyaçlarına göre birkaç hafta veya aylık sürede
kademeli olarak azaltılmalıdır (bkz. bölüm 4.2 SSRI tedavisinin kesilmesiyle görülen
yoksunluk semptomları).
Psikoz
Depresif episodları olan psikotik hastalarda tedavisi, psikotik semptomları artırabilir.
QT aralığı uzaması
Sitalopramın doza bağlı olarak QT aralığında uzamaya neden olduğu bulunmuştur. Pazarlama
sonrası dönemde ağırlıklı olarak kadın hastalarda, hipokalemisi olanlarda ya da önceden QT
uzaması veya başka kardiyak hastalıkları olanlarda, QT aralığı uzaması ve Torsades de
Pointes dahil olmak üzere ventriküler aritmi bildirimleri olmuştur (bkz. bölüm 4.3, 4.5, 4.8,
4.9 ve 5.1).
Belirgin bradikardisi olan hastalarda veya yakın zamanda akut miyokart enfarktüs geçirmiş
veya kompanse olmayan kalp yetmezliği olan hastalarda dikkatli olunması önerilir.
Hipokalemi veya hipomagnezemi gibi elektrolit bozuklukları malign aritmi riskini artırır.
Sitalopram ile tedaviye başlamadan önce bunların düzeltilmesi gereklidir.
Stabil kardiyak hastalığı olan hastalar tedavi ediliyorsa, tedaviye başlamadan önce
elektrokardiyografi (EKG) ile değerlendirilmesi düşünülmelidir.
Eğer sitalopram ile tedavi sırasında kardiyak aritmi oluşursa, tedavi sonlandırılmalıdır ve
EKG uygulanmalıdır.
6/18ATOPRAN laktoz monohidrat içerdiğinden dolayı, nadir kalıtımsal galaktoz intoleransı, Lapp
laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler
Farmakodinamik seviyede; sitalopramın moklobemid ve buspiron ile birlikte kullanımı
sonucu birkaç serotonin sendromu vakası görülmüştür.
Kontrendike kombinasyonlar
MAO inhibitörleri
Sitalopram ve MAO inhibitörlerinin eş zamanlı kullanımı, serotonin sendromu dahil, ciddi
istenmeyen etkilerle sonuçlanabilir (bkz. bölüm 4.3). SSRI ile birlikte, geri dönüşümsüz bir
MAOI olan selejilin ve geri dönüşümlü MAOI olan linezolid ve moklobemid de dahil olmak
üzere bir MAOI alan ve SSRI tedavisini yeni bırakıp MAOI tedavisine başlamış hastalarda
ciddi ve bazen ölümcül reaksiyonlar rapor edilmiştir. Bazı vakalarda serotonin sendromuna
benzer özelliklere rastlanmıştır. Bir etkin maddenin bir MAOI ile etkileşim semptomları;
hipertermi, rijidite, miyokloni, yaşamsal göstergelerde olası ani değişiklikler ile otonomik
instabilite, konfüzyon, irritabilite ve koma ve deliryuma kadar ilerleyen aşırı ajitasyonu
kapsayan mental durum değişiklikleridir (bkz. bölüm 4.3).
Pimozid
Çalışmanın başından itibaren sürekli olmamasına karşın, 11 gün boyunca günde 40 mg
rasemik sitalopram ile tedavi edilenlere 2 mg tek doz pimozidin beraber uygulanması,
pimozidin EAA ve Cmaks değerlerinde artışa yol açmıştır.
Uzun QT sendromuna neden olan diğer ilaçlarla birlikte kullanım:
Pimozid ve sitalopramın beraber kullanımı QTc aralığında yaklaşık olarak 10 msn’lik
ortalama bir artış ile sonuçlanmıştır. Pimozidin düşük dozunda elde edilen etkileşim nedeniyle
sitalopram ve pimozidin beraber kullanımı kontrendikedir.
Kullanımında önlem gerektiren kombinasyonlar
Selejilin (selektif MAO-B inhibitörü)
Sitalopram (günde 20 mg) ve selejilinin (günde 10 mg) (selektif bir MAO-B inhibitörü) eş
zamanlı uygulandığı bir farmakokinetik/farmakodinamik etkileşim çalışmasında, klinik olarak
belirgin etkileşimler gözlenmemiştir. Sitalopram ve günde 10 mg’dan yüksek dozlarda
selejilinin eş zamanlı kullanımı kontrendikedir (bkz. Bölüm 4.3).
Serotonerjik tıbbi ürünler
SSRI, SNRI 5-hidroksitriptamin reseptör agonisti ilaçlar
Selektif Serotonin Geri Alım İnhibitörü (SSRI), Selektif Serotonin/Norepinefrin Geri Alım
İnhibitörü (SNRI) grubu ilaçların, migren baş ağrısı olanlarda, 5-Hidroksitriptamin reseptör
agonisti ile birlikte kullanımı serotonerjik sendroma neden olabilir.
7/18Lityum ve triptofan
Sitalopramın lityumla beraber verildiği klinik çalışmalarda farmakodinamik etkileşimlere
rastlanmamıştır. Ancak, SSRI’lar lityum veya triptofan ile beraber verildiğinde etki artışına
dair raporlar mevcuttur, bu sebeple, sitalopramın bu ilaçlarla beraber kullanımında dikkat
edilmelidir. Lityum seviyelerinin rutin izlenmesine her zamanki gibi devam edilmelidir.
Serotonerjik ilaç (ör: tramadol, sumatriptan) ile beraber alınması, 5-HT’ye bağlı etkilerin
artışına yol açabilir. Daha fazla bilgi edilinene kadar, sitalopram ve sumatriptan ve diğer
triptanlar gibi 5-HT agonistlerinin eş zamanlı kullanımı önerilmez (bkz. bölüm 4.4).
St. John’s Wort
SSRI’lar ile St. John’s Wort (hypericum perforatum) arasında istenmeyen etkilerin artışı ile
sonuçlanabilecek dinamik etkileşmeler olabilir (bkz. bölüm 4.4). Farmakokinetik etkileşimler
araştırılmamıştır.
Kanama
Antikoagülanlar, non-steroid antienflamatuvar ilaçlar (NSAİİ), asetil salisilik asit, dipiridamol
ve tiklopidin gibi platelet fonksiyonunu etkileyen tıbbi ürünler veya kanama riskini artırabilen
diğer ilaçlar (ör: atipik antipsikotikler, fenotiyazinler, trisiklik antidepresanlar) ile aynı anda
tedavi edilen hastalarda dikkat gerekmektedir (bkz. bölüm 4.4).
Elektrokonvülzif tedavi (EKT)
Elektrokonvülzif tedavi ile sitalopramın kombine kullanımının risk veya yararlarını ortaya
koyan klinik çalışma mevcut değildir (bkz. bölüm 4.4).
Alkol
Sitalopram ve alkol arasında herhangi bir farmakodinamik veya farmakokinetik etkileşim
gösterilmemiştir. Ancak, sitalopram ve alkolün birlikte kullanılması önerilmez.
Nöbet eşiğini düşüren tıbbi ürünler
SSRI’lar nöbet eşiğini düşürebilirler. Nöbet eşiğini düşürme etkisi olan ilaçlar (ör:
antidepresanlar [trisiklikler, SSRI’lar], nöroleptikler [fenotiyazinler, tiyoksantenler ve
butirofenonlar]), meflokin, bupropiyon ve tramadol) ile eş zamanlı kullanımda dikkatli
olunması önerilir.
QT aralığı uzaması
Sitalopram ve QT aralığını uzatan diğer tıbbi ürünler arasında farmakokinetik ve
farmakodinamik çalışmalar yapılmamıştır. Sitalopram ve bu ilaçların ilave etkileri
dışlanamamaktadır. Bu nedenle, sitalopramın Sınıf IA ve III antiaritmikler, antipsikotikler (ör:
fenotiyazin türevleri, pimozid, haloperidol), trisiklik antidepresanlar, bazı antimikrobiyal
ajanlar (ör: sparfloksasin, moksifloksasin, eritromisin IV, pentamidin, anti-sıtma ilaçları
özellikle halofantrin), bazı antihistaminikler (astemizol, mizolastin) gibi QT aralığını uzatan
tıbbi ürünler ile eş zamanlı uygulanması kontrendikedir.
Farmakokinetik etkileşimler
Sitalopramın demetilsitaloprama biyotrasformasyonu; sitokrom P450 sistemi izozimleri olan
CYP2C19 (yaklaşık %38), CYP3A4 (yaklaşık %31) ve CYP2D6 (yaklaşık %31) tarafından
8/18gerçekleştirilir. Sitalopramın birden fazla CYP tarafından metabolize edilmesi gerçeği;
biyotransformasyon inhibisyonunun, bir enzimin inhbisyonunun diğer biri tarafından
dengelenebileceği olasılığından daha düşük olduğu anlamına gelmektedir. Bu nedenle,
sitalopramın diğer ilaçlarla beraber alınmasının, farmakokinetik ilaç etkileşimleri oluşturma
riski düşüktür.
Yiyecek
Sitalopramın absorpsiyonu ve diğer farmakokinetik özelliklerinin yiyeceklerden etkilendiğine
dair bir bildirim olmamıştır.
Diğer ilaçların sitalopram farmakokinetiği üzerine etkisi
Ketokonazol (potent CYP3A4 inhibitörü) ile beraber alınması sitalopramın farmakokinetiğini
değiştirmemiştir. Lityum ve sitalopram ile yapılan farmakokinetik etkileşim çalışmasında
herhangi bir farmakokinetik etkileşime rastlanmamıştır. Simetidin (potent CYP2D6, 3A4 ve
1A2 inhibitörü) sitalopramın ortalama kararlı durum seviyelerinde orta derecede artışa yol
açmıştır. Sitalopram, simetidin ile birlikte uygulandığında dikkatli olunması tavsiye edilir.
Doz ayarlaması gerekebilir
Sitalopramın diğer ilaçlar üzerine etkileri
Sitalopramla metoprololün (bir CYP2D6 substratı) beraber alındığı bir farmakokinetik /
farmakodinamik etkileşim çalışması; metoprolol konsantrasyonlarında iki katı artış olduğunu
göstermiştir ancak, metoprololün sağlıklı gönüllülerde kan basıncı ve kalp hızı üzerinde olan
etkisinde istatistiksel olarak anlamlı bir artış gözlenmemiştir. Sitalopram ve metoprolol eş
zamanlı uygulandığında dikkatli olunması tavsiye edilir. Doz ayarlaması gerekebilir.
Sitalopram ve demetilsitalopram; belirgin inhibitör etkisi olduğu bilinen diğer SSRI’larla
karşılaştırıldığında, CYP2C9, CYP2E1 ve CYP3A4’ün ihmal edilebilir ölçüde inhibitörleri ve
sadece CYP1A2, CYP2C19 ve CYP2D6’nın zayıf inhibitörleridir.
Levomepromazin, digoksin ve karbamazepin
Sitalopram, CYP1A2 substratları (klozapin ve teofilin), CYP2C9 (varfarin), CYP2C19
(imipramin ve mefenitoin), CYP2D6 (spartein, imipramin, amitriptilin, risperidon) ve
CYP3A4 (varfarin, karbamazepin (ve metaboliti karbamazepin epoksit) ile birlikte
verildiğinde bir değişim gözlemlenmemiş veya klinik olarak önemli olmayan çok küçük
değişiklikler görülmüştür.
Sitalopram ve levomepromazin veya digoksin arasında, sitalopramın P-glikoproteini
indüklediği veya inhibe ettiğini gösteren herhangi bir etkileşim gözlenmemiştir.
Desipramin, imipramin
Bir farmakokinetik çalışmada, sitalopram ve imipramin seviyelerinde herhangi bir etki
gösterilmezken, imipraminin primer metaboliti olan desipramin seviyelerinde artış olmuştur.
Desipramin sitalopram ile kombine edildiğinde, desipraminin plazma konsantrasyonlarında
artış gözlenmiştir. Desipramin dozunun azaltılması gerekebilir.
Özel popülasyonlara ilişkin ek bilgiler:
Etkileşim çalışması yapılmamıştır.
9/18Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
ATOPRAN ile tedavi sırasında kontrasepsiyon yöntemi kullanılmasına yönelik veriler
yetersizdir. Doğum kontrol yöntemleri ile etkileşimine dair veriler yetersizdir.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
Gebe kadınlara ait yayımlanmış veriler (2500’den fazla maruziyet sonucu) herhangi bir
malformatif feto-/neonatal toksisiteye işaret etmemektedir. Hamilelerde kullanımı hakkında
klinik tecrübe sınırlıdır. Ancak, çok açıkça gerekli olmadıkça ve risk/yarar değerlendirmesi
çok dikkatli yapılmadan sitalopram gebelik döneminde kullanılmamalıdır.
Hamileliğin ileri evrelerinde (özellikle son üç ayında) sitalopram kullanımı devam ederse,
yeni doğanlar gözlemlenmelidir. Hamilelik sırasında ilacın aniden kesilmesinden
kaçınılmalıdır.
Hamileliğin ileri evrelerinde SSRI/SNRI kullanımı sonrası yeni doğanlarda şu etkiler
oluşabilir: solunum güçlüğü, siyanoz, apne, nöbetler, sıcaklık dengesizliği, besleme güçlüğü,
kusma, hipoglisemi, hipertoni, hipotoni, hiperrefleksi, tremor, sinirlilik, irritabilite, letarji,
sürekli ağlama, uyuklama hali ve uyuma zorluğu. Bu semptomlar, serotonerjik etkilerden
veya kesilme semptomlarından dolayı olabilir. Örneklerin çoğunda komplikasyonlar
doğumdan hemen sonra veya 24 saatten az bir süre içinde başlamaktadır.
Gebelik sırasında, özellikle ileri evrelerinde, SSRI kullanımına ilişkin epidemiyolojik veriler,
yeni doğanda potansiyel dirençli pulmoner hipertansiyon riskinde artış olduğunu ortaya
koymaktadır. Risk, 1000 gebelikten yaklaşık 5’inde gözlemlenmiştir. Genel popülasyonda,
1000 gebelikten 1-2’sinde kalıcı pulmoner hipertansiyon vakası meydana gelmektedir.
Laktasyon dönemi
Sitalopram anne sütüne geçmektedir. Emmekte olan bebeğin, annenin günlük dozunun
(mg/kg) yaklaşık %5’ini alacağı tahmin edilmektedir. Yeni doğanlarda herhangi bir etki
görülmemiştir veya minör etkiler görülmüştür. Ancak mevcut bilgi, çocuklardaki riskin
değerlendirilebilmesi için yetersizdir. ATOPRAN emzirme döneminde kullanılmamalıdır.
Üreme yeteneği / Fertilite
Hayvan verileri sitalopramın sperm kalitesini etkilediğini göstermiştir (bkz. Bölüm 5.3).
SSRI’lar ile olan insan vaka raporları sperm kalitesindeki etkilerin geri dönüşümlü olduğunu
göstermiştir. İnsan fertilitesi üzerindeki etkisine ait veriler yetersizdir.
10/184.7 Araç ve makine kullanımı üzerindeki etkiler
Sitalopramın araç ve makine kullanma üzerinde hafif veya orta düzeyde etkisi bulunmaktadır.
Psikoaktif tıbbi ürünler, acil durumlara tepki verme ve değerlendirme yetisini azaltabilirler.
Hastalar bu etkiler hakkında bilgilendirilmeli ve araç veya makine kullanma yeteneklerinin
etkilenebileceği konusunda uyarılmalıdır.
4.8 İstenmeyen etkiler
Sitalopramla gözlemlenen advers etkiler genellikle hafif ve geçicidir. Tedavinin ilk veya
ikinci haftalarında daha sık olarak görülürler ve ardından genellikle kaybolurlar. Advers
etkiler “MedDRA Tercih Edilen Terim”e göre verilmiştir.
Şu reaksiyonlar için doz yanıt ilişkisi vardır: terleme artışı, ağız kuruluğu, uykusuzluk,
uyuklama hali, ishal, bulantı ve yorgunluk.
Aşağıdaki tablo, çift-kör plasebo kontrollü çalışmalarda veya pazarlama sonrası dönemde
hastaların %1’i ve %1’inden fazlasında görülen ve SSRI’lar ve/veya sitalopramla
ilişkilendirilen advers etkilerin yüzdesini göstermektedir.
Sıklıklar şu şekilde gruplandırılmaktadır: çok yaygın (≥1/10); yaygın (≥1/100, <1/10); yaygın
olmayan (≥1/1.000, <1/100); seyrek (≥1/10.000, <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
MedDRA Sistem
Sıklık Advers etki
Organ Sınıfı
Kan ve lenf sistemi
hastalıkları Bilinmiyor Trombositopeni
Bağışıklık sistemi Hipersensitivite
Bilinmiyor
hastalıkları Anafilaktik reaksiyon
Endokrin hastalıkları Bilinmiyor Uygunsuz ADH salgısı
Metabolizma ve Yaygın İştah azalması, kilo azalması
beslenme Yaygın olmayan İştah artışı, kilo artışı
hastalıkları Seyrek Hiponatremi
Bilinmiyor Hipokalemi
Ajitasyon, libido azalması, anksiyete, sinirlilik
Psikiyatrik Yaygın hali, konfüzyonel durum, orgazm anomalisi
hastalıklar (kadın), anormal rüyalar
Yaygın olmayan Agresyon, depersonalizasyon, halüsinasyon, mani
Panik atak, bruksizm, huzursuzluk, intihar
Bilinmiyor
düşüncesi, intiharla ilişkili davranışlar1
11/18Çok yaygın Uyuklama hali, uykusuzluk
Sinir sistemi Yaygın Tremor, parestezi, baş dönmesi, dikkat bozukluğu
hastalıkları Yaygın olmayan Senkop
Grand mal konvülsiyon, diskinezi, tat alma
Seyrek
bozukluğu
Konvülsiyon, serotonin sendromu,
Bilinmiyor ekstrapiramidal bozukluk, akatizi, hareket
bozukluğu
Göz hastalıkları Yaygın olmayan Midriyazis
Bilinmiyor Görme bozukluğu
Kulak ve iç kulak
Yaygın Çınlama
hastalıkları
Yaygın olmayan Bradikardi, taşikardi
Kardiyak hastalıklar Elektrokardiyogramda QT uzaması, Torsades de
Bilinmiyor
Pointes dahil ventriküleraritmi
Vasküler hastalıklar Seyrek Kanama
Bilinmiyor Ortostatik hipotansiyon
Yaygın Esneme
Solunum, göğüs
bozuklukları ve
Bilinmiyor Burun kanaması
mediastinal
hastalıklar
Gastrointestinal Çok yaygın Ağız kuruluğu, bulantı
hastalıklar Yaygın İshal, kusma, kabızlık
Bilinmiyor Gastrointestinal kanama (rektal kanama dahil)
Hepato-bilier Seyrek Hepatit
hastalıklar Bilinmiyor Anormal karaciğer fonksiyon testleri
Çok yaygın Terleme artışı
Yaygın Kaşıntı
Deri ve deri altı doku
Ürtiker, alopesi, kızarıklık, purpura,
hastalıkları Yaygın olmayan
fotosensitivite
Bilinmiyor Ekimoz, anjiyoödem
Kas-iskelet sistemi
bozuklukları, bağ
Yaygın Miyalji, artralji
doku ve kemik
hastalıkları
12/18Böbrek ve idrar yolu
Yaygın olmayan Üriner retansiyon
hastalıkları
İktidarsızlık, boşalma bozukluğu, boşalma
Yaygın
Üreme sistemi ve eksikliği
meme hastalıkları Yaygın olmayan Kadın: Menoraji
Galaktore
Bilinmiyor Kadın: Metroraji
Erkek:Priapizm
Genel bozukluklar Yaygın Yorgunluk
ve uygulama Yaygın olmayan Ödem
bölgesine ilişkin Seyrek Yüksek ateş
hastalıklar
Hasta sayısı: Sitalopram/plasebo = 1346/545
1Sitalopram tedavisi sırasında veya tedavinin sonlandırılmasının ardından erken
dönemde, intihar düşüncesi ve intihar ile ilişkili davranışlara ilişkin vakalar bildirilmiştir (bkz.
bölüm 4.4).
Kemik kırılmaları
Esas olarak 50 yaş ve üzerindeki hastalarda yürütülen epidemijolojik çalışmalar, SSRI ve
trisiklik antidepresan alan hastalarda kemik kırılması riskinde bir artış olduğunu göstermiştir.
Bu riski oluşturan mekanizma bilinmemektedir.
QT aralığı uzaması
Pazarlama sonrası dönemde, ağırlıklı olarak kadın hastalarda, hipokalemisi olanlarda ya da
önceden QT uzaması veya başka kardiyak hastalıkları olanlarda, QT aralığı uzaması ve
Torsades de Pointes dahil olmak üzere ventriküler aritmi bildirimleri olmuştur (bkz. bölüm
4.3, 4.4, 4.5, 4.9 ve 5.1).
SSRI tedavisinin kesilmesiyle görülen yoksunluk semptomları
Sitalopram tedavisinin sonlandırılması, özellikle aniden kesilmesi yaygın olarak yoksunluk
semptomlarına neden olur. Baş dönmesi, duyusal bozukluklar (parestezi dahil), uyku
bozuklukları (insomnia ve yoğun rüyalar dahil), ajitasyon veya anksiyete, bulantı ve/veya
kusma, tremor, konfüzyon, terleme, baş ağrısı, diyare, palpitasyonlar, duygusal dengesizlik,
irritabilite ve görme bozuklukları en yaygın olarak bildirilen reaksiyonlardır. Bu semptomlar
genellikle hafif ve orta şiddettedir ve kişiye özgüdür. Fakat bazı hastalarda şiddetli olabilir
ve/veya daha uzun sürebilirler. Bu nedenle, sitalopram tedavisi daha fazla gerekli
görülmediğinde tedavinin kesilirken doz kademeli olarak azaltılmalıdır
(bkz. bölüm 4.2 ve 4.4).
13/18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Toksisite
Sitalopramın doz aşımı konusunda kapsamlı klinik veri sınırlıdır ve birçok vaka bildirimi
diğer ilaçlar/alkol ile beraber kullanımındaki doz aşımlarını içermektedir. Sitalopramla tek
başına doz aşımında ölüm vakaları bildirilmiştir fakat ölüm vakalarının çoğunluğu beraber
kullanıldığı ilaçların doz aşımını içermektedir.
Semptomlar
Sitalopram doz aşımında şu semptomlar bildirilmiştir: konvülsiyon, taşikardi, uyuklama hali,
QT aralığı uzaması, koma, kusma, tremor, hipotansiyon, kalp durması, bulantı, serotonin
sendromu, ajitasyon, bradikardi, baş dönmesi, dal bloğu, QRS uzaması, hipertansiyon ve
midriyazis, Torsades de Pointes, stupor, terleme, siyanoz, hiperventilasyon ve atriyal ve
ventriküler aritmi.
Tedavi
Sitalopramın bilinen spesifik bir antidotu bulunmamaktadır. Tedavi, semptomatik ve
destekleyici olmalıdır. Aktif kömür, sodyum sülfat gibi ozmotik olarak çalışan bir laksatif ve
midenin boşaltılması dikkate alınmalıdır. Eğer bilinç bozukluğu varsa, hasta entübe
edilmelidir. EKG ve yaşamsal belirtiler izlenmelidir.
Konjestif kalp yetmezliği/bradiaritmileri olan hastalarda, QT aralığını uzatan ilaçları eş
zamanlı kullanan veya metabolizması etkilenmiş (ör: karaciğer bozukluğu olan) hastalarda
aşırı doz durumunda EKG izlenmesi tavsiye edilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: antidepresanlar, selektif serotonin geri alım inhibitörleri.
ATC kodu: N06AB04
Etki mekanizması
Biyokimyasal çalışmalar ve davranış çalışmaları sitalopramın, serotonin (5-HT)-geri alımının
potent bir inhibitörü olduğunu göstermiştir. Uzun dönem sitalopram tedavisi sonucu 5-HT
geri alım inhibisyonuna tolerans oluşmaz.
Sitalopram, noradrenalin (NA), dopamin (DA) ve gama aminobütirik asit (GABA) geri alımı
üzerinde herhangi bir etkisi olmayan veya minimal etkisi olan çok selektif bir Serotonin Geri
Alım İnhibitörü’dür (SSRI). Sitalopramın; 5-HT , 5-HT , DA D ve D reseptörleri, alfa -,
1A 2 1 2 1
14/18alfa -, Beta-adrenoreseptörleri, histamin H , muskarinik kolinerjik, benzodiazepin ve opioid
2 1
reseptörleri gibi bir dizi reseptöre afinitesi yoktur veya çok azdır.
Sitalopramın ana metabolitlerinin, potens ve selektivite oranları sitalopramdan daha düşük
olmasına rağmen SSRI özelliğini taşırlar. Ancak, metabolitlerin selektivite oranları birçok
yeni SSRI’nınkinden daha yüksektir. Metabolitler genel antidepresan etkisine katkıda
bulunmazlar.
Farmakodinamik etkileri
Hızlı göz hareketi (REM) uykusunun önlenmesi, antidepresan aktivitenin göstergesi olarak
kabul edilir. Sitalopram; trisiklik antidepresanlar, diğer SSRI’lar ve monoamin oksidaz
(MAO) inhibitörleri gibi REM uykusunu önler ve derin yavaş dalga uykusunu artırır.
Sitalopram opioid reseptörlere bağlanmasa da, bilinen opioid analjeziklerin antinosiseptif
etkisini kuvvetlendirir.
İnsanlarda sitalopram kognitif (entellektüel işlev) ve psikomotor performansı düşürmez. Tek
başına veya alkolle beraber kullanılsa da, sedatif özellikleri yoktur veya çok azdır.
Gönüllü bireylerde yapılan tek doz çalışmasında, sitalopramın tükürük salgılamayı
azaltmadığı görülmüştür. Sağlıklı gönüllülerde yapılan herhangi bir çalışmada, sitalopramın
kardiyovasküler parametreler üzerinde belirgin etkisi görülmemiştir. Sitalopramın büyüme
hormonu serum seviyeleri üzerinde etkisi yoktur. Sitalopram, serotoninin proklaktin uyarıcı
etkisine sekonder olarak, diğer SSRI’lar gibi, plazma prolaktin düzeylerini artırabilir. Ancak
bunun klinik bir anlamlılığı görülmemiştir.
Sağlıklı gönüllülerde yapılan bir çift-kör plasebo kontrollü EKG çalışmasında, QTc
(Fridericia düzeltmesi) için başlangıçtan itibaren değişim günlük 20 mg dozda 7,5 ms (%90
Cl 5,9-9,1) ve günlük 60 mg dozda 16,7 ms (%90 Cl 15-18,4) olmuştur (bkz. bölüm 4.3, 4.4,
4.5, 4.8 ve 4.9).
5.2 Farmakokinetik özellikler
Genel özellikler
Emilim:
Emilim hemen hemen tamdır ve besin alımından bağımsızdır (Tmaks ortalama 3 saat). Oral
biyoyararlanım yaklaşık %80’dir.
Dağılım:
Görünür dağılım hacmi (Vd) Beta yaklaşık 12-17 L/kg’dır. Sitalopram ve ana metabolitleri
için plazma proteinine bağlanması %80’in altındadır.
Biyotransformasyon:
Sitalopram; aktif demetilsitalopram, didemetilsitalopram, sitalopram-N-oksit ve aktif olmayan
bir deamine propiyonik asit türevine metabolize olur. Ana bileşikten daha zayıf olmalarına
rağmen, tüm aktif metabolitler de SSRI’dır. Değişmeden kalan sitalopram plazmadaki baskın
bileşiktir. Demetilsitalopram ve didemetilsitalopram konsantrasyonları genellikle, sitalopram
15/18konsantrasyonunun sırasıyla %30-50 ve %5-10’udur. Sitalopramın demetilsitaloprama
biyotrasformasyonu; CYP2C19 (yaklaşık %38), CYP3A4 (yaklaşık %31) ve CYP2D6
(yaklaşık %31) tarafından gerçekleştirilir.
Eliminasyon:
Eliminasyon yarılanma ömrü (T ) yaklaşık 1½ gündür. Sistemik sitalopram plazma klerensi
1/2
(Kls) yaklaşık 0,3-0,4 L/dakika ve oral plazma klerensi (Kloral) yaklaşık 0,4 L/dakikadır.
Sitalopramın önemli kısmı (%85) karaciğerden, geri kalan %15’i böbreklerden atılır; günlük
dozun %12-23’ü değişmemiş sitalopram olarak idrarla atılır. Karaciğer (rezidüel) klerensi
yaklaşık 0,3 L/dakika, böbrek klerensi yaklaşık 0,05-0,08 L/dakikadır.
Doğrusallık:
Kinetiği doğrusaldır. Kararlı durum plazma seviyelerine 1-2 haftada ulaşılır. 300 nmol/L’lik
(165-405 nmol/L) ortalama konsantrasyonlara 40 mg’lik günlük dozla erişilmiştir.
Hastalardaki karakteristik özellikler
Yaşlı hastalar (65 yaş üstü)
Yaşlı hastalarda metabolizmanın hızının düşük olması sonucu, daha uzun yarılanma ömürleri
(1,5-3,75 gün) ve düşük klerens değerleri (0,08-0,3 L/dakika) gözlenmiştir. Aynı dozla tedavi
edilen yaşlı hastalarda kararlı durum plazma konsantrasyon değerleri daha genç hastalara göre
yaklaşık iki kat daha fazladır.
Karaciğer yetmezliği
Karaciğer işlevi azalmış olan hastalarda sitalopram daha yavaş elimine edilir. Karaciğer işlevi
normal olan hastalara göre, sitalopram yarılanma ömrü yaklaşık iki kat daha uzun ve belirli
bir dozda sitalopram kararlı durum plazma konsantrasyonları yaklaşık iki kat daha fazladır.
Böbrek yetmezliği
Sitalopram; böbrek işlevi hafif ve orta derecede azalmış olan hastalarda daha yavaş elimine
olur ancak bunun sitalopramın farmakokinetiği üzerine önemli bir etkisi yoktur. Böbrek işlevi
ciddi derecede azalmış olan (kreatinin klerensi <30 ml/dakika) hastaların tedavisine ait bilgi
mevcut değildir (bkz. bölüm 4.2).
Polimorfizm
İn vivo araştırmalar, sitalopram metabolizmasının spartein/debrizokin oksidasyonunun
(CYP2D6) polimorfizmi üzerine klinik olarak önemli etkisi olmadığını göstermiştir.
CYP2C19 için önlem olarak, zayıf metabolize edici olduğu bilinen kişilerde başlangıç dozu
olarak 10 mg dikkate alınmalıdır (bkz. bölüm 4.2).
5.3 Klinik öncesi güvenlilik verileri
Akut toksisite :
Sitalopramın akut toksisitesi düşüktür.
Kronik toksisite :
Kronik toksisite çalışmalarında, sitalopramın terapötik kullanımına ilişkin, endişe arz edecek
bir duruma rastlanmamıştır.
16/18Üreme toksisitesi :
Üreme toksisite çalışmalarından (segment I; fertilite ve genel üreme performası, segment II;
teratojenite ve segment III; peri-post natal çalışmalar) alınan verilere göre, sitalopramın
hamilelik potansiyeli olan kadınlarda kullanımı hakkında özel dikkat göstermeye sebep
yoktur.
Maternal toksisite oluşturan günlük 56 mg/kg dozlarda, sıçanlarda yapılan embriyotoksisite
çalışmalarında, omurga ve gögüs kafesi kemiğinde, kemik anomalileri görülmüştür. Maternal
plazma seviyesi, insanlardaki terapötik konsantrasyonun 2-3 katıdır. Sıçanlarda, sitalopram,
fertilite, gebelik ve postnatal gelişim üzerinde etki yapmamış ancak yavruların doğum
kilolarında azalma görülmüştür. Sitalopram ve metabolitleri, maternal plazma düzeyinin 10-
15 katı daha fazla fötal konsantrasyonlara erişir.
Hayvan verileri sitalopramın fertilite indeksinde ve gebelik indeksinde düşüşe, insanın maruz
kaldığı dozların üzerindeki dozlarda anormal sperm ve implantasyon sayısında azalmaya
neden olduğunu göstermiştir.
Mutajenik ve karsinojenik potansiyel :
Sitalopramın mutajenik veya karsinojenik etki potansiyeli yoktur.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (inek sütü kaynaklı)
Mikrokristalin selüloz
Mısır nişastası
Povidon K-30
Krospovidon XL
Magnezyum stearat
Film kaplama:
Titanyum dioksit
Polietilen glikol 400
Laktoz monohidrat (inek sütü kaynaklı)
Hipromelloz
6.2 Geçimsizlikler
Geçerli değildir.
6.3 Raf ömrü
24 ay.
17/186.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 28 tablet içeren Al/PVC/PVDC blisterde, kullanma talimatı ile birlikte
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
8. RUHSAT NUMARASI
210/66
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.02.2007
Ruhsat yenileme tarihi:
10. KÜB’ÜN YENİLENME TARİHİ
18/18