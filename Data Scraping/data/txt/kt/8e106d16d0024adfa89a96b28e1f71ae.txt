 
  
1 / 6 
  
KULLANMA TALİMATI  
 
ÇİNKOVİT  FORT 30 mg/5 ml Şurup  
Ağızdan alınır.  
 
Etkin madde:  Her 5 ml (1 ölçek) şurup 30 mg  çinko (çinko sülfat  heptahidrat  halinde)  
Yardımcı maddeler:  Sukroz , metilhidroksibenzoat (E218), propilen glikol, hidroklorik asit, 
portakal aroması ve deiyonize su içerir . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
- Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
- Eğer ilave sorularınız olursa, lütfen doktorunuza veya eczacınıza danışınız. 
- Bu ilaç kişisel olarak sizin için reçete edilmiştir, başkalarına vermeyiniz. 
- Bu ilacın kullanımı sırasında, doktora v eya hastaneye gittiğinizde doktorunuza bu ilacı 
kullandığınızı söyleyiniz  
- Bu tali matta yazılanlara aynen uyunuz. İl aç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. ÇİNKOVİT  FORT nedir ve ne için kullanılır?  
2. ÇİNKOVİT  FORT'u kullanmadan önce dikkat edilmesi gerekenler  
3. ÇİNKOVİT  FORT nasıl kullanılır?  
4. Olası yan etkiler nelerdir? 
5. ÇİNKOVİT  FORT'un saklanması  
Başlıkları yer almaktadır.  
 
1. ÇİNKOVİT  FORT  nedir ve ne için kullanılır?  
ÇİNKOVİT  FORT, çinko içeren şuruptur.  
Plastik kapaklı, 100 ml 'lik amber renkli şişede, 1 adet 5 ml'lik pipet ile beraber sunulur.  
Çinko eksikliğinin önlenmesinde ve tedavisinde kullanılır. 
 
2. ÇİNKOVİT  FORT'u  kullanmadan önce dikkat edilmesi gerekenler  
ÇİNKOVİT  FOR T’u aşağıdaki durumlarda KULLANMAYINIZ  
Eğer;  
• Çinko tuzlarına veya ÇİNKOVİT  FORT'un bileşenlerinden herhangi birine karşı aşırı 
duyarlılığınız var ise,  
 
ÇİNKOVİT  FORT'u aşağıdaki durumlarda DİKKATLİ KULLANINIZ  
Nedeni belli olmayan , erişkinlerde görülen ishal tedavisinde çinko kullanılması uygun değildir.  
30 mg çinko içeren ürünlerde tek seferde verilen çinko miktarının yüksek olması nedeniyle 
çocuklarda görülen ishal tedavisinde kullanımı uygun değildir.   
  
2 / 6 
  
Böbrek ve karaciğer rahatsızlığı olanlarda yeterli çalışma olmadığından; böyle bir rahatsızlığınız 
olması durumunda lütfen doktorunuza danışınız.  
 
Uzun süre alınması bakır eksikliğine neden olabilir. 
Hamileyseniz veya emziriyorsanız lütfen doktorunuza danışınız.  
Bu uyarılar g eçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 ÇİNKOVİT  FORT’un  yiyecek ve içecek ile kullanılması  
Kepekli, lifli besinler ve süt ürünleri çinkonun emilimini azaltacağından ÇİNKOVİT  FORT bu 
besinlerle birlikte kullanılmamalıdır.  
 Yüksek fitik asit (inozitol) içeren gıdalar (buğday kepeği, keten tohumu, tahıllar, baklagiller gibi) ve kahve çinko bileşiklerinin emilimini azaltırlar. Ağızdan alınan çinko tuzlarının en iyi şekilde absorbsiyonunun (emiliminin) sağlanması için yiyecek ve içeceklerle (su dışında) birlikte 
alınmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik döneminde gerekli olduğu durumlarda doktorunuzun kontrolü altında kullanınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Çinko anne sütüne geçer. Emzirme döneminde gerekli olduğu durumlarda doktor unuzun kontrolü 
altında kullanınız.  
 
Araç ve makine kullanımı  
Araç ve makine kullanım becerisi üzerine etkileri hakkında hiçbir çalışma yapılmamıştır.  
 
ÇİNKOVİT  FOR T’un  içeriğinde bulunan bazı yardımcı maddeler hakkında önemli bilgiler  
Eğer daha önceden doktorunuz tarafından bazı şekerlere karşı dayanıksızlığınız olduğu 
söylenmişse bu tıbbi ürünü almadan önce doktorunuzla temasa geçiniz. 
 
Ürünümüzün, her bir dozunda (5 ml) 2,625 g sukroz (şeker) içerir. Bu durum, diyabet  hastalarında 
göz önünde bulundurul malıdır.  
 
Ürünümüzün, 5 ml'lik dozunda 50 mg propilen glikol içerir. Propilen glikole karşı herhangi bir 
etki beklenmez.  
 
Ürürünümüz, metilhidroksibenzoat (E218) içerdiğinden alerjik reaksiyonlara (muhtemelen 
gecikmiş) neden olabilir.   
  
3 / 6 
  
Diğer ilaçlar ile birlikte kullanımı 
Çinko tuzları ile bir antibiyotik türü olan tetrasiklinler ve iltihap oluşumunu önleyici bir ajan olan 
penisilaminlerin birlikte alımı etki azalmasına neden olabilir, bu maddeler çinko tuzları ile üç saat 
ara ile kullanılmalıdır.  
Yüksek dozda demir içeren ürünler çinkonun emilimini azaltacağından birlikte kullanılmamalıdır.  
Çinko, floro kinolon grubu, bakteri kaynaklı hastalıkların tedavisinde kullanılan ilaçların 
(siproflo ksasin, lev ofloksasin, moks ifloksasin, norflo ksasin ve oflo ksasin) emilimini azaltabilir.
Kalsiyum tuzları çinkonun emilimini azaltabilir.  
 Doğum kontrol ilaçları plazma çinko düzeylerini azaltabilir.  
Kepekli, lifli besinler ve süt ürünleri çinkonun emilimini azaltır.  
Penisilamin ve trientin (Vücutta aşırı bakır birikimi, Wilson hastalığı tedavisinde kullanılan ilaçlar): çinko emilimini azaltabilir, aynı şekilde çinko penisilamin ve trientin emilimini azaltabilir.  
Antiasitler (mide asitliğini azaltan ilaçlar), çinko sülfatın emilme hızını ve miktarını azaltmaktadır.  
Günde 30 m g’ın üzerinde çinko kullanıldığında  bir antibiyotik olan sp arflo ksasinin emilimini 
azaltabilir. Bu nedenle ÇİNKOVİT  FORT spar floksasinden en az iki saat sonra alınmalıdır.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ÇİNKOVİT  FORT  nasıl kullanılır?  
Uygun kullanım ve doz/ uygulama sıklığı için talimatlar:  
• ÇİNKOVİT  FORT yetişkinlerde, yemeklerden önce ya da sonra veya yemeklerle birlikte 
kullanılabilir.  
• Doktor tarafından başka bir şekilde önerilmediği takdirde; günde bir kez aşağıda belirtilen 
ölçekte kullanınız.  
 
Yaş aralığı   
Önerilen 
miktar 
(mg/gün)  Tolere edilebilen 
maksimum miktar (mg/gün)  Ölçek  
7-12 ay  3 5 0,5 mL  
1-3 yaş  3 7 0,5-1 mL  
4-8 yaş  5 12 1,5-2 mL  
9-13 yaş  8 23 2,5-3 mL  
14-18 yaş  11 34 3-5 mL  
19 yaş üstü  11 40 5-6 mL  
 
Uygulama yolu ve metodu:  
• ÇİNKOVİT  FORT sadece ağızdan kullanım içindir. 
• Pipet kullanılarak şurup içilir. 
  
  
4 / 6 
 Değişik yaş grupları  
Çocuklarda kullanımı:  
ÇİNKOVİT FORT  pediatrik hastalara yukarıdaki tabloda belirtilmiş olduğu gibi  uygulanmalıdır. 
Doktor tarafından başka şekilde önerilmedikçe doz ayarlaması yapılamayacağından 0- 6 ay arası 
bebeklerde kullanılmamalıdır.  
 
 
Yaşlılarda k ullanım ı: 
ÇİNKOVİT FORT'un  yaşlı hastalardaki etkililiği ve güvenliliği araştırılmamıştır.  
 
Özel kullanım durumları  
Özel popülasyonlara ilişkin ek bilgiler:  
 
Böbrek/Karaciğer yetmezliği: Çinkonun böbrek ve karaciğer yetersizliği olan hastalardaki 
etkililiği ve güvenliliği araştırılmamıştır.  
 
Böbrek yetmezliğinde çinkonun vücuttaki birikimi artabilir, bu nedenle böbrek yetmezliğiniz 
varsa dikkatli olunuz. 
 
Eğer ÇİNKOVİT  FORT'un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ÇİNKOVİT  FORT kullandıysanız:  
ÇİNKOVİT  FORT'd an kullanmanız gerekenden fazlasını kullanm ışsanız bir doktor veya eczacı ile 
konuşunuz. 
Şurubun aşırı dozda alınması halinde; tansiyon düşüklüğü, baş dönmesi, sersemlik hissi ve kusma 
gibi belirtiler görülebilir:  
Tedavi için hasta kusturu lmamalı, hemen süt ve su verilmelidir. 
 
ÇİNKOVİT  FORT'u kullanmayı unutursanız:  
Unutulan dozları dengelemek için çift doz almayınız. 
 
ÇİNKOVİT  FORT ile tedavi sonland ırıldığında oluşabilecek etkiler:  
ÇİNKOVİT  FORT ile tedaviyi doktorunuza danışmadan sonlandırmayınız. 
 
4. Olası yan etkiler nelerdir? 
Tüm ilaçlar gibi, ÇİNKOVİT  FORT'un içeriğinde bulunan maddelere duyarlı olan kişilerde yan 
etkiler olabilir.  
Yan etkiler şu şekilde sınıflandırılır: 
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fa kat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
  
  
5 / 6 
 Aşağıdakilerden biri olursa, ÇİNKOVİT  FORT'u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Aşırı duyarlılık reaksiyonu (Yutma ve nefes almada zorluk, el -ayak, yüz -dudak şişmesi, döküntü, 
baygınlık gibi)  
 
Bunlar çok ciddi yan etkilerdir. Eğer bu yan etki sizde mevcut ise sizin ÇİNKOVİT  FORT'a karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi  yan etkilerin hepsi çok seyrek görülür. 
 
Aşağıdakil erden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz:  
• Tansiyon düşüklüğü, düzensiz kalp atışı (aritmi)  
Bunların hepsi çok ciddi yan etkilerdir. Eğer bu yan etkiler sizde mevcut ise sizin  ÇİNKOVİT  
FORT'a alerjiniz var demektir. Acil tıbbi müdahaleye veya hastaneye yatırılmasına gerek olabilir.  
Bu çok ciddi yan etkilerin hepsi çok seyrek görülür. 
 
Aşağıdakilerden herhangi birini fark ederseniz hemen doktorunuza söyleyiniz:  
Yaygın  
• Kusma  
 
Yaygın olmayan  
• Kan tablosu değişiklikleri (nötropeni, lökopeni, anemi)  
• Mide bulantısı  
• Karın ağrısı  
• Hazımsızlık  
• Baş ağrısı  
• Sinirlilik  
• Uyuşukluk, sersemlik hissi  
• Mide hassasiyeti  
• Mide mukozası iltihabı (gastrit)  
• Baş dönmesi  
• İshal  
Çok S eyrek  
Potasyum eksikliğinde elektrokardiyografik (kalbin elektriksel aktivites inde) değişiklikler  
 
Bilinmiyor  
İrritabilite ( uyaranlara karşı aşırı duyarı olma durumu ), letarji (sürekli uyku durumu) ve baş ağrısı. 
Uzun süre kullanımı bakır eksikliğine yol açabilir.  
 Bunlar ÇİNKOVİT  FORT'un hafif yan etkileridir.  
Bu yan etkiler doz azaltıldığında veya tedavi kesildiğinde kaybolur.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.   
  
6 / 6 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 adresinde yer alan  “İlaç Yan Etki Bildirimi”  ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi ( TÜF AM)'ne 
bildiriniz. Meydana gelen yan etkileri bildirerek kullanmakta olduğunuz ilacın g üvenliliği 
hakkında daha fazla bilgi edinilmesine katkı sağlamış olacaksınız.  
 
5. ÇİNKOVİT  FORT'un Saklanması  
ÇİNKOVİT  FORT'u çocukların göremeyeceği, erişemeyeceği yerlerde ve ambalajında saklayınız.  
25°C  altındaki oda sıcaklığında saklayınız.  
 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra ÇİNKOVİT  FORT'u kullanmayınız.  
 
Eğer üründe ve/veya ambalajında bozukluk fark ederseniz ÇİNKOVİT FORT’u kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz. 
 
 
Ruhsat Sahibi:  
İstanbul  İlaç San. ve Tic. A.Ş.  
Kartal /İstanbul  
 Üretim Yeri:  
Bikar İlaç San. ve Tic. A.Ş.  
Pendik/İstanbul  
 
Bu kullanma talimatı ../../.... tarihinde  onaylanmıştır.  