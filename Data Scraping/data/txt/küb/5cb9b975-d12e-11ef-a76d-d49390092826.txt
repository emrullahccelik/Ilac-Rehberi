KISA ÜRÜN BİLGİSİ
1. BEŞERİ TIBBİ ÜRÜNÜN ADI
APRİL-ACE® 5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablette 5 mg lisinoprile eşdeğer 5.445 mg lisinopril dihidrat.
Yardımcı maddeler:
Mannitol 20.6 mg
Laktoz 61.7 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz, bir yüzü çentikli, yuvarlak tablet.
4. KLİNİK ÖZELLİKLER
4.1. Terapötik endikasyonlar
Hipertansiyon
Hipertansiyon tedavisi.
Kalp yetmezliği
Semptomatik kalp yetmezliği tedavisi.
Akut miyokard infarktüsü
Bir akut miyokard infarktüsünü takiben 24 saat içerisinde hemodinamik olarak stabil
hastaların kısa süreli (6 hafta) tedavisi.
Diyabetin renal komplikasyonları
Tip 2 diyabetli ve yeni başlamış nefropatisi olan hipertansif hastalarda renal hastalık tedavisi
(Bkz. Bölüm 5.1).
1/224.2. Pozoloji ve uygulama şekli
Pozoloji/ Uygulama sıklığı ve süresi
Doz hasta profiline ve kan basıncı yanıtına göre bireysel olarak düzenlenmelidir (Bkz. Bölüm
4.4).
Hipertansiyon
Lisinopril monoterapi olarak ya da diğer antihipertansif ilaç sınıflarıyla kombinasyon halinde
kullanılabilir.
Başlangıç dozu
Hipertansiyonlu hastalarda, normal önerilen başlangıç dozu 10 mg’dır. Güçlü renin
anjiyotensin-aldosteron sistemi aktivasyonuna (özellikle, renovasküler hipertansiyon, tuz
ve/veya hacim deplesyonu, kardiyak dekompanzasyon ya da şiddetli hipertansiyon) sahip
hastalarda ilk dozun ardından kan basıncı aşırı düşebilir. Bu tip hastalarda 2.5 ila 5 mg’lık bir
başlangıç dozu önerilmekte olup, tedavi tıbbi gözetim altında başlatılmalıdır. Renal
bozuklukta başlangıç dozunun daha düşük olması gereklidir (Bkz. Tablo 1).
İdame dozu
Normal etkili idame dozajı, günde tek doz olarak verilen 20 mg’dır. Genel olarak, istenen
tedavi etkisi belirli bir doz düzeyinde 2 ila 4 haftalık bir dönemde elde edilemezse, doz daha
da artırılabilir. Uzun süreli, kontrollü klinik çalışmalarda kullanılan maksimum doz günde 80
mg’dır.
Diüretik tedavisi gören hastalar
Lisinopril ile tedaviye başladıktan sonra semptomatik hipotansiyon ortaya çıkabilir. Bu
durum, diüretiklerle tedavi görmekte olan hastalarda daha olasıdır. Bu nedenle, bu hastalarda
hacim ve/veya tuz deplesyonu olabileceği için dikkatli olunması önerilir. Mümkün olduğunda
diüretik lisinopril ile tedaviye başlamadan 2-3 gün önce kesilmelidir. Diüretik tedavisinin
kesilemediği hipertansif hastalarda, lisinopril tedavisi 5 mg dozda başlatılmalıdır. Renal
fonksiyon ve serum potasyum düzeyi izlenmelidir. Lisinoprilin takip eden dozları kan basıncı
yanıtına göre ayarlanmalıdır. Gerekirse, diüretik tedavisine devam edilebilir (Bkz. Bölüm 4.4
ve 4.5).
Renal yetmezlikte dozun ayarlanması
Renal yetmezliği olan kişilerde dozaj aşağıda Tablo 1’de açıklandığı gibi, kreatinin klerensine
göre ayarlanmalıdır.
2/22Tablo 1 Renal yetmezlikte doz ayarlanması
Kreatinin klerensi (ml/dak) Başlangıç dozu (mg/gün)
< 10 ml/dak. (diyaliz hastaları dahil) 2.5 mg*
10 - 30 ml/dak. 2.5 - 5 mg
31 - 80 ml/dak. 5 - 10 mg
* Uygulama dozajı ve/veya sıklığı kan basıncı yanıtına göre ayarlanmalıdır.
Dozaj kan basıncı kontrol edilene ya da günde maksimum 40 mg olana dek kademeli olarak
arttırılabilir.
6-16 yaş arası hipertansif pediyatrik hastalarda kullanım
Önerilen başlangıç dozu, 20 ila <50 kg hastalarda günde bir kere 2.5 mg ve ≥50 kg hastalarda
günde bir kere 5 mg’dır. Dozaj bireysel olarak, 20 ila <50 kg hastalarda günlük maksimum 20
mg’a ve ≥50 kg hastalarda günlük maksimum 40 mg’a ayarlanmalıdır. 0.61 mg/kg’ın (ya da
40 mg’ın üzerinde) üzerindeki dozlar pediyatrik hastalarda incelenmemiştir (Bkz. Bölüm 5.1).
Böbrek fonksiyonu azalmış pediyatrik hastalarda, daha düşük bir başlangıç dozu ya da artmış
bir doz aralığı uygulanması düşünülmelidir.
Kalp yetmezliği
Semptomatik kalp yetmezliği olan hastalarda, lisinopril diüretik tedavisi ya da uygun
olduğunda dijital glikozitleri ya da beta blokörler ile adjuvan tedavi olarak kullanılmalıdır.
Lisinopril tedavisine günde bir kere 2.5 mg başlangıç dozu ile başlanmalı ve bu doz, kan
basıncının üzerindeki ilk etkiyi belirlemek üzere tıbbi gözetim altında uygulanmalıdır.
Lisinopril dozu aşağıdaki gibi artırılmalıdır:
• En fazla 10 mg’lık artışlarla
• En az 2 haftalık doz aralıklarıyla
• Günde maksimum 35 mg’a kadar hasta tarafından tolere edilen en yüksek doza
Doz ayarlaması hastanın bireysel klinik yanıtına göre yapılmalıdır. Hiponatreminin eşlik
ettiği/etmediği tuz deplesyonu olan hastalar, hipovolemisi olan hastalar ya da etkin diüretik
tedavisi gören hastalar gibi semptomatik hipotansiyon açısından risk altında olan hastalarda,
mümkünse, lisinopril tedavisine başlamadan önce bu durumlar düzeltilmelidir. Renal
fonksiyon ve serum potasyum düzeyi izlenmelidir (Bkz. Bölüm 4.4).
3/22Akut miyokard infarktüsü
Hastalar uygun şekilde, trombolitik, aspirin ve beta blokör gibi standart önerilen ilaçlarla
tedavi görmelidir. Lisinopril ile birlikte intravenöz ya da transdermal gliseril trinitrat tedavisi
kullanılabilir.
Başlangıç dozu (infarktüsü takiben ilk 3 gün):
Lisinopril tedavisine semptomların başlangıcını takiben 24 saat içerisinde başlanmalıdır.
Sistolik kan basıncı 100 mm Hg’nin altında ise, tedaviye başlanmamalıdır. Lisinopril
tedavisine oral olarak uygulanan 5 mg ile başlanır ve tedaviye 24 saat sonra 5 mg, 48 saat
sonra 10 mg ve daha sonra günde bir kere 10 mg ile devam edilir.
Tedavinin başlangıcında ya da infarktüsü takiben ilk 3 gün süresince sistolik kan basıncı
düşük olan hastalara (120 mm Hg ya da daha az) daha düşük (2.5 mg) bir oral doz
verilmelidir (Bkz. Bölüm 4.4).
Renal yetmezlik durumunda (kreatinin klerensi < 80 ml/dak), başlangıç lisinopril dozu
hastanın kreatinin klerensine göre ayarlanmalıdır (Bkz. Tablo 1).
İdame dozu
İdame dozu günde bir kere 10 mg’dır. Hipotansiyon gelişmesi durumunda (sistolik kan
basıncı ≤100 mg Hg), gerekirse 2.5 mg’lık geçici azaltmalarla 5 mg’lık bir idame dozu
uygulanabilir. Hipotansiyon süresi uzadığı takdirde (1 saatten fazla bir süre sistolik kan
basıncının 90 mm Hg’nin altında olması) lisinopril tedavisi kesilmelidir.
Tedaviye 6 hafta devam edilmeli ve sonra hasta yeniden değerlendirilmelidir. Kalp yetmezliği
semptomları gelişen hastalar lisinopril tedavisine devam etmelidir (Bkz. Bölüm 4.2).
Diyabetin renal komplikasyonları
Tip 2 diyabetli ve yeni başlamış nefropatisi olan hipertansif hastalarda lisinopril dozu günde
bir kez 10 mg olup, gerektiğinde otururken ölçülen diyastolik kan basıncının 90 mmHg altına
düşmesi için doz günde bir kez 20 mg’a arttırılabilir.
Renal yetmezliği (kreatinin klerensi <80 ml/dak.) olan hastalarda lisinoprilin başlangıç dozu
hastanın kreatinin klerensine göre ayarlanmalıdır (Bkz. Tablo 1).
Uygulama şekli:
Lisinopril oral olarak günde tek doz uygulanmalıdır. Günde bir kere alınan diğer tüm ilaçlarda
4/22olduğu gibi, lisinopril her gün yaklaşık olarak aynı saatte alınmalıdır. Lisinopril tabletin
emilimi besinlerden etkilenmez.
Özel popülasyonlara ilişkin ek bilgiler:
Pediyatrik popülasyon:
6 yaş üzeri hipertansif çocuklarda sınırlı bir etkililik ve güvenlilik deneyimi olmakla birlikte,
diğer endikasyonlarda herhangi bir deneyim mevcut değildir (Bkz. Bölüm 5.1). Lisinopril
çocuklarda hipertansiyon dışındaki diğer endikasyonlarda önerilmemektedir.
Lisinopril 6 yaş altı çocuklarda ya da şiddetli böbrek bozukluğu olan çocuklarda önerilmez
(GFR < 30 ml/dak/1.73m2) (Bkz. Bölüm 5.2).
Geriyatrik popülasyon:
Klinik çalışmalarda, ilacın etkililik ya da güvenlilik profilinde yaşa bağlı değişiklikler
görülmemiştir. Bununla birlikte, ileri yaş böbrek fonksiyonunda bir azalma ile ilişkili
olduğundan, lisinoprilin başlangıç dozunu belirlemek için Tablo 1’de verilen kılavuzlar
kullanılmalıdır. Bundan sonra, dozaj kan basıncı yanıtına göre ayarlanmalıdır.
Renal yetmezlik:
Renal yetmezlikte (kreatinin klerensi < 80 ml/dak), başlangıç dozu hastanın kreatinin
klerensine göre ayarlanmalıdır (bkz. Tablo 1).
Hepatik yetmezlik:
Veri bulunmamaktadır.
4.3. Kontrendikasyonlar
 Lisinopril, yardımcı maddeler ya da diğer anjiyotensin dönüştürücü enzim (ADE)
inhibitörlerine karşı aşırı hassasiyet.
 Anjiyotensin II reseptör blokörleri (ARB’ler) veya anjiyotensin dönüştürücü enzim (ACE)
inhibitörleri ile aliskirenin beraber kullanımı diyabetes mellitus veya böbrek yetmezliği
(GFR<60 ml/dk/1.73 m2) olan hastalarda kontrendikedir (Bkz. bölüm 4.4 ve 4.5)
 Geçmiş ADE inhibitörü tedavisi ile ilişkili anjiyoödem öyküsü.
 Kalıtsal ya da idiyopatik anjiyoödem.
 Gebeliğin ikinci ya da üçüncü trimesteri (Bkz. Bölüm 4.4 ve 4.6).
4.4. Özel kullanım uyarıları ve önlemleri
Semptomatik hipotansiyon
Semptomatik hipotansiyon, komplikasyonsuz hipertansif hastalarda seyrek görülür. Lisinopril
5/22kullanan hipertansif hastalarda, diüretik tedavisi, beslenmedeki tuz kısıtlaması, diyaliz, diyare
ya da kusmadan kaynaklanan hacim deplesyonu ya da şiddetli renine bağımlı hipertansiyon
varsa, hipotansiyonun oluşması daha olasıdır (Bkz. Bölüm 4.5 ve 4.8). Renal yetmezlik
olsun/olmasın kalp yetmezliği olan hastalarda, semptomatik hipotansiyon gözlenmiştir; bu
durum daha çok yüksek dozlarda loop diüretik kullanımı, hiponatremi ya da fonksiyonel renal
yetmezliğin eşlik ettiği şiddetli kalp yetmezliği olan hastalarda ortaya çıkmıştır. Semptomatik
hipotansiyon riski artmış olan hastalar tedaviye başlanırken ve doz ayarlanırken yakından
izlenmelidir. Benzer uygulamalar, kan basıncında aşırı düşüşün miyokard infarktüsüne ya da
serebrovasküler olaya yol açabileceği, iskemik kalp hastalığı ya da serebrovasküler hastalığı
olan kişiler için de geçerlidir.
Hipotansiyon geliştiğinde, hasta sırt üstü yatar konuma getirilmeli ve gerekirse, intravenöz
serum fizyolojik infüzyonu uygulanmalıdır. Geçici bir hipotansif yanıt daha sonraki dozlar
için bir kontrendikasyon olmayıp, hacim genişlemesi ardından kan basıncının yükselmesi
sonrasında kolaylıkla verilebilir.
Kan basıncı normal ya da düşük olan bazı kalp yetmezliği hastalarında, lisinopril ile sistemik
kan basıncında ek düşüşler görülebilir. Bu, beklenen bir etki olup, genellikle tedaviye son
vermek için bir neden değildir. Hipotansiyonun semptomatik hale gelmesi durumunda,
lisinopril dozunun azaltılması ya da kesilmesi gerekebilir.
İkili renin-anjiyotensin-aldosteron sistemi (RAAS) blokajı
Duyarlı kişilerde özellikle bu sistemi etkileyebilecek kombinasyon kullanımlarında
hipotansiyon, senkop, inme, hiperkalemi ve renal fonksiyonlarda değişiklikler (akut renal
yetmezlik dahil) rapor edilmiştir. RAAS’ın dual blokajına yol açtığından ARB ya da ADE
inhibitörlerinin aliskiren ile beraber kullanımı önerilmemektedir. Aliskirenin ARB ya da ADE
inhibitörleriyle beraber kullanımı diabetes mellitus veya böbrek yetmezliği (GFR
<60ml/dak./1.73 m2 ) olan hastalarda kontrendikedir (Bkz. Bölüm 4.3.).
Akut miyokard infarktüsünde hipotansiyon
Vazodilatör tedavisinden sonra hemodinamik durumunda ciddi kötüleşme riski olan akut
miyokard infarktüsü hastalarında lisinopril tedavisine başlanmamalıdır. Bunlar sistolik kan
basıncı 100 mgHg ya da altında olan hastalar ya da kardiyojenik şok yaşayan hastalardır.
İnfarktüsü takiben ilk 3 gün süresince, sistolik kan basıncı 120 mmHg ya da daha düşük
olduğu takdirde, doz azaltılmalıdır. Sistolik kan basıncı 100 mmHg ya da daha düşük olduğu
takdirde, idame dozları 5 mg’a ya da geçici olarak 2.5 mg’a indirilmelidir. Hipotansiyon
sürdüğü takdirde (sistolik kan basıncı 1 saatten fazla 90 mm Hg’nin altındadır), lisinopril
kesilmelidir.
6/22Aort ve mitral kapak stenozu / hipertrofik kardiyomiyopati
Diğer ADE inhibitörlerinde olduğu gibi, lisinopril aort stenozu ya da hipertrofik
kardiyomiyopati gibi sol ventrikül çıkışında tıkanıklık olan ve mitral kapak stenozu olan
hastalarda dikkatle kullanılmalıdır.
Renal fonksiyon bozukluğu
Renal yetmezlikte (kreatinin klerensi < 80 ml/dak), başlangıç lisinopril dozu hastanın
kreatinin klerensine göre (Bkz. Bölüm 4.2, Tablo 1) ve daha sonra, hastanın tedaviye verdiği
yanıtın bir fonksiyonu olarak ayarlanmalıdır. Rutin potasyum ve kreatinin izlemi bu hastalar
için normal tıbbi uygulamanın bir parçasıdır.
Kalp yetmezliği olan hastalarda, ADE inhibitörleri ile tedaviye başlanmasını takiben gelişen
hipotansiyon renal fonksiyonda ilave bir bozulmaya neden olabilir. Bu durumda, genellikle
geri dönüşlü akut renal yetmezlik bildirilmiştir.
Anjiyotensin dönüştürücü enzim inhibitörleri ile tedavi görmüş, bilateral renal arter stenozu
ya da tek böbreğe giden arterde stenozu olan bazı hastalarda, kan üre ve serum kreatinin
düzeylerinde, tedavinin kesilmesiyle birlikte düzelen artışlar görülmüştür. Bu özellikle renal
yetmezliği olan hastalarda olasıdır. Eğer renovasküler hipertansiyon da mevcutsa, şiddetli
hipotansiyon ve renal yetmezlik riskinde artış söz konusudur. Bu hastalarda, tedavi düşük doz,
dikkatli doz titrasyonu ile yakın tıbbi gözlem ile başlatılmalıdır. Diüretik tedavisi yukarıda
sayılanlara katkıda bulunan bir faktör olduğundan, diüretik tedavisi kesilmeli ve lisinopril
tedavisinin ilk haftalarında renal fonksiyon izlenmelidir.
Görünürde önceden var olan renal vasküler hastalığı olmayan bazı hipertansif hastalarda,
özellikle lisinopril bir diüretik ile birlikte verildiğinde, kan üre ve serum kreatinin düzeyinde,
genellikle küçük ve geçici artışlar gözlenmiştir. Bu durum, önceden renal bozukluğu olan
hastalarda daha olasıdır. Diüretiğin ve/veya lisinoprilin dozunun azaltılması veya ilacın
kesilmesi gerekebilir.
Akut miyokard infarktüsünde lisinopril tedavisi, serum kreatinin konsantrasyonunun 177
mikromol/l üzerinde olması ya da 24 saatlik idrarda proteinin 500 mg üzerinde olması ile
tanımlanan renal disfonksiyonu olan hastalarda başlatılmamalıdır. Renal disfonksiyon (serum
kreatinin konsantrasyonunun 265 mikromol/l değerini ya da tedavi öncesi değerin iki katını
aşması) lisinopril tedavisi sırasında gelişirse hekim lisinopril tedavisini kesmeyi düşünmelidir.
7/22Aşırı duyarlılık/Anjiyoödem
Lisinopril dahil olmak üzere, anjiyotensin dönüştürücü enzim inhibitörleri ile tedavi gören
hastalarda nadiren yüz, ekstremiteler, dudaklar, dil, glotis ve/veya larinkste anjiyoödem
bildirilmiştir. Bu, tedavi sırasında herhangi bir zamanda meydana gelebilir. Bu tip
durumlarda, lisinopril derhal kesilmeli ve hastalar gönderilmeden önce semptomların
tamamen ortadan kalkmasını sağlamak için uygun tedavi ve izlem uygulanmalıdır. Solunum
sıkıntısı olmaksızın sadece dilde şişkinlik durumunda bile, antihistaminik ve kortikosteroid
tedavisi yeterli olmayabileceğinden, hastaların uzun süre izlenmesi gerekebilir.
Çok nadiren, laringeal ödem ya da dil ödemi ile ilişkili anjiyoödeme bağlı ölümler
bildirilmiştir. Dil, glotis ya da larinkste etkilenme gözlenen hastaların, özellikle de hava
yolları cerrahisi öyküsü olan hastaların hava yollarında tıkanma yaşamaları olasıdır. Bu tip
durumlarda, derhal acil durum tedavisi uygulanmalıdır. Bu tedavi adrenalin uygulamasını
ve/veya hava yolunun açık tutulmasını kapsayabilir. Semptomlar tamamen ve kalıcı olarak
ortadan kalkana kadar hastaya yakın tıbbi gözetim uygulanmalıdır.
Anjiyotensin dönüştürücü enzim inhibitörleri diğer ırklara göre siyah ırktaki hastalarda daha
yüksek bir anjiyoödem oranına yol açmaktadır.
ADE inhibitörü tedavisi ile bağlantılı olmayan anjiyoödem öyküsü olan hastalarda ADE
inhibitörü kullanırken anjiyoödem riski artabilir (Bkz. Bölüm 4.3.).
Hemodiyaliz hastalarında görülen anafilaktoid reaksiyonlar
Yüksek geçirgenlikli membranlarla (örneğin, AN 69) diyalize giren ve eş zamanlı olarak bir
ADE inhibitörü ile tedavi gören hastalarda anafilaktoid reaksiyonlar bildirilmiştir. Bu
hastalarda, farklı türde bir diyaliz membranı ya da farklı bir antihipertansif ilaç sınıfı
kullanması düşünülmelidir.
Düşük yoğunluklu lipoprotein (LDL) aferezi sırasında gözlenen anafilaktoid
reaksiyonlar
Nadiren, dekstran sülfat ile düşük yoğunluklu lipoprotein (LDL) aferezi sırasında ADE
inhibitörü kullanan hastalarda yaşamı tehdit eden anafilaktoid reaksiyonlar gelişmiştir. Bu
reaksiyonlar, her bir aferezden önce ADE inhibitörü tedavisinin geçici olarak kesilmesi ile
önlenmiştir.
8/22Desensitizasyon
Desensitizasyon tedavisi sırasında (örneğin, himenoptera venom) ADE inhibitörü kullanan
hastalarda uzun süreli anafilaktoid reaksiyonlar gözlenir. Aynı hastalarda, ADE inhibitörleri
geçici olarak kesildiğinde bu reaksiyonlar önlenmiş fakat tıbbi ürünün yanlışlıkla yeniden
uygulanmasıyla tekrar ortaya çıkmıştır.
Karaciğer yetmezliği
Çok nadiren, ADE inhibitörleri kolestatik sarılık ile başlayan ve fulminan nekroz ve (bazen)
ölüme ilerleyen bir sendrom ile ilişkilendirilmiştir. Bu sendromun mekanizması
bilinmemektedir. Sarılık ya da hepatik enzimlerde belirgin yükselme saptanan hastalarda
lisinopril kesilmeli ve bu hastalar uygun tıbbi takibe alınmalıdır.
Nötropeni/Agranülositoz
ADE inhibitörü kullanan hastalarda nötropeni/agranülositoz, trombositopeni ve anemi
bildirilmiştir. Normal renal fonksiyonuna sahip ve komplikasyon oluşturucu diğer faktörlerin
olmadığı hastalarda, nötropeni nadiren oluşur. ACE inhibitörünün kesilmesinden sonra
nötropeni ve agranülositoz geri dönüşümlüdür. Lisinopril kollajen vasküler hastalığı olan
kişilerde, immünosupresan tedavi, allopurinol ya da prokainamid tedavisi gören kişilerde ya
da bu komplikasyon oluşturucu faktörlerin bir kombinasyonuna sahip kişilerde, özellikle
önceden böbrek fonksiyonu bozukluğu varsa, çok dikkatli kullanılmalıdır. Bu hastaların
bazılarında, bazı durumlarda yoğun antibiyotik tedavisine yanıt vermeyen ciddi enfeksiyonlar
gelişmiştir. Lisinopril bu tip hastalarda kullanılıyorsa, periyodik olarak akyuvar sayımı
önerilir ve hastalara da herhangi bir enfeksiyon belirtisini bildirmeleri yönünde talimat
verilmelidir.
Irk
Anjiyotensin dönüştürücü enzim inhibitörleri, siyah ırktan olmayanlara kıyasla siyah ırka
mensup kişilerde daha yüksek bir anjiyoödem oranına neden olmaktadır. Diğer ADE
inhibitörlerinde olduğu gibi, muhtemelen siyah ırka mensup hipertansif popülasyonda düşük
renin düzeyi prevalansının yüksek olması nedeniyle, lisinopril siyah olmayanlara kıyasla
siyah ırka mensup hastalarda kan basıncını düşürmede daha az etkili olabilir.
Öksürük
ADE inhibitörlerinin kullanımı ile öksürük bildirilmiştir. Karakteristik olarak, öksürük
balgamsız ve inatçı olup, tedavinin kesilmesinden sonra düzelir. ADE inhibitörü ile
indüklenen öksürük, öksürüğün ayırt edici teşhisinin bir parçası olarak değerlendirilmelidir.
9/22Cerrahi/Anestezi
Majör cerrahiye giren hastalarda ya da hipotansiyona neden olan ilaçlarla anestezi sırasında,
lisinopril, kompansatuvar renin salgılanmasına sekonder olarak anjiyotensin II oluşumunu
bloke edebilir. Bu mekanizmaya bağlı olarak geliştiği düşünülen hipotansiyon gelişimi hacim
genişletilmesi ile düzeltilebilir.
Hiperkalemi
Lisinopril dahil, ADE inhibitörleri ile tedavi edilen bazı hastalarda serum potasyum
düzeyinde yükselme gözlenmiştir. Hiperkalemi gelişme riski olan hastalar böbrek yetmezliği
ve diyabeti olan hastaları, eş zamanlı potasyum tutucu diüretikler, potasyum takviyeleri ya da
potasyum içeren tuz ikamelerini kullanan ya da serum potasyum değerinde artış ile ilişkili
(örneğin, heparin) diğer ilaçları kullanan hastaları kapsamaktadır.
Yukarıdaki ilaçların eş zamanlı kullanımı uygun bulunursa, düzenli olarak serum potasyum
düzeyinin izlemi önerilir (Bkz. Bölüm 4.5.).
Diyabetik hastalar
Oral antidiyabetik ilaçlar ya da insülin ile tedavi edilen diyabetik hastalarda, glisemik kontrol
ADE inhibitörü ile tedavinin ilk ayında yakından izlenmelidir (Bkz. Bölüm 4.5.).
Lityum
Lityum ve lisinopril kombinasyonu genellikle önerilmez (Bkz. Bölüm 4.5.).
Gebelik ve laktasyon
Gebelik: ADE inhibitörlerine gebelik sırasında başlanmamalıdır. ADE inhibitörü tedavisine
devam edilmesi gerekli görülmedikçe, gebe kalmayı planlayan hastalar, gebelikte kullanım
için kanıtlanmış bir güvenlilik profiline sahip alternatif antihipertansif tedavisine
geçirilmelidir.
Gebelik teşhisi konulduğunda, ADE inhibitörü ile tedavi derhal kesilmeli ve uygunsa,
alternatif bir tedaviye başlanmalıdır (Bkz. Bölüm 4.3. ve 4.6.).
Laktasyon döneminde lisinopril kullanımı önerilmemektedir.
Bu tıbbi ürün, her tablette 20.6 mg mannitol ihtiva eder; bu dozda herhangi bir yan etki
göstermesi beklenmemektedir.
10/22APRİL-ACE; her bir tablette 61.7 mg laktoz içerir. Eğer daha önceden doktorunuz tarafından
bazı şekerlere karşı intoleransınız olduğu söylenmişse, bu ilacı almadan önce doktorunuzla
temasa geçiniz.
4.5. Diğer tıbbi ürünler ile etkileşimler ve diğer etkileşim şekilleri
Diüretikler
Lisinopril kullanan hastanın tedavisine diüretik eklendiğinde, antihipertansif etki genellikle
aditiftir.
Özellikle diüretik tedavisine yakın bir zamanda başlayanlar olmak üzere, diüretik
kullanmakta olan hastalarda lisinopril tedaviye eklendiğinde, bazen kan basıncı aşırı
düşebilir. Lisinopril ile semptomatik hipotansiyon gelişme olasılığı, lisinopril ile tedaviye
başlamadan önce diüretik tedavisinin kesilmesi ile minimuma indirilebilir (Bkz. Bölüm 4.4.
ve 4.2.).
Potasyum takviyeleri, potasyum tutucu diüretikler ya da potasyum içeren tuz ikameleri
Klinik çalışmalarda serum potasyum düzeyi genellikle normal sınırlar içerisinde kalmakla
birlikte, bazı hastalarda hiperkalemi oluşmuştur. Hiperkalemi gelişimi için risk faktörleri
arasında renal yetmezlik, diyabet ve potasyum tutucu diüretiklerin (örneğin, spironolakton,
triamteren ya da amilorid), potasyum takviyelerinin ya da potasyum içeren tuz
takviyelerinin eş zamanlı kullanımı yer almaktadır. Potasyum takviyeleri, potasyum tutucu
diüretikler ya da potasyum içeren tuz ikamelerinin kullanımı, özellikle renal disfonksiyonu
olan hastalarda serum potasyum düzeyinde anlamlı bir artışa neden olabilir.
Lisinopril bir potasyum tutucu diüretik ile birlikte veriliyorsa, diüretik tarafından
indüklenen hipokalemi iyileşebilir.
Lityum
Lityumun ADE inhibitörleri ile eş zamanlı kullanımı sırasında lityum konsantrasyonlarında
geri dönüşlü artış ve toksisite bildirilmiştir. Tiyazid diüretiklerinin eş zamanlı kullanımı
lityum toksisitesi riskini artırabilir ve ADE inhibitörleri ile zaten artmış olan lityum
toksisitesini şiddetlendirebilir. Lisinoprilin lityum ile eş zamanlı kullanımı önerilmemekle
birlikte, kombinasyonun gerekli olduğu düşünülürse, serum lityum düzeyi dikkatle
izlenmelidir (Bkz. Bölüm 4.4).
≥3 g/gün asetilsalisilik asit dahil non-steroidal antienflamatuvar ilaçlar (NSAİİ’ler)
ADE inhibitörleri NSAİİ (örn. Antiinflamatuvar doz rejimlerinde asetilsalisilik asit, COX- 2
inhibitörleri ve seçici olmayan NSAİİ) ile eş zamanlı kullanımında, antihipertansif etki
azalabilir. NSAİİ’ler ve ADE inhibitörlerinin eş zamanlı kullanımı, özellikle önceden renal
11/22fonksiyonu kötü olan hastalarda olası akut renal yetmezlik ve serum potasyum düzeyinde
artış dahil olmak üzere renal fonksiyonda kötüleşmeye neden olabilir. Bu etkiler genellikle
geri dönüşlüdür. Kombinasyon özellikle yaşlı hastalarda dikkatli kullanılmalıdır. Hastaların
hidrasyonu yeterli biçimde sağlanmalı ve eş zamanlı tedaviye başladıktan sonra ve devam
ederken renal fonksiyonlar izlenmelidir.
Altın
ADE inhibitörü kullanan hastalarda, enjektabl altın uygulamasını takiben (örneğin; sodyum
arotiyomalat) nitritoid reaksiyonlar (ciltte kızarma, bulantı, baş dönmesi ve hipotansiyon
dahil, çok şiddetli olabilecek vazodilatasyon semptomları) daha sık bildirilmiştir.
Diğer antihipertansif ilaçlar
Bu ilaçların eş zamanlı kullanımı lisinoprilin hipotansif etkilerini artırabilir. Gliseril trinitrat
ve diğer nitratlarla ya da diğer vazodilatörlerle eş zamanlı kullanım kan basıncını daha da
düşürebilir.
Lisinopril ile aliskiren içeren ilaçların birlikte kullanımından kaçınılmalıdır (Bkz. Bölüm
4.3 ve 4.4.).
Trisiklik antidepresanlar / Antipsikotikler /Anestezikler
Bazı anestezik tıbbi ürünlerin, trisiklik antidepresanların ve antipsikotiklerin ADE
inhibitörleri ile eş zamanlı kullanımı kan basıncında ilave bir düşüşe neden olabilir (Bkz.
Bölüm 4.4.).
Sempatomimetikler
Sempatomimetikler ADE inhibitörlerinin antihipertansif etkilerini azaltabilir.
Antidiyabetikler
Epidemiyolojik çalışmalar ADE inhibitörleri ile antidiyabetik ilaçların (insülin, oral
hipoglisemik ilaçlar) eş zamanlı uygulamasının hipoglisemi riski ile birlikte kan glukozu
düşürücü etkide artışa neden olabileceğini düşündürmüştür. Bu olayın olasılığının kombine
tedavinin ilk haftalarında ve renal bozukluğu olan hastalarda daha yüksek olduğu
görünmüştür.
Asetilsalisilik asit, trombolitikler, beta blokörler, nitratlar
Lisinopril asetilsalisilik asit (kardiyolojik dozlarda), trombolitikler, beta blokörler ve/veya
nitratlar ile eş zamanlı kullanılabilir.
12/22Aliskiren
ARB ya da ADE inhibitörlerinin aliskiren ile beraber kullanımı diabetes mellitus veya
böbrek yetmezliği (GFR <60 ml/dak./1.73 m2 ) olan hastalarda kontrendikedir (Bkz. Bölüm
4.3 ve 4.4.).
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitörü tedavisine devam edilmesi gerekli görülmedikçe, gebe kalmayı planlayan
hastalar, gebelikte kullanım için kanıtlanmış bir güvenlilik profiline sahip alternatif
antihipertansif tedavisine geçirilmelidir.
Gebelik dönemi
Lisinoprilin gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
APRİL-ACE gerekli olmadıkça gebelik döneminde kullanılmamalıdır.
Gebeliğin ilk trimesterinde ADE inhibitörlerine maruziyeti takiben oluşan teratojenite
riskine ilişkin epidemiyolojik kanıtlar kesin olmamakla birlikte, riskte küçük bir artış
olasılık dışı bırakılamaz.
Gebelik teşhisi konulduğunda, ADE inhibitörü ile tedavi derhal kesilmeli ve uygunsa,
alternatif bir tedaviye başlanmalıdır.
Gebeliğin ikinci ve üçüncü trimesterinde ADE inhibitörlerine maruziyetin insan
fetotoksisitesini (azalmış renal fonksiyon, oligohidramnioz, kafatası kemikleşmesinde
gecikme) ve neonatal toksisiteyi (renal yetmezlik, hipotansiyon, hiperkalemi) indüklediği
bilinmektedir (Bkz. Bölüm 5.3). Gebeliğin ikinci trimesterinden itibaren ADE inhibitörüne
maruziyet olması durumunda, renal fonksiyon kontrolü ve kranial ultrason incelemesi
önerilir.
Anneleri ADE inhibitörü kullanmış olan bebeklerin hipotansiyon, oligüri ve hiperkalemi
açısından yakından izlenmesi gereklidir (Bkz. Bölüm 4.3 ve 4.4). Plasentayı geçen
lisinopril, peritoneal diyaliz ile yeni doğan bebeğin dolaşımından atılarak bir miktar klinik
fayda sağlar ve teorik olarak kan değişimi ile uzaklaştırılabilir.
13/22Laktasyon dönemi
Lisinopril tabletin emzirme sırasında kullanımına dair bilgi olmadığı için, bu dönemde
kullanılması önerilmez; özellikle yeni doğan bir bebeği ya da prematüre bir bebeği
emzirirken, emzirme döneminde daha iyi bir güvenlilik profiline sahip olduğu kanıtlanmış
alternatif tedaviler tercih edilmelidir.
Üreme yeteneği / Fertilite
Veri bulunmamaktadır.
4.7. Araç ve makine kullanımı üzerindeki etkiler
Araç ya da makine kullanırken, bazen baş dönmesi ya da yorgunluğun oluşabileceği dikkate
alınmalıdır.
4.8. İstenmeyen etkiler
Lisinopril ve diğer ADE inhibitörleri ile tedavi sırasında aşağıdaki istenmeyen etkiler,
belirtilen sıklıklarda gözlenmiştir: Çok yaygın (≥%10), yaygın (≥%1, < %10), yaygın
olmayan (≥0.1,< %1), seyrek (≥0.01, %0.1), izole bildirimler dahil çok seyrek (<%0.01),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Hemoglobinde azalma, hematokrit düzeyinde azalma.
Çok seyrek: Kemik iliği depresyonu, anemi, trombositopeni, lökopeni, nötropeni,
agranülositoz (Bkz. Bölüm 4.4), hemolitik anemi, lenfadenopati, otoimmün hastalık.
Endokrin hastalıklar
Seyrek: Uygunsuz antidiüretik hormon salgılanması (SIADH)
Metabolizma ve beslenme hastalıkları
Çok seyrek: Hipoglisemi
Sinir sistemi hastalıkları
Yaygın: Baş dönmesi, baş ağrısı
Yaygın olmayan: Parestezi, vertigo, tat alma bozukluğu
Seyrek: Mental konfüzyon
Bilinmiyor: Senkop
14/22Psikiyatrik hastalıklar
Yaygın olmayan: Duygu-durum değişiklikleri, uyku bozuklukları
Bilinmiyor: Depresif semptomlar
Kardiyak hastalıklar
Yaygın: Ortostatik etkiler (hipotansiyon dahil)
Yaygın olmayan: Yüksek riskli hastalarda muhtemelen aşırı hipotansiyona bağlı miyokard
infarktüsü ya da serebrovasküler olay (Bkz. Bölüm 4.4), çarpıntı, taşikardi
Vasküler hastalıklar
Yaygın olmayan: Raynaud fenomeni.
Solunum, göğüs bozuklukları ve mediastinal hastalıklar
Yaygın: Öksürük
Yaygın olmayan: Rinit
Çok seyrek: Bronkospazm, sinüzit, alerjik alveolit/eozinofilik pnömoni
Gastrointestinal hastalıklar
Yaygın: Diyare, kusma
Yaygın olmayan: Bulantı, karın ağrısı ve hazımsızlık
Seyrek: Ağız kuruluğu
Çok seyrek: Pankreatit, intestinal anjiyoödem, hepatit- hepatoselüler ya da kolestatik sarılık
ve karaciğer yetmezliği (Bkz. Bölüm 4.4)
Deri ve deri altı doku hastalıkları
Yaygın olmayan: Döküntü, kaşıntı
Seyrek: Ürtiker, saç dökülmesi, psöriazis, aşırı duyarlılık/anjiyonörotik ödem: yüz,
ekstremiteler, dudaklar, dil, glotis ve/veya larinkste anjiyonörotik ödem (Bkz. Bölüm 4.4.).
Çok seyrek: Terleme, pemfigus, toksik epidermal nekroliz, Stevens-Johnson Sendromu,
eritema multiforme, kütanöz psödolenfoma
Aşağıdakilerden birini ya da daha fazlasını içerebilecek kompleks bir semptom
bildirilmiştir: ateş, vaskülit, miyalji, artralji/artrit, pozitif antinükleer antikorlar (ANA),
kırmızı kan hücresi sedimentasyon hızında (ESR) artış, eozinofili ve lökositoz, döküntü,
ışığa duyarlılık ya da diğer dermatolojik belirtiler oluşabilir.
15/22Böbrek ve idrar yolu hastalıkları
Yaygın: Renal fonksiyonu bozukluğu
Seyrek: Üremi, akut renal yetmezlik
Çok seyrek: Oligüri/anüri
Üreme sistemi ve meme hastalıkları
Yaygın olmayan: Empotans
Seyrek: Jinekomasti
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, asteni
Araştırmalar
Yaygın olmayan: Kanda üre yükselmesi, serum kreatinin artışı, karaciğer enzimlerinde artış,
hiperkalemi
Seyrek: Serum bilirubin artışı, hiponatremi
Klinik çalışmalardan elde edilen güvenlilik verileri lisinoprilin hipertansif pediyatrik
hastalarda genellikle iyi tolere edildiğini ve bu yaş grubundaki güvenlilik profilinin
yetişkinlerde gözlenen ile benzer olduğunu düşündürmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
İnsanlarda doz aşımına dair sınırlı düzeyde veri mevcuttur. ADE inhibitörlerinin doz aşımına
dair semptomlar arasında hipotansiyon, dolaşım şoku, elektrolit bozuklukları, renal yetmezlik,
hiperventilasyon, taşikardi, çarpıntı, bradikardi, baş dönmesi, anksiyete ve öksürük yer
almaktadır.
Doz aşımı için önerilen tedavi intravenöz serum fizyolojik infüzyonudur. Hipotansiyon
geliştiği takdirde, hasta şok pozisyonuna getirilmelidir. Mümkünse, anjiyotensin II infüzyonu
ve/veya intravenöz katekolaminlerle tedavi de düşünülebilir. Eğer ilaç yakın bir zamanda
16/22alındıysa, lisinoprili vücuttan atmaya yönelik önlemler uygulanır (örneğin, kusma, gastrik
lavaj, absorban madde ve sodyum sülfat uygulaması). Lisinopril genel dolaşımdan
hemodiyaliz ile uzaklaştırılabilir (Bkz. Bölüm 4.4.). Tedaviye dirençli bradikardi için
pacemaker uygulaması endikedir. Yaşamsal belirtiler, serum elektrolit düzeyleri ve kreatinin
konsantrasyonu sıkça izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin dönüştürücü enzim inhibitörleri
ATC Kodu: C09AA03
Etki mekanizması:
Lisinopril bir peptidil dipeptidaz inhibitörüdür. Anjiyotensin I’in vazokonstriktör peptid,
anjiyotensin II’ye dönüşmesini katalize eden anjiyotensin dönüştürücü enzimi (ADE) inhibe
eder. Anjiyotensin II ayrıca adrenal korteksten aldosteron salgısını da stimüle eder. ADE’nin
inhibisyonu anjiyotensin II konsantrasyonlarında azalmaya neden olup, vazopressör
aktivitesinde ve aldosteron salgısında azalmaya yol açar; bu durum serum potasyum
konsantrasyonunda artışa neden olabilir.
Farmakodinamik etkiler
Lisinoprilin kan basıncını düşürme mekanizmasının primer olarak renin-anjiyotensin
aldosteron sisteminin baskılanması olduğu düşünülmektedir; lisinopril düşük reninli
hipertansiyona sahip hastalarda bile antihipertansif etki göstermektedir. ADE, bradikininin
degradasyonuna yol açan bir enzim olan kininaz II ile özdeştir. Güçlü bir vazodilatör peptid
olan bradikininin artmış düzeylerinin, lisinoprilin terapötik etkisinde rol oynayıp oynamadığı
bilinmemektedir.
Klinik etkililik ve güvenlilik
Lisinoprilin kalp yetmezliğinde mortalite ve morbidite üzerindeki etkisi, yüksek dozla (günde
bir kere 32.5 mg ya da 35 mg) düşük dozu (günde bir kere 2.5 mg ya da 5 mg)
karşılaştırılarak çalışılmıştır. Sağ kalan hastalar için 46 aylık medyan takip süresi ile 3164
hastada gerçekleştirilen bir çalışmada, yüksek doz lisinopril düşük doza kıyasla, tüm
nedenlere bağlı mortalite ve hospitalizasyon birleşik sonlanım noktasında %12’lik (p=0.002)
risk azalması ve tüm nedenlere bağlı mortalite ve kardiyovasküler hospitalizasyonda
(p=0.036) %8’lik risk azalması sağlamıştır. Tüm nedenlere bağlı mortalite (%8; p=0.128) ve
kardiyovasküler mortalitede (%10; p=0.073) risk azalması gözlenmiştir. Bir post-hoc
analizde, kalp yetmezliğine bağlı hospitalizasyon sayısı (p=0.002), düşük doza kıyasla yüksek
doz lisinopril ile tedavi edilen hastalarda %24 azalmıştır. Yüksek ve düşük doz lisinopril ile
tedavi edilen hastalarda benzer semptomatik faydalar sağlanmıştır.
17/22Çalışmanın sonuçları, yüksek ya da düşük doz lisinopril ile tedavi edilen hastaların genel
advers olay profillerinin özellik ve sayı açısından benzer olduğunu göstermiştir. Hipotansiyon
ya da renal fonksiyonlarda değişim gibi ADE inhibisyonundan kaynaklanan öngörülebilir
olaylar tedavi edilebilmiş ve nadiren tedavinin kesilmesine neden olmuştur. Öksürük düşük
doza kıyasla yüksek doz lisinopril ile tedavi edilen hastalarda daha nadir gözlenmiştir.
Bir akut miyokard infarktüsünü takiben 24 saat içerisinde tedavi uygulanan 19394 hastada,
kontrole kıyasla, tek başına ya da kombinasyon halinde 6 hafta süresince uygulanan gliseril
trinitrat ve lisinoprilin etkilerini karşılaştırmak için 2x2 bir faktöriyel tasarım kullanılan
GISSI-3 çalışmasında, lisinopril kontrole kıyasla mortalitede %11’lik, istatistiksel olarak
anlamlı bir risk azalması sağlamıştır (2p=0.03). Gliseril trinitrat ile sağlanan risk azalması
anlamlı olmamakla birlikte, lisinopril ve gliseril trinitrat kombinasyonu kontrole kıyasla
mortalitede %17’lik anlamlı bir risk azalması sağlamıştır (2p=0.02). Önceden mortalite
açısından yüksek riskli olarak tanımlanmış, yaşlı (70 yaş üzeri) ve kadınlardan oluşan alt
gruplarda, mortalite ve kardiyak fonksiyon birleşik sonlanım noktası için anlamlı bir fayda
gözlenmiştir. Yüksek riskli alt grupların yanı sıra, tüm hastalar için 6 ayda birleşik sonlanım
noktası, 6 hafta süresince lisinopril ya da lisinopril ve gliseril trinitrat kombinasyon tedavisi
uygulananlar için anlamlı bir fayda göstererek, lisinopril için önleyici bir etki ortaya
koymuştur. Tüm vazodilatör tedavilerinden bekleneceği üzere, lisinopril ile ilişkili olarak
hipotansiyon ve renal fonksiyon bozukluğu insidansında artış görülse de, bu artışlar
mortalitede orantılı bir yükselme ile ilişkili olmamıştır.
Mikroalbuminüri ile karakterize, yeni başlamış nefropatisi olan 335 hipertansif tip 2 diyabet
hastasında, lisinoprili bir kalsiyum kanal blokörü ile karşılaştıran çift kör, randomize, çok
merkezli bir çalışmada, 12 ay süresince 10 mg ila 20 mg’lık dozda günde bir kere uygulanan
lisinopril sistolik/diyastolik kan basıncını 13/10 mmHg ve üriner albümin atılım oranını %40
oranında azaltmıştır. Kan basıncında benzer bir azalma sağlayan kalsiyum kanal blokörüne
kıyasla, lisinopril üriner albümin atılım hızında anlamlı olarak daha fazla azalma göstererek,
ADE inhibitörü etkisinin, kan basıncını düşürücü etkisine ilave olarak renal dokular üzerinde
doğrudan bir mekanizma aracılığıyla mikroalbüminüriyi azalttığını ortaya koymuştur.
Lisinopril tedavisi, glikozillenmiş hemoglobin (HbA1c) düzeyleri üzerinde anlamlı bir etkinin
oluşmaması ile gösterildiği üzere, glisemik kontrolü etkilememektedir.
Pediyatrik popülasyon
6 ila 16 yaş arası, hipertansiyonlu 115 pediyatrik hastayı kapsayan bir klinik çalışmada, 50 kg
altındaki hastalar günde bir kere 0.625 mg, 2.5 mg ya da 20 mg lisinopril kullanmış ve 50 kg
ve üzerindeki hastalar ise günde bir kere 1.25 mg, 5 mg ya da 40 mg lisinopril kullanmıştır. 2
18/22haftanın sonunda, günde bir kere uygulanan lisinopril, 1.25 mg’ın üzerinde dozlarda
gösterilen tutarlı bir antihipertansif etkililik ile kan basıncını doza bağımlı bir şekilde
düşürmüştür.
Bu etki, orta ve yüksek doz lisinopril tedavisinde kalmaya randomize edilenlere kıyasla
plaseboya randomize edilen hastalarda diyastolik basıncın 9 mm Hg daha fazla yükseldiği bir
geri çekme fazı ile doğrulanmıştır. Lisinoprilin doza bağımlı antihipertansif etkisi çeşitli
demografik alt gruplar arasında tutarlılık sergilemiştir: yaş, Tanner evresi, cinsiyet ve ırk.
5.2. Farmakokinetik özellikler
Genel özellikler
Lisinopril oral yoldan etkili, sülfidril içermeyen bir ADE inhibitörüdür.
Emilim:
Oral lisinopril uygulamasını takiben, akut miyokard infarktüsü olan hastalarda doruk serum
konsantrasyonlarına ulaşma süresinde biraz uzama eğilimi olsa da, doruk serum
konsantrasyonları yaklaşık 7 saat içerisinde gözlenmektedir.
İdrardan geri kazanıma dayalı olarak, hastalar arasında %6-60 oranında bir değişkenlik
görülmek üzere, çalışılan doz aralığında (5-80 mg) lisinoprilin ortalama emilim miktarı
yaklaşık %25’dir. Mutlak biyoyararlanım kalp yetmezliği olan hastalarda yaklaşık %16
oranında azalmaktadır. Lisinoprilin emilimi besinlerden etkilenmemektedir.
Dağılım ve biyotransformasyon:
Lisinopril, dolaşımdaki anjiyotensin dönüştürücü enzim (ADE) dışında, serum proteinlerine
bağlanır gibi görünmemektedir. Sıçanlarda gerçekleştirilen çalışmalar lisinoprilin kan-beyin
bariyerini az miktarda geçtiğini göstermektedir.
Eliminasyon:
Lisinopril metabolize olmaz ve idrardan tamamen değişmemiş olarak atılır. Çoklu doz
uygulamasında, lisinoprilin etkili birikim yarı ömrü 12.6 saattir. Lisinoprilin sağlıklı
gönüllülerde klerensi yaklaşık 50 ml/dakika’dır. Azalan serum konsantrasyonları, ilaç
birikimine katkıda bulunmayan, uzamış bir terminal faz sergilemektedir. Bu terminal faz
muhtemelen ADE’e doyurulabilir bir bağlanmayı temsil etmekte olup, dozla orantılı değildir.
Hastalardaki karakteristik özellikler
Hepatik yetmezlik
Sirozlu hastalarda gözlenen karaciğer fonksiyonu bozukluğu, azalmış klerens nedeniyle,
19/22sağlıklı gönüllülere kıyasla, lisinopril emiliminde azalma (idrarda geri kazanma ile tayin
edildiği üzere yaklaşık %30), fakat maruziyette artış (yaklaşık %50) ile sonuçlanmaktadır.
Renal yetmezlik
Renal fonksiyon bozukluğu, böbreklerden atılan lisinoprilin eliminasyonunu azaltmakla
birlikte, bu azalma yalnızca glomerüler filtrasyon hızı 30 ml/dakika’nın altında olduğunda
klinik önem kazanmaktadır. Hafif ila orta dereceli renal yetmezlikte (kreatinin klerensi: 30-
80 ml/dak.), ortalama EAA yalnızca %13 artarken, şiddetli renal yetmezlikte (kreatinin
klerensi:5-30 ml/dak) ortalama EAA’da 4.5 misli bir artış gözlenmiştir.
Lisinopril diyaliz ile atılabilir. 4 saatlik hemodiyaliz sırasında, plazma lisinopril
konsantrasyonları, 40 ila 55 ml/dak arası bir diyaliz klerensiyle ortalama %60 azalmıştır.
Kalp yetmezliği:
Kalp yetmezliği olan hastalar sağlıklı gönüllülere kıyasla (EAA’de ortalama %125’lik bir
artış) daha yüksek bir lisinopril maruziyetine sahiptir, fakat lisinoprilin idrarda geri
kazanımına dayalı olarak, sağlıklı gönüllülere kıyasla yaklaşık %16’lık bir emilim azalması
görülür.
Pediyatrik popülasyon:
Lisinoprilin farmakokinetik profili, 30 ml/dak/1.73m2 ’lik bir GFR’ye sahip, 6 ila 16 yaş arası,
26 pediyatrik hipertansif hastada incelenmiştir. 0.1 ila 0.2 mg/kg’lık dozlardan sonra,
lisinoprilin kararlı durum doruk plazma konsantrasyonları 6 saat içerisinde gözlenmiş ve
idrarda geri kazanıma dayalı emilim miktarı yaklaşık %28 bulunmuştur.
Bu değerler daha önce yetişkinlerde elde edilenlere benzerdir. Bu çalışmada çocuklarda
gözlenen EAA ve Cmaks değerleri yetişkinlerde gözlenenlerle uyumlu bulunmuştur.
Yaşlılar
Yaşlı hastalar genç gönüllülere kıyasla daha yüksek kan düzeyi ve plazma konsantrasyon
zaman eğrisi altında kalan alan için daha yüksek değerlere sahiptir (yaklaşık %60 artmış).
5.3. Klinik öncesi güvenlilik verileri
Preklinik veriler konvansiyonel genel farmakoloji, tekrarlanan doz toksisitesi, genotoksisite
ve karsinojenik potansiyel çalışmalarına dayalı olarak insanlar için özel bir tehlike ortaya
koymamaktadır. Anjiyotensin dönüştürücü enzim inhibitörlerinin, sınıf olarak, geç fetüs
gelişimi üzerinde advers etkileri indükleyerek, özellikle kafatasını etkilemek üzere, konjenital
20/22etkilere ve fetus ölümüne neden olduğu gösterilmiştir. Fetotoksisite, rahim içi büyüme
gecikmesi ve açık duktus arteriozus da bildirilmiştir. Bu gelişimsel anomalilerin, kısmen
ADE inhibitörlerinin fetus renin-anjiyotensin sistemi üzerindeki doğrudan etkisine ve kısmen
de maternal hipotansiyondan kaynaklanan iskemi ile fetus-plasenta kan akışındaki ve fetusa
giden oksijen/besin maddesi miktarındaki azalmalara bağlı olduğu düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Laktoz
Nişasta
Prejelatinize Nişasta
Magnezyum stearat (E572)
6.2. Geçimsizlikler
Geçerli değil.
6.3. Raf ömrü
24 aydır.
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Karton kutu içerisinde bulunan 28 tabletlik Al/PVC blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj ve Ambalaj Atıklarının Kontrolü Yönetmeliği"’ne uygun
olarak imha edilmelidir.
7. RUHSAT SAHİBİ
Ad : Biofarma İlaç San. ve Tic. A.Ş.
Adres : Akpınar Mah. Osmangazi Cad. No:156
Sancaktepe / İstanbul
Telefon : (0216) 398 10 63 - 4 hat
Faks : (0216) 419 27 80
21/228. RUHSAT NUMARASI
189/91
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 14.01.1999
Ruhsat yenileme tarihi:
10. KÜB'ÜN YENİLENME TARİHİ
22/22