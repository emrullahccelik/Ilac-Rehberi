KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACNEDUR %3 Merhem
2. KALİTATİF VE KANTİTATİF BİLEŞİM
Etkin madde:
100 g merhem 3 g Tetrasiklin hidroklorür (mikronize edilmiş olarak) içerir.
Yardımcı maddeler:
Yardımcı maddeler icin 6.1'e bakınız.
3. FARMASÖTİK FORM
Merhem.
Alüminyum tüp içerisinde bej (ten) rengi merhem.
4. KLİNİK ÖZELLİKLER
4.1 Terapötik endikasyonlar
İnflamatuvar formları başta olmak üzere, topikal akne tedavisi ve lokal cilt
infeksiyonlarında endikedir.
4.2 Pozoloji ve uygulama şekli
Pozoloji, uygulama sıklığı ve süresi:
Hekim tarafından başka şekilde önerilmedi ise etkilenmiş deri bölgesine günde 1-3 kez
uygulanır.
Uygulama şekli:
ACNEDUR’un uygulanacağı cilt bölgesi ılık su ve sabun ile iyice temizlendikten
sonra kurulanır.
ACNEDUR, etkilenmiş deri bölgesine topikal olarak hafifçe cilde masaj yapılarak
yedirilir. Doğru uygulama için küçük bir miktar ilaç, cilt üzerinde renkli yapısı
görülmeyecek şekilde geniş bir alana uygulanmalıdır. İstenildiği takdirde uygulama
yapılan bölge gazlı bez ile kapatılabilir.
1Özel popülasyonlara ilişkin ek bilgiler
Böbrek/Karaciğer yetmezliği:
Böbrek/Karaciğer yetmezliğine ilişkin özel bir bilgi bulunmamaktadır.
Pediyatrik popülasyon:
Pediyatrik popülasyon kullanımına ilişkin özel bir bilgi bulunmamaktadır.
Geriyatrik popülasyon:
Geriyatrik popülasyon kullanımına ilişkin özel bir bilgi bulunmamaktadır.
4.3 Kontrendikasyonlar
Tetrasikline veya ACNEDUR’un herhangi bir bileşenine aşırı duyarlı kişilerde
kontrendikedir.
4.4 Özel kullanım uyarıları ve önlemleri
Tıbbi tedavinin yanında mevcut bilgilere göre aşağıdaki önlemlerin de hasta tarafından
alınması önerilir:
• Tercihen alkali içermeyen sabunlarla cildin aşırı olmayan bir şekilde ancak
düzenli olarak temizlenmesi önerilir.
• Komedonların çıkarılabilmesine, temizlenmesine rağmen enflamasyonlu,
püstüllü aknelerin skar oluşumuna neden olmamak icin açılmaması önerilir.
• Sebase glandların yeniden tıkanmasına neden olmamak için makyaj
yapılmaması, pudra kullanılmaması tavsiye edilir.
• Uygulama sırasında göz, burun içi, ağız veya muköz membranlarla
temasından kaçınılmalıdır.
• Bütünlüğü bozulmamış deriye uygulanmalıdır.
4.5 Diğer tıbbi ürünlerle etkileşimler ve diğer etkileşim şekilleri
Bugüne kadar topikal uygulanan ACNEDUR’un diğer ilaçlarla bir geçimsizliği
bildirilmemiştir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
2Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: B
Uygulanan deri bölgesinde bütünlük bozulmamışsa, derin yara veya çizik
yoksa uygundur. Deri bütünlüğu bozulmuşsa hekim tarafından gereken uyarı
yapılmalıdır.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ACNEDUR için, gebeliklerde maruz kalmaya ilişkin klinik veri mevcut degildir.
Doğum kontrol yöntemlerine bilinen bir etkisi yoktur. Cinsel yönden aktif olan hem
erkekler hem de kadınlar, tedavi süresince etkili ve güvenilir bir doğum kontrol
yöntemi kullanmalıdırlar.
Gebelik dönemi
ACNEDUR için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. kısım 5.3).
Gebe kadınlara verilirken tedbirli olunmalıdır.
Laktasyon dönemi
Tetrasiklin hidroklorür'ün insan sütüyle atılıp atılmadığı bilinmemektedir. Tetrasiklin
hidroklorür'ün süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da ACNEDUR tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve
ACNEDUR tedavisinin emziren anne açısından faydası dikkate alınmalıdır.
Üreme yeteneği/Fertilite
Tetrasiklin hidroklorür'ün üreme yeteneği üzerine araştırmalarında insanlar için özel
tehlike ortaya konmamıştır.
34.7 Araç ve makine kullanımı üzerindeki etkiler
Bilinen bir etkisi yoktur.
4.8 İstenmeyen etkiler
Tüm ilaçlar gibi, ACNEDUR’un içeriğinde bulunan maddelere duyarlı olan kişilerde
yan etkiler olabilir.
Advers reaksiyonların sıklığı aşağıdaki gibi sıralanmıştır:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerle tahmin edilemiyor)].
Deri ve deri altı doku hastalıkları
Yaygın olmayan: Ağrı, ciltte kızarıklık veya şişme
Seyrek: Kaşıntı, yanma hissi, kuruma veya özellikle saç kökleri etrafında olmak
üzere deri renginde açılma.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
ACNEDUR’a ait bir doz aşımı bilgisi yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapotik grup: Topikal antibiyotikler
ATC kodu: D06AA04
Akne patogenezi konusunda hekimler arasındaki genel bilgi, pilo sebase bez kanallarının
tıkanması sonucu aknenin gelişmesi şeklindedir. Bu, foliküler kanalın defektif
keratinizasyonu sonucu ortaya çıkar.
4Tetrasiklin'in akne gelişiminde rol alan bütün faktörlere karşı etkili olduğu
kanıtlanmıştır:
- Propionibacterium acnes'de lipazların redüksiyonu
- Polimorf nükleer lökositlerin kemotaksis inhibisyonu
- Polimorf nükleer lökositlerin serbest oksijen radikallerin salıverilmesinin blokajı
- Kalmodulin aktivitesinin antagonizması
Tetrasiklin'in topikal uygulamadan sonra etkili olabilmesi için uygulama bölgesinde 0,05
mikrogram/ml'den 100 mikrogram/ml düzeyine kadar bulunması gerekir.
ACNEDUR uygulama sonrası tetrasiklin foliküler konsantrasyonunun 64
mikrogram/ml'ye eşit veya fazla olduğu gösterilmiştir.
Aknenin şiddetli formları, şekil bozukluğuna neden olan skarlarla sonuçlanan süregen
inflamatuvar nodüllerle karakterizedir. Bu lezyonların histolojik incelenmesi, yoğun
lenfositik ve histolojik infiltrasyon ile granülomların formasyonunu göstermiştir.
Granülom formasyonu için uyarının Propionibacterium acnes'den geldiği düşünülür. Belki
tetrasiklin'in akne tedavisindeki iyi bilinen etkisi kısmen antigranülom aktivitesine
bağlı olabilir. Granülom formasyonunun inhibisyonu, in-vitro olarak Protein Kinaz C
inhibisyonuna bağlı görünmektedir.
Granüloma üzerine etkili olmayan antibiyotiklerin (ampisilin, sefalotin, eritromisin ve
klindamisin) Protein Kinaz C üzerine ya hiç ya da çok az etkisi vardır.
ACNEDUR’daki tetrasiklinin en yüksek konsantrasyonda dahi korium'a girmediği
saptanmıştır. ACNEDUR 'un, penetrasyon mediyatörü içermediği için, absorbe olması ve
sistemik etki göstermesi muhtemel degildir.
5.2 Farmakokinetik Özellikleri
Genel Özellikler
Lokal uygulanan tetrasiklinin vücuda emilimi bulunmadığı için farmakokinetik verileri de
mevcut değildir.
Emilim:
Lokal uygulanan tetrasiklinin vücuda emilimi bulunmadığı için farmakokinetik verileri de
mevcut değildir.
5Dağılım:
Lokal uygulanan tetrasiklinin vücuda emilimi bulunmadığı icin farmakokinetik verileri de
mevcut değildir.
Biyotransformasyon:
Lokal uygulanan tetrasiklinin vücuda emilimi bulunmadığı için farmakokinetik verileri de
mevcut değildir.
Eliminasyon:
Lokal uygulanan tetrasiklinin vücuda emilimi bulunmadığı için farmakokinetik
verileri de mevcut değildir.
Doğrusallık/ Doğrusal Olmayan Durum:
Lokal uygulanan tetrasiklinin vücuda emilimi bulunmadığı için farmakokinetik
verileri de mevcut değildir.
5.3 Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz
toksisitesi, genotoksisite, karsinojenik potansiyel, üreme için toksisite araştırmalarına
dayanarak insanlar için özel tehlike ortaya koymamıştır.
6.FARMASÖTİK ÖZELLİKLER
6.1 Yardımcı maddelerin listesi
Beyaz vazelin
Orta zincirli trigliserid
Titanyum (IV) oksit (E 171)
Kahverengi demir oksit (E 172)
Kırmızı demir oksit (E 172)
Balmumu
6.2 Geçimsizlikler
Topikal uygulanan tetrasiklin deriden absorbe olmamaktadır. Bu nedenle topikal
uygulanan tetrasiklin ile geçimsizliğe ilişkin bir rapor bulunmamaktadır.
66.3 Raf ömrü
Raf ömrü 36 aydır.
6.4 Saklamaya yönelik özel tedbirler
25°C' nin altındaki oda sıcaklığında saklayınız.
6.5 Ambalajın niteliği ve içeriği
İçerisinde 20 g merhem bulunan, iç kısmı laklanmış, plastik kapaklı alüminyum tüp,
kullanma talimatı ile birlikte karton kutuda bulunur.
6.6 Beşeri tıbbi üründen arta kalan maddelerin imhası ve diğer özel önlemler
"Tıbbi atıkların kontrolü yönetmeliği" ve "Ambalaj ve Ambalaj Atıklarının Kontrolü
Yönetmelikleri"ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
Necipbey Cad. No: 88, 55020 – Samsun
Tel: (0362) 431 60 45
(0362) 431 60 46
Fax: (0362) 431 96 72
8. RUHSAT NUMARASI
08.10.2008 - 217/4
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.10.2008
Ruhsat yenileme tarihi: -
10. KÜB'ÜN YENİLENME TARİHİ
7