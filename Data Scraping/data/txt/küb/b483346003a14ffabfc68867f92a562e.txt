1/7  KISA ÜRÜN BİLGİSİ  
 
1. BEŞERİ TIBBİ ÜRÜNÜN  ADI 
 
EXENATE %0,1 krem  
 
2. KALİTATİF VE KANTİTATİF  BİLEŞİM  
 
Etkin madde: Her 1 g EXENATE, 1 mg metilprednisolon aseponat (%0,1) içerir.  
 
Yardımcı maddeler:  
Her 1 g EXENATE’ta;  
 
Setostearil  alkol  25 mg  
Bütilhidroksitoluen  0,06 mg 
Yardımcı maddeler için 6.1'e  bakınız.  
3. FARMASÖTİK  FORM  
Krem  
Beyaz renkte, homojen kremdir.  
 
4. KLİNİK  ÖZELLİKLER  
 
4.1 Terapötik  endikasyonlar  
 
Endojen egzama (atopik dermatit, nörodermatit), kontakt egzaması, dejeneratif egzama, 
dishidrotik egzama, nummüler egzama, sınıflandırılamayan egzama, pediyatrik egzama.  
 
4.2 Pozoloji ve uygulama şekli 
Pozoloji/uygulama sıklığı ve  süresi:  
EXENATE, topikal olar ak uygulanmalıdır ve günde bir kez ince bir tabaka halinde hastalıklı 
deriye hafifçe sürülmelidir.  
Kullanım süresi genel olarak yetişkinlerde 12 haftayı aşmamalıdır.  
 
EXENATE’nin uzun süreli kullanımına bağlı olarak deride aşırı kuruma olursa, daha yüksek yağ 
içerikli başka bir formülasyona geçilmelidir (EXENATE %0,1 Pomat).  
 
Uygulama şekli:  
 
Haricen hastalıklı deriye sürülerek kullanılır.  2/7  Özel popülasyonlara ilişkin ek bilgiler  
 
Böbrek/Karaciğer yetmezliği:  
EXENATE’nin böbrek ve karaciğer yetmezliği olan hastalarda kullanımı araştırılmamıştır.  
 
Pediyatrik popülasyon:  
EXENATE’nin 4 aydan küçük bebeklerdeki güvenliği saptanmamıştır. EXENATE ç ocuklara 
uygulanırken doz ayarlaması gerekmemektedir.  
Çocuklarda kullanım süresi genellikle 4 haftayı aşmamalıdır.  
 
Süt çocuğu ve küçük çocuklarda zorunlu kalınmadıkça kullanımı önerilmemektedir.  
 
Geriyatrik popülasyon:  
EXENATE’nin yaşlı hastalarda kullanımı araştırılmamıştır.  
 
4.3 Kontrendikasyonlar  
 
Tedavi alanında tüberküloz veya sfiliz lezyonu bulunduğunda; viral hastalıklar (örn: varicella, 
herpes zoster), rosacea, perioral dermatit, deride ülser, acne vulgaris, atrofik deri hastalıkları 
bulunduğunda veya aşı sonrası deri reaksiyonları gözlemlenmişse kontrendikedir.  
Etkin madde veya yardımcı maddelerden herhangi birine karşı aşırı duyarlılığı olanlarda 
kontrendikedir.  
 
4.4 Özel kullanım uyarıları ve  önlemleri  
 
Glukokortikoidl er, özellikle çocuklarda mümkün olan en düşük dozda kullanılmalıdır. Sadece 
istenen terapötik etkiye ulaşmak ve bu etkiyi korumak için gerekli olan süre boyunca 
kullanılmalıdır.  
 
Bakteriyel  enfekte  olmuş  deri hastalıkları  ve/veya  mantar  enfeksiyonlarında,  ayrıca  spesifik  ek bir 
tedavi  gereklidir.  
 
Topikal glukokortikoid kullanımına bağlı olarak, lokal deri enfeksiyonları oluşma potansiyeli 
artabilir.  
 
EXENATE kullanılırken, gözlerle, açık derin yaralarla ve mukoza ile temas etmemesine dikkat 
edilmelidir.  
 
Sağlıklı yetişkin gönüllülerde % 60 deri yüzeyine, oklüzif koşullar altında 22 saat boyunca 
EXENATE  uygulamasının  ardından  plazma  kortizol  seviyesinde  supresyon  ve sirkadiyen  ritimler 
üzerinde etki gözlenmiştir. Topikal kortikosteroidlerin özellikle kapalı  pansuman koşullarında, 
uzun süreli veya geniş bir alana yoğun olarak uygulanmaları yan etki riskini belirgin bir şekilde 
artırır. Çocuk bezlerinin oklüzif olabileceğine dikkat  edilmelidir.  
 
Geniş cilt alanları tedavi edilirken, emilim veya sistemik etki o lasılığı tamamen yok 
edilemeyeceğinden, tedavi süresi olabildiğince kısa tutulmalıdır.  3/7  Diğer glukokortikoidlerde de olduğu gibi, bilinçsiz kullanım, klinik belirtileri gizleyebilir.  
Sistemik  kortikoidlerde  olduğu  gibi, lokal  kortikoidlerin  kullanılması  ile de (örn.  uzun  süre yüksek 
doz veya geniş bir alana tatbik edilmeleri, kapalı pansuman veya göz çevresindeki deriye 
uygulanmaları sonucu) glokom gelişebilir.  
 
EXENATE'nin  içerisindeki  iki yardımcı  madde  (setostearil  alkol  ve bütilhidroksitolu en) lokal  deri 
reaksiyonlarına (ör. kontakt dermatit) sebep olabilir. Bütilhidroksitoluen gözlerde ve mukoz 
membranlarda da irritasyona sebep  olabilir.  
 
Pediyatrik popülasyon:  
 
Dört ay ile 3 yıl arasındaki çocuklara uygulanacağı zaman fayda/risk değerlendirmesi 
gerekmektedir.  
 
4.5 Diğer tıbbi ürünler ile etkileşimler ve diğer etkileşim  şekilleri  
 
Bilinen bir etkileşimi yoktur.  
4.6 Gebelik ve  laktasyon 
Genel  tavsiye  
Gebelik kategorisi : C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
EXENATE’nin doğum kontrol yöntemlerine etkisine ilişkin veri bulunmamaktadır.  
 
Gebelik dönemi  
EXENATE’nin gebe kadınlarda kullanımına ilişkin yeterli veri mevcut değildir. 
Metilpre dnisolon aseponat, hayvanlarla yapılmış deneysel çalışmalarda embriyotoksik ve/veya 
teratojenik etki göstermiştir (Bkz. Bölüm 5.3).  
Epidemiyolojik çalışmalar, gebeliklerinin ilk trimestrinde sistemik glukokortikoidler ile tedavi 
edilen kadınların çocukları nda yarık damak görülme riskinde artış olabileceğini 
düşündürmektedir.  
 
Genellikle kortikoid içeren topikal preparatlar gebeliğin ilk trimestrinde kullanılmamalıdırlar. 
Özellikle gebelikte geniş alanların tedavisinden, uzun süreli kullanımdan veya kapalı 
pansumandan kaçınılmalıdır.  
 
Laktasyon dönemi  
Sıçanlarda metilprednisolon  aseponatın süt yoluyla yenidoğanlara geçtiği pratikte görülmemiştir. 
Metilprednisolon aseponatın insan sütüne geçip geçmediği bilinmemektedir, ancak, sistemik 
olarak uygulanan kortikosteroidlerin insan sütünde saptandığı bildirilmiştir. Topikal uygulanan 
EXENATE formülasyonlarıyla, metilprednisolon aseponatın, insan sütünde saptanabilir 
miktarlarda bulunmasına yetecek oranda sistemik emilime neden olup olmayacağı 
bilinmemektedir. Bu nedenle, emziren kadınlarda EXENATE uygulanırken dikkatli olunmalıdır. 
Emziren kadınlarda, göğüs bölgesinden tedavi uygulanmamalıdır. Geniş alanlara tedavi 
uygulamasından, uzun süreli kullanımdan veya kapalı pansumandan kaçınılmalıdır.  4/7  Geniş alanların tedavisi ve uzun süreli kullanım ve kapalı pansumandan kaçınılma lıdır (Bkz. 
Bölüm 4.4).  
Üreme yeteneği /fertilite  
EXENATE ’nin üreme yeteneği üzerine etkisi olduğuna dair bir bilgi mevcut değildir.  
 
4.7 Araç ve makine kullanımı üzerindeki  etkiler  
 
EXENATE'nin araç veya makine kullanma becerisini etkilediğini gösteren hiçbir veri yoktur.  
 
4.8 İstenmeyen  etkiler  
 
Klinik çalışmalarda gözlemlenen yan etkilerin görülme sıklığı MedDRA sınıfl andırmasına 
(MedDra versiyon 11.1) göre aşağıda liste halinde  sunulmaktadır:  
Çok yaygın (>1/10); yaygın (>1/100 ile <1/10); yaygın olmayan (>1/1.000 ile <1/100); seyrek 
(<1/10.000 ile <1/1.000); çok seyrek (<1/10.000); bilinmiyor (eldeki verilerden hareket le tahmin 
edilemiyor). Kodlama için MedDRA versiyon 11.1  kullanılmıştır.  
 
Enfeksiyonlar ve enfestasyonlar  
Seyrek: Fungal deri reaksiyonu  
 
Bağışıklık sistem hastalıkları  
Yaygın olmayan: Aşırı duyarlılık  
 
Deri ve deri altı doku hastalıkları  
Seyrek: Akne, deride çatlaklar, piyoderma, telanjiyektaziler, fissürler, deride atrofi, fungal deri 
enfeksiyonları  
Bilinmiyor: Deride stria oluşumu, perioral dermatit, deride renk değişikliği, alerjik deri 
reaksiyonları  
 
Genel bozukluklar ve uygulama bölge sine ilişkin hastalıklar  
Yaygın: Uygulama bölgesinde yanma hissi, kaşıntı  
Yaygın olmayan: Uygulama bölgesinde kuruluk, eritem, veziküller, folikülit, döküntü, parestezi 
Seyrek: Uygulama bölgesinde selülit, ödem, irritasyon  
Bilinmiyor: Hipertrikosis  
 
Kortikoid içeren topikal preparatlar uygulandığında emilime bağlı olarak sistemik etkiler ortaya 
çıkabilir.  
 
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır.  Rapor lama  yapılması,  ilacın  yarar/risk  dengesinin  sürekli  olarak  izlenmesine  olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakojilans Merkezi (TÜFAM)’ne bildirmeleri gerekmektedir ( www.titck.gov.tr ; e-posta: 
tufam @titck.g ov.tr; tel: 0 800 314 00 08; faks: 0 312 218 35  99) 
 
4.9 Doz aşımı ve  tedavisi  
 
Akut toksisite çalışmalarından elde edilen sonuçlar, kremin deriye bir defalık fazla doz 5/7  uygulamasını (emilime elverişli şartlarda geniş bir yüzeye uygulama) veya yanlışlıkla ağızdan 
alınmasını takiben akut bir intoksikasyon riskini göstermemektedir.  
 
5. FARMAKOLOJİK  ÖZELLİKLER  
 
5.1 Farmakodinamik özellikler  
 
Farmakoterapötik grup: Kortikosteroidler, potent (grup III) 
ATC kodu: D07AC14  
 
Topikal uygulamayı takiben, EXENATE iltihabi ve alerjik deri reaksiyonların yanısıra 
hiperproliferasyon ile se yir eden süreçleri de baskılayarak, objektif semptomları (eritem, ödem, 
sulanma) ve subjektif şikayetleri (kaşıntı, yanma, ağrı) geriletir.  
Metilprednisolon aseponatın intraselüler glukokortikoid reseptörlerine bağlandığı ve özellikle 
bunun ciltteki esteri n parçalanma reaksiyonundan sonra oluşan ana metabolit 6α -
metilprednisolon -17-propionat için de geçerli olduğu bilinmektedir.  
DNA'nın bazı bölgelerine bağlanan steroid reseptör kompleksi, bir seri biyolojik etki oluşumunu 
tetikler. Steroid reseptör komplek sinin bağlanması, makrokortin sentezinin indüklenmesi ile 
sonuçlanır. Makrokortin, araşidonik asit serbestlenmesini ve böylece prostaglandinler, 
lökotrienler gibi enflamasyon medyatörlerinin oluşumunu inhibe eder.  
Glukokortikoidlerin immünosüpresif etkisi, şimdiye kadar tam olarak anlaşılmamış olan sitokin 
sentezi inhibisyonu ve antimitotik etki ile açıklanabilir.  
Vazodilatasyon yapan prostaglandinlerin sentezinin inhibisyonu ve adrenalinin vazokonstriktif 
etkisinin  potansiyalize edilmesi, glukokortikoidlerin vazokonstriktif etkisi ile sonuçlanır.  
 
5.2 Farmakokinetik özellikler 
Genel  özellikler  
Emilim : 
Metilprednisolon aseponat tüm formülasyonlardan cilde geçebilir.  
Topikal kortikoidin perkutan absorbsiyon oranı ve derec esi; bileşiğin kimyasal yapısı, ilacın 
bileşimi, ilaç içerisinde bileşiğin konsantrasyonu, maruz kalma koşulları (tedavi bölgesi, maruz 
kalma süresi, açık veya oklüzif) ve derinin durumu (deri hastalığının türü ve şiddeti, anatomik 
bölge vs.) gibi faktörle re bağlıdır.  
Metilprednisolon aseponatın stratum korneum çıkarılarak hasar verilmiş olan deriye uygulanması 
sonucunda perkütan absorbsiyon belirgin oranda daha yüksek olmuştur (dozun %13 -27'si).  
 
 Dağılım:  
Stratum korneum ve canlı derideki konsantrasyon, dıştan içe doğru azalmaktadır.  
 
Bivotransformasyon : 
Metilprednisolon aseponat, epidermis ve dermiste ana metaboliti olan ve kortikoid reseptörüne 
daha sıkı bağlanan, 6α -metilprednisolon -17-propionat'a hidrol iz edilir. Bu hidroliz derideki 
"biyoaktivasyona" işaret eder.  
 
Sistemik  dolaşıma  ulaştıktan  sonra  metilprednisolon  aseponatın  ana metaboliti  olan 
6α-metilprednisolon -17-propionat, hızla glukuronik aside bağlanır ve sonuçta inaktive  olur. 
 6/7  Eliminasyon:  
Metilprednisolon aseponatın metabolitleri (ana metabolit: 6α -metilprednisolon - 17-propionat -21-
glukuronid) 16 saatlik bir yarılanma ömrü ile başlıca böbrek yoluyla elimine edilmektedir. 
İntravenöz uygulamayı takiben, 14C-işaretli maddenin it rahı 7 gün içinde idrar ve dışkı yoluyla 
tamamlanmaktadır. Vücutta herhangi bir etken madde ya da metabolit birikimi oluşmamaktadır.  
 
 Doğrusallık/Doğrusal olmayan durum:  
Veri mevcut değildir.  
 
5.3 Klinik öncesi güvenlilik  verileri  
 
Sistemik toleransı değerlen dirmek için, tekrarlanan subkutan ve dermal uygulamalarla yapılan 
çalışmalarda, metilprednisolon aseponat tipik bir glukokortikoid etki profili göstermiştir. Bu 
sonuçlardan  yola çıkılarak,  EXENATE’nin  terapötik  kullanımını  takiben,  tipik glukokortikoid  yan 
etkileri dışında başka bir etki, geniş alanlara uygulama ve/veya oklüzif tedavi gibi uç koşullarda 
dahi beklenmez.  
 
EXENATE ile gerçekleştirilen embriyotoksisite çalışmaları, diğer glukokortikoidler için tipik 
olan sonuçları vermiştir; yani uygun test si steminde embriyoletal ve/veya teratojenik etkileri 
oluşmuştur. Bu bulgular ışığında, EXENATE gebelik esnasında reçetelenirken özel dikkat 
gerektirmektedir. Epidemiyolojik çalışmaların sonuçları, bölüm 4.6’da özetlenmiştir.  
 
Gerek bakteri ve memeli hücrelerinin gen mutasyonu taramasına ilişkin in vitro çalışmalar, 
gerekse kromozom ve gen mutasyonu taramasına ilişkin in vitro ve in vivo çalışmalar, 
metilprednisolon aseponatın herhangi bir genotoksik potansiyeli olduğunu gösterm emiştir.  
 
Metilprednisolon aseponat kullanılarak spesifik tümör oluşumu çalışması yürütülmemiştir. Yapı, 
farmakolojik etki mekanizması ile ilgili bilgiler ve uzun süre uygulama ile sistemik tolerans 
çalışmalarından elde edilen sonuçlar, tümör oluşum riskinde bir art ış olabileceğine dair bir bulgu 
vermemektedir. EXENATE'nin tavsiye edilen kullanım şartlarına uyulduğu takdirde dermal 
uygulaması sonucunda sistemik immünosupresif etkiye ulaşılmadığından, tümör oluşumuna 
yönelik bir etkisinin olması beklenmemektedir.  
 
Metilprednisolon aseponat ve EXENATE formülasyonlarının cilt ve mukoza üzerindeki lokal 
tolerans çalışmalarında, glukokortikoidlerin bilinen lokal yan etkilerinden başka bir bulgu 
kaydedilmemiştir.  
 
Kobaylarda yapılan çalışmalarda metilprednisolon aseponatın ciltte duyarlılığı artırıcı bir etki 
potansiyeli görülmemiştir.  
 
6. FARMASÖTİK  ÖZELLİKLER  
 
6.1 Yardımcı maddelerin  listesi  
 
Desil oleat  
Gliserol monostearat 40 -55 (tip I) 
Setostearil alkol  
Katı yağ (Hard fat)  7/7  Kaprilik -kaprik -miristik -stearik trigliseritler (Softisan 378) 
Makrogol stearat (tip I)  
Gliserol (%85)  
Bütilhidroksitoluen (E321) 
Benzil alkol  
Disodyum edetat 
Saf su  
 
 
6.2 Geçimsizlikler  
Bilinen herhangi bir geçimsizliği bulunmamaktadır.  
 
6.3 Raf ömrü  
24 ay 
 
6.4 Saklamay a yönelik özel  tedbirler  
25 °C altındaki oda sıcaklığında  saklayınız.  
 
6.5 Ambalajın niteliği ve  içeriği  
30 g'lık alüminyum tüp ve plastik (HDPE) kapak, karton kutu  
 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha  edilmelidir.  
 
7. RUHSAT SAHİBİ 
Humanis Sağlık A.Ş. 
Bağcılar/İstanbul  
 
8. RUHSAT  NUMARASI(LARI)  
2014/156  
 
9. İLK RUHSAT TARİHİ/ RUHSAT YENİLEME  TARİHİ  
İlk ruhsat tarihi: 19.02.2014 
Ruhsat yenileme tarihi:  
 
10. KÜB'ÜN YENİLENME  TARİHİ  
 