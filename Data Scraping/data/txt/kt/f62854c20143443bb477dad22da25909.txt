Sayfa 1 / 7 
 KULLANMA TALİMATI  
TEB Vitamin B12 1000 mcg/mL  I.M. Enjeksiyonluk Çözelti  
Kas içine  uygulanır.  
Steril  
 
• Etkin madde: Her 1 mL ’lik ampul solüsyonu; 1000 mcg B 12 vitamini (Siyanokobalamin)  
içermektedir.    
 
•Yardımcı maddeler: Sodyum klorür, benzil alkol ve enjeksiyonluk su  
 
 
 
 
 
 
Bu Kullanma Talimatında:  
1. TEB VİTAMİN B 12 nedir ve ne için kullanılır?  
2. TEB VİTAMİN B 12  'yi kullanmadan önce dikkat edilmesi gerekenler  
3. TEB VİTAMİN B 12 nasıl kullanılır?  
4. Olası yan etkiler nelerdir?  
5. TEB VİTAMİN B 12’nin saklanması  
Başlıkları yer almaktadır.  
1. TEB VİTAMİN B 12 nedir ve ne için kullanılır?  
 
TEB VİTAMİN B 12, 1 m L’lik renksiz ampuller içinde, kırmızı renkli, berrak çözeltidir . 
 
Her 1 m L’lik ampul etkin madde olarak siyanokobalamin (B 12 vitamini) içerir.  
TEB VİTAMİN B 12; 
• B12 vitamininin emilimindeki yetersizlik sonucu ortaya çıkan kansızlık (pernisiyöz 
anemi)  
• B12 vitamini eksikliğinden kaynaklanan eritrosit hac minin hemoglobin ağırlığına 
oranının artmasıyla oluşan kansızlık (hiperkrom makrositer anemi),  
• Şiddetli ve ani başlayan, şimşek çakar tarzda yüz ağrısı (trigeminus nevraljisi), 
• Sinir romatizması (siyatik),  Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu ta limatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. 
 Sayfa 2 / 7 
 • Zona, akut sinir iltihabı (nevrit), ve sinir ağrısı (nevralji) tedavisinde kullanılır.  
 
Ayrıca idrarda B 12 vitamini miktarını ölçmede (Schilling testi) de teşhis amaçlı olarak 
kullanılır.  
 
2. TEB VİTAMİN B 12’yi kullanmadan önce dikkat edilmesi  gerekenler                                           
 
TEB VİTAMİN B 12 'yi aşağıdaki durumlarda K ULLANMAYINIZ  
 
Eğer;  
 
• B12 vitamini veya TEB VİTAMİN B 12’nin bileşenlerine  karşı aşırı duyarlılığınız 
varsa,  
• Kanda B 12 vitamini konsantrasyonunun yüksek olduğu görme siniri hastalığınız  
(optik nöropatiler) (Leber hastalığı) varsa.  
 
TEB VİTAMİN B 12’yi, aşağıdaki durumlarda DİKKATLİ KULLANINIZ  
TEB VİTAMİN B 12’yi almadan önce lütfen aşağıdaki durumların varlığı nı kontrol ediniz ve 
herhangi birinin olması  durumunda doktorunuzla görüşünüz . 
 
• Yalnızca kas içi ne uygulanır. 
• B12 vitamini,  bu vitaminin eksikliğine bağlı hastalıkların kesin teşhisi konmadan 
kullanılmamalıdır.  
• İdame tedavisi sırasında tedaviye dirençli bir durum ortaya çıkabilir. Bunun için 3-
6 ayda bir periyodik muayene gerekir.  
• B12 vitamini uygulanması esnasında, kloramfenikol kullanılması siyanokobalamine 
karşı tedavi edici etkiyi azaltabilir.  
• Tedavi esnasında enfeksiyon, folik asit kullanımı , anemi (kansızlık), üremi (kanda 
üre miktarının fazla olması) gibi durumların ortaya çık ışı da tedavinin etkinliğini 
azaltabilir. Ağır anemi ve doku anoksisi (oksijensiz kalma) olan hastalarda ve 
yaşlılarda acil önlemler gerekebilir.  
• Astım, ürtiker, egzam a gibi alerjik hastalığınız varsa siyanokobalamin kullanmadan 
önce deri testi yaptırarak aşırı duyarlı olup olmadığınız araştırılmalıdır. 
• TEB VİTAMİN B 12, hiçbir zaman intravenöz uygulanmamalı, kas içine 
enjeksiyonla uygulanmalıdır. 
• Hamilelikte B 12 vitamini eksikliği olduğu kanıtlanmamışsa kullanılmamalıdır. 
Hamilelerde ve emziren annelerde tavsiye edilen günlük B 12 vitamini dozu 2.2 ve 
2.6 mcg’dır. B 12 vitamini anne sütüne geçer.  
Bu uya rılar,  geçmişteki herhangi bir dönemde dahi olsa sizin için geç erliyse lütfen 
doktorunuza danışınız.  
 
 Sayfa 3 / 7 
 TEB VİTAMİN B 12’nin yiyecek ve içecek ile kullanılması  
 
Yiyecek ve içeceklerle etkileşimi yoktur.  
TEB VİTAMİN B 12’nin alkol ile eş zamanlı kullanımı B 12 vitamininin emilimini azaltacağı 
için önerilmez.  
 
Hamilelik  
İlacı kullanmadan önce doktorunuza ya da eczacınıza danışınız.  
Hamilelikte B 12 vitamini eksikliği olduğu kanıtlanmamışsa kullanılmamalıdır. Hamilelikte 
ve emziren annelerde tavsiye edilen günlük B 12 vitamini dozu sırasıyla 2.2 ve 2.6 mcg’dır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme 
 
İlacı kullanmadan önce doktorunuza veya eczacınıza danışınız.  
B12 vitamini anne sütüne geçer ve bilinen bir zararı bulunmamaktadır.  
Eğer çocuğunuz u emziriyorsanız lütfen doktorunuza bildiriniz. Doktorunuz bu ilacı 
kullanmanızın sizin için uygun olup olmayacağını siz e söyleyecektir.  
Araç ve makine kullanımı  
 
TEB VİTAMİN B 12’nin araç veya makine kullanma becerisi üzerindeki etkilerine ilişkin veri 
yoktur. 
 
TEB VİTAMİN B 12’nin içeriğinde bulunan bazı yardımcı ma ddeler hakkında önemli 
bilgiler  
Bu tıbbi ürün her 1 m L’lik ampulde 15 mg benzil alkol içerir. Prematüre bebekler ve yeni 
doğanlara uygulanmaması gerekir. Bebeklerde ve 3 yaşına kadar olan çocuklarda toksik 
reaksiyonlara ve alerjik reaksiyonlara sebebiyet verebilir.  
Bu tıbbi ürün her bir ampulde 1 mmol (23 mg)’den daha az sodyum ihtiva eder; yani 
esasında sodyum içermemektedir. 
Diğer ilaçlar ile birlikte kullanımı  
 
B12 vitamini eksikliği görülen hastalarda, B 12 vitamini ile kloramfenikolün birlikte 
kullanımı B 12 vitaminine karşı, kan ve kan hücre yapımı ile ilgili (hematopoetik) yanıtı 
engelleyebilir.  
Metotreksat, primetain, kolşisin ve paraaminosalisilik asit gibi enfeksiyona karşı kullanılan 
ilaçlar, B 12 vitamini için teşhis amacıyla yapılan mikrobiyolojik  kan tahlillerinde yanlış 
sonuçlar verebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandı nız ise lütfen doktorunuza veya eczacınıza bunlar hakkında bilgi 
veriniz.  Sayfa 4 / 7 
 3.  TEB VİTAMİN B 12 nasıl kullanılır?  
 
Uygun kullanım ve doz/uygulama sıklığı için talimatlar:  
 
TEB VİTAMİN B 12, hiçbir zaman intravenöz yolla uygulanmamalı, kas içine enjeksiyonla 
uygulanmalıdır. 
 
Akut sinir ağrısı tedavisinde günde 500- 1000 mcg B 12 vitamini kas içine uygulanır. Akut 
sinir iltihabı ve ağrısı tedavisinin  10 gün sürdürülmesi tavsiye edilir. Zamanla tekrarlayan 
durumlarda, yeniden bir TEB VİTAMİN B 12 kürü yapılmalıdır. 
B12 vitamini eksikliğine bağlı kansızlıkta, tedaviye günaşırı 250 -1000 mcg B 12 vitamini 
uygulaması ile başlanır ve bu uygulama 1 -2 hafta sür dürülür. Daha sonra, kan tahlilleri 
sonuçları, normale dönüldüğünü kanıtlayana kadar, haftada 1 defa 250 mcg B 12 vitamini 
uygulanır. Ancak sinir sistemi hastalığıyla birlikte ortaya çıkan rahatsızlıklar mevcutsa  
günaşırı 1000 mcg B 12 vitamini uygulanmaya devam edilir.  Kan tahlili sonuçları düzel me 
gösterdiğinde, ayda 1 defa 1000 mcg B 12 vitamini kas içine enjekte edilerek idame tedavisi 
uygulanır. 
 
Uygulama yolu ve metodu:  
Sadece kas içine enjeksiyonla uygulanır. 
 
Değişik yaş grupları : 
 
Çocuklarda kullanımı : 
Çocuklarda kullanımına ilişkin bilgi bulunmamaktadır. 
 
Yaşlılarda kullanımı : 
Yaşlılarda kullanımına ilişkin bilgi bulunmamaktadır. 
 
Özel kullanım durumları:  
 
Böbrek  ve karaciğer  yetmezliği  
Böbrek ve karaciğer yetmezliği olan hastalarda kullanımına ilişkin bilgi bulunmamaktadır.  
 
Eğer TEB VİTAMİN B 12’nin etkisinin güçlü veya zayıf olduğuna dair bir izleniminiz var  ise 
doktorunuz veya eczacınız ile konuşunuz. 
 
Kullanmanız gerekenden daha fazla TEB VİTAMİN B 12 kullandıysanız  
 
TEB VİTAMİN B 12’den kullanmanız gerekenden fazlasını kullanmışsanız bir doktor  veya 
eczacı  ile konuşunuz.  
 
TEB VİTAMİN B 12’yi kullanmayı unutursanız:  
Unutulan dozları dengelemek için çift doz kullanmayınız . Sayfa 5 / 7 
 İlacınızı almayı unutursanız, unuttuğunuzu fark eder etmez bu dozu alınız ve sonraki dozu 
her zamanki saatte alınız.  
TEB VİTAMİN B 12 ile tedavi sonlandırıldığındaki oluşabilecek etkiler  
Doktorunuz tarafından belirtilmedikçe, TEB VİTAMİN B 12 tedavisini durdurmayınız. 
4. Olası yan etkil er nelerdir?  
 
Tüm ilaçlar gibi, TEB VİTAMİN B 12’nin içeriğinde bulunan maddelere duyarlı olan kişilerde 
yan etkiler olabilir.  
 
Çok yaygın :10 hastanın en az 1'inde görülebilir.  
Yaygın :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1000 hastanın birinden fazla görülebilir. 
Seyrek : 1000 hastanın birinden az , fakat 10000 hastanın birinden fazla görülebilir.   
Çok seyrek : 10000 hastanın birinden az görülebilir. 
Bilinmeyen : Eldeki verilerden hareketle tahmin edilemiyor  
 
Aşağıdakilerden biri olursa, TEB VİTAMİN B 12’yi kullanmayı durdurunuz  ve 
DERHAL doktorunuza bildirin iz veya size en yakın hastanenin acil bölümüne 
başvurunuz.  
 
• İlacın uygulandığı bölgede kızarıklık, kaşıntı, yanma hissi, 
• Nefes darlığı,  
• Solunum sıkıntısı,  
• Boğaz/gırtlak bölgesinde şişkinlik hissi ve duyu kaybı, 
• Göğüste sıkışma hissi,  
• Vücutta aşırı sıcaklık/s oğukluk hissi,  
• Boğulma hissi,  
• Burun ve gözde kaşıntı, 
• Vücutta kaşıntılı kızarıklık/kabarıklık,  
• Karın ağrısı, bulantı, kusma, 
• Baş dönmesi, 
• Bayılma hissi,  
• Kalpte çarpıntı.  
 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizi n TEB VİTAMİN B 12’ye karşı ciddi alerjiniz  var 
demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin sıklığı bilinmemektedir. 
 
 
 Sayfa 6 / 7 
 Aşağıdakilerden herhangi birini fark ederseniz, hemen doktorunuza söyleyiniz:  
 
Seyrek:  
 
• İnflamatuvarlı akne oluşumu veya alevlenmesi  
• Folikülit (kıl köklerinde iltihaplanma) oluşumu veya alevlenmesi  
 
Bilinmiyor:  
• Polisitemia vera (kemik iliğinde kan hücrelerinin sayısında anormal derecede artış)  
• Yürümede bozukluk 
• Kuvvetsizlik, güçten düşme  
• Kaygı, endişe  
• Baş dönmesi, 
• Duyu azalması  
• Koordinasyon bozukluğu  
• Sinirlilik hali  
• Uyuşma  
• Baş ağrısı  
• Kalp yetersizliğine bağlı olarak solunum yetmezliği, ödem, karaciğerde büyüme ile 
belirgin hastalık  
• Akciğer ödemi  
• Çevresel kan damarlarında tıkanma (periferal vasküler tromboz)  
• Nefes darlığı  
• Hazımsızlık  
• Bulantı  
• Kusma  
• Hafif, geçici ishal  
• Dil iltihabı  
• Kaşıntı 
• Geçici ekzantem (deri de döküntü)  
• Artrit (eklem yerlerinde iltihaplanma)  
• Sırt ağrısı 
• Miyalji (kas ağrısı)  
• Vücutta şişme  
• Genel ağrı hissi  
• Enjeksiyon yerinde ağrı  
• Burun akıntısı  
• Hapşırma  
 
 
Bunlar TEB VİTAMİN B 12’nin hafif yan etkileridir  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  Sayfa 7 / 7 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaş tığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildir erek kullanmakta 
olduğunuz ilacın güvenliği hakkında daha fazla bilgi edinilmesine katkı sağlamış 
olacaksınız.  
5. TEB VİTAMİN B 12’nin saklanması  
 
TEB VİTAMİN B 12’yi çocukların göremeyeceği, erişemeyeceği yerlerde ve orijinal  
ambalajında saklayınız. 
 
25°C  altında ki oda sıcaklığında ve ışıktan koruyarak saklayınız.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra TEB VİTAMİN B 12’yi kullanmayınız. Son 
kullanma tarihi belirtilen ayın son günüdür.  
 
Eğer ambalajın hasar gördüğünü fark ederseniz, TEB VİTAMİN B 12’yi kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi : Tebem İlaç San. Tur. ve Tic. A.Ş.    
Mustafa Kemal Mah . 2147. Sok. No: 3/2  
Çankaya -ANKARA  
Telefon : (0312) 939 10 00 
Faks    : (0312) 409 81 09 
 
Üreti m yeri : İdol İlaç Dolum San. ve Tic . A.Ş.  
Davutpaşa Cad. CebeAli Bey Sok.No:20  
34010 Zeytinburnu / İstanbul    
Telefon: (0 212) 449 00 00  
Faks    : (0 212) 449 00 20  
  
Bu kullanma talimatı 02/08/ 2019 tarihinde onaylanmıştır.  