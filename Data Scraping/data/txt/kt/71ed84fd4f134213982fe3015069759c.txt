Sayfa 1 / 7 
 KULLANMA TALİMATI  
MİYASTU  180 mg uzatılmış salımlı tablet  
Ağızdan alınır.  
 
Etkin madde: Her bir tablet etkin madde olarak 180 mg piridostigmin bromür  içerir.  
Yardımcı maddeler: Carnauba wax, zein (F4400C Special Grade), tribasic  kalsiyum fosfat, 
magnezyum stearat ve kolloidal silikon dioksit içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kull anımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 Bu Kullanma Talimatında:  
  
1. MİYASTU  nedir ve ne için kullanılır?  
2. MİYASTU ’yu kullanmadan önce dikkat edilmesi gerekenler  
3. MİYASTU  nasıl kullanılır?  
4. Olası yan etkiler nelerdir?  
5. MİYASTU ’nun saklanması  
 
Başlıkları yer almaktadır.  
 
1. MİYASTU  nedir ve ne için kullanılır?  
 
MİYASTU , kremden sarıya dönük renkte oblong uzatılmış salımlı tablettir. MİYASTU  30 adet 
uzatılmış salımlı tablet içeren şişelerde sunulmaktadır.  
 
MİYASTU , etki n madde olarak kolinesteraz inhibitörleri adı verilen ilaç grubunda yer alan 
piridostigmin içerir . Sinir uyarılarının kaslara geçmesinde aracılık eden asetilkolin adı verilen 
maddeyi yıkan kolinesteraz enzimini engeller. Böylece asetilkolinin etkisini artırır ve anormal 
kas zayıflığı durumlarında kas performansını geliştirir.  
 
MİYASTU , myastenia gravis (istemli hareket eden bazı kaslarda, harekete bağlı olarak çabuk 
yorulma ve güçsüzlük gibi belirtilerle ortaya çıkan sinir -kas kavşağına ait bir hastalık.) 
tedavisinde kullanılır.  
  Sayfa 2 / 7 
 2. MİYASTU ’yu kullanmadan önce dikkat edilmesi gerekenler  
Herhangi bi r ilacı kullanmadan önce doktorunuza ya da eczacınıza danışınız.  
MİYASTU ’yu aşağıdaki durumlarda KULLANMAYINIZ  
Eğer,  
 Piridostigmin bromür  etkin maddesine  veya MİYASTU ’nun içerdiği yardımcı 
maddelerden herhangi birine karşı aşırı duyarlılığınız (alerjiniz)  varsa , 
 Bağırsak veya idrar yollarınızda mekanik bir tıkanıklığınız varsa,  
 Kronik(müzmin) obstrüktif(tık ayıcı) akciğer hastalığı (KOAH),  astım, spastik bronşit 
(bronşit belirti ve bulgularına havayolları daralmasının (bronkospazm) eklenmesi) gibi 
bir solunum hastalığınız varsa,  
 Emzirme döneminde iseniz,  
MİYASTU ’yu aşağıdaki durumlarda DİKKATLİ KULLANINIZ  
Eğer,  
 Bradikardi ve atrioventriküler blok (AV blok) gibi aritmili hastalığınız varsa (yaşlı 
hastalar genç hastalara göre daha duyarlı olabilir)  
 Yakın zamanda geçirilmiş koroner oklüzyon (kalbi besleyen damarlarda tıkanıklık) , 
dekompanse kalp yetmezliği (dinlenim esnasında belirtilerin devam ettiği) , miyokard 
enfarktüsü (kalp krizi)  rahatsızlığınız varsa,  
 Kan basıncınız düşükse (hipotansiyon)  
 Aşırı t erleme, kalp hızında yavaşlama, kabızlık ve kas krampları gibi şikayetleriniz 
varsa; bunlar istemsiz çalışan sinir sistemimizin bir bölümünün aşırı aktivitesinin 
(vagotoni) bir göstergesi olabilir.  
 Midenizde ülser varsa  
 Mide veya bağırsaklarınızla il gili bir ameliyat geçirdiyseniz  
 Sara (epilepsi) hastasıysanız  
 Parkinson hastalığınız veya bu hastalıkta görülen şikayetleriniz (uzuvların titremesi, 
vücut hareketlerinin yavaşlığı, kasların sertliği, öne eğik duruş şekli, küçük adımlarla 
ve ayaklarını sürüyer ek yürüme gibi) varsa.  
 Tiroid bezinizin aşırı çalıştığı söylenmişse.  
 Böbreklerinizin çalışmasıyla ilgili bir sorununuz varsa  
Çok yükse k dozda MİYASTU  kullanıyorsanız, nikotinerjik etkisine  (temelde iskelet kasları 
üzerindeki etkisi) zarar vermeden özel o larak muskarinik etkisine  (bulantı, kusma, kalp ritminin 
yavaşlaması gibi yan etkilere sebep olan, iç organlar üzerindeki etkileri) karşılık vermek için 
atropin  (MİYASTU ’nun etkilerini azaltmak veya tamamen ortadan kaldırmak için panzehir 
olarak kullanılan  bir ilaç) veya başka antikolinerjik maddelere  (nikotinik ve muskarinik 
etkilerin ikisine birden verilen isim kolinerjik etkilerdir.  Kolinerjik etkileri baskılayıcı ilaçlara 
antikolinerjik denir.)  ihtiyacınız olabilir.  
Bu ilacın aşırı dozu, belirgin veya a rtmış kas zayıflığı olarak kendini gösteren kolinerjik krize 
neden olabilir (bkz. 3. "Kullanmanız gerekenden daha fazla MİYASTU  kullandıysanız").  
Timüs bezinin alınması (timektomi) için yapılan ameliyattan sonra, doktorunuz tarafından 
reçetelendirilen dozun azaltılması gerekebilir.  
Piridostigmin Bromür etkin maddesi, uzun salınım etkisini elde etmek iç in çözünmeyen bir 
tablet matriksi  içine gömülür.  Sayfa 3 / 7 
 Sindirilemeyen taşıyıcı madde dışkıda görülebilir fakat bu durum etkin maddenin tam olarak 
emilmediği şek linde yorumlanmamalıdır.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
MİYASTU ’nun yiyecek ve içecek ile kullanılması  
MİYASTU  yiyeceklerle birlikte alınmamalıdır, bir miktar su ile birlikte alınmalıdır.  
Hamilelik  
İlacı kullanmadan önce doktorunuza veya eczacınıza danışınız.  
Hamile kalmayı planlıyorsanız doktorunuza bildiriniz. MİYASTU  gerekli olmadıkça hamilelik 
döneminde kull anılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde kullanılmamalıdır.  
Araç ve makine kullanımı  
Hastalığınızın doğasına veya MİYASTU ’ya bağlı olarak görme bozukluğu yaşayabilirsiniz. 
MİYASTU  araç ve makine kullanma yeteneğinizi etkileyebilir.  
MİYASTU  tedavisinde araç ve makine kullanırken dikkatli olunmalıdır.  
MİYASTU ’nun içeriğinde bulunan bazı yard ımcı maddeler hakkında önemli bilgiler  
Özel önlem alınmasını gerektiren herhangi bir yardımcı madde içermez.  
Diğer ilaçlar ile birlikte kullanımı  
MİYASTU  aşağıdaki ilaçlarla kullanılmamalıdır:  
 Metilselüloz ve yardımcı madde olarak metilselüloz  içeren ilaçlar MİYASTU ’nun 
bağırsaklardan emilimini engelleyebilirler.  
MİYASTU  aşağıdaki ilaçlarla dikkatli kullanılmalıdır:  
 Steroidler ve bağışıklık sistemini baskılayan ilaçlar (doktorunuz MİYASTU  dozunu 
azaltmanızı söyleyebilir.)  
 Aminoglikozid antibi yotikler (enfeksiyon hastalıklarında kullanılırlar)  
 Lokal ve bazı genel anestezi ilaçları  
 Antiaritmik ajanlar (kalp ritm bozukluğu tedavisinde kullanılırlar)   
 Kas gevşeticiler; panküronyum ve veküronyum  (tıbbi veya cerrahi girişim sırasında 
uzun süreli kas gevşetici olarak kullanılırlar) ile süksametonyum (kısa süreli kas 
gevşetici).  
 Piridostigmin bromür ile tedavi sırasında morfin (kontrollü kullanılan kuvvetli bir ağrı 
kesicidir)  türevlerinin ve barbitü ratların (epilepsi , anksiyete  gibi durumlarda  sinir 
sistemi baskılayıcı olarak kullanılırlar)  etkisi güçlenebilir.  Sayfa 4 / 7 
  Atropin (kalbin aşırı yavaşladığı durumlarda kullanılır). Aynı zamanda MİYASTU ’nun 
antidotudur  (Belirli bir ilacın veya zehirin  etkisini azaltan veya tamamen ortadan 
kaldıran madde) .  
 Hiyosin gibi antimuskarinikler (mide -bağırsak kanalı, safra ve idrar yolları 
spazmlarında kullanılırlar)  
 DEET (N,N -dietil -m-toluamid) (yüzeyel olarak kullanılan bazı böcek kovucuların 
içinde bulunan  bir madde)  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. MİYASTU  nasıl kullanılır?  
Doktorunuz ayrı bir tavsiyede bulunmadı kça, bu talimatları takip ediniz.  
Uygun kullanım ve doz/uygulama sıklığı için talimatlar:  
Kullanmanız gereken MİYASTU  dozunu, kullanma sıklığınızı ve tedavinin süresini 
doktorunuz size söyleyecektir. Myastenia gravis için dozajı hastalığın şiddeti ve tedaviye 
verilen yanıt temel alınarak kişiye özel belirlenmelidir. Bu nedenle, önerilen dozlar sadece yol 
gösterme amaçlıdır.  
Günde bir veya iki kez 1-3 adet  180 mg tablet genellikle semptomları kontrol etmek için yeterli 
olacaktır; ancak, bazı kişilerin i htiyaçları bu ortalamadan belirgin şekilde farklı olabilir. Dozlar 
arasındaki aralık en az 6 saat olmalıdır. Optimum kontrol için daha hızlı hareket eden düzenli 
tabletlerin veya şurubun MİYASTU  tedavisi ile birlikte kullanılması gerekebilir.  
Uygulama yolu  ve metodu:  
MİYASTU , ağız yolundan bir miktar (yarım bardak / bir bardak) su ile birlikte alınır.  
Değişik yaş grupları:  
Çocuklarda kullanımı:  
Çocuklarda kullanılması önerilmez.  
Yaşlılarda kullanımı:  
MİYASTU  kullanımı normal erişkinlerdeki gibidir.  
Özel kullanım durumları  
Böbrek yetmezliği:  
Böbrek yetmezliğiniz var ise daha düşük dozlar gerekebilir ve doktorunuz tedavide elde edilen 
etkiye göre MİYASTU  dozunu kademeli olarak artırabilir.  
Karaciğer yetmezliği:  
Özel kullanımı yoktur.  
Eğer MİYASTU ’nun etkisinin çok güçlü veya zayıf olduğuna dair bir izleminiz var ise, 
doktorunuz ve eczacınız ile konuşunuz.  
 
Kullanmanız gerekenden daha fazla MİYASTU  kullandıysanız:  
MİYASTU ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
  Sayfa 5 / 7 
  
Eğer gerekenden daha fazla MİYASTU  kullandıysanız, karın ağrıları, bağırsak hareketlerinde 
artma, ishal, bulantı ve kusma, solunum yollarında ifrazat artışı, tükürük salgısında artma, aşırı 
terleme ve göz bebeklerinde küçülmeye bağlı görme ke skinliğinizde bozulma, kaslarda 
kramplar, seğirmeler ve genel bir kas güçsüzlüğü gelişebilir. Bunlarla beraber kan basıncınızda 
düşme ve kalp hızınızda aşırı yavaşlama meydana gelebilir.  
 
Merkezi sinir sistemi etkileri huzursuzluk , zihin bulanıklığı, geveleyerek konuşma, sinirlilik, 
duyarlılık  ve görsel halüsinasyonları içerebilir.  
 
Bu gibi durumlarda size damar yolundan atropin adı verilen bir ilaç uygulanacaktır. Eğer 
solunum şikayetleriniz çok fazla olursa size yapay solunum des teği uygulanabilir.  
 
MİYASTU ’yu kullanmayı unutursanız:  
Eğer MİYASTU  almayı unutursanız, unuttuğunuzu fark eder etmez bu dozu alın ve sonraki 
dozu her zamanki saatte alınız. Unuttuğunuzu fark ettiğinizde, sonraki doz saatine 
yaklaştıysanız, o zaman unuttu ğunuz dozu atlayınız.  
 
Unutulan dozları dengelemek için çift doz almayınız.  
 
MİYASTU  ile tedavi sonlandırıldığında oluşabilecek etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi MİYASTU ’nun içeriğinde bulunan maddelere duyarlı olan kişilerde yan 
etkileri olabilir.  
 
Aşağıdakilerden biri olursa MİYASTU ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Eller, ayaklar, bilekler, yüz, dudakların şişmesi ya da özellikle ağız veya boğazın 
yutmayı veya nefes almayı zorlaştıracak şekilde şişmelerinde  
 Döküntü  
 Baygınlık  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
MİYASTU ’ya karşı ciddi alerjiniz  var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Çok yay gın (≥1/10); yaygın (≥1/100 ila  <1/10); yaygın olmayan (≥1/1.000 ila <1/100); seyrek 
(≥1/10.000 ila  <1/1.000); çok seyrek ( <1/10.000); bilinmiyor (eldeki verilerden hareketle 
tahmin edilemiyor)  
 
Seyrek:  
Deri döküntüsü (Genelde ilaç kesildikten sonra azalır. Bromür i çeren ilaçlar kullanılmamalıdır ) 
  Sayfa 6 / 7 
  
Bilinmiyor:  
 Aşırı ilaç duyarlılığı  
 Psikopatolojik belirt iler (organik beyin değişikliklerinin varlığında)  
 Bayılma  
 Göz bebeklerinde küçülme (miyozis)  
 Gözlerde sulanma  
 Görme bulanıklığı  
 Kalpte ritm bozukluğu, kalp ritminde yavaşlama  
 Göğüs ağrısı  
 Yüz ve boyunda kızarıklık  
 Kan basıncının düşmesi  
 Akciğerlerde, nefes yollarında daralma ile birlikte balgam artışı. Astımı olanlarda 
solunum yolu rahatsızlıkları ortaya çıkabilmektedir.  
 Bulantı ve kusma  
 İshal  
 Bağırsak hareketlerinde artma  
 Tükürük artışı  
 Karın ağrısı  
 Karın krampları  
 Aşırı terleme  
 Ürtiker  
 Kas seğirmesi  
 Ellerde titreme  
 Kas krampı  
 Kaslarda güçsüzlük  
 Acil idrar yapma isteği  
 
Semptomların bir kolinerjik krizin belirtileri olabileceği ihtimaline karşı bu bulguların 
nedeninin tanımlanması amacı ile muhakkak hekime danışılmalıdır. Orta ya çıkan muhtemelen 
parasempatomimetik etkinin ortadan kaldırılması için; parenteral atropin sülfat kullanımı göz 
önüne alınmalıdır.  
 
MİYASTU  doz aşımı yoğun bakımda izlenmeyi gerekli kılan kolinerjik krize yol açabilir.  
Böyle bir durum belirlenmezse, hayatı tehdit eden solunum kası felci riski vardır.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkile ri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans  Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşıla şırsanız 
doktorunuzu veya eczacınızı bilgilendiriniz.  
  Sayfa 7 / 7 
 5. MİYASTU ’nun saklanması  
MİYASTU ’yu çocukların göremeyeceği, erişemeyeceği yerlerde ve ambalajında saklayınız.  
 
25 °C’nin altında ki oda sıcaklığında , orijinal ambalajında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra MİYASTU ’yu kullanmayınız.  
 
Eğer üründe ve/veya ambalajında bozukluklar fark ederseniz MİYASTU ’yu kullanmayınız.  
 
Son kullanma tarihi geçmiş veya kullanılmayan ila çları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat sahibi :      
Koçsel İlaç Sanayi ve Ticaret A.Ş  
Gebze OSB2 Mah. 1700. Sk. No: 1703/2  
Çayırova/KOCAELİ  
Tel: 0850 250 66 56  
e-mail: info@onkokocsel.com   
Üretim yeri:  
Abdi İbrahim İlaç San. ve Tic. A.Ş.  
Adres: Orhan Gazi Mahallesi, Tunç Caddesi, No:3,  
Esenyurt / İSTANBUL  
Tel: 0212 622 66 00  
Faks: 0212 623 19 52  
 
Bu kullanma talimatı 30/06 /2022  tarihinde onaylanmıştır.  