KISA ÜRÜN BİLGİSİ
1.BEŞERİ TIBBİ ÜRÜNÜN ADI
POSTPILL ONE 1.5 mg tablet
2. KALİTATİF VE KANTİTATİF BİLEŞİM
Etkin Madde: Her bir tablet 1.5 mg levonorgestrel içerir.
Yardımcı maddeler: Laktoz Monohidrat (sığır kaynaklı laktoz) 120 mg
Yardımcı maddeler için 6.1' e bakınız.
3. FARMASÖTİK FORM
Tablet
Her bir POSTPILL ONE bir tarafı ‘J06’ oymalı ve diğer tarafı düz, beyaz veya hafif grimsi
beyaz arası, yuvarlak, eğri kenarlı, düz yüzeyli bir tablet.
4. KLİNİK ÖZELLİKLER
4.1. Terapötik endikasyonlar
POSTPILL ONE,
• korunmasız cinsel temasın ardından veya
• kontraseptif metodun etki göstermediği durumlarda,
o kondom yırtılması,
o oral kontraseptif alımının unutulması,
o spiralin çıkarılması,
o diaframın yerinden çıkması,
o koitus interruptus metodunun hatalı uygulanması,
o ısı ölçüm yöntemiyle yapılan korunmalarda fertil döneme rastlayan ilişkiler ilişkiden
sonraki 72 saat içinde acil kontrasepsiyon amacıyla kullanılır.
4.2. Pozoloji ve uygulama şekli
Uygulama şekli:
Oral olarak kullanılır.
Pozoloji/uygulama sıklığı ve süresi:
Tek tablet korunulmamış cinsel temastan sonra 72 saatlik (3 gün) bir süreyi aşmaksızın,
mümkün olduğunca erken, tercihen ilk 12 saat içerisinde alınmalıdır (bkz. Bölüm5.1).
1Tabletin alınmasından sonraki 3 saat içinde kusma olursa, derhal bir tablet daha alınmalıdır.
Son 4 hafta boyunca enzim indükleyici ilaç kullanan ve acil kontrasepsiyona ihtiyaç duyan
kadınlara, hormonal olmayan bir acil konrasepsiyon önerilmelidir (Ör. Cu- RİA kullanılması
veya Cu-RİA’yı kullanamayan/kullanmak istemeyen kadınlar için levonorgestrelin çift doz
uygulanması (ör: 2 tabletin birlikte alınması) (bkz. Bölüm 4.5).
POSTPILL ONE kanamanın sonlanması beklenmeksizin menstruel siklusun herhangi bir
anında kullanılabilir.
POSTPILL ONE kullandıktan sonra, bir sonraki menstrüel periyoda kadar bir lokal
kontraseptif yöntem (kondom, spermisid, ya da servikal başlık) kullanılması önerilir.
POSTPILL ONE kullanımı düzenli hormonal kontrasepsiyona devam edilmesi ile bir
kontrendikasyon oluşturmaz.
Özel popülasyonlara ilişkin ek bilgiler:
Karaciğer yetmezliği
Ağır hepatik yetmezlikte kullanımı önerilmez
Böbrek yetmezliği
Dozaj ayarlaması gerekli değildir.
Pediyatrik popülasyon:
POSTPILL ONE’nin endikasyonları arasında ergenlik öncesi yaştaki çocuklar için uygun
kullanım yoktur.
POSTPILL ONE’nin çocuklarda kullanımı önerilmez.
Geriyatrik popülasyon:
Bu popülasyonda kullanımı endike değildir.
4.3. Kontrendikasyonlar
Etkin madde levonorgestrele veya Bölüm 6.1’de listelenen yardımcı maddelerin herhangi
birine karşı aşırı duyarlılık öyküsü olduğu durumlarda ve gebelikte kullanılmamalıdır.
4.4. Özel kullanım uyarıları ve önlemleri
Acil kontrasepsiyon ara sıra kullanılan bir yöntemdir. Hiçbir durumda düzenli bir
kontraseptif yöntemin yerini almamalıdır.
Acil kontrasepsiyon, özellikle korunmasız cinsel ilişkinin zamanı hakkında bir belirsizlik
olduğu durumda, gebeliği her zaman önlemez. Aynı menstrüel siklusta, 72 saatten daha
önce korunmasız bir cinsel ilişki varsa, gebe kalma gerçekleşebilir. Bu durumda, ikinci
cinsel ilişkiden sonra POSTPILL ONE ile tedavi gebeliği önlemede etkisiz kalabilir.
Şüphe durumunda (menstrüel siklusun 5 günden daha uzun süre gecikmesi veya beklenen
menstrüel siklus tarihinde anormal kanama, gebelik belirtileri), bir gebelik testi yaparak
gebeliğin olmadığının kontrol edilmesi gerekir.
2POSTPILL ONE ile tedaviden sonra gebelik oluşursa bir ektopik gebelik olasılığı göz
önünde bulundurulmalıdır. POSTPILL ONE ovülasyonu ve fertilizasyonu önlediğinden,
ektopik gebeliğin mutlak riski muhtemelen düşük olacaktır. Uterin kanama olmasına rağmen
ektopik gebelik devam edebilir. Bu yüzden, ektopik gebelik yönünden riskli hastalarda (daha
önce salpinjit veya ektopik gebelik öyküsü olanlar) POSTPILL ONE önerilmemektedir.
Şiddetli siklus bozukluğu olan hastalarda POSTPILL ONE önerilmemektedir.
Crohn hastalığı gibi şiddetli malabsorbsiyon sendromları POSTPILL ONE’nin etkinliğini
bozabilir.
POSTPILL ONE alımından sonra, tromboemboli vakaları bildirilmiştir. Geçmişinde diğer
tromboembolik risk faktörleri (özellikle trombofiliyi düşündürten kişisel ya da ailesel
geçmiş) bulunan kadınlarda bir tromboembolik bir olayın meydana gelme olasılığı göz
önünde bulundurulmalıdır.
Vücut ağırlığının veya vücut kitle indeksinin (VKİ) artmasıyla POSTPILL ONE'nin
etkinliğinin azalabileceğini gösteren sınırlı ve kesin olmayan veriler vardır (bkz. Bölüm
5.1).Tüm kadınlarda, kadının kilosuna veya VKİ’ne bakılmaksızın, acil kontraseptif
korunmasız cinsel temastan sonra mümkün olan en kısa zamanda alınması gerekir.
Acil kontrasepsiyon kullanımı cinsel yolla bulaşan hastalıklara karşı gerekli önlemlerin yerini
tutmaz.
POSTPILL ONE ve ulipristal asetat içeren ilaçların birlikte kullanımı önerilmemektedir
(bkz. Bölüm 4.5).
POSTPILL ONE alımından sonra, menstrüel sikluslar genellikle normal düzeydedir ve
beklenen tarihte gerçekleşir. Bazen beklenenden birkaç gün önce veya sonra oluşabilir.
Düzenli bir kontrasepsiyon yönteminin başlatılması veya adapte edilmesi için tıbbi bir vizit
önerilmektedir. Düzenli hormonal kontrasepsiyondan sonra POSTPILL ONE kullanımını
takiben sonraki ilaçsız periyotta menstrüel siklusun olmaması durumunda, gebelik olasılığı
ekarte edilmelidir.
Hasta için yüksek hormon yükü ve şiddetli siklus bozuklukları olasılığı nedeniyle, bir
menstrüel siklusta tekrarlanan uygulamalar önerilmemektedir. Acil kontrasepsiyon
uygulamasına tekrar tekrar başvuran kadınlara, uzun süreli doğum kontrol yöntemlerini
düşünmeleri önerilmelidir.
NORLEVO laktoz monohidrat içerir. Nadir kalıtımsal galaktoz intoleransı, Lapp laktaz
eksikliği veya glukoz-galaktoz malabsorpsiyonu problemleri olan hastaların bu ilacı
kullanmamaları gerekir.
34.5 Diğer tıbbi ürünler ile etkileşimler ve diğer etkileşim şekilleri
Levonorgestrelin metabolizması, karaciğer enzimlerini indükleyen ilaçlarla (esas olarak
CYP3A4 enzim indükleyiciler) birlikte kullanılması durumunda artar. Efavirenz ile birlikte
kullanıldığında levonorgestrel plazma seviyelerinde (AUC) yaklaşık %50 düşüş olduğu
saptanmıştır.
Levonorgestrelin plazma düzeylerini benzer şekilde azaltma kapasitesine sahip olduğundan
şüphelenilen ilaçlar; barbitüratlar (pirimidon dahil), fenitoin, karbamazepin, Hypericum
perforatum (St. John’s wort) içeren bitkisel ilaçlar, rifampisin, ritonavir, rifabutin,
griseofulvin’dir.
Son 4 hafta boyunca enzim indükleyici ilaç kullanan ve acil kontrasepsiyona ihtiyaç duyan
kadınlarda, hormonal olmayan bir acil konrasepsiyonun (ör: Cu-RİA) kullanımı
düşünülmelidir. Cu-RİA kullanamayan veya kullanmak istemeyen kadınlar için çift doz
levonorgestrel almak (yani korunmasız cinsel ilişkiden sonraki 72 saat içinde 3000 mcg) bir
seçenektir, ancak bu spesifik kombinasyon (bir enzim indükleyicisinin eşzamanlı kullanımı
sırasında çift doz levonorgestrel) ile ilgili çalışma yapılmamıştır.
Ulipristal asetat, bir progesteron reseptör modülatörü olup, levonorgestrelin progestasyonel
etkinliği ile etkileşebilir. Bu nedenle, levonorgestrel ile ulipristal asetat içeren ilaçların
birlikte kullanımı önerilmemektedir.
Levonorgestrel içeren ilaçlar, siklosporin metabolizmasının muhtemel inhibisyonundan
dolayı siklosporin toksisitesi riskini artırabilmektedir.
Özel popülasyonlara ilişkin ek bilgiler
Özel popülasyonlarda etkileşim çalışmaları ile ilgili bilgiye rastlanmamıştır.
Pediyatrik popülasyon
Pediatrik popülasyonlarda etkileşim çalışmaları ile ilgili bilgiye rastlanmamıştır.
4.6 Gebelik ve laktasyon
Genel tavsiye
Gebelik kategorisi X’ tir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
POSTPILL ONE önceden oluşmuş gebelik durumunda endike değildir.
POSTPILL ONE var olan gebeliği sonlandırmaz.
4POSTPILL ONE uygulamasının başarısızlığı sonucu oluşan ve devam eden bir gebelik
durumunda, epidemiyolojik çalışmalar progestinlerin fetüs üzerine malformatif bir etkisi
olmadığını göstermektedir (bkz. Bölüm 5.3).
1.5 mg’dan daha yüksek levonorgestrel dozları alınmasının doğacak çocuk için sonuçları
hakkında herhangi bir bilgi mevcut değildir.
POSTPILL ONE gebelik döneminde kontrendikedir (bkz. Bölüm 4.3).
Laktasyon dönemi
Levonorgestrel anne sütüne geçmektedir.
Emziren annenin POSTPILL ONE tableti emzirmenin hemen ardından alması ve tablet
alımını takiben en az 8 saat boyunca emzirmeye ara verilmesi bebeğin levonorgestrele
potansiyel maruziyetini azaltabilir.
Üreme yeteneği / Fertilite
POSTPILL ONE ile acil kontrasepsiyon tedavisini takiben fertilitede hızlı bir geri dönüş
olasıdır, bu yüzden gebelikten korunmak için POSTPILL ONE kullanımını takiben mümkün
olan en kısa süre içinde düzenli bir kontrasepsiyona devam edilmeli veya başlanmalıdır.
Klinik çalışmalarda, insanlarda levonorgestrel kullanımı sonrası fertilite üzerinde herhangi
bir etki gözlenmemiştir. Benzer şekilde klinik olmayan çalışmalar hayvanlarda herhangi bir
advers etki göstermemiştir (bkz. Bölüm 5.3).
4.7 Araç ve makine kullanma yeteneği üzerindeki etkiler
Araç ve makine kullanımı becerileri üzerindeki etkisi konusunda yapılmış hiçbir çalışma
bulunmamaktadır. Bununla birlikte, yorgunluk veya baş dönmesi hissederseniz, araç ya da
makine kullanımından kaçınmalısınız.
4.8 İstenmeyen etkiler
İstenmeyen olaylar aşağıda sistem organ sınıfına (MedDRA) göre listelenmiştir. Sıklıklar su
şekilde tanımlanmıştır:
Çok yaygın (≥1/10), yaygın (≥ 1/100, < 1/10), yaygın olmayan (≥ 1/1000, < 1/100), seyrek
(≥1/10.000, < 1/1000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Aşağıdaki tabloda, POSTPİLL ONE 1,5 mg alan kadınlar ile yapılan klinik çalışmalar*
sırasında bildirilmiş yan etkilerin sıklığı yer almaktadır.
5Vücut Sistemi Advers reaksiyonların sıklığı
Çok yaygın (≥1/10) Yaygın (≥1/100-1/10)
Sinir sistemi hastalıkları Baş dönmesi
Baş ağrısı
Gastrointestinal hastalıkları Bulantı İshal1
Karın ağrısı Kusma
Üreme sistemi hastalıkları ve meme Uterin ağrı Dismenore3
hastalıkları Memelerde hassasiyet
Adetlerde gecikme4
Ağır adet kanaması2
Kanama1
Genel bozukluklar ve uygulama Yorgunluk1
bölgesine ilişkin hastalıklar
* Çalışma 1 (n=544): Contraception, 2002, 66, 269-273
* Çalışma 2 (n=1359): Lancet, 2002, 360:1803-10
* Çalışma 3 (n=1117): Lancet 2010; 375:555-62
* Çalışma 4 (n=840): Obstetrics and Gynecology 2006; 108:1089-1097
1 Çalışma 1’de kaydedilmedi
2 Çalışma 2’de kaydedilmedi
3 Çalışma 1 veya 2’de raporlanmadı
4 Gecikme 7 günden daha uzun süre olarak tanımlandı
Yukarıdaki istenmeyen etkiler genellikle POSTPİLL ONE alındıktan sonraki 48 saat
içinde kaybolmaktadır. Memelerde hassasiyet, lekelenme ve düzensiz kanama
hastaların yaklaşık %30’unda bildirilmiş olup, gecikebilen sonraki menstrüel siklusa
kadar sürebilir.
POSTPİLL ONE alımından sonra farinks/yüz ödemi ve kutanöz reaksiyonları gibi aşırı
duyarlılık reaksiyonları bildirilmiştir.
POSTPİLL ONE’nin pazarlama sonrası döneminde tromboembolik olaylar bildirilmiştir
(bkz. Bölüm 4.4).
Şüpheli Advers Reaksiyonların Raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/ risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)' ne bildirmeleri gerekmektedir. (www.titck.gov.tr; e-posta:
tufam@titck.gov.tr: tel:0 800 314 00 08; faks: 0 312 218 35 99)
4.9 Doz aşımı ve tedavisi
Oral kontraseptiflerin yüksek dozlarının akut alımını takiben ciddi yan etkiler
bildirilmemiştir.Aşırı doz, bulantıya neden olabilir ve kesilme kanaması oluşabilir. Spesifik
antidotu yoktur ve tedavi semptomatik olmalıdır.
65. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan hormonal kontraseptifler, Acil kontraseptifler
ATC Kodu: G03AD01
Etki Mekanizması
POSTPILL ONE’ın etkin maddesi olan levonorgestrelin başlıca etki mekanizması, lüteinizan
hormon (LH) pikinin baskılanması yoluyla ovülasyonun önlenmesi ve/veya geciktirilmesidir.
Levonorgestrel, ancak LH miktarındaki artıştan önce uygulandığında, ovülasyon süreci
üzerinde etkili olabilmektedir. Levonorgestrel, menstrüel siklusta daha sonraki bir zamanda
alındığında acil kontraseptif etki göstermemektedir.
Klinik Etkililik ve Güvenlilik
Klinik çalışmalarda, levonorgestrel kullanımı sonrası önlenen olası gebeliklerin oranı %52’den
(Glasier, 2010) %85’e (Von Hertzen, 2002) dek değişmektedir. Korunmasız cinsel ilişkiden
sonra levonorgestrelin alımı geciktikçe, ilaç etkinliğinin azaldığı görülmektedir.
Yüksek vücut ağırlığı / VKİ’nin gebelik önleme etkinliği üzerindeki etkisi hakkında kesin
olmayan ve sınırlı veriler vardır. Üç WHO (Dünya Sağlık Örgütü) çalışmasında artan vücut
ağırlığı/ VKİ ile birlikte ilacın etkinliğinde azalma eğilimi gözlemlenmemiştir (Tablo 1); diğer
iki çalışmada (Creinin ve ark., 2006 ve Glasier ve ark., 2010) ise artan vücut ağırlığı veya VKİ
ile birlikte gebelik önleme etkinliğinde bir azalma gözlemlenmiştir (Tablo 2). Ancak bu iki meta-
analizde de korunmasız cinsel ilişkiden 72 saat sonra ilaç kullanan (levonorgestrel’in endikasyon
dışı kullanımı) ve başka korunmasız cinsel ilişkiler de yaşamış olan kadınlar kapsam dışı
bırakılmıştır. Obez kadınlarda yapılan farmakokinetik çalışmalar için Bölüm 5.2'ye bakınız.
Tablo 1: Üç WHO araştırmasını (Von Hertzen ve ark., 1998 ve 2002: Dada ve ark.,
2010) kapsayan meta-analiz
2
VKI (kg/m ) Düşük kilo Normal kilo Fazla kilo Obez
0-18,5 18,5-25 25-30 ≥30
Toplam sayı 600 3952 1051 256
Hamilelik sayısı 11 39 6 3
Hamilelik Oranı %1,83 %0,99 %0,57 %1,17
Güven Aralığı 0,92-3,26 0,70-1,35 0,21-1,24 0,24-3,39
7Tablo 2: Creinin ve ark. 2006 ve Glasier ve ark. 2010 araştırmalarını kapsayan meta-
analiz
2
VKI (kg/m ) Düşük kilo Normal kilo Fazla kilo Obez
0-18,5 18,5-25 25-30 ≥30
Toplam sayı 64 933 339 212
Hamilelik sayısı 1 9 8 11
Hamilelik Oranı %1,56 %0,96 %2,36 %5,19
Güven Aralığı 0,04-8,40 0,44-1,82 1,02-4,60 2,62-9,09
Levonorgestrelin, önerilen dozda, kan pıhtılaşma faktörlerinin, lipid ve karbonhidrat
mekanizmasının önemli düzeyde bir modifikasyonu indüklemesi beklenmemektedir.
Özel popülasyonlara ilişkin ek bilgiler
Pediatrik popülasyon:
Yapılan bir prospektif gözlemsel çalışma, levonorgestrel içeren acil kontraseptif tabletler ile
305 kadında yapılan tedavide, totalde % 2.3 başarısızlık oranı ile yedi kadının gebe kaldığını
göstermiştir.
18 yaş altı kadınlardaki başarısızlık oranı (% 2,6 veya 4/153) ile 18 yaş ve üzeri kadınlardaki
(% 2,0 veya 3/152) başarısızlık oranı karşılaştırılabilir düzeydedir.
5.2 Farmakokinetik Özellikler
Genel Özellikler
Emilim
Oral olarak uygulanan levonorgestrel 1,5 mg’ın plazma terminal yarılanma ömrü yaklaşık 43
saattir. Levonorgestrelin maksimal plazma konsantrasyonları yaklaşık 40 nmol/litre olup bu
konsantrasyonlara 3 saatte ulaşılır.
Dağılım / Biyotransformasyon
Levonorgestrel karaciğerde hidroksillenir ve metabolitleri glukuronid konjugatları olarak
atılır.
Eliminasyon
Oral olarak uygulanan levonorgestrelin biyoyararlanımı yaklaşık %100’dür. Levonorgestrel,
plazmada SHBG (Seks Hormon Bağlayıcı Globulin)’ye güçlü bir şekilde bağlanır.
Levonorgestrel vücuttan böbrek (% 60-80) ve karaciğer (%40-50) yolu ile atılır.
Obez kadınlardaki farmakokinetik
Bir farmakokinetik çalışma, obez kadınlarda (VKİ ≥ 30 kg/m²) toplam levonorgestrel
konsantrasyonlarının, normal VKİ'si (< 25 kg/m²) olan kadınlara kıyasla azaldığını (Cmaks ve
AUC0-24 'te yaklaşık %50 azalma) göstermiştir (Praditpan ve arkadaşları, 2017). Başka bir
çalışmada ayrıca obez ve normal VKİ'li kadınlar arasında toplam levonorgestrel Cmaks'ında
yaklaşık %50 azalma rapor edilirken; obez kadınlarda dozun iki katına çıkarılmasının (3 mg),
81,5 mg levonorgestrel alan normal kadınlarda gözlenenlere benzer plazma konsantrasyon
seviyeleri sağladığı görülmüştür (Edelman ve arkadaşları, 2016). Bu verilerin klinik önemi
belirsizdir.
5.3 Klinik öncesi güvenlilik verileri
Klinik olmayan veriler; güvenilirlik farmakolojisi, tekrarlanan doz toksisitesi, genotoksisite,
karsinojenisite potansiyelinin konvansiyonel çalışmaları doğrultusunda insanlar üzerinde
diğer bölümlerde yer alan bilgilerin ötesinde hiçbir tehlike oluşturmadığını ortaya koymuştur.
Levonorgestrel ile yapılan hayvan deneylerinde, yüksek dozlarda dişi fetuslarda virilizasyon
saptanmıştır.
Farelerde yapılan bir klinik öncesi araştırma, levonorgestrel uygulanan yavruların
doğurganlığı üzerinde herhangi bir etki göstermemiştir. İmplantasyondan önce ön-embriyo
gelişimi üzerinde levonorgestrele maruz kalmanın sonucunu araştıran iki çalışma,
levonorgestrelin döllenme ve fare ön embriyolarının in vitro büyümesi üzerinde advers bir
etkiye sahip olmadığını göstermiştir.
6. FARMASÖTİK ÖZELLİKLER
6.1 Yardımcı maddeler listesi
Laktoz monohidrat (sığır kaynaklı laktoz)
Mısır nişastası
Patates nişastası
Kolloidal silikon
dioksit Talk
Magnezyum stearat
6.2 Geçimsizlikler
Geçerli değildir.
6.3 Raf ömrü
36 ay
6.4 Saklamaya yönelik özel önlemler
POSTPILL ONE 250C' nin altındaki oda sıcaklığında orijinal ambalajı içinde saklanmalıdır.
Işıktan uzak tutulmalıdır.
6.5 Ambalajın niteliği ve içeriği
Bir tablet içeren blister ambalajlarda.
6.6 Beşeri tıbbi üründen arta kalan imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği’ne uygun olarak imha edilmelidir.
97. RUHSAT SAHİBİ
DKT INTERNATIONAL İstanbul Sağlık Ürünleri İthalat Tic. Ltd. Şti.
Talatpaşa Bulvarı No:35 Akgün Apt. Kat:5 Daire:5
Alsancak/İZMİR/TÜRKİYE Tel: 0 232 422 26 80
Faks: 0 232 422 26 88
8. RUHSAT NUMARASI
2018/32
9. İLK RUHSAT TARİHİ/ RUHSAT YENİLEME TARİHİ
İlk Ruhsat Tarihi: 23/01/2018
Ruhsat Yenileme Tarihi:
10. KÜB’ÜN YENİLENME TARİHİ
10