    
 
 1/6 
 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI  
ÜREDERM HYDRO %5 krem 
 
2. KALİTATİF VE KANTİTATİF BİLEŞİM 
Etkin madde:  
Her 1 g krem içerisinde: 
Üre          50 mg 
 
Yardımcı maddeler: 
Her 1 g krem içerisinde: 
Setostearil alkol                           50 mg  
Bütil hidroksianizol (E320)         0,1 mg  
 
Yardımcı maddeler için 6.1’e bakınız.  
  
3. FARMASÖTİK FORM 
Su içinde yağ (Y/S) emülsiyonu 
Beyaz, kokusuz, bağdaşık (homojen) losyon görünümlü krem. 
 
4. KLİNİK ÖZELLİKLER 
4.1. Terapötik endikasyonlar 
Nemlendirici ve yumuşatıcı etkisine bağlı olarak, iktiyozis ve hiperkeratozlu deri 
hastalıklarının (atopik egzama, kseroderma, asteatozis ve diğer kronikleşmiş kuru cilt 
durumlarının eşlik ettiği deri hastalıklarının) tedavisinde kullanılır. Aynı zamanda, topikal 
kortikosteroid tedavisinde, aralıklı tedavi yönteminde kortikosteroidlerle birlikte kullanılır.  
 
4.2. Pozoloji ve uygulama şekli 
Pozoloji / uygulama sıklığı ve süresi: 
Doktorunuzca başka türlü önerilmediği takdirde, günde 2-3 kez hastalıklı bölge üzerine 
sürülmek suretiyle kullanılır. 
 
Uygulama şekli: 
Sadece topikal olarak deri üzerine sürülerek uygulanır.  
 
Özel popülasyonlara ilişkin ek bilgiler: 
Böbrek/Karaciğer yetmezliği: 
Ciddi böbrek yetmezliği olan hastalarda geniş yüzey alanlarında kullanılmamalıdır. 
 
Pediyatrik popülasyon: 
Pediyatrik popülasyonda doz ayarlamasına gerek yoktur. Deri iritasyonu açısından sistematik 
olarak araştırılmadığı için süt çocuklarında kullanılmamalıdır.     
 
 2/6 
 Geriyatrik popülasyon: 
Geriyatrik popülasyonda doz ayarlamasına gerek yoktur. 
 
4.3. Kontrendikasyonlar 
 Üreye veya ÜREDERM HYDRO’nun herhangi bir bileşenine alerjiniz veya aşırı 
duyarlılığınız var ise, 
 Yara veya açık yara var ise,  
 Deri iritasyonu açısından sistematik olarak araştırılmadığı için, süt çocuklarında 
kontrendikedir. 
 Ciddi böbrek yetmezliği olan hastalarda geniş yüzey alanlarında kullanılmamalıdır.   
 
4.4. Özel kullanım uyarıları ve önlemleri 
 Gözle ve mukoz membranlarla temasından sakınılmalıdır.  
 Çocuklardan uzak tutulmalıdır.  
 Eğer, bölgesel tahriş, deride çatlama, iltihap var ise dikkatli kullanılmalıdır, geçici sızı 
oluşabilir. 
 
ÜREDERM HYDRO’nun içeriğinde bulunan,  
 Bütil hidroksianizol (E320) nedeniyle lokal deri reaksiyonlarına (örneğin, kontakt 
dermatit) ya da gözlerde ve mukoz membranlarda iritasyona,  
 Setostearil alkol nedeniyle ise lokal deri reaksiyonlarına (örneğin, kontakt dermatit) 
sebebiyet verebilir. 
 
4.5. Diğer tıbbi ürünler ile etkileşimler ve diğer etkileşim şekilleri 
Üre, 5-florourasil ve ditranol içeren topikal formülasyonların etkinliğini arttırabilir. Ayrıca, 
kortikosteroidler gibi diğer topikal ürünlerde, etkin maddenin deriden geçişini ve salımını 
arttırabilir.       
 
Özel popülasyonlara ilişkin ek bilgiler  
Bu konuda yapılmış bir çalışma bulunmamaktadır. 
 
Pediyatrik popülasyon 
Bu konuda yapılmış bir çalışma bulunmamaktadır. 
 
4.6. Gebelik ve laktasyon 
Genel tavsiye 
Gebelik Kategorisi: C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Topikal olarak uygulanan ürenin, çocuk doğurma potansiyeli bulunan kadınlar ve doğum 
kontrolü üzerinde etkisini gösteren bir veri bulunmamaktadır.  
     
 
 3/6 
 Gebelik dönemi 
Ürenin gebe kadınlarda kullanımına ilişkin yeterli veri mevcut değildir. 
 
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ 
doğum /ve-veya/ doğum sonrası gelişim üzerindeki etkileri bakımından yetersizdir. İnsanlara 
yönelik potansiyel risk bilinmemektedir.  
 
ÜREDERM HYDRO, gerekli olmadıkça gebelik döneminde kullanılmamalıdır. 
 
Laktasyon dönemi 
Ürenin insan sütüyle atılıp atılmadığı bilinmemektedir. Ürenin süt ile atılımı hayvanlar 
üzerinde araştırılmamıştır. ÜREDERM HYDRO tedavisinin durdurulup 
durdurulmayacağına karar verilirken, fayda / zarar oranı değerlendirilmelidir. 
 
Emziren kadınlarda, ÜREDERM emzirme öncesinde meme alanından temizlenmelidir. 
 
Üreme yeteneği / Fertilite 
Üreme yeteneği üzerine bilinen bir etkisi yoktur. 
 
4.7. Araç ve makine kullanımı üzerindeki etkiler 
Deri üzerine topikal olarak uygulanan ÜREDERM HYDRO ile ilgili olarak bu konuda 
yapılmış bir çalışma mevcut değildir. 
   
4.8. İstenmeyen etkiler 
Aşağıdaki sıklık grupları kullanılmıştır: 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle 
tahmin edilemiyor). 
 
Bağışıklık sistemi hastalıkları 
Çok seyrek: Alerjik reaksiyonlar, hipersensitivite ve anaflaksi 
 
Deri ve deri altı doku hastalıkları 
Hassas, sulantılı veya çatlaklar olan deriye uygulandığında aşağıda belirtilen istenmeyen 
etkiler oluşabilir: 
 
Bilinmiyor: Deride kaşıntı, yanma, ödem, kızarıklık veya pullanma görülebilir. Ürün 
sürüldükten sonra hafif iritasyonlar gözlemlenebilir.  
 
Uygulama sonrasında eritem, deride yanma hissi, pruritus, döküntü veya hipersensitivite 
reaksiyonları görülürse tedavi durdurulmalıdır. 
 
Şüpheli advers reaksiyonların raporlanması      
 
 4/6 
 Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ;           
e- posta: tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi 
ÜREDERM HYDRO’nun kullanım sonrası intoksikasyon verisi bulunmamaktadır ve ayrıca 
bileşimine bağlı olarak böyle bir durum beklenmemektedir.  
ÜREDERM HYDRO, gereken miktardan fazla kullanılırsa deride tahriş yapabilir fakat bunun 
dışında risk teşkil etmez. Doz aşımına bağlı deri tahrişi, ilacın kullanımı durdurulduğunda 
hızla azalır. Kaza eseri ile fazla miktarda ÜREDERM HYDRO yutulursa mide bağırsak 
tahrişi (mide bulantısı ve kusma) beklenebilir. Belirtilere yönelik ve destekleyici tedavi 
yapılmalıdır. Ağızdan büyük miktarda süt veya su alımı yardımcı olabilir.  
 
5. FARMAKOLOJİK ÖZELLİKLER 
5.1. Farmakodinamik özellikler  
Farmakoterapötik grubu: Yumuşatıcılar ve Koruyucular  
ATC Kodu: D02AE01 
 
Üre; kuru ve hasarlı derinin tedavisinde topikal yoldan yaygın olarak kullanılan, bilinen bir 
nemlendirici ajandır.  
 
Üre; antiprüritik, hidratizan, keratolitik, antibakteriyel, penetrasyon artırıcı ve epidermal 
proliferasyonu önleyici etkileri olan bir bileşiktir. 
 
Derinin transepidermal su kaybını azaltıp, deride su tutulmasını sağlayarak etkisini gösterir. 
Bu şekilde stratum korneumun nem oranı kontrol altına alınmış olur. 
 
5.2. Farmakokinetik özellikler 
Genel özellikler 
Ürenin topikal uygulama sonrasında dermatofarmakokinetiği üzerine yapılmış bir çalışma 
bulunmamaktadır. Bununla birlikte, topikal uygulama sonrası sistemik dolaşıma geçebilecek 
olan ürenin vücutta uğradığı dağılım, metabolizma ve eliminasyon yolakları aşağıda 
belirtilmiştir. 
 
Emilim: Üre, sağlıklı ve hasar görmüş insan derisinden sırasıyla % 9,5 ve % 67,9 oranında 
absorbe olmaktadır. 
 
Dağılım: Kan, safra, lenf ve beyin-omurilik sıvısı gibi intraselüler ve ekstraselüler sıvılarda 
dağılır. 
     
 
 5/6 
 Biyotransformasyon: Üre protein metabolizmasının son ürünü olup, %17 oranında metabolize 
olmaktadır. Ürenin  ortalama metabolizasyon hızı günde 3,91 g’dır. 
 
Eliminasyon: Değişmemiş olarak idrarla atılır. 
 
Doğrusallık / doğrusal olmayan durum: Bu konuda yapılmış bir çalışma bulunmamaktadır. 
 
5.3. Klinik öncesi güvenlilik verileri 
Üre vücut sıvılarında bol miktarda endojen olarak zaten bulunduğundan toksik etkiye sebep 
olabilecek oranda emilime uğramaz. Klinik öncesi güvenliliği konusunda yapılmış çalışma 
mevcut değildir. 
 
6. FARMASÖTİK ÖZELLİKLER 
6.1. Yardımcı maddelerin listesi 
Disodyum EDTA  
Beyaz yumuşak vazelin 
Setostearil alkol 
İzopropilmiristat 
Gliserinmonostearat 
Siklometikon 
Sıvı parafin 
Poloxamer 401 
Polisorbat 20  
Polisorbat 80  
Bütil hidroksianizol (E320) 
Poliheksanid 
Saf su 
 
6.2. Geçimsizlikler 
Bilinen herhangi bir geçimsizliği bulunmamaktadır. 
 
6.3. Raf ömrü 
24 ay.  
 
6.4. Saklamaya yönelik özel tedbirler 
Özel muhafaza şartları mevcut değildir, 25 C altındaki oda sıcaklığında saklanmalıdır.  
 
6.5. Ambalajın niteliği ve içeriği 
Ağzı polipropilen kapakla kapatılmış, polietilen tüpte 200 g krem. 
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.     
 
 6/6 
 7. RUHSAT SAHİBİ 
ORVA İlaç San. ve Tic. A.Ş., 
Atatürk Organize Sanayi Bölgesi / Çiğli / İzmir 
  
8. RUHSAT NUMARASI 
167 / 87 
 
9. İLK RUHSAT TARİHİ/RUHSAT YENİLEME TARİHİ 
İlk ruhsat tarihi: 02.02.1994 
Ruhsat yenileme tarihi: 21.04.2014 
  
10. KÜB’ÜN YENİLENME TARİHİ  
 