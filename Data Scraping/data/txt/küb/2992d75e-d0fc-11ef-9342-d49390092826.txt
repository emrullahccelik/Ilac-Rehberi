KISA ÜRÜN BİLGİSİ
1.BEŞERİ TIBBİ ÜRÜNÜN ADI
DİMAG 365 mg tek kullanımlık toz içeren saşe
2.KALİTATİF VE KANTİTATİF BİLEŞİM
Her bir saşe;
Etkin madde:
365 mg magnezyum iyonuna eşdeğer
Magnezyum karbonat 670 mg
Magnezyum oksit 342 mg
içerir.
Yardımcı maddeler:
Sorbitol 137,55 mg
Sodyum siklamat, susuz 100 mg
Sodyum bikarbonat 200 mg
Sodyum sakarin 30 mg
FDC yellow no:5 (E102) (tartrazin) 4,5 mg
İçerir.
Diğer yardımcı maddeler için bölüm 6.1’e bakınız.
3.FARMASÖTİK FORM
Tek kullanımlık toz içeren saşe
Pembe renkte homojen görünüşlü toz.
4.KLİNİK ÖZELLİKLER
4.1.Terapötik endikasyonlar
DİMAG,
• Magnezyum eksikliğinde ortaya çıkan semptomların giderilmesi
• Kalp ve vasküler sistem: Taşikardi, kardiyak aritmiler, miyokard enfarktüsü, anjina
pektoris, hafif şiddette hipertansiyon,
• Sinir ve kaslar: Tetani, düz ve çizgili kaslardaki kramplar, gastrointestinal kramplar,
nöromüsküler hipereksitabilite, sistrema, yeni doğmuş ve küçük çocuklardaki kramplı
durumlar,
• Jinekolojik ve obstetrik: Pre-term kasılmalar, servikal yetmezlik, erken membran
rüptürü, gebelikte spazmlar (eklampsi/pre-eklampsi), betamimetik kullanımı
gerektiren tokolizis, dismonere
• Ortopedi: Kalsifikasyon ve ossifikasyonlar
• Böbrek taşı oluşumunun önlenmesi (kalsiyum oksalat ürolityazı tekrarının
önlenmesi),
• Diyabet tedavisi ve migren durumlarının tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Yetişkinler ve adölesanlar (12-17 yaş) için önerilen günlük doz 1-2 saşedir.
1 / 7Hamilelikte ve laktasyon döneminde önerilen günlük doz 1-2 saşedir.
Uygulama şekli:
DİMAG, oral yoldan kullanım içindir.
1 saşe, 75 ml (yarım su bardağı) suda eritilerek yemekle birlikte alınır.
Özel popülasyonlara ilişkin ek bilgiler:
Böbrek yetmezliği:
Ciddi renal yetmezliği olan hastalar, birikme sonucu toksisite oluşabileceğinden magnezyum
almamalıdır.
Karaciğer yetmezliği:
Karaciğer yetmezliği olan hastalar üzerine veri bulunmamaktadır.
Pediyatrik popülasyon:
6-11 yaş arası çocuklarda önerilen günlük doz ½(yarım)-1 saşedir. 6 yaşından küçük
çocuklarda doktor kontrolünde kullanılmalıdır.
Geriyatrik popülasyon:
Geriyatrik popülasyon üzerine veri bulunmamaktadır.
4.3. Kontrendikasyonlar
Ciddi renal bozukluk veya formüldeki bileşenlerden herhangi birine karşı hipersensitivitesi
olan hastalarda kontrendikedir.
4.4. Özel kullanım uyarıları ve önlemleri
Absorbe edilen magnezyumun renal klerensinin azalması (kreatinin klerensi<30mL/dakika)
sonucu hipermagnezemi ve toksisite ortaya çıkabilir. Ciddi renal yetmezliği olan hastalar,
birikme sonucu toksisite oluşabileceğinden magnezyum almamalıdır. Kreatinin klerensi
<25mL/dakika olan hastalarda serum magnezyum seviyeleri izlenmelidir.
Digital kullanan hastalarda dikkatle kullanılmalıdır, kardiyak iletimdeki değişmelerden
kaynaklanan kalp bloğu görülebilir.
Lityum uygulanan hastalarda dikkatle kullanılmalıdır.
Orta yaşın üstündeki hastalarda, hastalık veya ilaç kullanımına bağlı olarak diyareye sebep
olabilir. Diyare, elektrolit dengesinde bozukluğa yol açabilir. Toksisite için serum seviyesi
izlenmelidir.
Oral magnezyum, genel olarak serum magnezyum konsantrasyonları <1,5 mEq/L olan
hastalarda magnezyum eksikliği tedavisi için uygun değildir.
Magnezyum içeren ilaçlar, yemeklerle birlikte alınmalıdır. Aç karnına kullanmak diyareye
neden olabilir.
İçerdiği FDC yellow no:5 boyar maddesi nedeniyle alerjik reaksiyonlara sebep olabilir.
Bir saşe 101,53 mg (4,4 mmol) sodyum iyonu içerir. Bu durum kontrollü sodyum diyetinde
olan hastalar için göz önünde bulundurulmalıdır.
2 / 7İçerdiği sorbitol nedeniyle nadir kalıtımsal fruktoz intoleransı problemi olan hastaların bu
ilacı kullanmamaları gerekir.
4.5. Diğer tıbbi ürünlerle etkileşimler ve diğer etkileşim şekilleri
DİMAG, non-depolarize edici nöromusküler blokörlerin etki ve toksisitesini arttırır.
DİMAG, aminokinolonlar, digoksin, nitrofurantoin, penisilamin ve tetrasiklinlerin
absorpsiyonunu azaltır.
DİMAG’ın oral tetrasiklinler ile birlikte kullanılması tetrasiklinlerin tam olarak etki
göstermesini engelleyebilir. Bu nedenle magnezyum, oral tetrasiklinlerden en az 1-3 saat önce
veya sonra alınmalıdır.
DİMAG’ın sodyum polistiren sülfonat ile birlikte kullanımı, magnezyumun etkisini azaltır.
DİMAG’ın selüloz sodyum fosfat ile birlikte kullanımı selüloz sodyum fosfatın tam olarak
etki göstermesini engelleyebilir. Bu nedenle magnezyum, selüloz sodyum fosfattan en az 1
saat önce veya sonra alınmalıdır.
DİMAG’ın magnezyum enemaları da dahil olmak üzere magnezyum içeren diğer
preparatlarla birlikte kullanımı yüksek magnezyum kan seviyelerine yol açacağı için yan
etkilerin görülme olasılığı artar.
DİMAG’ın yüksek doz barbituratlar, opioidler, hipnotikler ile birlikte kullanımı solunum
depresyonu riskine yol açar.
DİMAG’ın nifedipin ile birlikte kullanımı hipotansiyona neden olur.
DİMAG’ın florokinolon grubu antibiyotiklerle birlikte kullanımı, florokinolonların
barsaklardan emilimini önemli ölçüde azaltır.
Levotiroksin içeren ilaçlar DİMAG ile birlikte alındığında emilimi bozulduğundan, iki ilacın
en az 2 saat ara verilerek alınması gerekmektedir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6.Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
3 / 7Gebelik dönemi
DİMAG için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
DİMAG laksatif etki yaratabileceğinden, gebelik ve emzirme süresince bir hekime danışılarak
kullanılmalıdır.
Üreme yeteneği/Fertilite
Sıçanlarla gerçekleştirilen üreme çalışmalarında deri altı yoluyla yüksek dozlarda (1000
mg/kg bw/gün, günde 3 kere) uygulanan magnezyum sülfat daha az besin tüketimi ile
sonuçlanmış, anne sıçanlarda kilo alımı azalmış ve yavru sıçanlarda gecikmiş farklılaşma
meydana gelmiştir.
4.7.Araç ve makine kullanımı üzerindeki etkiler
DİMAG’ın araç ve makine kullanmaya karşı olumsuz bir etkisi yoktur.
4.8.İstenmeyen etkiler
Genel olarak ciddi yan etkiler görülmez. Oral magnezyum kullanımında en sık (%10’dan
fazla) görülen yan etki diyaredir. Belirtilen istenmeyen etkiler, aşağıdaki kurala göre
sınıflandırılmıştır:
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Alerjik reaksiyonlar, kızarıklık, kaşıntı
Psikiyatrik hastalıklar
Yaygın: Mental depresyon, konfüzyon
Sinir sistemi hastalıkları
Yaygın: Koma
Kardiyak hastalıklar
Yaygın: Hipotansiyon, EKG değişiklikler
Solunum, göğüs bozuklukları ve mediastinal hastalıkları
Yaygın: Solunum depresyonu
Gastrointestinal hastalıklar
Yaygın: Bulantı, kusma
Çok yaygın: Diyare
Kas-iskelet bozuklukları, bağ doku ve kemik hastalıkları
Bilinmiyor: Kramp
4 / 7Genel bozukluklar ve uygulama bölgesine ilişkin hastalıkları
Bilinmiyor: Yorgunluk hissi, zayıflık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 800 314 00 08; faks: 0 312 218 35 99)
4.9.Doz aşımı ve tedavisi
Serum magnezyumu referans aralığı:
Çocuklarda: 1,5 – 1,9 mg/dL (1,2 – 1,6 mEq/L)
Yetişkinlerde: 1,5 – 2,5 mg/dL (1,2 – 2,0 mEq/L)’dir.
Doz aşımında bulanık veya çift görme, koma, baş dönmesi veya bayılma, ciddi halsizlik,
azalmış veya artmış üriner atılım, kalp atışlarının yavaşlaması, solunumda güçlük gibi
semptomlar ortaya çıkar. Normal böbrek fonksiyonlarına sahip yetişkin bireylerde doz aşımı
nadiren görülür. Hipermagnezemi özellikle akut ve kronik renal bozukluklarda ortaya
çıkmaktadır ve diyaliz yöntemi ile efektif olarak tedavi edilmektedir.
5.FARMAKOLOJİK ÖZELLİKLER
5.l.Farmakodinamik özellikler
Farmakoterapötik grup: Vitamin, Mineral ve Diğer Nutrisyonel Ürünler
ATC kodu: A12CC30
Genel Özellikler
Magnezyum vücutta en fazla bulunan ikinci intraselüler katyondur ve enerji metabolizması ile
protein ve nükleik asit sentezi ile ilgili 300'den fazla enzimatik reaksiyonun kofaktörü olarak;
ayrıca aminoasit, yağ, karbonhidrat ve steroid metabolizmalarında koenzim olarak görev
yapar.
Magnezyum vücuttaki elektrofizyolojik, elektromekanik ve hemodinamik olayları
yönlendirmektedir. Kalp kasındaki iletimin fizyolojisinde önemli rolü vardır.
Magnezyum, kalsiyumun doğal antagonistidir. Fosfolipitler ve ATP ile kompleksler
oluşturarak biyolojik membranları stabilize eder ve akışkanlığı azaltır.
Magnezyum, organizma için vital bir elementtir. Magnezyumun yeterli miktarda alınamaması
halsizlik, tremor, kasılma nöbetleri, kardiyak aritmiler, hipokalemi ve hipokalsemiye neden
olabilir.
Besin yolu ile magnezyumun yetersiz alımı veya aşırı tüketimi enzimatik sistemlerde ve
metabolizmada bozukluğa yol açar.
Yapılan çalışmalar kronik latent magnezyum eksikliğinin ateroskleroz, miyokard enfarktüsü,
hipertansiyon, kanser, böbrek taşları, pre-menstrüel sendrom ve psikiyatrik bozukluklarda
rolü olabileceğine işaret etmektedir.
5 / 75.2.Farmakokinetik özellikler
Genel Özellikler
Emilim:
Oral yol ile alınan magnezyumun ince barsaktan absorpsiyonu 1 saat sonra başlar ve 8-12 saat
içinde tamamlanır. 12 saat sonrasında emilmeyen kısım kalın barsağa ulaşır. Burada da çok az
bir absorpsiyon gerçekleşebilmektedir.
Dağılım:
70 kg'lık bir insanın vücudunda ortalama 1 mol civarında magnezyum bulunur. Vücutta
bulunan magnezyumun yaklaşık olarak yarısı yumuşak dokuda, diğer yarısı da kemik dokuda
bulunmaktadır. Toplam vücut magnezyumunun %1’inden daha az bir kısmı ise kanda
bulunmaktadır. Serumdaki magnezyumun 1/3'ü proteinlere bağlı olarak bulunur; total serum
magnezyumunun %25'i albümine, %8'i ise globüline bağlanır. Ultrafiltre edilebilir 2/3'lük
kısmın ise yaklaşık olarak %92'si serbest iyon olarak (total serum magnezyumunun %61'i) ve
%8'i de fosfat, sitrat kompleksleri ve diğer bileşikler olarak (total serum magnezyumunun
%5,5'i) bulunur.
Biyotransformasyon:
Magnezyum biyolojik sistemlerde üç farklı durumda bulunur; proteine bağlı, anyonlarla
kompleks oluşturmuş halde ve serbest olarak. Bu formların içinde biyolojik aktiviteye sahip
olan sadece magnezyumun serbest şeklidir.
Eliminasyon:
Diğer katyonlardan farklı olarak magnezyumun %50’sinden fazlası Henle kulbunun çıkan
kolonundan re-absorbe edilir. Magnezyum absorpsiyonunu takiben kan dolaşımına katılır ve
serbest iyon hali böbreklerde ultrafiltrasyona uğrayarak süzülür. Absorplanan magnezyum
iyonlarının %30 kadarı üriner yolla atılır. Absorplanmayan magnezyum ise feçes yolu ile
atılır. Yarılanma ömrü yaklaşık 4,5 saattir.
Doğrusallık/doğrusal olmayan durum:
Veri mevcut değildir.
5.3.Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
6.FARMASÖTİK ÖZELLİKLER
6.l.Yardımcı maddelerin listesi
Sitrik asit, susuz
Sorbitol (E420)
Sodyum siklamat
Sodyum bikarbonat
Sodyum sakarin
Polivinil prolidon K30
Limon aroması
FDC yellow no 5 (tartrazin-E 102)
6.2.Geçimsizlikler
Veri mevcut değil.
6 / 76.3.Raf ömrü
24 ay
6.4.Saklamaya yönelik özel tedbirler
25°C'nin altındaki oda sıcaklığında ve nemden uzakta saklayınız. Çocukların göremeyeceği,
erişemeyeceği yerlerde ve ambalajında saklayınız.
6.5.Ambalajın niteliği ve içeriği
DİMAG, polyester (PET)/alüminyum (ALU)/polietilen (PE) folyo saşelerde
ambalajlanmaktadır. Her bir karton kutu 10, 20 veya 30 poşet içerir.
Her ticari takdim şekli satılmayabilir.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği" ne uygun olarak imha edilmelidir.
7.RUHSAT SAHİBİ:
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8.RUHSAT NUMARASI:
245/48
9.İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 10.10.2012
Ruhsat yenileme tarihi: 05.10.2018
10.KÜB'ÜN YENİLENME TARİHİ:
7 / 7