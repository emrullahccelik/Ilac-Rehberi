KISA ÜRÜN BİLGİSİ
1. BEŞERİ TIBBİ ÜRÜNÜN ADI
EMETRİL® 3 mg/3 mL infüzyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde: Her bir 3 mL’lik ampul, izotonik sodyum klorür çözeltisi içinde 3 mg
granisetrona eşdeğer 3,35 mg granisetron hidroklorür içerir.
Yardımcı madde(ler):
Sodyum klorür 27 mg
Sodyum hidroksit/Hidroklorik asit y.m. (pH’ı 5,3’e ayarlamak için)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Renksiz ampuller içinde, renksiz ve berrak çözelti.
4. KLİNİK ÖZELLİKLER
4.1. Terapötik endikasyonlar
EMETRİL yetişkinlerde;
- Kemoterapi ve radyoterapiye bağlı olarak ortaya çıkan akut bulantı ve kusmanın
önlenmesi ve tedavisinde
- Postoperatif bulantı ve kusmanın önlenmesi ve tedavisinde endikedir.
EMETRİL kemoterapi ve radyoterapiye bağlı olarak ortaya çıkan gecikmiş bulantı ve kusmanın
önlenmesinde endikedir.
EMETRİL 2 yaş ve üzeri çocuklarda kemoterapiye bağlı olarak ortaya çıkan akut bulantı ve
kusmanın önlenmesi ve tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kemoterapi ve radyoterapiye bağlı bulantı ve kusma
Önleme (akut ve gecikmiş bulantı):
1-3 mg (10-40 mikrogram/kg) EMETRİL dozu kemoterapiye başlamadan önce yavaş i.v.
enjeksiyon olarak veya infüzyon sıvısında sulandırılarak kemoterapiye başlamadan 5 dakika
önce uygulanmalıdır. Çözelti mg başına 5 mL’ye seyreltilmelidir.
1/10Tedavi (akut bulantı):
1-3 mg (10-40 mikrogram/kg) EMETRİL dozu yavaş i.v. enjeksiyon olarak veya infüzyon
sıvısında sulandırılarak 5 dakikalık bir sürede uygulanmalıdır. Çözelti mg başına 5 mL’ye
seyreltilmelidir. Ek EMETRİL tedavi edici dozları, gerekli ise en az 10 dakikalık aralarla
uygulanabilir.
Maksimum günlük doz: 24 saatlik bir süre içinde, 3 mg EMETRİL infüzyonları 3 kereye kadar
uygulanabilir. 24 saatlik süre içinde uygulanan maksimum EMETRİL dozu, 9 mg’ı
aşmamalıdır.
Adrenokortikal steroid ile kombinasyon:
Parenteral olarak uygulanan granisetronun etkinliği, ilave bir adrenokortikal steroid intravenöz
dozu ile artırılabilir (örneğin sitostatik tedavinin başlangıcından önce uygulanan 8-20 mg
deksametazon veya kemoterapi başlangıcından önce ya da kemoterapi bitiminden hemen sonra
uygulanan 250 mg metil prednizolon).
Pediyatrik popülasyon:
Granisetronun 2 yaş ve üzeri çocuklarda güvenliliği ve etkililiği, kemoterapi kaynaklı akut
bulantı ve kusmanın önlenmesi ve tedavisi (kontrolü) ile kemoterapi kaynaklı gecikmiş bulantı
ve kusmanın önlenmesinde araştırılmıştır.
10-40 mikrogram/kg vücut ağırlığına eşdeğer (toplam 3 mg’a kadar) tek bir doz, kemoterapi
öncesinde 10-30 mL infüzyon sıvısı içinde sulandırılıp, 5 dakika süreyle intravenöz infüzyon
olarak uygulanmalıdır.
Ek bir doz, 24 saatlik bir zaman zarfında uygulanabilir. Bu ek doz, ilk infüzyon uygulamasından
en az 10 dakika sonra verilmelidir.
Postoperatif bulantı ve kusma:
1 mg (10 mikrogram/kg) EMETRİL dozu yavaş i.v. enjeksiyon olarak uygulanmalıdır. 24
saatlik süre içinde uygulanan maksimum EMETRİL dozu, 3 mg'ı aşmamalıdır.
Postoperatif bulantı ve kusmanın önlenmesi için, EMETRİL uygulaması anestezinin
başlamasından önce tamamlanmalıdır.
Uygulama şekli:
Uygulama yavaş i.v. enjeksiyon (30 saniyede) şeklinde veya 20 ila 50 mL infüzyon sıvısında
sulandırılarak 5 dakikalık bir sürede uygulanan i.v. infüzyon şeklinde olabilir.
Yetişkinler: Uygun doz toplam hacmi 20 ile 50 mL olacak şekilde, aşağıdaki infüzyon
sıvılarından biriyle sulandırılır:
% 0,9 sodyum klorür enjeksiyonluk çözeltisi
% 5 dekstroz enjeksiyonluk çözeltisi
% 0,9 sodyum klorür + % 5 dekstroz enjeksiyonluk çözeltisi
% 0,45 sodyum klorür + % 5 dekstroz enjeksiyonluk çözeltisi
% 10 mannitol enjeksiyonluk çözeltisi (infüzyon için)
Diğer infüzyon çözeltileri kullanılmamalıdır.
2/10Çocuklar: Uygun doz, infüzyon sıvısı (yetişkinlerde olduğu gibi) içinde toplam hacmi 10 ile 30
mL olacak şekilde sulandırılır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda özel bir önlem alınması gerekmez.
Karaciğer yetmezliği: Karaciğer hastalığı olan hastalarda advers olay görülme sıklığında artış
görüldüğüne dair kanıt bulunmamaktadır. Granisetron kinetiklerine dayanarak, doz ayarlaması
gerekli değilken, granisetron bu hasta grubunda dikkatli olarak kullanılmalıdır (bkz. Bölüm 5.2)
Pediyatrik popülasyon: Mevcut veriler Bölüm 5.1’de verilmiştir, ancak dozlama için herhangi
bir öneride bulunulamaz. Çocuklarda postoperatif bulantı ve kusmanın önlenmesi ve
tedavisinde granisetron kullanımını önermek için yeterli klinik kanıt bulunmamaktadır.
Geriyatrik popülasyon: Yaşlı hastalarda özel bir önlem alınması gerekmez.
4.3. Kontrendikasyonlar
Granisetron veya diğer yardımcı maddelerden herhangi birine karşı aşırı duyarlılığı olduğu
bilinen hastalarda kullanımı kontrendikedir.
4.4. Özel kullanım uyarıları ve önlemleri
EMETRİL bağırsak hareketlerini azaltabileceğinden, subakut intestinal obstrüksiyon belirtileri
olan hastalar, EMETRİL uygulamasını takiben izlenmelidir.
Diğer 5-HT antagonisti ile olduğu gibi, granisetron kullanan hastalarda EKG değerlerinde QT
3
uzamasını da içeren değişiklikler rapor edilmiştir. Bu değişiklikler, önceden aritmisi veya
kardiyak ileti bozuklukları olan hastalarda klinik sonuçlara sebep olabilmektedir. Bu nedenle,
kardiyotoksik kemoterapi alan ve/veya eş zamanlı elektrolit anormallikleri olan kardiyak
komorbiditeli hastalarda dikkatli olunmalıdır.
Uzun QT sendromu/Torsades de Pointes’e neden olabilir. Bu nedenle tanısı konmuş veya
şüpheli konjenital uzamış QT sendromu veya Torsades de Pointes hastalarında
kullanılmamalıdır.
5-HT antagonistleri (örneğin dolasetron, ondansetron) arasında çapraz duyarlılık bildirilmiştir.
3
5-HT antagonistlerinin tek başına, veya çoğunlukla diğer serotonerjik ilaçlarla (seçici
3
serotonin geri alım inhibitörleri – selective serotonin reuptake inhibitors: SSRI – serotonin
noradrenalin geri alım inhibitörleri – serotonin noradrenaline reuptake inhibitors: SNRI – dahil)
kombinasyon halinde kullanımında serotonin sendromu raporlanmıştır. Serotonin sendromu
benzeri semptomları olan hastalarda, uygun gözlemin yapılması tavsiye edilmektedir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
3/104.5. Diğer tıbbi ürünler ile etkileşimler ve diğer etkileşim şekilleri
Fenobarbital ile hepatik enzim indüksiyonu, granisetronun total plazma klerensinde yaklaşık
dörtte birlik bir artışa neden olur.
Sağlıklı gönüllüler ile yapılan çalışmalarda, granisetron ile benzodiazepinler (lorazepam),
nöroleptikler (haloperidol) ve antiülser ilaçlar (simetidin) arasında etkileşim olduğuna dair
herhangi bir kanıt bulunmamaktadır. Ek olarak, granisetron emetojenik kanser kemoterapileri
ile herhangi bir ilaç etkileşimi göstermemiştir.
Narkoz verilen hastalarda spesifik ilaç etkileşmesi çalışmaları yapılmamıştır.
Diğer 5-HT antagonistlerde olduğu gibi, granisetron kullanan hastalarda EKG değerlerinde QT
3
uzamasını da içeren değişiklikler rapor edilmiştir. Bu değişiklikler, QT aralığını uzattığı
ve/veya aritmojenik olduğu bilinen ilaçlarla aynı zamanda tedavi edilen hastalarda klinik
sonuçlara sebep olabilir (bkz. Bölüm 4.4).
Serotonerjik ilaçlar (örneğin SSRI ve SNRI’ler): 5-HT antagonistleri ve diğer serotonerjik
3
ilaçlarla (SSRI ve SNRI’ler dahil) eş zamanlı kullanımı takiben serotonin sendromu vakaları
raporlanmıştır.
Özel popülasyonlara ilişkin ek bilgiler
Uygulanabilir değildir.
Pediyatrik popülasyon:
Uygulanabilir değildir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıldığında üreme kapasitesini etkileyip
etkilemediği bilinmemektedir.
Gebelik dönemi
Granisetron için, gebeliklerde maruz kalmaya ilişkin limitli klinik veri mevcuttur.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Granisetron gebelik sırasında, sadece anneye sağlayacağı faydalar fetusun
maruz kalacağı potansiyel riski karşıladığı takdirde kullanılmalıdır.
Laktasyon dönemi
Granisetronun veya metabolitlerinin anne sütüne geçip geçmediği bilinmemektedir. Tedbir
olarak, granisetronun emzirme sırasında kullanılması önerilmemelidir.
Üreme yeteneği / Fertilite
Farelerde yapılan çalışmalarda, üreme performansı veya fertilite üzerine herhangi bir zararlı
etki gözlenmemiştir.
4/104.7. Araç ve makine kullanımı üzerindeki etkiler
Granisetronun araç ve makine kullanımı üzerine etkisini gösteren herhangi bir veri
bulunmamaktadır.
4.8. İstenmeyen etkiler
Güvenlilik profilinin özeti:
Granisetron kullanımı sırasında en sık rapor edilen advers reaksiyonlar, geçici olabilen baş
ağrısı ve konstipasyondur. Granisetron kullanımı sırasında QT uzamasını da içeren EKG
değişiklikleri rapor edilmiştir (bkz. Bölüm 4.4 ve 4.5).
Aşağıda granisetron ve diğer 5-HT antagonistleri ile ilişkili olarak, klinik çalışmalardan ve
3
pazarlama sonrası verilerden elde edilen advers reaksiyonlar listelenmektedir.
Sıklık kategorileri aşağıdaki şekildedir:
Çok yaygın (≥1/10);
Yaygın (≥1/100 ila ≤1/10);
Yaygın olmayan (≥1/1.000 ila ≤1/100);
Seyrek (≥1/10.000 ila ≤1/1.000);
Çok seyrek (≤1/10.000);
Bilinmiyor (eldeki verilerden hareketle tahmin edilemiyor)
Bağışıklık sistemi hastalıkları:
Yaygın olmayan: Anafilaksi gibi aşırı duyarlılık reaksiyonları, ürtiker
Psikiyatrik hastalıklar:
Yaygın: İnsomnia
Sinir sistemi hastalıkları:
Çok yaygın: Baş ağrısı
Yaygın olmayan: Ekstrapiramidal reaksiyonlar, Serotonin sendromu (bkz. Bölüm 4.4 ve Bölüm
4.5)
Kardiyak hastalıklar:
Yaygın olmayan: QT uzaması
Gastrointestinal hastalıklar:
Çok yaygın: Konstipasyon
Yaygın: Diyare
Hepato-bilier hastalıklar:
Yaygın: Karaciğer transaminazlarında artışlar*
Deri ve deri altı doku hastalıkları:
Yaygın olmayan: Döküntü
* Karşılaştırıcı tedavi alan hastalarda benzer sıklıkta görülmüştür.
5/10Diğer 5-HT antagonistler ile olduğu gibi, granisetron kullanan hastalarda EKG değerlerinde
3
QT uzamasını da içeren değişiklikler rapor edilmiştir (bkz. Bölüm 4.4 ve 4.5).
Granisetron ve diğer serotonerjik ilaçların eş zamanlı kullanımını takiben, diğer 5-HT
3
antagonistleriyle olduğu gibi, serotonin sendromu vakaları (bozulmuş mental durum, otonom
disfonksiyon ve nöromuskuler anormallikler) raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Granisetron için spesifik bir antidot yoktur. Doz aşımı halinde, semptomatik tedavi
uygulanmalıdır. 38,5 mg’a kadar aşırı dozda granisetronun tek bir enjeksiyon şeklinde
uygulanması sonucu yalnızca hafif bir baş ağrısı bildirilmiştir, bunun haricinde sekel rapor
edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiemetikler ve Bulantıya Karşı Kullanılan İlaçlar, Serotonin (5-
HT ) Antagonistleri
3
ATC kodu: A04AA02
Nörolojik mekanizmalar, serotonine bağlı bulantı ve kusma
Serotonin, kemoterapi veya radyoterapi sonrasında kusmaya neden olan temel
nörotransmitterdir. 5-HT reseptörleri üç bölgede bulunurlar: Gastrointestinal sistemde vagal
3
sinir terminallerinde, area postremada bulunan kemoreseptör triger zon’da ve beyinsapındaki
kusma merkezinin tractus solitarius çekirdeğinde (nucleus tractus solitarius). Kemoreseptör
triger zon, dördüncü ventrikülün kaudal ucunda (area postrema) bulunmaktadır. Bu yapı kan-
beyin bariyerinden yoksundur ve hem sistemik sirkülasyonda hem de serebrospinal sıvıdaki
emetik ajanları saptar. Kusma merkezi, beyinsapı meduller yapılarında bulunmaktadır. Kusma
merkezi, majör uyarıları kemoreseptör triger zonundan, vagal ve sempatik uyarıları
bağırsaklardan alır.
Radyasyon veya sitotoksik maddelere maruziyet sonrası, üzerlerinde 5-HT reseptörlerinin
3
bulunduğu vagal afferent nöronlara komşu olan ince bağırsak mukozasındaki enterokromafin
hücrelerinden, serotonin (5-HT) salgılanır. Salgılanan serotonin 5-HT reseptörleri aracılığıyla
3
vagal nöronları aktive eder, bu da area postremadaki kemoreseptör triger zonun aracı olduğu
şiddetli bir emetik cevaba neden olur.
6/10Etki mekanizması
Granisetron potent bir antiemetiktir ve 5-HT reseptörlerinin oldukça selektif antagonistidir.
3
Radyoligand bağlama çalışmaları granisetronun diğer 5-HT ve dopamin D tipi reseptörler de
2
dahil olmak üzere diğer reseptörlere bağlanma affinitesinin önemsiz olduğunu göstermiştir.
Kemoterapi ve radyoterapiye bağlı bulantı ve kusma
İ.v. olarak uygulanan granisetronun yetişkinlerde ve 2-16 yaş arası çocuklarda kanser
kemoterapisine bağlı bulantı ve kusmayı önlediği gösterilmiştir.
Postoperatif bulantı ve kusma
İ.v. olarak uygulanan granisetronun yetişkinlerde postoperatif bulantı ve kusmanın önlenmesi
ve tedavisinde etkili olduğu gösterilmiştir.
Granisetronun farmakolojik özellikleri
Nörotropik ve aktivitesi P450-sitokrom üzerine olan diğer etkin maddelerle etkileşimi rapor
edilmiştir (bkz. Bölüm 4.5).
İn vitro çalışmalarda sitokrom P450 3A4 alt grubunun (bazı temel narkotik ajanların
metabolizmasında rol oynayan), granisetron ile değişikliğe uğramadığı gösterilmiştir.
Ketokonazol’ün in vitro ortamda granisetronun halka oksidasyonunu inhibe ettiği gösterilmiş
olsa da, bu olay klinik olarak ilişkili kabul edilmemektedir.
5-HT reseptör antagonistleri ile QT uzaması gözlenmiş olsa da (bkz Bölüm 4.4), bu etki
3
sağlıklı gönüllülerde klinik önem oluşturmayacak sıklık ve büyüklüktedir. Bununla birlikte
hastalar, QT uzamasına neden olan ilaçlarla eş zamanlı olarak tedavi edildiklerinde hem
EKG’nin hem de klinik anormalliklerin gözlemlenmesi önerilmektedir (bkz. Bölüm 4.5).
Pediyatrik kullanım:
Granisetronun klinik uygulaması, 2-16 yaş arası elektif cerrahi geçiren 157 çocuk üzerinde,
prospektif, çok merkezli, randomize, çift kör paralel grup çalışmasında, Candiotti ve ark.
tarafından rapor edilmiştir. Cerrahiden sonraki ilk iki saat boyunca hastaların çoğunda
postoperatif bulantı ve kusmanın kontrol altına alındığı gözlemlenmiştir.
5.2. Farmakokinetik özellikler
Genel özellikler
Oral uygulamanın farmakokinetikleri yetişkinlerde önerilen dozun 2,5 katına kadar lineerdir.
Kapsamlı doz belirleme çalışmalarına göre, antiemetik etkililik granisetronun uygulanan
dozlarıyla veya plazma konsantrasyonlarıyla ilişkili değildir.
Granisetronun başlangıç profilaktik dozunda 4 katlık bir artış, tedaviye cevap veren hasta oranı
veya semptomların kontrol altına alınma süresi bakımından farklılık yaratmamıştır.
Emilim: Geçerli değil.
7/10Dağılım: Granisetron yaklaşık ortalama 3 L/kg'lık bir dağılım hacmi ile geniş oranda dağılır.
Plazma proteinlerine yaklaşık %65 oranında bağlanır.
Biyotransformasyon: Granisetron öncelikli olarak, konjugasyonla takip edilen oksidasyonla
karaciğerde metabolize olur. Majör bileşikler 7-OH-granisetron ile bunun sülfat ve glukuronat
konjugatlarıdır. 7-OH-granisetron ve indazolin N-desmetil granisetron ile antiemetik özellikler
gözlemlense de, bunların granisetron'un insanlardaki farmakolojik aktivitesine anlamlı ölçüde
katkıda bulunması beklenmez.
İn vitro karaciğer mikrozomal çalışmaları granisetronun majör metabolizma yolunun
ketokonazol tarafından inhibe edildiğini göstermiştir, bu da metabolizmanın sitokrom P4503A
alt grubu aracılığıyla olduğuna işaret etmektedir (bkz. Bölüm 4.5).
Eliminasyon: Eliminasyon başlıca karaciğer yoluyla olur. İdrarla atılan metabolitlerin doza göre
oranı %47 iken değişmemiş granisetronun oranı %12’dir. Kalanı feçesle metabolitleri halinde
atılır. Ortalama plazma yarılanma ömrü oral ve i.v. yollarla verildiğinde hastalarda yaklaşık 9
saattir ve kişiler arası farklılıklar gösterebilir.
Doğrusallık / Doğrusal olmayan durum:
Granisetronun farmakokinetiği, tavsiye edilen klinik dozların, oral yolla 2,5, i.v. yolla 4 katına
kadar alındığında lineer farmakokinetikten sapma göstermemektedir. Yapılan çalışmalar, 3 mg
granisetronun i.m. enjeksiyon sonrası sistemik dağılımının, 5 dakikalık i.v. infüzyondan daha
yavaş olduğunu göstermiştir (düşük Cmaks ve geç Tmaks ile de işaret edildiği gibi). Diğer
taraftan, bu iki farklı yoldan uygulanan granisetronun farmakokinetiği gerçekte farklılık
göstermez.
Hastalardaki karakteristik özellikler
Böbrek yetmezliği: Ağır böbrek yetmezliği olan hastalardan elde edilen veriler, tek bir
intravenöz dozdan sonraki farmakokinetik parametrelerin sağlıklı insanlardakine yakın
olduğunu göstermiştir.
Karaciğer yetmezliği: Neoplastik karaciğer tutulumu nedeniyle karaciğer yetmezliği bulunan
hastalarda, bir i.v. dozun toplam plazma klerensi, karaciğer tutulumu olmayan hastalara göre
yaklaşık yarıya inmiştir. Bu değişikliğe rağmen, doz ayarlaması gerekli değildir.
Geriyatrik popülasyon: Yaşlı hastalarda, tek bir i.v. dozdan sonra farmakokinetik parametreler
yaşlı olmayan hastalar için bulunan aralık içindedir.
Pediyatrik popülasyon: Çocuk hastalarda, tek bir intravenöz dozdan sonra farmakokinetik,
uygun parametreler (dağılım hacmi, toplam plazma klerensi) vücut ağırlığına göre
ayarlandığında yetişkinlerdekine benzerdir.
5.3. Klinik öncesi güvenlilik verileri
Güvenlilik farmakolojisi, tekrarlanmış doz toksisitesi, üreme toksisitesi ve genotoksisiteye
ilişkin konvansiyonel çalışmalara dayanılarak, klinik öncesi veriler insanlar için özel bir tehlike
olmadığını ortaya koymaktadır. Karsinojenisite çalışmaları, önerilen insan dozunda
kullanıldığında, insanlar için özel bir tehlike olmadığını ortaya koymaktadır. Bununla birlikte,
daha yüksek dozlarda ve uzun süre boyunca kullanıldığında karsinojenisite riski göz ardı
edilemez.
8/10Klonlanmış insan kardiyak iyon kanallarında yapılmış bir çalışma, granisetronun HERG
potasyum kanalları blokajı yoluyla kardiyak repolarizasyonu etkileme potansiyelinin olduğunu
göstermiştir. Granisetronun, sodyum ve potasyum kanallarını bloke ederek, PR, QRS ve QT
aralıklarını uzatma yoluyla depolarizasyon ve repolarizasyonu etkilediği gösterilmiştir. Bu veri,
bu sınıf bileşiklerle ilişkili olarak meydana gelen bazı EKG değişikliklerinin (özellikle QT ve
QRS uzaması) moleküler mekanizmalarının daha iyi anlaşılmasına yardımcı olur. Bununla
birlikte, kalp hızında, kan basıncında veya EKG'de modifikasyon bulunmamaktadır.
Değişiklikler meydana gelse de, genel olarak klinik açıdan önemsizdir.
6. FARMASÖTİK ÖZELLİKLER
6.1. Yardımcı maddelerin listesi
• Sodyum klorür
• Sitrik asit monohidrat
• pH’ı 5,3’e ayarlamak için yeteri kadar sodyum hidroksit veya hidroklorik asit
• 3 mL’ye tamamlamaya yeter miktarda enjeksiyonluk su
6.2. Geçimsizlikler
Genel bir tedbir olarak EMETRİL, diğer ilaçlarla birlikte solüsyon halinde karıştırılmamalıdır.
EMETRİL'in profilaktik uygulaması, sitostatik tedaviden veya anestezi başlangıcından önce
tamamlanmalıdır.
6.3. Raf ömrü
36 ay
6.4. Saklamaya yönelik özel tedbirler
25°C altında, oda sıcaklığında ve orijinal ambalajında saklanmalıdır.
Ampulleri doğrudan gelen güneş ışığından koruyunuz.
Dondurmayınız.
Seyreltilerek hazırlanan çözelti oda sıcaklığında, normal ışık koşullarında 24 saat süreyle
saklanabilir.
6.5. Ambalajın niteliği ve içeriği
Kutuda, 3 mL’lik renksiz (Tip I) cam ampul. Her bir karton kutu; 1 veya 5 adet ampul ile
kullanma talimatı içermektedir. Tüm paket boyutları pazarlanmayabilir.
6.6. Beşeri tıbbi üründen arta kalan maddelerin imhası ve diğer özel önlemler
İdeal olanı, EMETRİL’in intravenöz infüzyonunun uygulama anında hazırlanmasıdır.
Sulandırıldıktan sonraki (Bölüm 4.2’de, Uygulama Şekli’nde belirtilen infüzyon sıvılarından
herhangi birinin içinde) raf ömrü, oda sıcaklığında saklamak koşulu ile 24 saattir. 24 saatten
sonra kullanılmamalıdır. Hazırlandıktan sonra bekletilecekse, EMETRİL infüzyonları uygun
aseptik koşullarda hazırlanmalıdır.
9/10Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Gensenta İlaç Sanayi ve Ticaret A.Ş.
Büyükdere Cad. Ali Kaya Sok. No: 5
Levent, Şişli, İstanbul
8. RUHSAT NUMARASI(LARI)
212/75
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.09.2007
Ruhsat yenileme tarihi: 14.06.2019
10. KÜB’ÜN YENİLENME TARİHİ
10/10