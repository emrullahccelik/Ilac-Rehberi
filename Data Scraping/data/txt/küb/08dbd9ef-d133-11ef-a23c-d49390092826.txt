KISA ÜRÜN BİLGİSİ
1. BEŞERİ TIBBİ ÜRÜNÜN ADI
MONUSİN 3 g oral çözelti için granül içeren saşe
2. KALİTATİF VE KANTİTATİF BİLEŞİM
Etkin madde:
Her bir 8 g’lık saşe;
Fosfomisin trometamol 5.631 g (3 g fosfomisine eşdeğer)
Yardımcı maddeler:
Sukroz 1.923 g
Sakarin sodyum 0.016 g
Yardımcı maddeler için 6.1’e bakınız.
3. FARMASÖTİK FORM
Oral çözelti için granül içeren saşe
Beyaz-beyazımsı toz granüller
4. KLİNİK ÖZELLİKLER
4.1. Terapötik endikasyonlar
MONUSİN fosfomisine duyarlı patojenlerin neden olduğu komplike olmamış alt üriner sistem
enfeksiyonlarının tedavisinde endikedir.
Yetişkin erkek ve kadınlardaki alt üriner sistem enfeksiyonlarını da içeren idrar yolu
enfeksiyonlarının diyagnostik ve cerrahi girişimlerinin profilaksisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
MONUSİN komplike olmamış üriner sistem enfeksiyonlarında tek doz (3 g) olarak kullanılır.
MONUSİN’in yetişkin erkek ve kadınlardaki alt üriner sistem enfeksiyonlarını da içeren idrar
yolu enfeksiyonlarının diyagnostik ve cerrahi girişimlerinin öncesinde önerilen profilaksi dozu
iki saşedir (2 kere 3 g). İlk doz cerrahi girişimden 3 saat önce, ikinci doz cerrahi girişimden 24
saat sonra alınmalıdır.
Uygulama şekli:
MONUSİN içeriği oda ısısındaki bir bardak suda karıştırılarak çözündürülür, hazırlandıktan
hemen sonra tamamı içilir.
1/8MONUSİN aç karnına alınmalıdır (yemeklerden 2-3 saat sonra). Tercihen geceleri yatmadan
önce ve mesane boşaltıldıktan sonra kullanılması önerilir.
Özel popülasyonlara ilişkin ek bilgiler:
Böbrek yetmezliği:
Ciddi böbrek yetmezliği (kreatinin klerensi <10 mL/dk) olan hastalarda kullanılmamalıdır. (bkz.
bölüm 4.3.)
Karaciğer yetmezliği:
Karaciğer yetmezliği olan hastalar için özel bir doz ayarlaması bulunmamaktadır.
Pediyatrik popülasyon:
12 yaş ve altındaki çocuklarda fosfomisinin etkililik ve güvenliliği ile ilgili yeterli klinik
çalışma bulunmadığından, kullanımı önerilmemektedir.
Geriyatrik popülasyon:
Geriyatrik popülasyonda tedavi erişkinlerde önerilen ile aynıdır.
4.3. Kontrendikasyonlar
MONUSİN’in kullanımı aşağıdaki durumlarda kontrendikedir:
 Fosfomisine veya üründeki herhangi bir maddeye karşı aşırı duyarlılığı olanlarda
 Kreatinin klerensi 10 mL/dk altında olan, ciddi böbrek yetmezliği bulunan ve hemodiyalize
giren hastalarda
 Kalıtımsal fruktoz intoleransı, glukoz-galaktoz malabsorpsiyonu ya da sükroz-izomaltaz
yetmezliği olan hastaların bu ilacı kullanmamaları gerekir.
4.4. Özel kullanım uyarıları ve önlemleri
Fosfomisin tedavisi esnasında anafilaksi ve anafilaktik şoku da içeren hipersensitivite
reaksiyonları ortaya çıkabilir ve hayati tehlikeye yol açabilir (bkz. bölüm 4.8.). Eğer bu
reaksiyonlar ortaya çıkarsa fosfomisin tekrar uygulanmamalıdır ve uygun bir medikal tedavi
gerekir.
Fosfomisin trometamolün de dâhil olduğu hemen hemen tüm antibakteriyel ajanların
kullanımında antibiyotik-kaynaklı diyare bildirilmiştir ve şiddeti, hafif diyareden fatal kolite
kadar değişiklik gösterebilir. MONUSİN ile tedavi sırasında ya da sonrasında (tedaviden haftalar
sonrası da dâhil olmak üzere) oluşan diyare, özellikle ciddiyse, sürekliyse ve/veya kanlıysa,
Clostridium difficile-kaynaklı diyarenin (CDKD) belirtisi olabilir. Bu nedenle MONUSİN
tedavisi sırasında ya da sonrasında ciddi diyare gelişen hastalarda bu teşhisi göz önünde
bulundurmak önemlidir. Eğer CDKD’den şüphelenilir ya da CDKD teşhisi doğrulanırsa
gecikmeden uygun tedaviye başlanmalıdır (bkz. bölüm 4.8.). Bu klinik durumda anti-peristaltik
ilaçlar kontrendikedir.
Renal yetmezlik: Eğer kreatinin klerensi 10 mL/dk.’nın üstündeyse, fosfomisinin idrar
konsantrasyonu olağan dozdan sonra 48 saat süreyle etkinliğini korur.
2/8 Diyabetlilerde veya diyet yapan kişilerde her bir MONUSİN saşe içeriğinde 1.923 g şeker
olduğu dikkate alınmalıdır.
 Nefrit, piyelonefrit gibi üst üriner sistem enfeksiyonlarında kullanılması önerilmemektedir.
Sukroz içeriğinden dolayı, nadir kalıtımsal früktoz intoleransı, glikoz-galaktoz malabsorpsiyon
veya sukroz-izomaltaz yetmezliği problemi olan hastaların bu ilacı kullanmamaları gerekir.
Bu tıbbi ürün her saşede 1 mmol (23 mg)’den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Eşzamanlı metoklopramid serum ve idrar konsantrasyonlarını düşürebileceğinden birlikte
kullanılmamalıdır. Gastrointestinal motiliteyi arttıran ilaçlar ile verilmesi etkilerin artmasına
neden olabilir.
Yiyecekler ile beraber alınması, pik plazma seviyelerinde ve idrar konsantrasyonlarında hafif
düşmeye neden olacak şekilde MONUSİN’in etkin maddesinin emilimini geciktirebilir. Bu
nedenle ilacın aç karnına ya da yemeklerden 2-3 saat sonra alınması tercih edilir.
Antibiyotik alan hastalarda INR değişimi, sayısız vakada antivitamin K antagonistlerinin
aktivitelerinin arttığına ilişkin spesifik problemler bildirilmiştir. Ciddi enfeksiyon ya da
inflamasyon, yaş ve genel sağlık durumunun bozukluğu risk faktörleri kapsamındadır. Bu şartlar
altında INR’nin değişiminin enfeksiyöz hastalıktan ya da onun tedavisinden kaynaklı olup
olmadığını belirlemek zordur. Ancak, bazı antibiyotik sınıfları daha sık bu etkiyi gösterirler ve
bu gruplar özellikle: florokinolonlar, makrolidler, siklinler, kotrimoksazol ve bazı
sefalosporinlerdir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyona ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fosfomisinin doğum kontrol yöntemlerine bilinen bir etkisi bulunmamaktadır.
Gebelik dönemi
Fosfomisin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Günümüzde, gebe kadınlarda üriner sistem enfeksiyonlarında tek doz antibakteriyel tedaviler
uygun değildir.
3/8Fakat fosfomisin trometamol için, hayvan çalışmaları üreme toksisitesi göstermemiştir.
Gebelikte fosfomisinin etkinliğine ilişkin fazla miktarda veri mevcuttur. Gebe kadınlardaki
güvenlilik verilerine ilişkin orta seviyede veri mevcuttur ve fosfomisinin malformatif ya da
feto/neonatal toksisitesi olduğuna ilişkin herhangi bir belirti göstermemektedir.
MONUSİN gerekli görülürse, gebelik döneminde kullanım değerlendirilebilir.
Sınırlı sayıda gebelikte maruz kalma olgularına ilişkin veriler fosfomisinin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik/embriyonal/fetal gelişim/doğum ya da doğum sonrası gelişim ile ilgili
olarak doğrudan ya da dolaylı zararlı etkiler olduğunu göstermemektedir (bkz. bölüm 5.3).
Gebe kadınlara verilirken tedbirli olunmalıdır.
Laktasyon dönemi
Tek bir enjeksiyondan sonra fosfomisin düşük seviyelerde anne sütüne geçer. Fakat tek bir oral
dozdan sonra fosfomisin laktasyon döneminde kullanılabilir.
Üreme yeteneği/Fertilite
Hayvan çalışmalarında fertilite yeteneği üzerinde herhangi bir etki bildirilmemiştir. İnsanlardaki
etkisine ilişkin veri mevcut değildir.
4.7. Araç ve makine kullanımı üzerindeki etkiler
MONUSİN’in araç ve makine kullanımına etkisi üzerine spesifik bir çalışma yapılmamıştır,
fakat; hastalar baş dönmesi rapor edildiği konusunda bilgilendirilmelidirler. Bu durum bazı
hastaların araç ve makine kullanımı yeteneğini etkileyebilir.
4.8. İstenmeyen etkiler
Tek doz fosfomisin trometamol uygulaması takiben en sık advers etkiler başta diyare olmak
üzere gastrointestinal sistemde görülür. Bunlar genellikle kendini kısıtlayan ve kendiliğinden
düzelen durumlardır.
MONUSİN genellikle iyi tolere edilir. Klinik çalışmalar ve satış sonrası gözetim çalışmalarından
elde edilen verilere göre istenmeyen etkiler aşağıda sistemlere ve sıklıklarına göre tablo olarak
sunulmuştur.
Sıklıklar şu şekilde tanımlanmıştır: çok yaygın (≥ 1/10); yaygın (≥ 1/100, < 1/10); yaygın
olmayan (≥ 1/1000, < 1/100); seyrek (≥ 1/10000, < 1/1000); çok seyrek (< 1/10000); bilinmiyor
(eldeki verilerden hareketle tahmin edilemiyor)
Enfeksiyonlar ve enfestasyonlar
Yaygın:
Vulvovajinit
4/8Bağışıklık sistemi hastalıkları
Bilinmiyor:
Anafilatik şokun da dâhil olduğu anafilaktik reaksiyonlar, hipersensitivite
Sinir sistemi hastalıkları
Yaygın:
Baş ağrısı, baş dönmesi
Yaygın olmayan:
Parestezi
Kardiyak hastalıklar
Seyrek:
Taşikardi
Vasküler hastalıklar
Bilinmiyor:
Hipotansiyon
Solunum, göğüs bozuklukları ve mediastinal hastalıklar
Bilinmiyor:
Astım
Gastrointestinal hastalıklar
Yaygın:
Diyare, bulantı, dispepsi
Yaygın olmayan:
Kusma, abdominal ağrı
Bilinmiyor:
Antibiyotik-kaynaklı diyare (bkz. bölüm 4.4)
Deri ve deri altı doku hastalıkları
Yaygın olmayan:
Döküntü, ürtiker, kaşıntı
Bilinmiyor:
Anjioödem
Genel bozukluklar ve uygulama bölgesine ilişkin hastalıklar
Yaygın olmayan:
Yorgunluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakojilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
5/84.9. Doz aşımı ve tedavisi
Oral fosfomisinin doz aşımına ilişkin deneyim sınırlıdır. Aşırı dozda MONUSİN alan hastalarda
denge ve işitme kaybı, metalik tat, tat alma kaybı belirtileri gözlenmiştir.
Fosfomisinin parenteral kullanımı ile hipotoni, somnolans, elektrolit bozuklukları,
trombositopeni ve hipoprotrombinemi vakaları rapor edilmiştir.
MONUSİN tek saşeler olarak ambalajlanmıştır. Bu nedenle doz aşımı riski uzaklaştırılmıştır.
Yine de doz aşımı olduğunda semptomatik ve destekleyici tedavi uygulanmalıdır. İlacın idrar
yolu ile elimine edilmesini desteklemek için rehidratasyon önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan antibakteriyeller (Diğer antibakteriyeller)
ATC kodu: J01XX01
MONUSİN, fosfonik asit türevi olan, idrar yolu enfeksiyonlarının tedavisi için kullanılan geniş
spektrumlu bir antibiyotik olan fosfomisin [mono (2-amonyum-2-hidroksimetil-1,3 propandiol)
(2R-cis)-(3-metiloksiranil)-fosfonat] içerir.
Fosfomisin etkinliğini bakteri hücre duvarı sentezinin ilk evresinde gösterir. Bir fosfoenolpiruvat
analoğu olarak, fosfoenolpiruvat transferaz enzimini inhibe eder; böylece bakteri hücre duvarı
sentezinin ilk basamaklarından biri olan üridin difosfat-N-asetilglukozaminin p-enolpiruvat ile
yoğunlaşmasını irreversibl olarak bloke etmiş olur. Ayrıca tekrarlayan enfeksiyonlara yatkınlık
oluşturan bir faktör olan mesane mukozasına bakteriyel bağlanmayı azaltabilir. Etki
mekanizması diğer antibiyotiklerle çapraz direncin olmamasını ve beta-laktam antibiyotikleri
gibi diğer antibiyotik sınıflarıyla olan sinerjizmi açıklar.
Fosfomisin trometamol üriner sistem enfeksiyonlarında sık olarak izole edilen E.coli,
Citrobacter spp., Klebsiella spp., Proteus spp., Serratia spp., P. aeruginosa ve Enterococcus
faecalis gibi birçok gram-negatif ve gram-pozitif bakteriye karşı etkilidir.
In vitro direncin ortaya çıkması, L-alfa-gliserofosfat ve heksoz fosfatın transferini kontrol eden
sırasıyla glpT ve uhp kromozal genlerinin mutasyonu şeklinde ortaya çıkar.
5.2. Farmakokinetik özellikler
Genel özellikler
Emilim:
Oral uygulamayı takiben, fosfomisin bağırsaklardan iyi emilir ve mutlak biyoyararlanımı
yaklaşık % 50’dir. Yiyecekler emilimi geciktirir, fakat üriner konsantrasyonları etkilemez.
6/8Dağılım:
Fosfomisin böbreklere, mesane duvarına, prostata ve seminal keseciklere dağılım gösterir. Oral
uygulamayı takiben, fosfomisinin minimum inhibitör konsantrasyonlardan (MIC) daha yüksek
devam eden konsantrasyonları 24-48 saat boyunca idrarda elde edilmiştir.
Fosfomisin plazma proteinlerine bağlanmaz ve plasenta bariyerinden geçer.
Biyotransformasyon:
Yeterli veri bulunmamaktadır.
Eliminasyon:
Fosfomisin glomerular filtrasyonla atılım yarı ömrü yaklaşık 4 saat olmak üzere başlıca
böbreklerle (dozun % 40-50’si idrarda bulunmuştur) ve daha az kısmı (dozun % 18-28’lik kısmı)
feçesle değişmeden atılır. İlaç alımından 6 ve 10 saat sonra ikinci bir serum pikinin görünümü,
ilacın enterohepatik dolaşıma maruz kaldığını akla getirmektedir.
Fosfomisinin farmakokinetik özellikleri yaş veya gebelikle değişmez. İlaç böbrek yetmezliği
olan hastalarda birikir; glomerüler filtrasyon hızı verileriyle fosfomisinin farmakokinetik
parametreleri arasında lineer ilişki ortaya konmuştur.
Doğrusallık/doğrusal olmayan durum:
2-4 gram doz aralığında fosfomisinin farmakokinetikleri dozdan bağımsızdır.
5.3. Klinik öncesi güvenlilik verileri
Akut toksisite çalışmalarında 5000 mg/kg’lik tek bir oral doz hem farelerde hem de sıçanlarda
iyi tolere edilmiş ve 2000 mg/kg’lık tek bir doz tavşanlarda ve köpeklerde değişikliğe yol
açmamıştır.
Oral yolla tekrarlı doz çalışmaları, kedi ve sıçanlarda 4 haftalık tedaviden sonra hiç etkinin
olmadığı dozun sırasıyla 100 ve 200 mg/kg arasında olduğunu göstermiştir.
Genotoksisite çalışmaları fosfomisinin mutajenik potansiyeli olmadığını göstermiştir.
Üreme ve gelişim toksisite çalışmaları herhangi bir teratojenik etkiyi, peri- ve post-natal
toksisiteyi ya da fertilite üzerinde beklenmedik bir etkiyi açığa çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sakarin sodyum
Sukroz
Portakal aroması
Mandalina aroması
6.2. Geçimsizlikler
Geçerli değildir.
7/86.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
8 g’lık 1 adet saşe, dört katlı kağıt-polietilen-alüminyum-polietilen ambalaj içinde kullanma
talimatı ile birlikte karton kutuda sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
Kaptanpaşa Mah. Zincirlikuyu Cad.No:184
34440 Beyoğlu-İSTANBUL
Tel: (212) 365 15 00
Fax: (212) 276 29 19
8. RUHSAT NUMARASI
2014/536
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.07.2014
Ruhsat yenileme tarihi:
10. KÜB’ÜN YENİLENME TARİHİ
8/8