1/8 
 KULLANMA TALİMATI  
OTR IVINE PEDİATRİK  0.5 mg/ml doz ayarlı burun spreyi , çözelti  
Burun deliklerine uygulanır . 
• Etkin madde:  Her 1 m L’sinde 0,5 mg ksilometazolin hidroklorür içerir . 
• Yardımcı maddeler:  Benzalkonyum  klorür, disodyum edetat, sodyum dihidrojen fosfat, 
disodyum fosfat, sodyum klorür, saf su   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü çocuğunuz için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak çocuğunuz  için reçete edilmiştir, başkalarına vermeyiniz.  
• Bu ilacın kullanımı sırasında, dokto ra veya hastaneye gittiğinizde çocuğunuzun bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında çocuğunuza  önerilen dozun dışında 
yüksek veya düşük doz kullanmayınız.  
Bu Kullanma Talimatında:  
1. OTRIVINE  PEDİATRİK nedir ve ne için kullanılır?  
2. OTRIVINE  PEDİATRİK ’i kullanmadan önce dikkat edilmesi gerekenler  
3. OTRIVINE  PEDİATRİK nasıl kullanılır?  
4. Olası yan etkiler nelerdir?  
5. OTRIVINE  PEDİATRİK ’in saklanması  
Başlıkları yer almaktadır.  
2/8 
 1. OTRIVINE  PEDİATRİK  nedir ve ne için kullanılır?  
• OTRIVINE  PEDİATRİK , etkin madde olarak her 1 m L’sinde 0,5 mg (%0,05) 
ksilometazolin hidroklorür içeren, burun spreyi formunda bir ilaçtır.  
• OTRIVINE PEDİATRİK , doz ayarlı 10 m L’lik sprey ile kullanıma sunulmaktadır.  
• OTRIVINE PEDİATRİK, aşağıdaki durumlardan kurtulmayı sağlamak amaçlı buruna 
uygulanmak içindir:  
• nazal konjesyon (soğuk algınlığı dahil burun tıkanıklığı)  
• yılboyu ve alerjik rinit (saman nezlesi dahil burun mukozasın ın tekrarlayan iltihabı)  
• sinüzit.  
• OTRIVINE PEDİATRİK, aşırı burun salgılarını azaltarak ve şişmiş kan damarlarını 
normal boyutlarına döndürerek burun kanallarının açılmasına ve temizlenmesine 
yardımcı olan aktif bileşen ksilometazolin hidroklorür içerir.  
• Paranazal sinüslerdeki  (alın, burnun arka kısmı ve burnun her iki tarafında bulunan yüz 
kemiklerinin içindeki boşluklar)  salgıların boşaltılması  için kullanılır.  
• Nazofarenks mukozasındaki (burnun arka kısmı ile yutağın komşuluk yaptığı bölge) 
tıkanıklığı açmak için  kullanılır.  
• Etkisi birkaç dakika içinde başlar ve 10 saate kadar devam eder. Burun içi hassasiyeti 
olan kişiler tarafından da iyi tolere edilmektedir.  
2. OTRIVINE  PEDİATRİK ’i kullanmadan önce dikkat edilmesi gerekenler  
OTRIVINE  PEDİATRİK ’i aşağıdaki durumlarda KULLANMAYINIZ  
Eğer  çocuğunuz : 
• 2 yaşın altında ise  
• Ksilometazolin hidroklorüre veya OTRIVINE PEDİATRİK ’in bileşiminde bulunan 
yardımcı maddelerden herhangi birine  karşı (bkz. yardımcı maddeler listesi ) alerji varsa  
• Burunda iltihap varsa (inflamasyon)  
• Diğer dekonjestanlara karşı alerji varsa  
• Yakın zamanda  beyin veya  burun ile ilgili bir ameliyat geçirdiyse  
• Kalp veya dolaşım bozukluğu veya hipertansiyon varsa  
• Diyabet i varsa  
• Tiroid bezleri fazla çalışıyorsa (hipertroidi)  
• Göz tansiyonu ( dar açılı glokom) varsa  
3/8 
 • Prostat bezi büyümesi  varsa  
• Feokromas itoma (böbrek üstü bezinin  yüksek miktarda adrenalin ve noradrenalin 
ürettiği nadir bir tümör çeşidi) hastasıysa  
• Monoa mino oksidaz inhibitörleri kullanıyorsa ya da son 14 gün içinde almayı bıraktıysa  
• Tansiyon yüksekliği tedavisinde kullanılan ilaçlar ın (beta blokerler)  kullanımı 
durumunda  
• Burun mukozası nın aşırı kurumasıyla birlikte  oluşan  kronik bir burun iltihabı (rinitis 
sicca veya atrofik rinit) varsa .  
• 2-6 (2 yaş ve üstü -6 yaş altı aralığı) yaş grubundaki çocuklarda  kullanılmamalıdır.  
 
OTRIVINE  PEDİATRİK ’i aşağıdaki durumlarda DİKKATLİ KULLANINIZ  
• Eğer  çocuğunuz  başka bir  ilaç alıyorsa, OTRIVINE  PEDİATRİK kullanmadan önce 
doktorunuza danışınız.  
• Eğer çocuğunuz depresyon tedavisinde kullanılan trisiklik veya tetrasiklik 
antidepresanlardan birini alıyorsa dikkatli kullanınız.  
Diğer burun açıcı ilaçlarda olduğu gibi, OTRIVINE PEDİATRİK , çok duyarlı hastalarda uyku 
bozuklukları, sersemlik, titremeye neden olabilir. Böyle bir durumla karşılaşırsanız 
doktorunuza danışınız.  
Çocuğunuzda halüsinasyon, uyku bozuklukları ve huzursuzluk gözlenirse OTRIVINE 
PEDİATRİK kullanımını durdurun uz.  
OTRIVINE PEDİATRİK  5 günden daha uzun süreli devamlı olarak kullanılmamalıdır. Uzun 
süreli veya aşırı dozda kullanıldığında yeniden burun tıkanıklığı oluşmasına veya 
kötüleşmesine neden olabilir.  
Eğer çocuğunuz ani şiddetli baş ağrısı yaşarsa, bu ürün ü kullanmayı durdurunuz ve derhal 
doktorunuza bildiriniz.  
Gözlerden uzak tutunuz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız  
OTRIVINE  PEDİATRİK ’in yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
4/8 
 Hamilelik  
İlacı kullanmadan önce doktorunuza veya eczacınıza danışınız.  
OTRİVİNE PEDİATRİK, olası sistemik vazokonstriktör etkileri nedeniyle gebelik süresince 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
Bu ilacı kullanmadan önce doktorunuza veya eczacınıza danışınız.  
OTRİVİNE PEDİATRİK, emzirme döneminde yalnız dok tor gözetimi altında reçete edildiği 
takdirde kullanılmalıdır.  
Araç ve makine kullanımı  
OTRIVINE PEDİATRİK tedavisinin araç ve makine kullanımı üzerine bilinen herhangi bir 
olumsuz etkisi yoktur.  
OTRIVINE  PEDİATRİK ’in içeriğinde bulunan bazı yardımcı maddeler hakkında önemli 
bilgiler  
OTRIVINE  PEDİATRİK ,  Benzalkonyum klorür  içerir, bu yüzden  burun mukozasında tahrişe  
sebep olabilir.  
Diğer ilaçlar ile birlikte kullanımı  
Çocuğunuz başka bir burun açıcı (dekonjestan) ilaç kullanıyorsa bu ilacı kullanmayınız.  
Eğer  çocuğunuz bazı ilaçlar ( özellikle antidepresan, moklobemid, yüksek tansiyon veya kalp 
ilaçları, iştah baskılayıcılar, oksitosin, ergot alkaloidleri) kullanıyorsa  ya da son zamanlarda 
kullanmışsa , doktorunuzu veya eczacınızı bilgilendiriniz.  
Eğer çocuğunuz reçeteli ya da reçetesiz herhangi bir ilacı şu anda kullanıyorsa veya son 
zamanlarda kullandı ise lütfen doktorunuza veya eczacınıza bunlar hakkında bilgi veriniz . 
3. OTRIVINE  PEDİATRİK  nasıl kullanılır?  
Uygun kullanım ve doz/uygulama sıklığı için talimatlar:  
Doktora danışılmadan kullanılmamalıdır.  6–12 yaş aralığındaki çocuklarda yetişkin 
kontrolünde kullanılabilir. 2 –6 (2 yaş ve üstü –6 yaş altı aralığı) yaş grubundaki çocuklarda 
kullanılmamalıdır.  
5/8 
 6–12 yaş aralığındaki çocuklarda:  
Doktor tarafından yarar/risk değerlendirilmesi yapılması koşuluyla kulla nılabilir.  
Günde 2 -3 kez, her bir burun deliğine 1 -2 defa püskürtülür ; günlük toplam uygulama sayısı 3’ü  
geçmemelidir.  
OTRIVINE PEDİATRİK 5 günden daha uzun süreli devamlı olarak kullanılmamalıdır . 
Uygulama yolu ve metodu:  
 
1. Birinci uygulamadan önce, sprey bir defa havaya dağılana kadar, birkaç pompalama 
hareketi yaparak pompayı kullanıma hazır hale getiriniz.  
2. Çocuğunuzun b urnunu temizleyiniz.   
3. Çocuğunuzun başını geriye doğru eğiniz (şekle bakınız).  
4. Dozaj talimatlarına göre h er bir burun deliğine uygulama yapınız.  
Çocuğunuzun durumu kötüleşirse tıbbi yardım alınız.  
Her OTRIVINE PEDİATRİK şişesi  herhangi bir çapraz enfeksiyonu önlemek için sadece bir 
kişi tarafından kullanılmalıdır.  
OTRIVINE PEDİATRİK hijyenik nedenlerle açıldı ktan sonra 28 günden fazla 
kullanılmamalıdır.  
Önerilen dozu aşmayı nız. 
Diğer öksürük ve soluk algınlığı ilaçlarıyla birlikte kullanmayınız.  
Değişik yaş grupları:  
OTRIVINE PEDİATRİK,   
2–6 (2 yaş ve üstü -6 yaş altı aralığı) yaş grubundaki çocuklarda kullanılmamalıdır.  
6/8 
 6–12 yaş aralığındaki çocuklarda doktor tarafından yarar/risk değerlendirilmesi yapılması 
koşuluyla yetişkin kontrolünde kullanılabilir.  2 yaşın altında kullanılmamalıdır.  
Özel kullanım durumları:  
Özel kullanım durumu yoktur.  
Eğer OTRIVINE  PEDİATRİK ’in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  
Kullanmanız gerekenden daha fazla OTRIVINE  kullandıysanız:  
OTRIVINE  PEDİATRİK’t en kullanmanız gerekenden fazlasını kull anmışsanız bir doktor ve ya 
eczacı ile konuşunuz.   
OTRIVINE  PEDİATRİK ’i kullanmayı unutursanız:  
Eğer OTRIVINE  PEDİATRİK ’in bir dozunu almayı unutursanız ve bir saat içinde hatırlarsanız 
hemen kullanınız. Ancak daha uzun sürede hatırlarsanız, dozu atlayınız ve bir sonraki dozu 
normal zamanında alınız.  
Unutulan dozları dengelemek için çift doz almayınız.  
4. Olası yan etkiler ne lerdir?  
Tüm ilaçlar gibi, OTRIVINE  PEDİATRİK ’in içeriğinde bulunan maddelere duyarlı olan 
kişilerde yan etkiler olabilir.  
Aşağıdakilerden biri olursa OTRIVINE  PEDİATRİK ’i kullanmayı durdurunuz ve 
DERHAL doktorunuza bildiriniz veya size en yakın hastanenin  acil bölümüne 
başvurunuz:  
• Aşırı duyarlılık (alerjik) reaksiyonları ( nefes alırken veya yutkunurken zorlanma ) 
• Yüz, dudak, dil ve boğazda şişme  
Bunların hepsi çok ciddi yan etkilerdir. Eğer bunlardan biri çocuğunuzda  mevcut ise, 
çocuğunuzun  OTRIVINE  PEDİATRİK ’e karşı ciddi alerji si var demektir. Acil tıbbi 
müdahaleye veya hastaneye yatırılma sına gerek olabilir.  
Bu çok ciddi yan etkilerin hepsi old ukça seyrek görülür.  
Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
• Kalp atışlarınızda düzensizlik veya hızlanma  
7/8 
 • Geçici görme  bozukluğu  
Bunların hepsi ciddi yan etkilerdir . Acil tıbbi müdahale gerekebilir.  
Ciddi yan etkiler çok seyrek görülür.  
Aşağıdakilerden herhangi birini fark ederseniz doktorunuza söyleyiniz:  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az , fakat 10.000 hastanın birinde n fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
Yaygın:  
• Baş ağrısı  
• Bulantı  
• Uygulama yerinde yanma hissi , burun mukozasında kuruluk veya rahatsızlık, bölgesel 
tahriş, burun ve boğazda yanma hissi  
Yaygın olmayan :  
• Burun kanaması  
Çok seyrek:  
• Bulanık görme  
• Düzensiz veya hızlı kalp atışı  
Diğer yan etkiler şunlardır:  
• Halüsinasyonlar ve paranoyak sanrılar  
• Huzursuzl uk ve uyku bozuklukları  
• Burun ve boğazda yanma hissi  
• Heyecanlanma, sinirlilik ve kaygı  
• Mesanede idrar birikmesi (i drar retansiyonu ) 
• Yüksek tansiyon  
8/8 
 • Uzun süreli kullanım ile gözlenebilen tolerans veya etkide azalma  ve ilacın 
bırakılmasından sonra gelişen ödem (rebound congestion)   
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
5. OTRIVINE  PEDİATRİK ’in saklanması  
OTRIVINE  PEDİATRİK ’i çocukların göremeyeceği, erişemeyeceği yerlerde ve ambalajında 
saklayınız.  
OTRIVINE PED İATRİK’i s ıcaktan koruyunuz. 25°C’nin altındaki oda sıcaklığında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
Amba lajdaki son kullanma tarihinden sonra OTRIVINE  PEDİATRİK ’i kullanmayınız.  Son  
kullanma tarihi ambalajın üzerinde belirtilen ayın son gününü ifade eder.  
Eğer üründe ve/veya ambalajında bozukluklar fark ederseniz OTRIVINE  PEDİATRİK ’i 
kullanmayınız.  
Ruhsat S ahibi  :  GlaxoSmithKline Tüketici Sağlığı A.Ş  
 Şişli/İSTANBUL  
Üreti m Yeri  :  Sanofi İlaç  Sanayi ve Ticaret A.Ş.  
 Lüleburgaz -Kırklareli  
Bu kullanma talimatı  ../../….  tarihinde onaylanmıştır.  
