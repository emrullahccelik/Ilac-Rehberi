KISA ÜRÜN BİLGİSİ
1. BEŞERİ TIBBİ ÜRÜNÜN ADI
HERPEDERM %5 krem
2. KALİTATİF VE KANTİTATİF BİLEŞİM
Etkin madde:
1 g krem içerisinde;
Asiklovir 50 mg
Yardımcı maddeler:
1 g krem içerisinde;
Bütil hidroksianizol (E320) 0,1 mg
Propilen glikol 200 mg
Setostearil alkol 50 mg
Yardımcı maddeler için 6.1.’e bakınız.
3. FARMASÖTİK FORM
Su içinde Yağ (Y/S) emülsiyonu.
Beyaz, kendine özgü (karakteristik) kokulu, homojen görünümlü krem.
4. KLİNİK ÖZELLİKLER
4.1. Terapötik endikasyonlar
HERPEDERM, ilk ve tekrarlayan genital Herpes ve Herpes labialis de dahil olmak üzere
Herpes simpleks deri enfeksiyonlarının tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
HERPEDERM, günde 5 kez, gece dozu atlanmak suretiyle yaklaşık 4 saatlik aralıklarla
uygulanmalıdır. HERPEDERM, lezyonlara veya enfeksiyonun başlamasından sonra belirmesi
beklenen lezyonlara mümkün olduğu kadar erken, tercihen ilk belirtilerde uygulanmalıdır
(eritem veya prodrom). Tedavi sonraki belirtilerde de (papül veya blister) başlatılabilir.
Tedavi herpes labialis için en az 4 gün ve genital herpes için de en az 5 gün devam
ettirilmelidir. Eğer iyileşme olmazsa, tedaviye toplam 10 gün (5+5) kadar devam edilebilir.
Uygulama şekli:
Haricen kullanılır.
Özel popülasyonlara ilişkin ek bilgiler:
Böbrek / Karaciğer yetmezliği:
Veri yoktur.
Sayfa 1 / 6Pediyatrik popülasyon:
Veri yoktur.
Geriyatrik popülasyon:
Veri yoktur.
4.3. Kontrendikasyonlar
HERPEDERM; asiklovir, valasiklovir, propilen glikol veya ürünün bileşimindeki herhangi bir
maddeye aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Haricen kullanılır.
HERPEDERM’in, örneğin ağız, göz veya vajina gibi mukoz alanlara uygulanması tahriş edici
olabileceğinden tavsiye edilmez. Kazara göz içerisine girmemesine özellikle dikkat
edilmelidir.
Şiddetli bağışıklık yetmezliği olan hastalarda (örneğin; AIDS hastaları veya kemik iliği nakli
hastaları) oral asiklovir dozları düşünülmelidir. Bu tip hastalar herhangi bir enfeksiyon
tedavisi için hekime danışmaya teşvik edilmelidirler.
HERPEDERM’in içeriğinde bulunan;
 Bütil hidroksianizol (E320) lokal deri reaksiyonlarına (örneğin, kontakt dermatite) ya
da gözlerde ve mukoz membranlarda iritasyona neden olabilir.
 Propilen glikol deride iritasyona neden olabilir.
 Setostearil alkol lokal deri reaksiyonlarına (örneğin, kontakt dermatite) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak önemli etkileşimleri tanımlanmamıştır.
Özel popülasyonlara ilişkin ek bilgiler
Veri yoktur.
Pediyatrik popülasyon
Veri yoktur.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Sınırlı sayıdaki gebelikte maruz kalma olgularına ilişkin veriler, asiklovirin gebelik üzerinde
ya da fetüsün/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Sayfa 2 / 6Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Asiklovir pazara çıktıktan sonra herhangi bir asiklovir formülasyonu kullanan bayanlarda
gelişen gebelikler, gebelik kayıtları halinde dokümente edilmiştir. Bu kayıtlardan elde edilen
bulgular, tüm popülasyon ile asiklovir kullanan hastalarda görülen doğum kusurları sayısı
karşılaştırıldığında bir artış olmadığını göstermiştir ve herhangi bir doğum kusuru genel bir
neden öne sürmek için daha önce rastlanmamış bir özellik veya tutarlı bir patern
göstermemiştir.
Asiklovirin kullanımı ancak potansiyel yararların bilinmeyen muhtemel risklere ağır bastığı
durumlarda düşünülmelidir.
Uluslararası olarak kabul edilen standart testlerinde asiklovirin sistemik uygulanması
farelerde, sıçanlarda veya tavşanlarda teratojenik veya embriyotoksik etkilere neden
olmamıştır.
Sıçanlarda yapılan standart olmayan bir çalışmada, fötal anormallikler gözlenmiştir fakat
sadece yüksek subkütanoz dozları takiben maternal toksisite meydana gelmiştir. Bu bulguların
klinik kanıtları kesin değildir.
Laktasyon dönemi
İnsanlarla ilgili olarak elde edilen sınırlı veriler, sistemik olarak alındığı zaman ilacın anne
sütüne geçtiğini göstermektedir. Ancak asiklovir krem şeklinde emziren annelerde
kullanıldığında bebeğin alacağı dozaj önemsenmeyecek oranda olacaktır.
Üreme yeteneği / Fertilite
Asiklovirin kadın fertilitesi üzerine etkisi hakkında veri yoktur.
Sperm sayısı normal olan 20 erkek hastanın katıldığı bir çalışmada, en fazla 6 ay boyunca
günde maksimum 1 gram olacak şekilde oral asiklovir verilmiştir. Asiklovirin sperm sayısı,
motilitesi veya morfolojisi üzerinde klinik olarak anlamlı bir etkisinin olmadığı saptanmıştır
(bkz. Bölüm 5.3).
4.7. Araç ve makine kullanımı üzerindeki etkiler
Veri yoktur.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın (≥1/10) ; yaygın (≥1/100 ilâ <1/10) ; yaygın olmayan (≥1/1.000 ilâ <1/100) ;
seyrek (≥1/10.000 ilâ <1/1.000) ; çok seyrek (<1/10.000) ; bilinmiyor (eldeki verilerden
hareketle tahmin edilemiyor).
Advers etkilerin sıklık kategorilerinin tayin edilmesinde, %3 oftalmik pomadla yapılan klinik
çalışmalar boyunca gözlemlenen klinik çalışma verileri kullanılmıştır. Gözlemlenen advers
etkilerin tabiatından dolayı, kesin olarak hesaplanması mümkün değildir ki bu etkiler ilacın
uygulama şekline ve hastalığa bağlıdır. Spontan raporlama verileri, pazarlama sonrası
gözlemlenen etkiler için tahsis edilen sıklıklara bir temel teşkil etmektedir.
Sayfa 3 / 6Bağışıklık sistemi hastalıkları
Çok seyrek: Anjiyoödem dahil erken aşırı duyarlılık reaksiyonları
Deri ve deri altı doku hastalıkları
Yaygın olmayan: Asiklovir kremin uygulanmasını takiben geçici yanma veya batma, deride
hafif kuruma ve pullanma, kaşınma
Seyrek: Eritem, uygulamayı takiben temas dermatiti.
Duyarlılık testleri uygulandığı durumlarda reaktif maddelerin çoğunlukla asiklovirden çok
krem bazındaki maddeler olduğu gösterilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
500 mg (krem) veya 135 mg (göz merhemi) asiklovir içeren bir tüpün tamamı ağızdan
alınacak olsa bile, bundan dolayı herhangi bir ters etki beklenmez. Bununla birlikte kaza ile
tekrarlayan dozlarda oral asiklovir birkaç gün kullanıldığında gastrointestinal (bulantı ve
kusma) ve nörolojik (baş ağrısı ve konfüzyon) etkiler ortaya çıkmıştır. Asiklovir hemodiyaliz
ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
ATC Kodu: D06BB03
Farmakoterapötik grubu: Antiviral ilaçlar (Topikal dermatolojik)
Etki mekanizması
Asiklovir, Herpes simplex (HSV) tip I ve II ile Varicella zoster virüsüne karşı in vitro son
derece etkili olan antiviral bir ajandır. Memeli konak hücreleri üzerinde toksisitesi düşüktür.
Asiklovir, Herpes enfeksiyonu bulunan hücreye girdikten sonra fosforillenerek aktif bileşik
asiklovir trifosfata dönüşür. Bu sürecin ilk aşaması, virüsün kodladığı timidin kinazın mevcut
olmasına bağlıdır. Asiklovir trifosfat, herpese özel DNA polimeraza bir inhibitör ve substrat
etkisi gösterip, normal hücresel olayları etkilemeden viral DNA sentezinin ilerlemesini
engeller.
Farmakodinamik etkileri
Herpes labialisi nükseden 1.385 kişiyi içeren randomize klinik çalışmalar ve çift-kör iki
çalışmada plasebo krem ile karşılaştırmada asiklovir kremin iyileştirici etki zamanı (p<0.02)
ve ağrı kararlılık zamanı (p<0.03) anlamlı derecede düşmüştür. Yaklaşık olarak hastaların
%60’ı tedaviye erken lezyonlarda (prodrom veya eritem), %40’ı geç bir lezyonda (papül veya
blister) başlamışlardır.
Sayfa 4 / 65.2. Farmakokinetik özellikler
Emilim: Farmakokinetik çalışmalar HERPEDERM’in haricen uygulanmasını takiben minimal
sistemik emilim olduğunu göstermiştir.
Dağılım:Veri yoktur.
Biyotransformasyon:Veri yoktur.
Eliminasyon:Veri yoktur.
5.3. Klinik öncesi güvenlilik verileri
Klinik çalışmalar
Kadın fertilitesi üzerine i.v. infüzyon veya oral formülasyonların etkisi hakkında bir bilgi
bulunmamaktadır. Sperm miktarı normal olan 20 erkek hastada yapılan çalışmada, 6 ay
boyunca her gün 1 g oral asiklovir uygulaması sonucu sperm miktarı, motilite veya
morfolojisi üzerine klinik olarak anlamlı bir etki görülmemiştir.
Klinik olmayan bilgiler
In vitro ve in vivo mutajenite testlerinin geniş kapsamlı sonuçları, asiklovirin erkekte genetik
bir risk rolünün olmadığını göstermiştir.
Farelerde ve sıçanlardaki uzun süreli çalışmalarda karsinojenik olduğuna rastlanmamıştır.
Sıçanlarda ve köpeklerde tüm toksisiteyle ilişkili spermatojenez üzerine çoğunlukla geri
dönüşümlü advers etkiler, sadece yüksek asiklovirin sistemik dozlarında rapor edilmiştir.
Farelerde yapılan iki jenerasyon çalışması fertilite üzerine oral olarak alınan asiklovirin
herhangi bir etkisini ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
Disodyum edetat
Beyaz yumuşak vazelin
Setostearil alkol
Gliserinmonostearat
Siklometikon
İzopropilmiristat
Parafinlikit
Poloxamer 401
Polisorbat 20
Polisorbat 80
Bütil hidroksianizol (E320)
Klorheksidinhidroklorit
Propilen glikol
Saf su
6.2. Geçimsizlikler
Rapor edilmemiştir.
Sayfa 5 / 66.3. Raf Ömrü
24 ay.
6.4. Saklamaya yönelik özel tedbirler
25C’nin altındaki oda sıcaklığında saklayınız.
6.5. Ambalajın niteliği ve içeriği
10 g’lık alüminyum tüpte, kullanma talimatı ile birlikte karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
170/1
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 25.07.1994
Ruhsat yenileme tarihi: 05.05.2011
10. KÜB’ÜN YENİLENME TARİHİ
Sayfa 6 / 6