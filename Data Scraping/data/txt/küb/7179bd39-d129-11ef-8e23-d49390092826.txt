KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROFEN FORT 600 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet, 600 mg ibuprofen içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, oblong tabletler.
4. KLİNİK ÖZELLİKLER
4.1 Terapötik endikasyonlar
PROFEN FORT;
Osteoartrit, romatoid artrit ve ankilozan spondilitin belirti ve bulgularının tedavisi ile akut gut
artriti, akut kas-iskelet sistemi ağrıları, postoperatif ağrı ve dismenore tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler
Önerilen doz, bölünmüş dozlar halinde günde 1200-1800 mg’dır. Bazı hastalarda 600-1200
mg/gün dozunda idame edilebilir. Şiddetli ve akut olgularda dozun akut faz geçene kadar
artırılması avantajlı olabilir. Günlük doz, bölünmüş dozlar halinde verilen 2400 mg’ı
geçmemelidir. Ancak gerektiğinde, doz 3200 mg’a yükseltilebilir. Bu durumda hasta
yakından izlenmelidir.
İstenmeyen etkiler, semptomları kontrol altına almak için gerekli olan en düşük dozun en kısa
sürede kullanılması ile en aza indirilebilir (Bkz. Bölüm 4.4).
Uygulama şekli:
Tabletler bol miktarda suyla birlikte yutulmalıdır. Oral rahatsızlık veya boğaz iritasyonunun
engellenmesi için tabletler, çiğnenmeden, kırılmadan veya ezilmeden bütün olarak
yutulmalıdır.
1/16Özel popülasyonlara ilişkin ek bilgiler:
Böbrek/karaciğer/kalp yetmezliği:
Renal, hepatik ya da kalp yetmezliği olan hastalarda dikkatli olunmalıdır, çünkü PROFEN
FORT gibi NSAİİ’lerin kullanımı renal fonksiyonlarda bozulmayla sonuçlanabilir. Bu
hastalarda doz mümkün olan en düşük düzeyde tutulmalı ve böbrek fonksiyonları
izlenmelidir.
Pediyatrik popülasyon:
PROFEN FORT’un tablet formlarının 12 yaşından küçük çocuklarda kullanılması önerilmez.
12 yaşından küçük çocuklar için aynı etkin maddeyi içeren likit formların kullanılması tavsiye
edilmektedir.
Jüvenil romatoid artrit’te, bölünmüş dozlar halinde vücut ağırlığı başına 40 mg/kg dozuna
kadar alınabilir.
Geriyatrik popülasyon:
Bu hasta grubunda NSAİİ kullanımıyla ölümcül olabilecek gastrointestinal (Gİ) kanama ve
perforasyon gibi istenmeyen etki sıklığı artmaktadır.
Eğer yaşlı hastalarda NSAİİ kullanılması gerekiyorsa mümkün olabilecek en küçük etkin doz
ve en kısa tedavi süresi tercih edilmelidir.
4.3 Kontrendikasyonlar
PROFEN FORT, ibuprofene ya da ilacın içindeki yardımcı maddelerin herhangi birine karşı
aşırı duyarlılığı olan hastalarda kontrendikedir.
PROFEN FORT daha önce, aspirin veya diğer NSAİİ’lere karsı astım, rinit, ürtiker gibi aşırı
duyarlılık reaksiyonu gelişen hastalarda kontrendikedir. Böyle hastalarda NSAİİ ciddi,
nadiren ölümcül olabilen anaflaksi benzeri reaksiyonlara neden olabilir.
PROFEN FORT aynı zamanda, geçmişlerinde önceki bir NSAİİ tedavisine bağlı
gastrointestinal kanama ya da perforasyon öyküsü bulunan hastalarda kontrendikedir.
İbuprofen önceden geçirilmiş veya halen aktif ülseratif kolit, Crohn hastalığı, rekürran peptik
ülser veya gastrointestinal kanama (iki ya da daha fazla kanıtlanmış, belirgin ülserasyon ya da
kanama episodu seklinde tanımlanan) olan hastalarda kullanılmamalıdır.
PROFEN FORT, şiddetli kalp yetmezliğinde (NYHA Sınıf IV) kontrendikedir.
PROFEN FORT, şiddetli karaciğer yetmezliğinde kontrendikedir.
PROFEN FORT, şiddetli böbrek yetmezliğinde (glomerülar filtrasyon<30mL/dak.)
kontrendikedir.
PROFEN FORT, koroner arter bypass cerrahisi öncesi veya sonrası ağrı tedavisinde
kullanılmamalıdır.
PROFEN FORT, hamileliğin 3. trimesterinde kontrendikedir.
2 / 164.4 Özel kullanım uyarıları ve önlemleri
Kardiyovasküler (KV) risk
- NSAİİ’ler ölümcül olabilecek KV trombotik olaylar, miyokard infarktüsü ve inme riskinde
artışa neden olabilir. Bu risk kullanım süresine bağlı olarak artabilir. KV hastalığı olan veya
KV hastalık risk faktörlerini taşıyan hastalarda risk daha yüksek olabilir.
- PROFEN FORT koroner arter by-pass cerrahisi öncesi ağrı tedavisinde kontrendikedir.
Gastrointestinal (Gİ) riskler
NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi Gİ advers etkilere yol açarlar. Bu advers olaylar herhangi bir zamanda, önceden uyarıcı
bir semptom vererek veya vermeksizin ortaya çıkabilirler. Yaşlı hastalar ciddi Gİ etkiler
bakımından daha yüksek risk taşımaktadırlar.
PROFEN FORT’un kortikosteroid yerine geçmesi veya kortikosteroid eksikliğini tedavi
etmesi beklenmemelidir. Kortikosteroidlerin aniden sonlandırılması, hastalığın alevlenmesine
sebep olabilir. Uzun süreli kortikosteroid tedavisi görmekte olan hastalar, kortikosteroid
tedavisinin durdurulmasına karar verilmesi halinde, tedavilerini yavaş ve kademeli olarak
azaltmalıdır.
PROFEN FORT’un (ateş ve) enflamasyonu azaltmadaki farmakolojik aktivitesi, infeksiyöz
olmadığı düşünülen ağrılı durumların komplikasyonlarının saptanmasında kullanılan tanısal
belirtilerin tespit edilmesini azaltabilir.
İstenmeyen etkiler, semptomları kontrol altına almak için gereken, etkili en düşük doz, en kısa
süreyle kullanılarak, en aza indirilebilir (bölüm 4.2’ye ve aşağıdaki gastrointestinal ve
kardiyovasküler risklere bakınız).
İbuprofen, bronşiyal astımı olan, veya önceden geçirmis olan hastalara uygulanırken dikkatli
olunmalıdır, çünkü bu gibi hastalarda ibuprofenin bronkospazma neden olduğu bildirilmistir.
İbuprofen, geçmişlerinde peptik ülserasyon ve başka gastrointestinal hastalık öyküsü bulunan
hastalara dikkatli bir şekilde verilmelidir; çünkü bu tablolarda alevlenme olabilir.
Renal, hepatik ya da kalp yetmezliği olan hastalarda dikkatli olunmalıdır, çünkü NSAİİ’lerin
kullanımı renal fonksiyonlarda bozulmayla sonuçlanabilir. Bu hastalarda doz mümkün olan en
düşük düzeyde tutulmalı ve böbrek fonksiyonları izlenmelidir.
İbuprofen, kalp yetmezliği veya hipertansiyon öyküsüne sahip hastalara dikkatle verilmelidir,
çünkü ibuprofen uygulamasıyla ödem olguları bildirilmiştir.
Diğer NSAİİ’lerde olduğu gibi PROFEN FORT enfeksiyon belirtilerini maskeleyebilir.
Kardiyovasküler ve serebrovasküler etkiler
Hipertansiyon ve/veya hafif ile orta derecede konjestif kalp yetmezliği hikayesi olan
hastaların uygun şekilde izlenmesi ve kendilerine durumlarına ilişkin önerilerde bulunulması
gereklidir, çünkü NSAİİ tedavisiyle ilişkili olarak sıvı retansiyonu ve ödem bildirilmiştir.
3 / 16Kardiyovasküler etkiler
Kardiyovasküler trombotik olaylar:
Birçok Cox-2 selektif ve selektif olmayan NSAİİ’lerle süresi 3 yılı bulan klinik çalışmalar,
fatal olabilecek ciddi kardiyovasküler trombotik olaylar, miyokard enfarktüsü ve inme
riskinde artış olabileceğini göstermiştir. Cox-2 selektif veya selektif olmayan tüm NSAİİ’lerin
benzer riski olabilir. Kardiyovasküler hastalığı olan ya da kardiyovasküler hastalık risk
faktörü olan hastalar daha yüksek risk altında olabilirler. NSAİİ’lerle tedavi gören hastalarda
kardiyovasküler advers olay riskini azaltmak için, mümkün olabilecek en küçük etkin doz ve
en kısa tedavi süresi tercih edilmelidir. Önceden herhangi bir kardiyovasküler semptom
görülmemiş olsa bile, doktor ve hastalar bu tarz advers olayların ortaya çıkmasına karşı
alarmda olmalıdır. Hastalar ciddi kardiyovasküler olayların işaretleri ve/veya semptomları ve
bu tarz advers olaylar gerçekleştiğinde izlenecek adımlar hakkında bilgilendirilmelidir.
NSAİİ’lerle beraber aspirin kullanımının, NSAİİ kullanımı ile ilintili ciddi kardiyovasküler
trombotik olayların riskini hafifleteceğine dair tutarlı bir kanıt bulunmamaktadır. Aspirin ve
NSAİİ’nin beraber kullanılması, ciddi gastrointestinal etkilerin riskini arttırır.
Koroner arter bypass cerrahisi ardından ilk 10-14 gün boyunca ağrı tedavisinde Cox-2 selektif
NSAİİ’nin kullanıldığı iki geniş, kontrollü klinik çalışmada miyokard enfarktüsü ve inme
görülme sıklığında artış olduğu tespit edilmiştir.
Klinik çalışmalar, özellikle yüksek dozda (2400 mg/gün) ibuprofen kullanımının arteriyel
trombotik olayların (örn. miyokard enfarktüsü ya da inme) riskinde küçük bir artış ile ilişkili
olabileceğini göstermektedir. Bütünüyle ele alındığında epidemiyolojik çalışmalar, düşük doz
ibuprofenin (örn. < 1200 mg/gün), miyokard enfarktüsü riskinde artış ile ilişkili olabileceğini
düşündürmemektedir.
Hipertansiyon:
PROFEN FORT dahil NSAİİ’ler hipertansiyon hastalığının başlamasına ya da önceden
bulunan hipertansiyon hastalığının kötüleşmesine yol açabilir. Her iki şekilde de
kardiyovasküler olayların görülme sıklığının artmasına yol açabilirler. Tiazid ya da loop
diüretikleri kullanan hastaların NSAİİ kullanırken bu tedavilere cevap verme oranları
düşebilir.
İbuprofen de dahil NSAİİ’ler hipertansiyon hastalarında dikkatli kullanılmalıdır. NSAİİ
tedavisinin başlangıcında ve tedavi süresince kan basıncı yakından takip edilmelidir.
Konjestif kalp yetmezliği ve ödem:
NSAİİ kullanan bazı hastalarda sıvı retansiyonu ve ödem bildirilmiştir. Sıvı retansiyonu ya da
kalp yetmezliği olan hastalarda PROFEN FORT dikkatli kullanılmalıdır.
Kontrol altına alınmayan hipertansiyon, konjestif kalp yetmezliği (NYHA II-III), mevcut
iskemik kalp hastalığı, periferik arter hastalığı ve/veya serebrovasküler hastalığı olan hastalar,
sadece dikkatli bir değerlendirme sonrasında ve yüksek dozlardan (2400 mg/ gün) kaçınarak
ibuprofen ile tedavi edilmelidirler.
4 / 16Özellikle yüksek dozlarda ibuprofen (2400 mg/gün) kullanımı gerektiğinde, kardiyovasküler
olaylara yönelik risk faktörleri olan (örn. hipertansiyon, hiperlipidemi, diyabet, sigara)
hastalarda uzun süreli bir tedavi başlatılmadan önce de dikkatli değerlendirme yapılmalıdır.
Gastrointestinal (Gİ) etkiler, ülserasyon, kanama ve perforasyon riski
PROFEN FORT da dahil NSAİİ’ler enflamasyon, kanama, ülserasyon ve mide, ince veya
kalın bağırsak perforasyonu gibi fatal olabilecek ciddi gastrointestinal advers etkilere yol
açabilirler. Bu advers olaylar NSAİİ tedavisi gören hastalarda herhangi bir zamanda, önceden
uyarıcı bir semptom vererek ya da herhangi bir semptom vermeksizin ortaya çıkabilir. NSAİİ
tedavisinde ciddi üst gastrointestinal advers etki görülen beş hastadan sadece birinde
semptomlar kendini gösterir. 3-6 ay NSAİİ tedavisi gören hastaların yaklaşık % 1’inde, bir yıl
tedavi gören hastaların ise % 2-4’ünde üst gastrointestinal ülser, kanama ya da perforasyon
görülür. Bu oranlar daha uzun kullanım süresi ile devam ederken, tedavi süresince herhangi
bir zamanda ciddi bir gastrointestinal advers etki görülme olasılığı artar. Ancak kısa süreli
tedavi de risksiz değildir.
Önceden ülser hastalığı ya da gastrointestinal kanaması olan hastalarda NSAİİ’ler çok dikkatli
yazılmalıdır. Önceden peptik ülser hastalığı ve/veya gastrointestinal kanaması olan NSAİİ
kullanan hastalarda gastrointestinal kanama görülme riski, bu risk faktörlerinden hiçbiri
olmayan hastalara göre 10 kattan daha fazladır. NSAİİ kullanan hastalarda gastrointestinal
kanama riskini arttıran diğer faktörler, beraberinde oral kortikosteroid ya da antikoagülan
kullanımı, NSAİİ tedavi süresinin uzun olması, sigara, alkol kullanımı, ileri yaş, genel sağlık
durumunun zayıf olmasıdır. Ani fatal gastrointestinal olaylar en çok yaşlı veya güçten düşmüş
hastalarda görüldüğünden, bu hasta popülasyonuna tedavi süresince özellikle dikkat
edilmelidir.
NSAİİ tedavisi gören hastalarda olası bir gastrointestinal advers etki riskini minimize etmek
için, en küçük etkin doz mümkün olabilecek en kısa süre boyunca kullanılmalıdır. Hasta ve
doktorlar NSAİİ tedavisi boyunca gastrointestinal ülserasyon ve kanama belirti ve
semptomları bakımından dikkatli olmalıdır ve herhangi bir gastrointestinal advers etki şüphesi
durumunda derhal ilave değerlendirme ve tedavi başlatılmalıdır. Hatta ciddi bir
gastrointestinal advers etki olasılığı ortadan kalkana kadar NSAİİ tedavisi sonlandırılmalıdır.
Yüksek riskli hastalarda NSAİİ tedavisi dışında başka alternatif tedaviler uygulanmalıdır.
Gastrointestinal kanama riski, ülserasyon ya da perforasyon, ülser öyküsüne sahip hastalarda
(özellikle kanama ya da perforasyon ile komplike olmuş ise) ve yaşlılarda, artan ibuprofen
dozlarıyla birlikte daha yüksektir. Bu hastalarda tedaviye mümkün olan en düşük doz ile
başlanmalıdır. Bu hastalarda ve düşük doz kombine aspirin, veya gastrointestinal riski
arttırması olası diğer ilaçların eş zamanlı kullanılması gereken hastalarda koruyucu ajanlar
(misoprostol veya proton pompası inhibitorleri gibi) ile kombine tedavi üzerinde
düşünülmelidir.
Gastrointestinal hastalık öyküsü olan hastalar, özellikle de yaşlı hastalar, tedavinin başlangıç
dönemlerinde, olağan dışı herhangi bir abdominal semptomu (özellikle gastrointestinal
kanama) bildirmelidir.
5 / 16İbuprofen alan hastalarda gastrointestinal kanama veya ülserasyon gelişirse tedavi
kesilmelidir.
Yaşlı hastalarda NSAİ ilaçlara karşı artan sıklıkta advers reaksiyon (özellikle ölümcül
olabilen gastrointestinal kanama ve perforasyon) mevcuttur.
Böbrekler üzerindeki etkiler
Önemli ölçüde dehidratasyonu olan hastalarda ibuprofen tedavisi başlatılırken dikkatli
olunmalıdır.
Diğer NSAİİ’ler ile olduğu gibi, uzun dönemli ibuprofen uygulaması renal papiller nekroz ve
başka patolojik renal değişiklikler ile sonuçlanmıştır. Renal toksisite ayrıca renal
prostaglandinlerin renal perfüzyonunun sürdürülmesini destekleyici bir rolü bulunduğu
hastalarda görülmüştür. Bu hastalarda NSAİİ uygulaması prostaglandin oluşumunda doza
bağlı bir azalmaya, ve ikincil olarak böbrek yetmezliğini hızlandırabilen böbrek kan akımında
azalmaya neden olabilir. Böyle bir reaksiyon riski en yüksek olanlar, böbrek fonksiyonları
bozuk olanlar, kalp yetmezliği ve karaciğer bozukluğu olanlar, diüretik ve ADE inhibitörleri
alanlar ve yaşlılardır. NSAİİ tedavisinin kesilmesi genellikle tedavi öncesi duruma geri
dönülmesini sağlar.
İleri böbrek yetmezliği
Kontrollü klinik çalışmalarda ibuprofenin ileri böbrek yetmezliği olan hastalarda kullanımına
dair herhangi bir bilgi mevcut değildir. Dolayısıyla ileri böbrek yetmezliği olan hastalarda
PROFEN FORT kullanımı önerilmez. Eğer PROFEN FORT tedavisine başlanmalıysa,
hastanın böbrek fonksiyonunun yakından takibi önerilir.
Anafilaktoid reaksiyonlar
Diğer NSAİİ’lerde olduğu gibi, PROFEN FORT’a karşı daha önceden maruz kaldığı
bilinmeyen hastalarda anafilaktoid reaksiyonlar oluşabilir. PROFEN FORT aspirin triyadı
olan hastalara verilmemelidir. Bu semptom kompleksi tipik olarak nazal polipi olan veya
olmayan, rinit geçiren astım hastalarında veya aspirin veya diğer NSAİİ alımı sonrasında
potansiyel olarak ölümcül, ciddi bronkospazm sergileyen hastalarda gelişir. Anafilaktoid bir
reaksiyon meydana geldiği takdirde, hastaya derhal acil tedavi uygulanmalıdır.
Hepatik etkiler
PROFEN FORT da dahil olmak üzere NSAİİ alan hastaların %15 kadarında bir veya daha
fazla karaciğer testinde üst sınıra kadar yükselmeler meydana gelebilir. Bu laboratuvar
anomalileri ilerleyebilir, değişmeden kalabilir veya tedaviye devam edildiğinde kendiliğinden
geçebilir. NSAİİ’ler ile gerçekleştirilen klinik çalışmalarda hastaların yaklaşık %1’inde ALT
ve AST aktivitelerinde ciddi artışlar (normal düzeyin üst limitinin üç katı veya daha fazla)
bildirilmiştir. Ayrıca, seyrek olarak, sarılık ve ölümcül fulminan hepatit, karaciğer nekrozu ve
karaciğer yetmezliği gibi, bazıları ölümle sonuçlanmış şiddetli hepatik reaksiyon vakaları da
bildirilmiştir.
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, PROFEN FORT tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
6 / 16belirti ve semptomların gelişmesi veya sistemik belirtilerin (örneğin, eozinofili, döküntü, vb.)
meydana gelmesi halinde, PROFEN FORT tedavisi kesilmelidir.
Hematolojik etkiler
PROFEN FORT dahil olmak üzere, NSAİİ alan hastalarda bazen anemi gözlenebilir. Bunun
nedeni sıvı retansiyonu, gizli veya aşikar Gİ kan kaybı veya eritropoez üzerindeki tam olarak
tanımlanmamış etkilerdir. PROFEN FORT dahil olmak üzere, uzun süreli NSAİİ alan
hastalarda, herhangi bir anemi belirti veya bulgusu gözlenirse hemoglobin ve hematokrit
değerleri kontrol edilmelidir.
NSAİİ’lerin trombosit agregasyonunu inhibe ettiği ve bazı hastalarda kanama zamanını
uzattığı gösterilmiştir. Aspirinden farklı olarak, trombosit fonksiyonları üzerindeki etkileri
kantitatif olarak daha az, kısa süreli ve geri dönüşümlüdür. Pıhtılaşma bozuklukları olan veya
anti-koagülan alan hastalarda olduğu gibi, trombosit fonksiyonundaki değişikliklerden
olumsuz şekilde etkilenen ve PROFEN FORT alan hastalar, dikkatlice takip edilmelidir.
Önceden mevcut astım
Astımı olan hastalarda, aspirine duyarlı astım olabilir. Aspirine duyarlı astımı olan hastalarda
aspirin kullanımı, ölümcül olabilen ciddi bronkospazm ile ilişkilendirilmiştir. Bu tür aspirine
duyarlı hastalarda, aspirin ve diğer non-steroid anti-inflamatuar ilaçlar arasında, bronkospazm
dahil, çapraz reaksiyon bildirilmiş olduğundan, bu hastalarda PROFEN FORT uygulanmamalı
ve önceden beri astımı bulunan hastalarda dikkatle kullanılmalıdır.
Aseptik menenjit
İbuprofen tedavisindeki hastalarda nadiren aseptik menenjit gözlenmiştir. Sistemik lupus
eritematosus ve ilişkin bağ dokusu hastalıklarında daha büyük bir olasılıkla oluşmasına
rağmen altta yatan kronik hastalığı olmayanlarda da aseptik menenjit bildirilmiştir.
Deri reaksiyonları
Çok ender durumlarda NSAİİ’lerin kullanımıyla ilişkili olarak, eksfolyatif dermatit, Stevens-
Johnson sendromu ve toksik epidermal nekroliz dahil olmak üzere, bazıları ölümcül olan ağır
deri reaksiyonları bildirilmiştir. Hastalarda bu tür reaksiyon riskinin, tedavinin erken
dönemlerinde en yüksek olduğu görünmektedir. Olguların büyük bir çoğunluğunda
reaksiyonun ortaya çıkışı, tedavinin ilk ayı içinde olmuştur. Deri döküntüleri, mukozal
lezyonlar ya da diğer aşırı duyarlılık bulguları belirir belirmez ibuprofen kesilmelidir.
İstisnai olarak, ciddi deri ve yumuşak doku enfeksiyonlu komplikasyonların orijininde
varisella olabilir.
Hamilelik
Gebeliğin üçüncü trimesterinde diğer NSAİİ’ler gibi PROFEN FORT da kullanılmamalıdır;
çünkü duktus arteriozusun (anne karnında açık doğumu takiben kapanması gereken, kalpten
çıkan iki büyük atardamar [aort ve pulmoner arter] arasındaki açıklık) erken kapanmasına
neden olabilir.
7 / 16Laboratuvar testleri
Uyarıcı semptomlar olmadan ciddi Gİ sistem ülserasyonları ve kanama ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİİ tedavisi gören hastaların tam kan sayımı ve biyokimyası
profilleri periyodik olarak kontrol edilmelidir. Eğer karaciğer ya da renal hastalıklar ile
uyumlu klinik belirti ve semptomlar gelişirse, sistemik belirtiler (ör. eozinofili, döküntü, vb.)
ortaya çıkarsa veya karaciğer testlerindeki anormal durum devam eder veya kötüye giderse
PROFEN FORT kesilmelidir.
4.5 Diğer tıbbi ürünler ile etkileşimler ve diğer etkileşim şekilleri
Bazı hastalarda etkileşimler bildirildiği için, aşağıdaki ilaçların herhangi birisiyle tedavi
edilmekte olan hastalarda dikkatli olunmalıdır:
ADE inhibitörleri ve anjiyotensin-II antagonistleri: Selektif siklojenaz-2 inhibitörleri de dahil
NSAİİ’ler ile birlikte ACE inhibitör veya anjiyotensin-II antagonistleri kullanıldığında renal
yetmezliği (dehidrate ve/veya yaşlı hastalar) olan hastalarda genellikle geri dönüşlü olmak
üzere artmış akut renal yetmezlik riski bulunur. Özellikle yaşlı hastalarda olmak üzere renal
yetmezliği olan hastalarda kombinasyon tedavisi dikkatli bir şekilde uygulanmalıdır. Hastalar
yeterli düzeyde hidrate edilmeli, kombinasyon tedavisi başlandıktan sonra ve tedavi sırasında
düzenli aralıklarla renal fonksiyonlar kontrol edilmelidir (Bkz. Bölüm 4.4). NSAİİ’lerin, ADE
inhibitörlerinin antihipertansif etkilerini azaltabileceğini düşündüren raporlar mevcuttur.
Aminoglikozitler: NSAİİ’ler aminoglikozitlerin atılımını azaltabilir.
Anti-hipertansifler (Anjiyotensin Dönüştürücü Enzim (ADE) inhibitörleri, anjiyotensin-II
reseptör antagonistleri, beta-blokörler ve diüretikler gibi): NSAİİ’ler antihipertansiflerin
etkilerini azaltabilir.
Ayrıca diüretikler NSAİİ’lerin nefrotoksisite etkisini artırabilir.
Antikoagülanlar: Varfarin ve NSAİİ’lerin gastrointestinal kanama üzerindeki etkileri
sinerjistiktir. Bu iki ilacın eş zamanlı kullanımı sonucu gastrointestinal kanama görülme riski,
tek başına kullanımlarına göre daha yüksektir.
NSAİİ’ler ile birlikte kullanımlarında antikoagülan etkide artış görülür. NSAİİ’ler ve
dikumarol grup, aynı enzim, CYP2C9, tarafından metabolize edilirler.
Antitrombositer ajanlar: NSAİİ’ler, trombosit fonksiyonunu inhibe ettikleri için tiklopidin
gibi antitrombositer ajanlarla kombine edilmemelidir. Gastrointestinal kanama riskinde artış
görülebilir.
Aspirin: İbuprofen ve aspirin (asetilsalisilik asit) birlikte kullanıldıklarında ibuprofenin
proteinlere bağlanması azalır, ancak serbest ibuprofenin klerensi değişmez. Bu etkileşmenin
klinik önemi bilinmemektedir.
Asetilsalisilik asit ve ibuprofenin birlikte uygulanması, artan advers etki potansiyeli nedeniyle
önerilmemektedir.
Deneysel veriler, eş zamanlı kullanıldıklarında ibuprofenin düşük doz asetilsalisilik asidin
platelet agregasyonu üzerindeki etkisini kompetitif olarak inhibe edebileceğini
8 / 16göstermektedir. Bu verilerin klinik olarak ekstrapolasyonu ile ilgili belirsizlikler bulunmasına
rağmen, ibuprofenin uzun süreli ve sürekli kullanımının, düşük doz asetilsalisilik asidin
kardiyoprotektif etkisini azaltabileceği olasılığı göz ardı edilemez. Ara sıra kullanılan
ibuprofen ile klinik olarak anlamlı bir etki gözlenmesi muhtemelen beklenmemektedir (Bkz.
Bölüm 5.1).
Beta-blokörler: NSAİİ’ler, beta-adrenoseptör bloke edici ilaçların antihipertansif etkilerini
azaltır.
Bitkisel ekstreler: Ginkgo biloba, NSAİİ’lerdeki kanama riskini potansiyalize edebilir.
Diüretikler (Tiazid, tiazid preperasyonları ve loop-diüretikleri): Klinik çalışmalar ve
pazarlama sonrası gözlemler, PROFEN FORT’un furosemid, bumetanid ve tiazid gibi bazı
diüretiklerin natriüretik etkisini azalttığını göstermiştir. Bu etki, renal prostaglandin sentezinin
inhibisyonu ile ilişkilendirilmiştir. NSAİİ’ler ayrıca tiazidlerin antihipertansif etkilerini de
azaltırlar. NSAİİ’ler ile eş zamanlı tedavi süresince hastalar, böbrek yetmezliğinin işaretleri
açısından dikkatle izlenmeli ve diüretik etkinliğin devam ettiği konusunda emin olunmalıdır.
Kaptopril: Araştırmalar, ibuprofenin kaptoprilin sodyum atılımı üzerindeki etkisini azalttığını
belirtmektedir.
Kardiyak glikozidler: NSAİİ’ler kardiyak yetmezliği alevlendirebilir, glomerülar filtrasyon
hızını azaltabilir ve plazmada kardiyak glikozid düzeylerini artırabilirler.
Kinolon türevi antibiyotikler: Hayvan verileri, NSAİİ’lerin, kinolon antibiyotikleriyle ilişkili
konvülsiyon riskini artırabileceğine işaret etmektedir. NSAİİ ve kinolonları birlikte alan
hastalarda konvülsiyon gelişme riski artabilir.
Cox-2 inhibitörleri ve diğer NSAİİ’ler: Potansiyel aditif etkiler nedeniyle, selektif
siklooksijenaz-2 inhibitorleri dahil diğer NSAİİ’ler ile birlikte kullanımdan kaçınılmalıdır.
Kolestiramin: İbuprofenin, kolestiramin ile birlikte uygulanması, ibuprofenin gastrointestinal
yoldaki absorbsiyonunu azaltabilir. Fakat bu durumun klinik önemi bilinmemektedir.
Kortikosteroidler: NSAİİ’ler ile gastrointestinal ülserasyon veya kanama riskinde artış
görülebilir.
Lityum: NSAİİ, plazma lityum düzeyini arttırmış (%15) ve renal lityum klerensini azaltmıştır
(%20).
Bu etki, renal prostaglandin sentezinin inhibisyonu ile ilişkilendirilmistir. Bu sebeple, NSAİİ
ve lityum birlikte kullanıldıklarında hastalar lityum toksisitesi açısından dikkatle izlenmelidir.
Metotreksat: NSAİİ’lerin tavşan böbrek kesitlerinde metotreksat birikmesini azalttıkları
bildirilmiştir. Bu, NSAİİ’lerin metotreksat toksisitesini arttırabileceğini gösterebilir.
Metotreksat ve NSAİİ’ler birlikte kullanıldıklarında dikkatli olunmalıdır.
Özellikle renal yetmezliği olan hastalarda, düşük doz metotreksat tedavisinde NSAİİ ve
metotreksat arasında oluşabilecek olası interaksiyon riski dikkate alınmalıdır. Kombinasyon
tedavisi verildiğinde renal fonksiyon izlenmelidir. 24 saat içerisinde NSAİİ ve metotreksatın
birlikte uygulandığı durumlarda, metotreksat plazma düzeylerinin artışı ile meydana
gelebilecek artmış toksisiteye dikkat edilmelidir.
9 / 16Mifepriston: NSAİİ’lerin antiprostaglandin özellikleri sebebiyle, teorik olarak ilacın
etkinliğinde azalma olabilir. Sınırlı kanıt, prostaglandin ile NSAİİ’lerin aynı gün birlikte
uygulanmasının, mifepriston veya prostaglandinin servikal olgunlaşma veya uterus
kontraktilitesi üzerindeki etkilerini olumsuz etkilemediğini ve hamileliğin medikal
terminasyonunun klinik etkinliğini düşürmediğini göstermektedir.
Selektif serotonin geri-alım inhibitörleri (SSRI): SSRI ve NSAİİ’lerin her biri artmış kanama
riski taşır. Bu risk kombinasyon tedavisi ile artar. Bu mekanizma, serotoninin trombositlerde
alımının azalması ile bağlantılı olabilir.
Siklosporin: NSAİİ’ler ile birlikte kullanımında böbrekteki prostasiklin sentezinin azalımına
bağlı olarak nefrotoksisite riskinde artış görülebilir. Kombinasyon tedavilerinde renal
fonksiyon yakından izlenmelidir.
Sülfonilüre: NSAİİ’ler sülfonilüre tedavilerini potansiyalize edebilirler. Sülfonilüre tedavisi
görmekte olan hastalarda ibuprofen kullanımı ile çok seyrek hipoglisemi rapor edilmiştir.
Diğer analjezikler ve COX-2 selektif inhibitörleri: İki veya daha fazla NSAİİ’nin beraber
kullanımı önlenmelidir.
Takrolimus: NSAİİ’ler takrolimus ile beraber verildiğinde nefrotoksisite riskinde, böbrekte
prostasiklin sentezinin azalmasına bağlı olarak artış olabilir. Kombinasyon tedavilerinde renal
fonksiyon yakından izlenmelidir.
Zidovudin: NSAİİ’ler zidovudin ile beraber verildiğinde hematolojik toksisite riskinde artış.
Eş zamanlı zidovudin ve ibuprofen tedavisi alan HIV (+) hemofili hastalarında hematoma ve
hemartroz riskinde artışa ilişkin belirti bulunmaktadır.
CYP2C9 İnhibitorleri: İbuprofenin, CYP2C9 inhibitorleri ile birlikte uygulanması, ibuprofene
(CYP2C9 substratı) maruziyeti arttırabilir. Vorikonazol ve flukonazol (CYP2C9 inhibitorleri)
ile yapılan bir çalışmada, yaklaşık %80-100 oranında artmış bir S(+)-ibuprofen maruziyeti
gösterilmiştir. Özellikle yüksek dozdaki ibuprofenin vorikonazol veya flukonazol gibi potent
CYP2C9 inhibitörleri ile birlikte uygulanması durumunda, ibuprofen dozunun düşürülmesi
düşünülmelidir.
Özel popülasyonlara ilişkin ek bilgiler
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyona ilişkin veri bulunmamaktadır
4.6 Gebelik ve laktasyon
Genel tavsiye
Gebelik kategorisi C/D (3. trimester).
Çocuk doğurma potansiyeli bulunan kadınlar/doğum kontrolü (kontrasepsiyon)
Siklooksijenaz/prostaglandin sentezini baskılayan ilaçların ovülasyonu etkileyerek kadınlarda
fertiliteyi bozabildiğine ilişkin bazı kanıtlar mevcuttur. Bu nedenle gebe kalmayı düşünen
10 / 16kadınlarda ibuprofen kullanımı önerilmez. İbuprofenin fertilite üzerine olan bu etkisi, tedavi
bırakıldıktan sonra geri dönüşlüdür.
Gebe kalmayı düşünen kadınlarda ibuprofen kullanılması durumunda, uygulanacak dozun
mümkün olduğunca düşük ve tedavi süresinin mümkün olduğunca kısa tutulması
gerekmektedir. İbuprofenin, oral kontraseptiflerin etkililiğini azalttığına dair herhangi bir
kanıt bulunmamaktadır.
Gebelik dönemi
Prostoglandin sentezinin inhibisyonu, gebeliği ve/veya embriyo/fetal gelişimi olumsuz
etkileyebilir. Epidemiyolojik çalışmalardan elde edilen veriler, gebeliğin erken döneminde
prostaglandin sentez inhibitörü kullanımından sonra düşük ve kardiyak malformasyon
gastrosizis riskinde bir artışı göstermektedir. Kardiyovaskuler malformasyonun mutlak riski
% 1’den daha düşük düzeylerden yaklaşık olarak % 1,5’e yükselmiştir. Riskin tedavi dozu ve
süresi ile yükseldiğine inanılmaktadır. Hayvanlarda, prostaglandin sentez inhibitörü
uygulanmasının pre ve post-implantasyon kayıplarında artış ve embriyo/fetal ölümlerle
sonuçlandığı gösterilmiştir. Ayrıca, organogenez döneminde prostaglandin sentez inhibitörü
verilen hayvanlarda kardiyovasküler malformasyonlar da dahil olmak üzere çeşitli
malformasyonların sıklığında artışlar bildirilmiştir. Gebeliğin birinci ve ikinci trimesterinde,
kesin olarak gerekli olmadıkça PROFEN FORT verilmemelidir. PROFEN FORT, gebe
kalmaya çalışan veya gebeliğin birinci ve ikinci trimesterinde bulunan bir kadına verilirse,
doz mümkün olduğu kadar düşük ve tedavi süresi mümkün olduğu kadar kısa tutulmalıdır.
Üçüncü trimester esnasında bütün prostaglandin sentez inhibitörleri fetüsü aşağıdakilere
maruz bırakabilir:
 Kardiyopulmoner toksisite (duktus arteriozusun erken kapanması ve pulmoner
hipertansiyon),
 Oligohidramniyoz ile birlikte böbrek yetmezliğine ilerleyebilecek böbrek
disfonksiyonu
Anne ve yeni doğanda gebeliğin sonunda aşağıdakilere neden olabilir:
 Kanama zamanında uzama
 Doğumun gecikmesine ve uzun sürmesine neden olan uterus kontraksiyonlarının
inhibisyonu
Sonuç olarak, PROFEN FORT gebeliğin son trimesterinde kontrendikedir.
Laktasyon dönemi
Sınırlı sayıdaki klinik çalışmadan elde edilen verilere dayanılarak, tüm NSAİİ’lerde olduğu
gibi ibuprofen de çok az miktarda anne sütüne geçer. Bu nedenle eğer mümkünse emzirme
döneminde PROFEN FORT kullanımından kaçınılmalıdır.
Üreme yeteneği/Fertilite
İbuprofen kullanılması fertiliteyi bozabilir ve gebe kalmak isteyen kadınlarda önerilmez.
Gebe kalma zorluğu yaşayan veya infertilite araştırması yapılan kadınlarda, ibuprofenin
kesilmesi düşünülmelidir.
11 / 164.7 Araç ve makine kullanımı üzerindeki etkiler
PROFEN FORT, sersemlik, rehavet, yorgunluk ve görme bozuklukları gibi yan etkilere neden
olabilir. Eğer bu yan etkiler görülürse, hastalar araç ve makine kullanmamaları konusunda
uyarılmalıdırlar.
4.8 İstenmeyen etkiler
Oral İbuprofen için bildirilen advers olayların ortaya çıkış şekli, diğer NSAİİ’ler ile
bildirilenlere benzer niteliktedir.
İbuprofen ile en azından ilişkisi olası bulunan yan etkiler, MedDRA sıklık konvensiyonu ve
sistem organ sınıfı ile aşağıdaki sıklığa göre gösterilmiştir: Çok yaygın (≥1/10), Yaygın (≥
1/100 ile < 1/10), Yaygın olmayan (≥1/1,000 ile < 1/100), Seyrek (≥1/10,000 ile < 1/1000),
Çok Seyrek (<1/10,000) ve bilinmiyor (eldeki verilerden hareketle tahmin edilemiyor).
Sistem Organ Sınıfı Sıklık İstenmeyen Etki
Yaygın Olmayan Rinit
Aseptik menenjit (özellikle sistemik lupus
eritematozus ve karma bağ dokusu hastalığı
Enfeksiyonlar ve
Seyrek gibi otoimmun hastalığı olan hastalarda)
enfestasyonlar
boyun sertliği, baş ağrısı, bulantı, kusma, ateş,
yön duygusunu yitirme gibi semptomlarla
birlikte
Kan ve lenf sistemi Lökopeni, trombositopeni, agranülositoz,
Yaygın Olmayan
hastalıkları aplastik anemi ve hemolitik anemi
Bağışıklık sistemi hastalıkları Seyrek Anaflaktik reaksiyon
Yaygın Olmayan İnsomnia, anksiyete
Psikiyatrik hastalıklar
Seyrek Depresyon, konfüzyonal durum, halüsinasyon
Yaygın Baş ağrısı, baş dönmesi
Sinir sistemi hastalıkları Yaygın Olmayan Parestezi, somnolans
Seyrek Optik nevrit
Yaygın Olmayan Görme bozukluğu
Göz hastalıkları
Seyrek Toksik optik nöropati
Yaygın Olmayan Duyma bozukluğu
Kulak ve iç kulak hastalıkları
Seyrek Tinnitus, vertigo
Solunum, göğüs bozuklukları
Yaygın Olmayan Astım, bronkospazm, dispne
ve mediastinal hastalıklar
Dispepsi, diyare, bulantı, kusma, abdominal
Yaygın ağrı, flatulans, konstipasyon, melana,
Gastrointestinal hastalıklar
hematemez, gastrointestinal hemoraji
Yaygın Olmayan Gastrit, duodenal ülser, gastrik ülser, oral
12 / 16ülserasyon, gastrointestinal perforasyon
Çok Seyrek Pankreatit
Bilinmiyor Kolit ve Crohn Hastalığı
Yaygın Olmayan Hepatit, sarılık, hepatik fonksiyon bozukluğu
Hepato-biliyer hastalıklar Seyrek Hepatik hasar
Çok Seyrek Hepatik yetmezlik
Yaygın Döküntü
Ürtiker, kaşıntı, purpura, anjiyoödem, ışığa
Yaygın Olmayan
duyarlı reaksiyon
Deri ve deri altı doku
Stevens-Johnson Sendromu dahil büllöz deri
hastalıkları
Çok Seyrek iltihabı, toksik epidermal nekroliz ve eritema
multiforme
Eozinofili ve sistemik semptomların eşlik
Bilinmiyor
ettiği ilaç reaksivonu (DRESS sendromu)
Tubulo-interstisyel nefrit, nefrotik sendrom ve
Böbrek ve idrar hastalıkları Yaygın Olmayan
renal yetmezlik
Genel bozukluklar ve
Yaygın Yorgunluk
uygulama bölgesine ilişkin
Seyrek Ödem
hastalıklar
Nonsteroid antienflamatuar tedavisi ile ilişkili olarak ödem, hipertansiyon ve kalp yetmezliği
bildirilmiştir. Klinik çalışmalar, özellikle yüksek dozda (2400 mg/gün) ibuprofen
kullanımının arteriyel trombotik olayların (örn. miyokard enfarktüsü ya da inme) riskinde
küçük bir artış ile ilişkili olabileceğini göstermektedir (Bkz. Bölüm 4.4).
En sık olan yan etkiler Gİ sistemde görülür. Peptik ülser, perforasyon ve Gİ kanama, bazen
ölümcül olabilir ve özellikle yaşlılarda görülebilir. İbuprofen uygulamasını takiben bulantı,
kusma, diyare, hazımsızlık, konstipasyon, dispepsi, abdominal ağrı, melena, hematemez,
ülseratif stomatit, kolitin şiddetlenmesi ve Crohn hastalığı rapor edilmiştir. Daha az sıklıkla
gastrit görülmüştür.
Bağışıklık sistemi hastalıkları:
NSAİİ ile tedaviyi takiben hipersensivite reaksiyonları rapor edilmiştir. Bunlar; spesifik
olmayan alerjik reaksiyon ve anafilaksi, astım, kötüleşmiş astım, bronkospazm veya dispneyi
içeren solunum yolu reaktivitesi veya döküntü (çeşitli tiplerde), kaşıntı, ürtiker, purpura,
anjiyoödem ve daha nadir olarak eksfolyatif ve bülöz dermatozları (Steven-Johnson
Sendromu, topik epidermal nekrozis ve eritema multiforme dahil) içeren deri bozukluklarıdır.
İbuprofen trombosit agregasyonunda reversibl inhibisyon yaparak kanama süresini uzatabilir.
İstisnai olarak, varisella süresince ciddi deri ve yumuşak doku enfeksiyonlu komplikasyonlar
oluşabilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
13 / 16olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
Toksisite
80-100 mg/kg üzerindeki dozlarda semptomların ortaya çıkma riski vardır. 200 mg/kg’ın
üzerindeki dozlarda kişiden kişiye oldukça değişken olsa da ciddi semptom riski vardır. 15
aylık bir çocukta 560 mg/kg’lık bir doz ciddi intoksikasyona yol açmıştır. 6 yaşında bir
çocukta 3,2 gram hafif- orta derece intoksikasyona yol açmıştır. 1,5 yaşında bir çocukta 2,8-4
gram ve 6 yaşında bir çocukta 6 gram ciddi intoksikasyona, bir erişkinde 8 gram orta derece
intoksikasyona ve bir erişkinde 20 gramdan fazla bir doz çok ciddi intoksikasyona yol
açmıştır. 16 yaşındaki bir gençte uygulanan 8 gram böbreği etkilemiştir ve bir gence alkolle
birlikte verilen 12 gram akut tübüler nekroz ile sonuçlanmıştır.
Semptomlar
Ön planda görülen semptomlar bulantı, karın ağrıları ve kusma (kanlı olabilir) gibi
gastrointestinal sistem semptomları ve baş ağrısı, kulak çınlaması, konfüzyon ve
nistagmustur. Yüksek dozlarda bilinç kaybı, konvülsiyonlar (esasen çocuklarda). Bradikardi,
kan basıncında düşüş. Hipernatremi, böbrek etkileri, hematüri. Olası karaciğer etkileri.
Hipotermi ve erişkin respiratuar distres sendromu nadir olarak bildirilmiştir. Ciddi
zehirlenmelerde metabolik asidoz oluşabilir.
Tedavi
Gerekli ise mide yıkanır, karbon verilir. Gastrointestinal problemler varsa antiasitler verilir.
Hipotansiyon varsa, intravenoz sıvı ve gerekirse inotropik destek. Yeterli diürezi sağlayınız.
Asit-baz ve elektrolit bozukluklarını düzeltiniz. Diğer semptomatik tedavileri uygulayınız.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiinflamatuvarlar ve Antiromatik Ürünler (Non-Steorid
Yapılılar)/Propiyonik Asit Türevleri
ATC kodu: M01AE01
İbuprofen analjezik, anti-inflamatuar ve antipiretik aktiviteye sahip bir propiyonik asit
türevidir. İbuprofenin terapotik etkilerinin siklooksijenaz enzimi üzerindeki inhibitör etkisinin
bir sonucu olduğu düşünülmektedir. Bu inhibitör etki, prostaglandin sentezinde belirgin bir
düşmeyle sonuçlanmaktadır.
Deneysel veriler, eş zamanlı kullanıldıklarında ibuprofenin düşük doz asetilsalisilik asidin
platelet agregasyonu üzerindeki etkisini kompetitif olarak inhibe edebileceğini
göstermektedir. Bazı farmakodinamik çalışmalarda, hızlı salımlı asetilsalisilik asit dozundan
(81 mg) önceki 8 saat içinde veya dozdan sonraki 30 dakika içinde tek doz 400 mg ibuprofen
alındığında asetilsalisilik asidin tromboksan veya trombosit agregasyonunun oluşumunda
etkisinin azaldığı gözlenmiştir. Bu verilerin klinik olarak ekstrapolasyonu ile ilgili
14 / 16belirsizlikler bulunmasına rağmen, ibuprofenin uzun süreli ve sürekli kullanımının, düşük doz
asetilsalisilik asidin kardiyoprotektif etkisini azaltabileceği olasılığı göz ardı edilemez. Ara
sıra kullanılan ibuprofen ile klinik olarak anlamlı bir etki gözlenmesi muhtemelen
beklenmemektedir (Bkz. Bölüm 4.5).
5.2 Farmakokinetik özellikler
Genel özellikler
Emilim:
İbuprofen gastrointestinal kanaldan kolaylıkla emilerek kullanımdan bir iki saat sonra doruk
serum konsantrasyonlarına ulaşır.
Dağılım:
İbuprofen, plazma proteine yüksek oranda bağlanır.
Biyotransformasyon ve eliminasyon:
İbuprofen karaciğerde iki inaktif metabolite metabolize olur. Bu metabolitler değişmemiş
ibuprofen ile birlikte böbreklerden bu şekilde veya konjugatları şeklinde atılır. Böbreklerden
atılım hızlı ve tamdır. Eliminasyon yarı ömrü ortalama iki saattir.
Doğrusallık/doğrusal olmayan durum:
Veri yoktur.
5.3 Klinik öncesi güvenlilik verileri
Akut toksisite:
Tür Seks Doz Etkisiz Bariz etkili Mak. Min. letal Non-fetal
aralığı mak. min. doz nonletal doz mak. doz
mg/kg düzey mg/kg doz mg/kg mg/kg
mg/kg mg/kg
Fare (oral) E 200-1600 200 400 200 400 800
Fare (ip) E 100-1600 100 200 100 200 800
Sıçan (oral) E 400-1600 400 800 800 1600 1600
Sıçan (sc) E 400-1600 800 1600 800 1600 1600
Kronik toksisite:
Tek sürekli patolojik bulgu olarak gastrointestinal sistem ülserasyonu gözlendi. Bu bulguya
rastlanan en düşük günlük dozlar: Farede 300 mg/kg; sıçanda: 180 mg/kg; maymunda: 100
mg/kg; köpekte: 8 mg/kg. Gastrointestinal hasar görülmeme düzeyi sıçanda 6 ay süre ile
günde 60 mg/kg ve farede 90 gün süre ile günde 75 mg/kg olarak bulundu. Bir çalışmada 2
yılın sonunda sıçanda renal papilar değişiklikler bulundu. Bu bulgular, non-steroidal
antienflamatuarlar için tipiktir ve insanlarda anlamlılığı şüphelidir.
6. FARMASÖTİK ÖZELLİKLER
6.1. Yardımcı maddelerin listesi
15 / 16Nişasta
Mikrokristal selüloz
Koloidal silikon dioksit
Stearik asit
Sodyum Nişasta Glikolat
6.2 Geçimsizlikler
Bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
Serin ve kuru bir yerde, 25 °C’nin altındaki oda sıcaklığında, ambalajında saklayınız.
6.5 Ambalajın niteliği ve içeriği
Kutuda, PVC/ Alüminyum folyo blister ambalajda 20, 30, 50 ve 100 tablet ile şişe ambalajda
1000 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
AYTAÇ MUHİTTİN DİNÇER-DİNÇTAŞ
Atatürk Bulvarı No: 105/612
Kızılay / ANKARA
8. RUHSAT NUMARASI
170/70
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.08.1994
Ruhsat yenileme tarihi: 15.06.1999
10. KÜB’ÜN YENİLENME TARİHİ
16 / 16