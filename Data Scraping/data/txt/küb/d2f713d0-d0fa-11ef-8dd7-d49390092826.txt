KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİDAJECT® 5 mg/5 mL IM/IV/rektal kullanım için çözelti
Steril
2. KALİTATİF VE KANTİTATİF BİLEŞİM
Etkin madde: Bir ampul 5 mg midazolam içerir.
Yardımcı maddeler:
Sodyum klorür 45.00 mg
Sodyum hidroksit k.m. (pH ayarı için)
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
MİDAJECT kısa sürede etki eden sedatif bir ilaç olarak aşağıdaki endikasyonlara
sahiptir:
Yetişkinlerde
• Diagnostik veya cerrahi girişimler öncesinde ve süresince, lokal anestezi ile birlikte ya
da tek başına bilinçli sedasyon oluşturmak.
• Anestezi
− Anestezi indüksiyonu öncesi premedikasyon
− Anestezi indüksiyonu
− Kombine anestezide sedatif olarak
• Yoğun bakım ünitelerinde sedasyon oluşturmak
Çocuklarda
• Diagnostik veya cerrahi girişimler öncesinde ve süresince, lokal anestezi ile birlikte ya
da tek başına bilinçli sedasyon oluşturmak
• Anestezi
− Anestezi indüksiyonu öncesi premedikasyon
• Yoğun bakım ünitelerinde sedasyon oluşturmak amacı ile kullanılabilir.
14.2. Pozoloji ve uygulama şekli
KLİNİK KULLANIMA MAHSUSTUR.
Standart doz:
Midazolam yavaş uygulamayı ve her hastada ayrı dozlamayı gerektiren potent bir sedatif
ajandır. Doz her bireyde ayrı ayarlanmalı ve hastanın klinik gereksinimi, fiziksel durumu,
yaşı ve kullanmakta olduğu ilaçlara bakılarak, istenen sedasyon düzeyine güvenli bir
şekilde erişilmesi için doz titrasyonu şiddetle tavsiye edilmektedir.
60 yaşın üstündeki yetişkinlerde, kritik hastalarda, yüksek risk grubundaki hastalarda
ve çocuk hastalarda doz dikkatle belirlenmeli ve her bir hastayla ilgili risk faktörleri
dikkate alınmalıdır.
İntravenöz enjeksiyondan sonra ilaç 2 dakika içinde etkisini gösterir. Maksimum etki 5
ila 10 dakika sonra elde edilir.
Standart dozlar aşağıdaki tabloda verilmiştir. Detaylar tablodan sonraki metinde yer
almaktadır.
Tablo 1. Standart dozlar
60 yaşın üstündeki
Endikasyon 60 yaşın altındaki yetişkinler, kritik Çocuk hastalar
yetişkinler hastalar, yüksek
risk grubundaki
hastalar
i.v. 6 aylık-5 yaş
Başlangıç dozu:
0,05-0,1 mg/kg
i.v. i.v. Toplam doz: ˂6 mg
Başlangıç dozu: Başlangıç dozu: i.v. 6-12 yaş
Bilinçli sedasyon 2-2,5 mg 0,5-1 mg Başlangıç dozu:
Titrasyon dozları: Titrasyon dozları: 0,025-0,05 mg/kg
1 mg 0,5-1 mg Toplam doz: ˂ 10 mg
Toplam doz: Toplam doz: 13-16 yaş
3,5-7,5 mg ˂3,5 mg yetişkinlerdeki gibi
Rektal ˃ 6 aylık
0,3-0,5 mg/kg
i.m. 1-15 yaş
0,05-0,15 mg/kg
i.v. i.v. Rektal 6 aylıktan
Anestezi tekrarlanabilir Başlangıç dozu: büyüklere
premedikasyonu 1-2 mg 0,5 mg 0,3-0,5 mg/kg
i.m. Yavaş titrasyon i.m. 1-15 yaş
0,07-0,1 mg/kg gerekli 0,08-0,2 mg/kg
i.m.
0,025-0,05 mg/kg
2Anestezi i.v. i.v.
indüksiyonu 0,15-0,2 mg/kg 0,05-0,15 mg/kg Çocuk hastalarda endike
(0,3-0,35 (0,15-0,3 mg/kg değildir.
mg/kg premedikasyonsuz)
premedikasyonsuz)
i.v. i.v.
Kombine Aralıklı 0,03-0,1 ˂ 60 yaş yetişkinler
Çocuk hastalarda endike
anestezide mg/kg dozları veya için tavsiye edilen
değildir.
sedatif olarak 0,03-0,1 dozdan daha az
mg/kg/saat sürekli
infüzyon
i.v. 32 haftadan küçük
doğmuş yeni doğanda
0,03 mg/kg/saat
i.v. 32 haftadan büyük
Yoğun bakım i.v. doğmuş yeni doğanda
ünitelerinde Yükleme dozu: (6 aya kadar)
sedasyon 1-2,5 mg’lık artışlarla 0,03-0,3 mg/kg 0,06 mg/kg/saat
oluşturmak İdame doz: i.v. 6 aydan büyük
0,03-0,2 mg/kg/saat Yükleme dozu:
0,05-0,2 mg/kg
İdame doz:
0,06-0,12 mg/kg/saat
Bilinçli sedasyon
Tanısal veya cerrahi müdahaleden önce bazal (bilinçli) sedasyon için MİDAJECT IV yolla
uygulanır. Doz her hastada ayrı ayarlanmalı, titre edilmeli ve hızlı veya tek bolus
enjeksiyonla uygulanmamalıdır. Sedasyonun başlangıcı hastanın fiziksel durumuna ve
dozlamanın ayrıntılarına (uygulama hızı, doz miktarı) göre her hastada farklı olabilir.
Gerekirse, bireyin ihtiyacına göre sonraki dozlar uygulanabilir. Solunum fonksiyonlarında
bozukluk olan hastalarda bilinçli sedasyon belirtilerine özellikle dikkat gerekmektedir
(Bkz. Bölüm 4. 4. Özel kullanım uyarıları ve önlemleri).
Yetişkinler
MİDAJECT’in IV enjeksiyon hızı yaklaşık 1mg/30saniye olacak şekilde yavaş
uygulanmalıdır.
60 yaşın altındaki yetişkinlerde ilk doz işleme başlanmadan 5-10 dakika önce uygulanan
2-2,5 mg’dır. Gerektiğinde 1 mg’lık dozlarla devam edilebilir. Toplam dozların ortalama
3,5-7,5 mg arasında değiştiği saptanmıştır. 5,0 mg’ın üzerinde doz uygulanması genelde
gerekmez.
60 yaşın üstündeki yetişkinlerde, kritik hastalarda ve yüksek risk grubundaki hastalarda
ilk doz, işleme başlanmadan 5-10 dakika önce uygulanmalı ve 0,5-1,0 mg civarına
düşürülmelidir. Gerektiğinde 0,5-1 mg’lık dozlarla devam edilebilir. Bu hastalarda
maksimum etkiye daha yavaş ulaşıldığından fazladan verilecek MİDAJECT dozu çok
yavaş ve dikkatli biçimde titre edilmelidir. Genel olarak toplamda 3,5 mg’ın üzerindeki
dozlara gerek duyulmaz.
3Çocuk hastalar
IV uygulama:
MİDAJECT istenen klinik etkiye ulaşılana kadar yavaş titre edilmelidir. İlk MİDAJECT
dozu 2-3 dakika içinde uygulanmalıdır. Doz uygulandıktan sonra işleme başlamadan veya
dozu tekrarlamadan önce sedatif etkinin tam anlamıyla değerlendirilmesi için 2-5 dakika
beklenmesi tavsiye edilmektedir. Daha ileri düzeyde sedasyon gerekirse, istenen sedasyon
düzeyine erişinceye kadar küçük artışlarla titrasyona devam ediniz. Bebeklerde ve 5 yaşın
altındaki çocuklarda büyük çocuklara ve adolesanlara kıyasla anlamlı olarak daha yüksek
dozlara gerek duyulabilir.
1) Altı aylıktan küçük çocuk hastalar: Altı aylıktan küçük çocuk hastalar solunum yolu
tıkanmasına ve hipoventilasyona daha duyarlıdır, bu nedenle altı aylıktan küçük çocuklarda
bilinçli sedasyon kullanılması önerilmemektedir. Bu gibi durumlarda klinik etki sağlanana
kadar küçük artışlarla titrasyon yapılması ve dikkatli izleme şarttır.
2) Altı aylık ile 5 yaş arasındaki çocuk hastalar: İlk doz 0,05-0,1 mg/kg’dır. İstenen son
noktaya ulaşılması için toplam 0,6 mg/kg’lık doza gerek duyulabilir ancak toplam doz 6
mg’ın üzerine çıkılmamalıdır. Uzun süreli sedasyon ve hipoventilasyon riski yüksek dozlarla
ilişkilendirilebilir (Bkz. 4.4. Özel kullanım uyarıları ve önlemleri).
3) 6-12 yaş arasındaki çocuk hastalar: İlk doz 0,025-0,05 mg/kg’dır. Maksimum doz
10 mg olmak üzere, 0,4 mg/kg toplam doz kullanılabilir. Uzun süreli sedasyon ve
hipoventilasyon riski yüksek dozlarla ilişkilendirilebilir (Bkz. Bölüm 4.4. Özel kullanım
uyarıları ve önlemleri).
4) 13-16 yaş arasındaki çocuk hastalar: Yetişkinlerle aynı doz uygulanır.
Rektal uygulama (Altı aylıktan büyük çocuk hastalar):
Toplam MİDAJECT dozu 0,3-0,5 mg/kg arasında olmalıdır. Toplam doz bir kerede
uygulanmalı ve tekrarlanan rektal uygulamadan kaçınılmalıdır. Bu popülasyonda mevcut
veriler sınırlı olduğundan, altı aylıktan küçük çocuklarda kullanımı tavsiye edilmemektedir
(Bkz. Özel Doz Talimatları).
IM uygulama (1-16 yaş çocuk hastalar):
Tavsiye edilen doz aralığı, işleme başlanmadan 5-10 dakika önce 0,05-0,15 mg/kg’dır.
Genelde toplam 10,0 mg’ın üzerindeki dozlara gerek duyulmaz. Yalnızca istisnai
durumlarda IM uygulama yapılmalıdır. IM enjeksiyon ağrılı olabileceğinden rektal
uygulama tercih edilmelidir. 15 kg vücut ağırlığının altındaki çocuklarda, 1 mg/mL’nin
üzerindeki midazolam konsantrasyonları önerilmemektedir. Yüksek konsantrasyonlar
1 mg/mL’ye seyreltilmelidir.
Anestezi-Premedikasyon
İşlemden hemen önce uygulanan MİDAJECT premedikasyonu sedasyon sağlar (uykunun
veya uyuklamanın indüksiyonu ve kavrayışta azalma) ve ameliyat öncesinde belleği
zayıflatır. MİDAJECT antikolinerjik maddelerle beraber de uygulanabilir. Bu endikasyonda
MİDAJECT IV veya IM yolla (anestezi indüksiyonundan 20-60 dakika önce büyük bir
kas kitlesinin derinlerine) veya tercihen çocuklarda rektal yolla uygulanmalıdır. Hastalar
arası hassasiyet çeşitlilik gösterdiğinden ve aşırı doz semptomları oluşabileceğinden,
uygulamadan sonra hastanın yeterli bir süre gözlenmesi gerekmektedir.
4Yetişkinler
Ameliyat öncesi sedasyonun sağlanması ve ameliyat öncesinde belleği zayıflatmak için ASA
Fiziksel Durum I ve II olan ve 60 yaşın altındaki yetişkinler için önerilen doz gerektikçe
tekrarlanarak 1-2 mg IV veya 0,07-0,1 mg/kg IM’dir.
MİDAJECT 60 yaşın üstündeki yetişkinlere, kritik hastalara, yüksek risk grubundaki
hastalara uygulanacağı zaman doz azaltılmalı ve her hastada ayrı ayarlanmalıdır. Tavsiye
edilen başlangıç IV dozu 0,5 mg’dır ve gerektikçe yavaş yavaş titrasyonla doz artırımı
yapılmalıdır. Dozlar arasındaki etkiyi tam olarak değerlendirebilmek için 2-3 dakika
beklenmelidir. Aynı anda narkotik kullanılmıyorsa 0,025-0,05 mg/kg’lık IM doz
uygulanması önerilir. Klasik doz 2-3 mg’dır.
Çocuk hastalar
Rektal uygulama (Altı aylıktan büyük):
Genelde 0,4 mg/kg’lık toplam MİDAJECT dozu (0,3-0,5 mg/kg arasında değişir) anestezi
indüksiyonundan 20-30 dakika önce uygulanmalıdır. Mevcut veriler sınırlı olduğundan, altı
aylıktan küçük çocuklarda kullanımı tavsiye edilmemektedir.
IM uygulama (1-15 yaş):
IM enjeksiyon ağrılı olabileceğinden yalnızca istisnai durumlarda bu yol kullanılmalıdır.
Rektal uygulama tercih edilmelidir. Bununla birlikte, 0,08-0,2 mg/kg’lık doz sınırlarında
verilen IM midazolamın etkili ve güvenli olduğu gösterilmiştir. 1-15 yaşındaki çocuklarda
vücut ağırlığıyla ilişkili olarak yetişkinlerdekinden oransal olarak daha yüksek dozların
uygulanması gerekir. MİDAJECT’in anestezi indüksiyonundan 30-60 dakika önce büyük
bir kas kitlesinin derinlerine uygulanması önerilir. 15 kg vücut ağırlığının altındaki
çocuklarda, 1 mg/mL’nin üzerindeki midazolam konsantrasyonları önerilmemektedir.
Yüksek konsantrasyonlar 1 mg/mL’ye seyreltilmelidir.
Anestezi indüksiyonu
Yetişkinler:
Başka anestetik ajanlar uygulanmadan önce anestezi indüksiyonu için MİDAJECT
kullanıldığında hastaların verdikleri yanıtlar değişebilir. Doz, hastanın yaşına ve klinik
durumuna bakılarak istenen etkiye ulaşılıncaya kadar titre edilmelidir. Başka IV veya
inhalasyon ajanları uygulanmadan önce veya kombine olarak anestezi indüksiyonu için
MİDAJECT kullanıldığında, her bir ajanın ilk dozu anlamlı derecede azaltılabilir (genel
başlangıç dozunun % 25’ine kadar). İstenen anestezi düzeyine aşamalı titrasyonla ulaşılır.
MİDAJECT’in IV indüksiyon dozu küçük artışlarla yavaş uygulanmalıdır. Birbirini
izleyen her artış arasında 2 dakika bırakacak biçimde, her artış 20-30 saniye içinde 5 mg’ı
geçmeyen dozda verilmelidir.
60 yaşın altındaki yetişkinlerde:
20-30 saniye içinde, IV yolla uygulanan ve etki sağlaması için 2 dakika beklenen 0,2
mg/kg’lık doz yeterli olur. Premedikasyon uygulanmamış hastalarda, doz daha yüksek olabilir
5(0,3-0,35 mg/kg); bu doz 20-30 saniye içinde IV yolla uygulanır ve etki görülmesi için
2 dakika beklenir. İndüksiyon tamamlanmak isteniyorsa hastanın başlangıç dozunun
yaklaşık % 25’i kadar artışlar yapılabilir. İndüksiyon, inhalasyonla alınan uçucu, sıvı
anestetik maddelerle de tamamlanabilir. Dirençli vakalarda indüksiyon için toplam 0,6
mg/kg’lık doz kullanılabilir ancak bu tip büyük dozlar iyileşme dönemini uzatabilir.
60 yaşın üstündeki yetişkinlerde (kritik hastalar ve yüksek risk grubundaki hastalar):
1. Premedikasyon uygulanmamış hastalarda, en düşük başlangıç dozu 0,15-0,2 mg/kg
olarak önerilmektedir.
2. Premedikasyon uygulanmış hastalarda, 20-30 saniye içinde, IV yolla uygulanan ve etki
sağlaması için 2 dakika beklenen 0,05-0,15 mg/kg’lık doz yeterli olur.
Çocuk hastalar:
Çocuklardaki deneyimleri çok sınırlı olduğu için, anestezi indüksiyonu için MİDAJECT’in
kullanımı sadece yetişkinlerle sınırlıdır.
Kombine anestezide sedatif bileşen
Yetişkinler:
MİDAJECT kombine anestezide sedasyon için ya aralıklı olarak küçük IV dozları şeklinde
(0,03-0,1 mg/kg arasında değişir) veya sürekli IV MİDAJECT infüzyonu şeklinde
(saatte 0,03-0,1 mg/kg arasında değişir), tipik olarak analjeziklerle beraber uygulanır. Doz
ve doz aralıkları hastanın bireysel yanıtına göre değişir. 60 yaşın üstündeki yetişkinlerde,
kritik hastalarda ve/veya yüksek risk grubundaki hastalarda daha düşük idame dozlar
gerekecektir.
Çocuk hastalar:
Çocuklardaki deneyimleri çok sınırlı olduğu için, kombine anestezide sedatif olarak
MİDAJECT’in kullanımı sadece yetişkinlerle sınırlıdır.
Yoğun bakım ünitelerinde sedasyon
İstenen sedasyon düzeyine erişmek için MİDAJECT dozu hastanın klinik gereksinimine,
fiziksel durumuna, yaşına ve kullanmakta olduğu ilaçlara bakılarak, sürekli infüzyondan
veya aralıklı bolustan sonra aşamalı olarak titre edilmelidir (Bkz. Bölüm 4.5. Diğer tıbbi
ürünler ile etkileşimler ve diğer etkileşim şekilleri).
Yetişkinler:
IV yükleme dozu; 0,03-0,3 mg/kg, artışlarla yavaş uygulanmalıdır. 1-2,5 mg’lık artışlar,
birbirini izleyen artışlar arasında 2 dakika beklenerek, 20-30 saniye içinde enjekte
edilmelidir. Hipovolemik, vazokonstriksiyonlu veya hipotermik hastalarda yükleme dozu
azaltılmalı veya atlanmalıdır. MİDAJECT potent analjeziklerle beraber verilecekse
analjezikten kaynaklanan sedasyondan sonra MİDAJECT’in etkilerinin güvenle titre
edilebilmesi için analjezik ajan daha önce verilmelidir.
IV idame dozu; 0,03-0,2 mg/kg/saat arasında değişir. Hipovolemik, vazokonstriksiyonlu
veya hipotermik hastalarda idame dozu azaltılmalıdır. Sedasyon düzeyi hastanın durumu izin
6veriyorsa düzenli olarak izlenmelidir. Uzun süreli sedasyonda, tolerans gelişebilir ve doz
artırılmak zorunda kalınabilir.
Çocuk hastalar:
Vaktinden önce doğan (preterm) bebekler ve yenidoğanlarda veya 15 kg vücut ağırlığının
altındaki çocuk hastalarda 1 mg/mL’nin üzerindeki midazolam konsantrasyonları
önerilmemektedir. Yüksek konsantrasyonlar 1 mg/ mL’ye seyreltilmelidir.
Altı aylığa kadar olan çocuk hastalar:
MİDAJECT sürekli IV infüzyon şeklinde verilmelidir:
• 32 haftadan küçük yenidoğanlarda: başlangıç dozu 0,03 mg/kg/s (0,5 mcg/kg/dak)
• 32 haftadan büyük yenidoğanlardan altı aylığa kadar olan çocuklarda: başlangıç dozu
0,06 mg/kg/s (1 mcg/kg/dak)
İntravenöz yükleme dozları yenidoğanlarda uygulanmamalıdır, onun yerine terapötik
plazma düzeylerine ulaşılması için ilk birkaç saatte infüzyon daha hızlı yapılabilir. Etkili
olası en düşük dozu uygulamak ve ilacın birikme potansiyelini azaltmak için özellikle ilk
24 saatten sonra infüzyon hızı dikkatle ve sık sık izlenmelidir. Hastalar, solunum hızı ve
oksijen satürasyonu açısından dikkatle izlenmelidirler.
Altı aylıktan büyük çocuk hastalar:
Entübe ve ventile edilen hastalarda, istenen klinik etkinin sağlanması için 0,05-0,2
mg/kg’lık yükleme IV MİDAJECT dozu en azından 2-3 dakika süreyle yavaşça
uygulanmalıdır. MİDAJECT hızlı intravenöz doz biçiminde verilmemelidir. Yükleme
dozunu, saatte 0,06-0,12 mg/kg’lık (1-2 mcg/kg/dk) sürekli IV infüzyon izler. İnfüzyon
hızı gerekirse artırılabilir veya azaltılabilir (genelde ilk veya sonraki infüzyon hızının
% 25’i oranında) veya istenen etkinin artırılması ya da korunması için destekleyici IV
MİDAJECT dozları uygulanabilir.
Hemodinamik dengesi bozulmuş hastalarda MİDAJECT infüzyonuna başlanırken klasik
yükleme dozu küçük artışlarla titre edilmelidir ve hasta hemodinamik dengesizlikler
açısından (örn. Hipotansiyon) izlenmelidir. Bu hastalar MİDAJECT’in solunum
depresan etkisine karşı da duyarlıdır ve solunum hızı ve oksijen satürasyonu açısından
dikkatle izlenmelidirler.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda (kreatinin klerensi < 10 mL/dak), bağlanmamış
midazolamın farmakokinetiği sağlıklı gönüllülerle rapor edilenler ile benzerdir. Kronik
böbrek hastalığı olanlarda, α-hidroksimidazolam birikimi ve midazolamın klinik
etkilerine, uzun süreli sedasyon ile sonuçlanan bir katkıda bulunabileceği gösterilmiştir.
7Tablo 2. Midazolam infüzyonunun kesilmesini takiben ayılma süresi
Ayılma süresi (dak)
Hasta sayısı Ortalama ± SD Aralık
Tüm hastalar 37 27,8 ± 37,2 0-140
Böbrek veya karaciğer
yetmezliği olmayan 24 13,6 ± 16,4 0-58
hastalar
Karaciğer yetmezliği
olmayan, fakat böbrek 9 44,6 ± 42,5 2-120
yetmezliği olan hastalar
Böbrek ve karaciğer
2 - 124-140
yetmezliği olan hastalar
Karaciğer yetmezliği:
Karaciğer yetmezliği, IV midazolam klerensini azaltarak atılım yarı-ömrünü arttırır. Bu
nedenle, klinik etkiler daha kuvvetli ve uzun süreli olabilir. İhtiyaç duyulan midazolam
dozu azaltılabilir ve hayati belirtilerin düzenli izlenmesi sağlanmalıdır (Bkz. Bölüm 4.2.
Pozoloji ve uygulama şekli ve 4.4. Özel kullanım uyarıları ve önlemleri).
Pediyatrik popülasyon:
• Vaktinden önce doğan (preterm) bebekler ve yenidoğanlarda veya 15 kg vücut
ağırlığının altındaki çocuk hastalarda 1 mg/mL’nin üzerindeki midazolam
konsantrasyonları önerilmemektedir. Yüksek konsantrasyonlar 1 mg/mL’ye
seyreltilmelidir.
• 6 aylıktan küçük çocuk hastalarda, solunum yolu tıkanmasına ve hipoventilasyona
daha duyarlı olmalarından dolayı, yoğun bakım ünitelerinin haricinde IV ve rektal
uygulama önerilmemektedir.
• MİDAJECT, veriler sınırlı olduğundan çocuklarda anestezi indüksiyonunda ve
kombine anestezide sedatif olarak endike değildir.
Geriyatrik popülasyon:
60 yaşın üstündeki geriyatrik hastalar için gerekli dozlar daha düşüktür ve hayati
fonksiyon değişikliklerinin erken belirtileri için sürekli olarak izlenmelidirler (Bkz. Bölüm
4.2. Pozoloji ve uygulama şekli ve 4.4. Özel kullanım uyarıları ve önlemleri).
Özel doz talimatları
İnfüzyon çözeltileri ile birlikte kullanımı: MİDAJECT ampul çözeltisi, % 0,9 sodyum klorür,
% 5 ve % 10 dekstroz, Ringer laktat çözeltileri ile 100-1000 mL infüzyon çözeltisi içinde
15 mg midazolam oranında seyreltilebilir. Bu çözeltiler, oda sıcaklığında 24 saat veya 2°- 8º
C’de 72 saat, fiziksel ve kimyasal olarak stabil kalır.
Diğer çözeltilerle yaşanabilecek potansiyel geçimsizlikleri engellemek için, MİDAJECT
ampul çözeltileri yukarıda bahsedilenlerin dışındaki çözeltilerle karıştırılmamalıdır. Ürün
8mikrobiyolojik açıdan hemen kullanılmalıdır. Eğer hemen kullanılmazsa, uygun saklama
süresinde ve koşullarında saklanması kullanıcının sorumluluğundadır ve seyreltme kontrollü
ve valide edilmiş aseptik koşullarda yapılmadığı sürece normalde bu süre 2-8°C’de 24 saatten
fazla olmamalıdır. MİDAJECT ampuller tek kullanımlıktır. Kullanılmamış çözelti atılmalıdır.
Kullanmadan önce çözelti görsel olarak incelenmelidir. Sadece partikülsüz berrak çözeltiler
kullanılmalıdır.
Rektal uygulama: Ampul çözeltisinin rektal uygulaması, şırınganın ucundaki plastik
uygulama aracı ile yapılmaktadır. Eğer uygulanacak hacim çok küçükse, toplam hacim 10 mL
olana kadar su eklenebilir.
4.3. Kontrendikasyonlar
Benzodiazepinler veya ilacın içerdiği diğer yardımcı maddelerden herhangi birine karşı
aşırı duyarlılığı olduğu bilinen hastalarda MİDAJECT kullanımı kontrendikedir.
Ağır solunum yetersizliği olan veya akut solunum depresyonlu hastalarda bilinçli sedasyon
için kullanımı kontrendikedir.
4.4. Özel kullanım uyarıları ve önlemleri
Midazolam, tecrübeli hekim tarafından ve tam teşekküllü solunum ve kardiyovasküler
desteğin ve izlemenin gerçekleştirilebileceği yerde ve solunum ve kardiyak advers
olayları tanıma ve giderebilme üzerine eğitim almış kişilerce yalnızca yaşa ve büyüklüğe
uygun resüsitasyon yapılabilen yerlerde uygulanmalıdır, çünkü midazolamın IV uygulaması
miyokard kasılmasını deprese edebilir ve apneye yol açabilir. Ender durumlarda ciddi
kardiyorespiratuvar advers olaylar gözlenmiştir. Bunlar solunum depresyonu, apne,
solunum durması ve/veya kalbin durmasıdır. Bu tip yaşamı tehdit eden olaylar, enjeksiyon
çok hızlı yapıldığında veya yüksek doz uygulandığında daha sık görülür (Bkz. Bölüm 4.8.
İstenmeyen etkiler). Solunum fonksiyonu bozuk hastalarda bilinçli sedasyonda
kullanımında özel dikkat gerektirir.
Premedikasyon
Midazolam premedikasyon için kullanıldığında, hastalar arasında duyarlılık, farklılık
gösterdiğinden ve aşırı doz semptomları oluşabileceğinden, uygulamadan sonra hastanın
yeterli bir süre gözlenmesi gerekmektedir.
Yüksek risk grubunda yer alan hastalar
Yüksek risk grubunda yer alan hastalara midazolam uygulanırken özel dikkat
gösterilmelidir:
− 60 yaşın üstündeki yetişkinler,
− Organ fonksiyonlarında bozukluk olan hastalar,
− Solunum fonksiyonlarında bozukluk olan hastalar,
− Böbrek fonksiyonlarında bozukluk olan hastalar,
− Karaciğer fonksiyonlarında bozukluk olan hastalar,
− Kalp fonksiyonlarında bozukluk olan hastalar,
− Özellikle kardiyovasküler durumu instabil olan pediyatrik hastalar.
9Bu yüksek riskli hastalara daha düşük doz uygulanması gerekir (Bkz. Bölüm 4.2. Pozoloji
ve uygulama şekli) ve hayati fonksiyonlardaki değişikliklerin erken belirtileri açısından
sürekli izlenmelidirler. Alkol ve ilaç bağımlılığı olan hastalarda benzodiazepinler dikkatli
bir şekilde kullanılmalıdır.
Myastenia gravisli bir hastaya midazolam ile birlikte MSS depresanı ve/veya kas gevşetici
özellikteki bir madde verilirken özel önlem alınmalıdır.
Taburcu etme kriterleri:
MİDAJECT aldıktan sonra, tedavi eden hekim tarafından önerildiği ve refakatçileri
yanlarında olduğu zaman, hastalar hastaneden taburcu edilebilirler. Uygulama sonrasında
eve giderken, hastaya refakat edilmesi önerilmektedir.
Tolerans:
Midazolam yoğun bakım ünitelerinde (YBÜ) uzun süreli sedasyon amacıyla kullanıldığında
etkinlik kaybı olduğu bildirilmiştir.
Yoksunluk semptomları:
İlacın yoksunluk semptomlarının görülme riski tedavinin aniden kesilmesinden sonra
artacağından, özellikle uzun süreli sedasyon (örn: ≥ 2-3 gün) sonrası, dozun yavaş yavaş
azaltılması önerilir.
Aşağıdaki yoksunluk semptomları ortaya çıkabilir; baş ağrısı, kas ağrısı, anksiyete,
gerginlik, huzursuzluk, konfüzyon, kolayca uyarılabilme (irritabilite), rebound insomnia, ruh
hali değişiklikleri, halüsinasyonlar ve konvülsiyonlar.
Amnezi:
Midazolam anterograd amneziye yol açar. Uzun süreli amnezi, müdahaleden sonra
taburcu edilen ve hastane dışında izlenen hastalarda sorun yaratabilir.
Paradoksal reaksiyonlar:
Midazolam uygulamasından sonra ajitasyon, istemsiz hareketler (tonik/klonik
konvülsiyonlar ve kas tremoru dahil), hiperaktivite, düşmanlık, öfke reaksiyonu, saldırganlık,
paroksismal heyecanlanma ve saldırı gibi paradoksal reaksiyonlar bildirilmiştir.
Bu reaksiyonlar enjeksiyon çok hızlı yapıldığında veya yüksek doz uygulandığında
oluşabilir. Bu tip reaksiyonlara karşı eğilim insidansı nadir olarak çocuklarda ve yüksek
doz IV uygulama yapılan yaşlılarda bildirilmiştir.
Midazolamın değişen eliminasyonu:
CYP3A4’ü inhibe eden veya uyaran bileşikleri kullanan hastalarda, midazolam
eliminasyonu değişkenlik gösterebilir ve midazolam dozunun durumuna göre ayarlanması
gerekebilir (Bkz. Bölüm 4.5. Diğer tıbbi ürünler ile etkileşimler ve diğer etkileşim
şekilleri). Karaciğer yetmezliği olan hastalarda, düşük kardiyak verimi olanlarda ve
10yenidoğanlarda midazolam eliminasyonu gecikebilir (Bkz. Bölüm 4.2. Pozoloji ve
uygulama şekli; Özel popülasyonlara ilişkin ek bilgiler).
Vaktinden önce doğan (preterm) bebekler:
Trakeaları entübe edilmemiş, 36. gebelik haftasından önce doğan preterm bebeklere
sedasyon yapılırken, apne riskinde artış nedeniyle aşırı dikkatli olunması önerilir.
36. gebelik haftasından önce doğan preterm bebeklerde hızlı enjeksiyondan
kaçınılmalıdır. Hastalar solunum hızı ve oksijen satürasyonu açısından dikkatle
izlenmelidirler.
Altı aylıktan küçük çocuk hastalar:
Altı aylıktan küçük çocuk hastaların, solunum yolu tıkanmasına ve hipoventilasyona daha
duyarlı olmalarından dolayı, klinik etki sağlanana kadar küçük artışlarla titrasyon
yapılması ve solunum hızı ve oksijen satürasyonu açısından dikkatle izlenmesi
gerekmektedir (Bkz. Bölüm 4.4. Özel kullanım uyarıları ve önlemleri; Vaktinden önce
doğan (preterm) bebekler).
Alkol ve MSS depresanlarının birlikte kullanımı
MİDAJECT’in alkol ve/veya MSS depresanlarla birlikte kullanımından kaçınılmalıdır. Bu
gibi birlikte kullanım, MİDAJECT’in ağır sedasyon, klinikle ilişkili solunum ve/veya
kardiyovasküler depresyon gibi muhtemel klinik etkilerini artırma potansiyeline sahiptir
(Bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri).
Alkol veya ilaç bağımlılığına dair medikal geçmiş
Alkol veya ilaç bağımlılığına dair medikal geçmişi olan hastalarda MİDAJECT
kullanımından kaçınılmalıdır.
Diğerleri:
MSS depresanı ve/veya kas gevşetici özelliklere sahip diğer maddelerde olduğu gibi,
myastenia gravis hastalarına midazolam verilirken özel olarak dikkat edilmelidir.
Bağımlılık:
Midazolamın uzun süreli sedasyonu sonucunda fiziksel bağımlılık gelişebilir. Bağımlılık riski,
doza ve tedavi süresine bağlı olarak artabilir; ayrıca alkol veya ilaç bağımlılığına dair medikal
geçmişi olan hastalarda daha fazladır.
Bu tıbbi ürün her bir ampulde 1 mmol (23 mg)’dan az sodyum ihtiva eder; yani aslında
“sodyum içermez”.
4.5 . Diğer tıbbi ürünler ile etkileşimler ve diğer etkileşim şekilleri
Farmakokinetik İlaç-İlaç Etkileşimleri
Midazolam, çoğunlukla sitokrom P450 3A4 (CYP3A4) tarafından metabolize edilir. CYP3A4
inhibitör ve uyarıcılarının, plazma konsantrasyonlarını ve buna bağlı olarak midazolamın
11farmakodinamik özelliklerini arttırma ve azaltma potansiyelleri vardır. CYP3A aktivitesinin
modülasyonundan başka hiçbir mekanizma, midazolam ile klinik olarak ilişkili
farmakokinetik ilaç-ilaç etkileşimi için kaynak olarak gösterilmemiştir. Bununla birlikte,
albuminden akut protein yer değişimi, hep varsayıldığı gibi (örneğin valproik asit için)
tercihen yüksek terapötik serum konsantrasyonları olan ilaçlarla ilaç etkileşiminin teorik
olasılığıdır. Midazolamın diğer ilaçların farmakokinetiklerini değiştirdiği bilinmemektedir.
CYP3A inhibe edici ilaçlarla birlikte uygulanmasından sonra, midazolamın klinik etkisinde
artma ve uzun sürme olasılığı göz önünde bulundurularak, midazolam kullanımı sırasında
klinik etkilerin ve hayati bulguların izlenmesi tavsiye edilmektedir. CYP3A inhibisyonunun
büyüklüğüne bağlı olarak, midazolam dozu azaltılabilir. Tam aksine, CYP3A uyarıcı ilaç
uygulanmış olması da, istenilen etkiyi elde etmek için yüksek dozlarda midazolam
gereksinimine sebep olabilir.
CYP3A uyarılması ve irreversibl inhibisyonu durumunda (mekanizma bazlı inhibisyon),
midazolam farmakokinetiği üzerindeki etki, CYP3A inhibitörü uygulanmasından sonraki
birkaç gün ila birkaç hafta boyunca sürebilir. Mekanizma bazlı CYP3A inhibitör örnekleri:
antibakteriyeller (örn. klaritromisin, eritromisin, izoniyazid), anti HIV ajanları (örn. HIV
proteaz inhibitörleri, delavirdin), antihipertansifler (örn. verapamil, diltiazem), seks steroidleri
ve onların reseptör modülatörleri (örn. gestoden, raloksifen) ve birkaç bitkisel öğe (örn.
bergamut (greyfurt)). Diğer mekanizma bazlı inhibitörlere kıyasla, oral kontrasepsiyon için
kullanılan etinilestradiol/norgestrel ve greyfurt suyu (200 ml), IV midazolamın plazma
konsantrasyonlarını değiştirmemektedir.
İlaçların inhibe etme/uyarma etkilerinin aralığı geniştir. Çok etkili bir CYP3A inhibitörü olan
antifungal ketokonazol, IV midazolamın plazma konsantrasyonunu 5 kat arttırmıştır. En
güçlü CYP3A uyarıcılarından tüberkülostatik ilaç rifampisin ile birlikte uygulanması,
intravenöz midazolamın plazma konsantrasyonunda % 60 azalmayla sonuçlanmıştır.
Midazolamın kullanım şekli, CYP3A modülasyonunda farmakokinetik değişikliklerin
büyüklüğünü belirler:
a. İntravenöz kullanımının, plazma konsantrasyonunda yarattığı değişikliğin az olması
beklenir.
b. CYP3A modülasyonunun, rektal ve intramusküler uygulamadan sonra midazolam
farmakokinetiği üzerindeki etkinliğini gösteren bir çalışma mevcut değildir. Rektal
uygulamadan sonra, ilacın bir kısmı karaciğerden geçer ve kolonda gastrointestinal
kanalın üst kısmına kıyasla daha az miktarda CYP3A eksprese edilir ve CYP3A
modülasyonundan kaynaklanan midazolamın plazma konsantrasyonundaki değişikliğin
rektal uygulamada az olması beklenir. İntramusküler uygulamadan sonra ilaç direkt
sistemik dolaşıma girer, etki süresi uzayabilse de CYP3A modülasyon etkisinin
intravenöz midazolam ile benzer olması beklenir.
c. Farmakokinetik kurallara paralel olarak, klinik çalışmalar tek doz IV midazolam
uygulamasının ardından, etki süresi uzayabilse de CYP3A modülasyonuna klinik etkinin
minör olacağını göstermektedir. Bununla birlikte, uzun süreli midazolam
uygulamasından sonra, CYP3A inhibisyonu varlığında etkinin hem büyüklüğü hem de
sürekliliği artacaktır.
12Aşağıdaki liste midazolamın intravenöz uygulanmasından sonraki klinik farmakokinetik
ilaç etkileşimlerini göstermektedir. İn-vivo ve in-vitro olarak CYP3A modüle edici etki
gösteren herhangi bir ilacın, midazolam plazma konsantrasyonlarını ve bağlantılı olarak
etkilerini de değiştirme potansiyeli vardır. Bununla birlikte yukarıda belirtildiği gibi,
intravenöz midazolamın plazma konsantrasyonlarındaki değişikliğin az olması beklenir.
CYP3A inhibe edici ilaçlar
Azole antifungaller: Ketokonazol, intravenöz midazolamın plazma konsantrasyonlarını 5 kat
arttırırken, atılım yarı-ömrünü de 3 kat arttırır. Eğer parenteral midazolam güçlü CYP3A
inhibitörü ketokonazol ile beraber uygulanacaksa, solunum depresyonu ve/veya uzamış
sedasyon durumuna karşı, bir yoğun bakım ünitesinde veya klinik gözlem ve gerekirse
uygun medikal girişimin yapılabileceği bir ortamda uygulanmalıdır. Midazolamın özellikle
birden fazla IV dozu uygulanacaksa, ilacın aralıklarla verilmesi ve doz ayarlaması
yapılmasına dikkat edilmelidir.
Flukonazol, itrakonazol ve vorikonazol:İntravenöz midazolamın plazm
konsantrasyonlarını 2-3 kat arttırırken, atılım yarı ömrünü itrakonazol 2,4 kat ve
flukonazol 1,5 kat arttırır.
Posakonazol: İntravenöz midazolamın plazma konsantrasyonlarını 2 kat arttırır.
Makrolid antibiyotikler: Eritromisin, midazolamın atılım yarı-ömrünün 1,5-1,8 kat
arttırarak, intravenöz midazolamın plazma konsantrasyonlarını 1,6-2 kat arttırmıştır.
Klaritromisin, atılım yarı-ömrünün 1,5-2 kat arttırarak midazolamın plazma
konsantrasyonlarını 2,5 kat arttırmıştır.
HIV proteaz inhibitörleri: Sakinavir ve diğer HIV proteaz inhibitörleri: Lopinavir ve
ritonavir ile birlikte kullanımı üzerine, atılım yarı-ömrünün artmasına bağlı olarak,
intravenöz midazolamın plazma konsantrasyonları 5,4 kat artmıştır. Eğer parenteral
midazolam HIV proteaz inhibitörleri ile birlikte kullanılacaksa, tedavi koşulları azol
antifungallerden ketokonazol ile beraber kullanımı bölümünde anlatılan gibi olmalıdır.
Histamin reseptör 2 antagonisti: Simetidin, midazolamın sabit plazma konsantrasyonunu
% 26 arttırmıştır.
Kalsiyum kanal blokörleri: Diltiazem: Diltiazemin tek dozu, intravenöz midazolamın
plazma konsantrasyonunu % 25 arttırmıştır ve atılım yarı-ömrünü yaklaşık % 43
uzatmıştır.
Çeşitli ilaçlar/Bitkiler: Atorvastatin, kontrol grubuna kıyasla IV midazolamın plazma
konsantrasyonlarında yaklaşık 1 ,4 katlık bir artış göstermiştir.
CYP3A uyarıcı ilaçlar: Rifampisin, intravenöz midazolamın plazma konsantrasyonlarını
7 günlük 600 mg rifampisin kullanımı sonunda, yaklaşık % 60 azaltmıştır. Atılım yarı-ömrü
ise % 50-60 oranında kısalmıştır.
13Bitkiler ve yiyecekler: Echinacea purpurea kökünün ekstraktı, yarı-ömür zamanını yaklaşık
% 42 kısaltarak, IV midazolam plazma konsantrasyonunu % 20 azaltmıştır. St. John’s
Wort, atılım yarı-ömrünü yaklaşık % 15-17 oranında kısaltarak, midazolamın plazma
konsantrasyonlarını yaklaşık % 20-40 azaltmıştır.
Akut protein yer değişimi: Valproik asit: Bir çalışmada midazolamın valproik asit
tarafından yapılan protein, potansiyel ilaç etkileşim mekanizması olarak söz edilmiştir.
Metodolojik kaygılardan dolayı, bu çalışmanın klinik ilişkisinden çok az söz edilmiştir.
Bununla birlikte, valproik asitin yüksek terapötik plazma konsantrasyonlarına bağlı olarak,
midazolamın göze çarpan klinik etkisiyle sonuçlanan akut doz ayarlamalarında,
midazolamın protein yer değişimi gözardı edilemez.
Farmakodinamik İlaç-İlaç Etkileşimleri
Midazolamın diğer sedatif/hipnotik ajanlarla, alkol dahil, birlikte uygulanmasının artmış
sedatif/hipnotik etkiler ile sonuçlanması muhtemeldir. Örnekler şunlardır;
opiyatlar/opioidler (analjezik, antitussif veya ilave tedaviler olarak kullanıldıklarında),
antipsikotikler, anksiyolitik veya hipnotik olarak kullanılan diğer benzodiazepinler,
barbitüratlar, propofol, ketamin, etomidat, sedatif antidepresanlar, antihistaminikler ve
merkezi etkili antihipertansif ilaçlar.
Midazolam, inhalasyon anesteziklerinin minimum alveolar konsantrasyonunu (MAK)
düşürür. Midazolam alkol dahil herhangi bir merkezi etkili depresan ile birlikte
uygulandığında, sedasyon, solunum ve hemodinamik parametrelerde artan miktarda etkiler
oluşabilir, bu nedenle hayati belirtilerin takip edilmesi gerekmektedir. Midazolam alan
hastalarda alkolden kaçınılmalıdır (Bkz. Bölüm 4.4. Özel kullanım uyarıları ve önlemleri;
alkol dahil diğer merkezi sinir sistemi depresanlarının doz aşımı ile ilgili uyarı).
Spinal anestezinin, IV midazolamın sedatif etkilerini arttırabileceği gösterilmiştir. Bu
nedenle midazolam dozu azaltılabilir. Ayrıca, lidokain ve bupivakain IM olarak
uygulandığında, sedasyon için gerekli IV midazolam dozu azalmıştır. AchE inhibitörü
fizostigmin gibi uyanıklığı/hafızayı arttıran ilaçlar, midazolamın hipnotik etkilerini tersine
çevirir. Benzer olarak, 250 mg kafein midazolamın sedatif etkilerini kısmen tersine çevirir.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir uyarı bulunmamaktadır.
Gebelik dönemi
Midazolamın gebelik sırasındaki güvenliğiyle ilgili yeterli bilgi yoktur. Benzodiazepinler,
daha güvenli bir alternatif olmadığı sürece gebelik sırasında kullanılmamalıdır.
14Gebeliğin son 3 ayında midazolam alımı ya da doğum sırasında yüksek dozlarda
uygulanması ile fetal kalp atımında düzensizlik, hipotoni, emmenin azalması, hipotermi ve
yenidoğanda orta derecede solunum depresyonu oluştuğu bildirilmiştir. Ayrıca gebeliğinin
son dönemlerinde uzun süre benzodiazepin kullanan annelerin bebeklerinde fiziksel
bağımlılık gelişebilir ve doğum-sonrası dönemde ilacın kesilmesine bağlı semptom riski
artabilir. Midazolam gebelik döneminde kesinlikle gerekli görülmedikçe kullanılmamalıdır.
Sezaryen için kullanımından kaçınılması tercih edilir.
Laktasyon dönemi
Midazolam anne sütüne düşük miktarlarda geçmektedir. Emziren anneler, midazolam
uygulandıktan sonra 24 saat süreyle emzirmemeleri gerektiği konusunda uyarılmalıdır.
Üreme yeteneği/Fertilite
Üreme yeteneği üzerine herhangi bir etkisi bulunmamaktadır.
4.7. Araç ve makine kullanımı üzerindeki etkiler
Sedasyon, amnezi, konsantrasyon bozukluğu ve kas fonksiyonlarında bozukluklar araç ve
diğer makineleri kullanma becerilerini bozar. MİDAJECT uygulanmadan önce hastaya tam
iyileşene kadar araç veya makine kullanmaması konusunda uyarıda bulunulmalıdır. Bu
aktivitelere ne zaman yeniden başlanacağına hekim karar vermelidir.
4.8. İstenmeyen etkiler
Midazolam kullanımına bağlı istenmeyen etkilerin sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila ˂1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Pazarlama sonrası deneyim
Midazolam enjeksiyonundan sonra şu istenmeyen etkilerin oluştuğu bildirilmiştir:
Bağışıklık sistemi hastalıkları
Bilinmiyor: Genel aşırı duyarlılık reaksiyonları (deri reaksiyonları, kardiyovasküler
reaksiyonlar, bronkospazm), anafilaktik şok.
Psikiyatrik hastalıklar
Bilinmiyor: Konfüzyon, öfori, halüsinasyonlar, ajitasyon, istemsiz hareketler (tonik/klonik
hareketler ve kas titremeleri), hiperaktivite, düşmanlık, öfke reaksiyonu, saldırganlık,
paroksismal heyecanlanma ve saldırı gibi paradoksal reaksiyonlar, özellikle çocuklarda ve
yaşlılarda bildirilmiştir.
Bağımlılık
Bilinmiyor: Terapötik dozlarda olsa bile, MİDAJECT kullanımı fiziksel bağımlılık
oluşturabilir. Uzun süreli IV uygulamadan sonra ilacın kesilmesi özellikle de ilacın aniden
kesilmesi yoksunluk konvülsiyonlarını da içeren yoksunluk semptomlarına neden olabilir.
15Sinir sistemi hastalıkları
Bilinmiyor: Uzamış sedasyon, dikkat azalması, baş ağrısı, baş dönmesi, ataksi, ameliyat
sonrası sedasyon, uygulanan dozla doğru orantılı anterograd amnezi. Anterograd amnezi
işlemin sonunda görülmeye devam edebilir ve izole olgularda uzun süreli amnezi
bildirilmiştir.
Prematüre bebeklerde ve yenidoğanlarda konvülsiyonlar bildirilmiştir.
Kardiyak hastalıklar
Bilinmiyor: Nadir durumlarda şiddetli kardiyorespiratuar yan etkiler görülmüştür. Bunlar
kalp durması, hipotansiyon, bradikardi, vazodilatatif etkilerdir. Yaşamı tehdit eden olaylar
60 yaşın üstündeki yetişkinlerde, önceden solunum yetmezliği olanlarda veya kardiyak
işlevleri bozulmuş hastalarda, özellikle de enjeksiyon çok hızlı yapıldığında veya yüksek
doz uygulandığında daha sık görülür (Bkz. Bölüm 4.4. Özel kullanım uyarıları ve
önlemleri). Konius sendromu*
*özellikle parenteral uygulamadan sonra
Solunum, göğüs hastalıkları ve mediastinal hastalıklar
Bilinmiyor: Nadir durumlarda şiddetli kardiyorespiratuvar yan etkiler görülmüştür. Bunlar;
solunum durması, apne, dispne, laringospazmdır.Yaşamı tehdit eden olaylar 60 yaşın
üstündeki yetişkinlerde, daha önceden solunum yetmezliği olanlarda veya kardiyak işlevleri
bozulmuş hastalarda, özellikle de enjeksiyon çok hızlı yapıldığında veya yüksek doz
uygulandığında daha sık görülür (Bkz. Bölüm 4.4. Özel kullanım uyarıları ve önlemleri),
hıçkırık görülebilir.
Gastrointestinal hastalıklar
Bilinmiyor: Bulantı, kusma, konstipasyon, ağız kuruması.
Deri ve deri altı doku hastalıkları
Bilinmiyor: Deri döküntüsü, ürtiker, pruritus.
Genel ve uygulama bölgesine ilişkin hastalıklar
Bilinmiyor: Enjeksiyon bölgesinde eritem ve ağrı, tromboflebit, tromboz.
Yaralanma ve zehirlenme
Bilinmiyor: Yaşlı benzodiazepin kullanıcılarında, düşme ve kırık riskinde artış
kaydedilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
164.9. Doz aşımı ve tedavisi
Semptomlar
Benzodiazepinler genel olarak uyuklama, ataksi, konuşma bozukluğu ve nistagmusa neden
olur. Eğer MİDAJECT tek başına kullanıldıysa, doz aşımı nadiren hayatı tehdit edicidir ama
arefleksi, apne, hipotansiyon, kardiyorespiratuvar depresyon ve nadir durumlarda komaya
yol açabilir. Koma, eğer ortaya çıkarsa, genellikle birkaç saat içinde sona erer ama
özellikle yaşlı hastalarda devam edebilir ve yineleyebilir. Benzodiazepinlerin solunum
depresyonu etkileri, solunum rahatsızlığı olan hastalarda daha ciddidir. Benzodiazepinler
alkol dahil MSS depresanlarının etkilerini artırır.
Tedavi
Hastanın hayati belirtileri izlenmeli ve hastanın klinik durumunun gerektirdiği gibi
destekleyici ölçümleri başlatılmalıdır. Özel durumlarda kardiyorespiratuvar etkiler ve
merkezi sinir sistemi etkileri için hastalar semptomatik tedaviye ihtiyaç duyabilir.
Eğer ağızdan alınmışsa ileri absorbsiyon, uygun bir metod kullanılarak engellenmelidir,
örneğin; 1-2 saat içerisinde aktif kömür ile tedavi edilmelidir. Eğer aktif kömür
kullanıldıysa, uykuya meyilli hastalarda hava yolu koruması zorunludur. Rutin bir yöntem
olmamasına rağmen, karma beslenme durumlarında gastrik lavaj düşünülebilir.
MSS depresyonunun ciddi olduğu durumlarda benzodiazepin antagonisti olan flumazenil
kullanımı düşünülebilir. Bu ürün sadece sıkı izleme koşulları altında uygulanmalıdır. Çok
kısa bir yarılanma ömrüne (yaklaşık 1 saat) sahip olduğundan flumazenil uygulanan
hastalar, etkileri geçmiş olsa bile en az 1 saat gözlemlenmelidir. Nöbet eşiğini düşüren
ilaçların (örn. Trisiklik antidepresanlar) varlığında flumazenil olağanüstü dikkatle
uygulanmalıdır. Bu ilacın doğru kullanımıyla ilgili daha fazla bilgi için, flumazenil içeren
ürünün kullanma talimatına bakınız.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sedatif ve hipnotikler; benzodiazepin türevleri,.
ATC kodu: N05CD08
Etki mekanizması: MİDAJECT’in etken maddesi olan midazolam, bir imidazobenzodiazepin
grubu türevidir. Serbest bazdır ve suda çözünürlüğü düşük olan lipofilik bir maddedir.
İmidazobenzodiazepin halkasının 2. konumunda bulunan bazik özellikteki azot atomu,
midazolamın asitlerle suda çözünebilen tuz oluşturmasını sağlar. Midazolamın farmakolojik
etkisi hızlı başlar ve hızlı metabolize olduğu için kısa sürer. Midazolam, düşük
toksisitesinden dolayı geniş bir tedavi alanına sahiptir. Midazolam çok hızlı bir sedatiftir ve
belirgin yoğunlukta sedasyon özelliğine sahiptir. Anksiyolitik, antikonvülsan ve kas
gevşetici etkileri de bulunmaktadır. IM ve IV uygulamadan sonra kısa süreli anterograd
amneziye sebep olur (Hasta, ilacın etkisinin en güçlü olduğu dönemdeki olayları
hatırlayamaz).
175.2. Farmakokinetik özellikler
Genel özellikler
Emilim:
IM enjeksiyondan sonra emilim: Midazolamın kas dokusundan emilimi hızlı ve tamdır.
Maksimum plazma konsantrasyonlarına 30 dakika içinde ulaşılır. IM enjeksiyon sonrası
mutlak biyoyararlanım % 90’ın üzerindedir.
Rektal uygulamadan sonra emilim: Rektal uygulamadan sonra midazolam hızla emilir ve
yaklaşık 30 dakika sonra maksimum plazma konsantrasyonuna erişilir. Mutlak
biyoyararlanım yaklaşık % 50’dir.
Dağılım:
Midazolam IV enjekte edildiğinde, plazma konsantrasyonu-zaman eğrisinde bir veya iki
ayrı dağılım fazı görülür. Sabit durumda dağılım hacmi, 0,7-1,2 L/kg’dır. Midazolamın
proteinlere bağlanma oranı % 96-98 arasındadır.
Plazma protein bağlanmasının majör fraksiyonu albumindir. Serebrospinal sıvı içine yavaş
ve önemsiz bir midazolam geçişi vardır. İnsanlarda, midazolamın plasentadan yavaşça
geçtiği ve fetal dolaşıma girdiği gösterilmiştir. Midazolam az miktarda anne sütünde
bulunmuştur.
Metabolizma:
Midazolam hemen hemen tümüyle biyotransformasyona uğradıktan sonra atılır. Midazolam,
sitokrom P450 3A4 izozimi tarafından hidroksillenir ve majör idrar ve plazma metaboliti
α-hidroksimidazolam’dır. α-hidroksimidazolam’ın plazma konsantrasyonu, ana bileşiğin
%12’sidir. α-hidroksimidazolam farmakolojik olarak aktiftir, fakat intravenöz midazolamın
etkilerine katkısı sadece minimal (yaklaşık % 10) düzeydedir. Midazolamın oksidatif
metabolizmasında genetik bir polimorfizme rastlandığına dair kanıt yoktur.
Eliminasyon:
Sağlıklı gönüllülerde, eliminasyon yarı-ömrü 1,5-2,5 saat, plazma klerensi ise 300-500
ml/dak arasında değişmektedir. Midazolam genel olarak böbrek yoluyla vücuttan atılır;
dozun % 60-80 kadarı idrardan glukurokonjuge α-hidroksimidazolam olarak atılır. Dozun
% 1’den azı, değişmemiş halde idrardan geri alınır.
Metabolitin eliminasyon yarı-ömrü 1 saatten kısadır. Midazolamın eliminasyon kinetiği IV
infüzyon veya bolus enjeksiyon şeklinde uygulandığında, farklılık göstermez.
Özel popülasyonlara ilişkin ek bilgiler
Böbrek yetmezliği:
Kronik böbrek yetmezliği olan hastalardaki atılım yarı-ömrü, sağlıklı gönüllülere yakındır
(Bkz. Bölüm 4.4. Özel kullanım uyarıları ve önlemleri ve Bölüm 4.2. Pozoloji ve
uygulama şekli; Özel popülasyonlara ilişkin ek bilgiler; Böbrek yetmezliği).
18Karaciğer yetmezliği:
Siroz hastalarındaki eliminasyon yarı-ömrü daha uzun ve klerensi sağlıklı gönüllüler ile
kıyaslandığında daha düşüktür (Bkz. Bölüm 4. 4. Özel kullanım uyarıları ve önlemleri).
Yaşlılar:
İlacın eliminasyon yarı-ömrü, 60 yaşın üstündeki yetişkin hastalarda dört katına kadar
uzayabilir (Bkz. Bölüm 4.4. Özel kullanım uyarıları ve önlemleri ve Özel popülasyonlara
ilişkin ek bilgiler: Geriyatrik kullanım).
Çocuklar:
Çocuklardaki rektal absorpsiyon oranı yetişkinlerdekine yakındır, fakat biyoyararlanımı
daha düşüktür (%5-18). Bununla beraber, 3-10 yaşlarındaki çocuklarda IV ve rektal
uygulamadan sonraki eliminasyon yarı-ömrü (t ) yetişkinlerdekine kıyasla daha kısadır
1/2
(1-1,5 saat). Bu farklılık çocuklarda yüksek metabolik klerens ile uyumludur (Bkz. Bölüm
4.4. Özel kullanım uyarıları ve önlemleri).
Yenidoğanlar:
Vaktinden önce doğan (preterm) bebekler ve termde yenidoğanlarda, büyük olasılıkla
karaciğerin yeterince gelişmemesine bağlı olarak eliminasyon yarı-ömrü ortalama 6-12
saattir ve klerens azalmıştır (Bkz. Bölüm 4.4. Özel kullanım uyarıları ve önlemleri).
Obezler:
Obezlerde ortalama yarı-ömür, obez olmayan hastalara kıyasla daha fazladır (8,4-2,7 saat).
Bu toplam vücut ağırlığına ayrılmış dağılım hacmindeki % 50 artıştan dolayıdır. Obez ve
obez olmayan hastalarda klerenste kayda değer bir farklılık yoktur.
Kritik hastalar:
Kritik hastalarda midazolam eliminasyon yarı-ömrü uzamıştır (Bkz. Bölüm 4.4 Özel
kullanım uyarıları ve önemleri).
Kalp yetmezliği:
Konjestif kalp yetmezliği olan hastalarda atılım yarı-ömrü, sağlıklı örneklerle
karşılaştırıldığında, daha uzundur (Bkz. Bölüm 4.4 Özel kullanım uyarıları ve önlemleri).
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Hidroklorik asit çözeltisi
Sodyum hidroksit
Enjeksiyonluk su
196.2. Geçimsizlikler
Bu tıbbi ürün, özel doz talimatlarında belirtilen parenteral çözeltiler dışında diğer çözeltilerle
seyreltilmemelidir (Bkz. Bölüm 4.2. Pozoloji ve uygulama şekli).
Diğer ilaçlarla karıştırılarak uygulanacaksa, uygulamadan önce geçimsizlik olup olmadığı
kontrol edilmelidir.
Midazolam, bikarbonat içeren çözeltilerde çöker. Teorik olarak, midazolamın enjeksiyonluk
çözeltisi, nötr veya alkali pH’Iarda stabil olmayabilir. Midazolam, albümin, amoksisilin
sodyum, ampisilin sodyum, bumetanit, deksametazon sodyum fosfat, dimenhidrinat,
floksasilin sodyum, furosemid, hidrokortizon sodyum süksinat, pentobarbital sodyum,
perfenazin, proklorperazin edisilat, ranitidin veya tiyopental sodyum veya
trimetoprim­sulfametoksazol ile karıştırılırsa hemen beyaz bir çökelti oluşur.
Nafsilin sodyum ile birlikte bulanıklık oluşumunu takiben beyaz bir çökelti oluşur. Seftazidim
ile birlikte bulanıklık oluşur.
Metotreksat sodyum ile birlikte sarı bir çökelti oluşur. Klonidin hidroklorür ile birlikte
turuncu bir renk değişikliği meydana gelir. Omeprazol sodyum ile kahverengi bir renk
değişikliğini takiben kahverengi bir çökelti oluşur. Foskarnet sodyum ile bir gaz çıkışı olur.
Ayrıca midazolam, asiklovirin, albümin, alteplaz, asetazolam disodyum, diazepam,
enoksimon, flekainid asetat, fluorourasil, imipenem, mezlosilin sodyum, fenobarbital sodyum,
fenitoin sodyum, potasyum kanrenoate, sulbaktam sodyum, teofilin, trometamol, ürokinaz ile
karıştırılmamalıdır.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. MİDAJECT ampuller patlama olasılığı
nedeniyle dondurulmamalıdır. Oda sıcaklığında çalkalama ile çözünen bir çökelme
görülebilir. Işıktan koruyunuz. MİDAJECT aşağıdaki çözücülerle seyreltildikten sonra,
2º-8ºC saklama koşulunda 72 saat ve 25ºC saklama koşulunda 24 saat stabildir.
− Ringer laktat çözeltisi
− % 5 dekstroz çözeltisi
− % 10 dekstroz çözeltisi
− % 0,9 sodyum klorür çözeltisi
Mikrobiyolojik açıdan seyreltildikten sonra hemen kullanılmalıdır. Seyreltme, kontrollü ve
valide edilmiş aseptik koşullarda yapılmadığı sürece 2º-8ºC’de 24 saat stabildir.
6.5. Ambalajın niteliği ve içeriği
MİDAJECT kutuda, 5 mL’lik şeffaf tip 1 cam ampullerde 5 adetlik ambalajda sunulmaktadır.
6.6 .. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
207. RUHSAT SAHİBİ
TÜM EKİP İLAÇ A.Ş.
Tuzla/İSTANBUL
8. RUHSAT NUMARASI
2016/728
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.10.2016
Ruhsat yenileme tarihi:17.03.2022
10. KÜB’ÜN YENİLENME TARİHİ
21