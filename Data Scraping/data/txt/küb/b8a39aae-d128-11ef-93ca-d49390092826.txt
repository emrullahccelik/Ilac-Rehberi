KISA ÜRÜN BİLGİSİ
1. BEŞERİ TIBBİ ÜRÜNÜN ADI
NORM-ASİDOZ 1000 mg gastro rezistan tablet
2. KALİTATİF VE KANTİTATİF BİLEŞİM
Etkin madde:
Sodyum bikarbonat 1000 mg
Yardımcı maddeler:
Laktoz monohidrat* 14,40 mg
* İnek sütünden elde edilmiştir.
Yardımcı maddeler için 6.1’ e bakınız.
3. FARMASÖTİK FORM
Gastro rezistan tablet.
Beyaz veya hafif sarımsı, oblong, çentiksiz tablet.
4. KLİNİK ÖZELLİKLER
4.1. Terapötik endikasyonlar
NORM-ASİDOZ, yetişkin ve 14 ve 14 yaşından büyük, kronik böbrek yetmezliği (kronik
böbrek yetmezliği ve renal tübüler asidoz) olan hastalarda meydana gelmiş metabolik asidoz
ve nükseden metabolik asidozun idame tedavisinde endikedir.
14 yaşın altındaki çocuklarda NORM-ASİDOZ’un güvenliği ve etkililiği araştırılmamıştır.
Bu yaş grubuna ait veri mevcut değildir. NORM-ASİDOZ bu popülasyonda
kullanılmamalıdır.
Arteriyel pH değeri 7.2’nin altında olan hastalarda, asidozun infüzyonla tedavi edilmesi
gereklidir.
4.2. Pozoloji ve uygulama şekli
Pozoloji / Uygulama sıklığı ve süresi:
Yetişkinler:
1 / 9Doz miktarı, tedavi edilen metabolik asidozun şiddetine bağlıdır.
Hastanın asit-baz değerleri düzenli olarak izlenmeli ve doz miktarı, hastanın tedaviye verdiği
yanıta göre düzenlenmelidir.
Kronik böbrek hastalığında metabolik asidozun tedavisi
Kronik böbrek hastalığına bağlı metabolik asidozun tedavisi için sodyum bikarbonat tedavisi
genellikle yetişkinlerde günde 2-3 tabletle başlanır, bölünmüş dozlarda verilir.
Plazma bikarbonat konsantrasyonu 22 mmol/l’den az olmayacak şekilde dozajı ayarlanır.
Günlük 8 grama kadar olan sodyum bikarbonatın gastro rezistan formülasyonlarının, kronik
böbrek hastalarında meydana gelen metabolik asidozun kontrol edilmesinde etkili olduğu
gösterilmiştir. Fakat bazı hastalarda, asidozun şiddetine göre daha yüksek dozlarda sodyum
bikarbonat gerekli olabilir.
Sodyum bikarbonatın içeriğindeki sodyumdan dolayı, hastaların sıvı ve elektrolit dengesi,
ilacın kullanımı boyunca dikkatli bir şekilde izlenmelidir.
Renal tübüler asidozda metabolik asidozun tedavisi
1. Distal renal tübüler asidoz
Distal renal tübüler asidozu (Tip I) olan yetişkin hastalarda başlangıç günlük dozu 0.5-2
mmol/kg’ dır ve 4’e veya 5’e bölünmüş dozlarda verilir. Hiperkalsiüri (idrarda aşırı kalsiyum
bulunması) ve metabolik asidoz kontrol edilinceye kadar ve hastanın cevabına ve toleransına
göre doz miktarı ayarlanır. Alternatif olarak günlük 48-72 mmol (yaklaşık 4-6 gram) yetişkin
dozu önerilmektedir.
2. Proksimal renal tübüler asidoz
Proksimal renal tübüler asidozu (Tip 2) olan hastalarda genel olarak daha yüksek dozlar
gerekmektedir; günlük 4-10 mmol/kg oral dozlar bölünerek verilir.
Uygulama Şekli:
Tabletler çiğnenmemelidir ya da kırılmamalıdır. Bir bardak su ile yutulmalıdır.
Hipernatremi ve metabolik alkaloz gelişme riskinden dolayı sodyum bikarbonat, bir doktor
tarafından izlenmeden uzun süre kullanılmamalıdır.
Özel popülasyonlara ilişkin ek bilgiler
Böbrek yetmezliği:
2 / 9NORM-ASİDOZ, böbrek yetmezliği hastalığının tedavisinde kullanılan bir ilaçtır.
Karaciğer yetmezliği
NORM-ASİDOZ’un karaciğer yetmezliğinde kullanımına ilişkin veri bulunmamaktadır.
Pediyatrik popülasyon:
14 yaşın altındaki çocuklarda NORM-ASİDOZ’un güvenliliği ve etkililiği araştırılmamıştır.
NORM-ASİDOZ’un pediyatrik popülasyonda kullanımı hakkında yeterli veri mevcut
değildir. NORM-ASİDOZ bu popülasyonda kullanılmamalıdır.
Geriyatrik popülasyon:
NORM-ASİDOZ’un geriyatrik popülasyonda kullanımına ilişkin veri bulunmamaktadır.
4.3. Kontrendikasyonlar
NORM-ASİDOZ, içeriğindeki etken maddeye ya da yardımcı maddelerden herhangi birisine
aşırı duyarlılığı olanlarda kontrendikedir (bkz. Bölüm 6.1).
Alkaloz, hipokalemi, hipernatremisi olanlarda veya düşük sodyum diyeti yapanlarda
kontrendikedir.
4.4. Özel kullanım uyarıları ve önlemleri
NORM-ASİDOZ hipoventilasyon, hipokalsemi ve hiperosmolar bozukluk yaşayan
hastalarda dikkatli kullanılmalıdır.
NORM-ASİDOZ’un etkileri, özellikle tedavinin başlangıcında ve daha yüksek dozlar
uygulandıktan sonra (pH değeri, standart bikarbonat, alkali rezervinin ölçülmesi vb. (bkz.
Bölüm 4.2) haftalık aralıklarla izlenmelidir. Aynı şekilde, plazma elektrolitleri, özellikle
sodyum, potasyum ve kalsiyum düzenli olarak izlenmelidir.
Uzun süreli tedavi sırasında düzenli laboratuvar tetkikleri şarttır. Herhangi bir alkaloz
durumu doz azaltılması ile kolayca düzeltilebilir.
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Gastro rezistan sodyum bikarbonat ile ilaç etkileşim çalışmaları yürütülmemiştir.
3 / 9Genel olarak diğer ilaçlarla olan etkileşimler, gastrointestinal kanalın veya idrarın pH
değerindeki değişmeler nedeniyle ortaya çıkabilir.
Gastro rezistan nedeniyle gastrointestinal sistemde bir etkileşim olma olasılığı düşük kabul
edilir.
Bazı durumlarda, zayıf asit ve bazların eliminasyonu, idrarın pH değerini artıran sodyum
bikarbonat tedavisinden etkilenebilir. Bu örnek, sempatomimetikler, antikolinerjikler,
trisiklik antidepresanlar, barbitüratlar, H -blokerleri, kaptopril ve kinidin uygulaması için
2
geçerli olabilir.
Sodyum bikarbonatın, siprofloksasin gibi idrarda elimine edilen tıbbi ürünlerin
çözünürlüğüne olan potansiyel etkisi dikkate alınmalıdır.
Artmış potasyum atılımı ile bağlantılı olarak glukokortikoidler ve mineralokortikoidler,
androjenler ve diüretikler ile fonksiyonel etkileşimler meydana gelebilir.
Özel popülasyonlara ilişkin ek bilgiler
Özel popülasyonlarla alakalı olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınların sodyum bikarbonat kullanımı sırasında
doğum kontrolü uygulamasını gerektiren herhangi bir veri bulunmamaktadır.
Sodyum bikarbonat çocuk doğurma potansiyeli bulunan kadınlarda kullanılabilir.
NORM-ASİDOZ’un doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
Sodyum bikarbonatın gebelerde kullanımına dair yeterli veri bulunmamaktadır. Hayvanlar
üzerinde yapılan çalışmalardan elde edilen sınırlı veriler, sodyum bikarbonatın hayvanlar
4 / 9üzerinde teratojenik etki oluşturmadığını göstermiştir (bkz. Bölüm 5.3). İnsanlara yönelik
potansiyel risk bilinmemektedir.
Yine de oral sodyum bikarbonatın kolayca absorbe edilebileceği ve plasental bariyeri
geçebileceği belirtilmelidir.
NORM-ASİDOZ gebelik süresi boyunca dikkatli kullanılmalıdır ve gerekli olmadığı sürece
kesinlikle kullanılmamalıdır.
Laktasyon dönemi
NORM-ASİDOZ’un insan sütüne geçip geçmediği bilinmemektedir. Hayvanlardan elde
edilen mevcut farmakokinetik veriler, sodyum bikarbonatın veya metabolitlerinin çok az
miktarda süte geçtiğini göstermiştir. Terapötik dozlarda uygulanan sodyum bikarbonatın,
anne sütüyle beslenen yeni doğan/bebek üzerinde herhangi bir etki göstermesi
beklenmemektedir. Yeni doğanlarda/bebeklerde sodyum bikarbonatın etkileri hakkında
yeterli bilgi bulunmadığı için, sodyum bikarbonat emzirme döneminde kapsamlı bir
fayda/risk değerlendirmesinden sonra ve dikkatli olarak kullanılmalıdır.
Üreme yeteneği/Fertilite
Sodyum bikarbonatın fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
NORM-ASİDOZ’un araç sürme ve makine kullanma kabiliyeti üzerindeki etkisi önemsiz
derecede azdır.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Gastrointestinal hastalıklar
Bilinmiyor: Flatulans (gaz) ve karın ağrısı
Kas-iskelet bozuklukları ve bağ doku kemik hastalıkları
5 / 9Bilinmiyor: Aşırı dozda sodyum bikarbonat alınmasına bağlı hipokalsemik tetani (düşük
kalsiyuma bağlı olarak gelişen kas hassasiyeti), mevcut gastrointestinal şikâyetlerin (diyare
vb.) şiddetinde artma
Böbrek ve idrar yolu hastalıkları
Bilinmiyor: Uzun süreli sodyum bikarbonat kullanımı sonucu böbrekte kalsiyum veya
magnezyum fosfat taşı oluşumu
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Mutlak veya görece aşırı dozda (örneğin böbrek yetmezliği durumunda) oral sodyum
bikarbonat uygulaması vertigo (baş dönmesi), kas güçsüzlüğü, yorgunluk, siyanoz,
hipoventilasyon ve tetani belirtilerinin eşlik ettiği alkaloz oluşturabilir. Daha sonra apati
(çevreye karşı ilgisizlik), konfüzyon (bilinç bulanıklığı), ileus (bağırsak tıkanması), dolaşım
kollapsı (dolaşım çökmesi) gözlenebilir. Aşırı dozda alınan sodyum bikarbonatın tedavisi,
sıvı, elektrolit (gerektiğinde kalsiyum, potasyum ve klorür verilmesi yoluyla) ve asit-baz
dengesizliklerinin düzeltilmesi ile olur.
Bireysel vakalarda, şiddetli konfüzyon, nöbet ve koma belirtilerinin olduğu akut
hipernatremi hâkim olabilir. Bu vakalarda, sıvı uygulanması (glukoz çözeltileri, hipoosmolar
elektrolit çözeltileri) ve salüretikler endikedir.
5. FARMAKOLOJİK ÖZELLİKLER:
5.1. Farmakodinamik özellikler
Farmakoterapötik grup: Asit ile ilişkili bozuklukların tedavisinde kullanılan ilaçlar
ATC kodu: A02X
Sodyum bikarbonatın temel farmakolojik özelliği, HCO -/CO tampon sisteminin fizyolojik
3 2
rolüne dayanmaktadır.
6 / 9NORM-ASİDOZ’un içeriğindeki sodyum bikarbonat, ince bağırsakta, emilebilir sodyum ve
bikarbonat salıveren, mide asidine dirençli tablet formundadır.
5.2. Farmakokinetik özellikler
Genel Özellikler:
Emilim
Oral uygulamadan sonra NORM-ASİDOZ, değişmeden mideden geçer ve bikarbonat
yalnızca ince bağırsağa ulaştıktan sonra serbest bırakılır. Sodyum bikarbonat ince bağırsakta
absorbe edilir. Eğer plazma bikarbonat seviyesi 24 mmol/l’nin altında ise, renal filtrasyondan
sonra HCO - (bikarbonat)’ın neredeyse tamamı re-absorbe edilir.
3
Dağılım
Hidrojen karbonat plasental bariyeri kolayca; kan-beyin bariyerini ise yavaşça geçer.
Biyotransformasyon
Metabolik duruma bağlı olarak, hidrojen karbonat ile hidrojen iyonunun tepkimesinden
sonra, plazmada karbon dioksit ve su oluşur. Hidrojen karbonatın karbon dioksite ve suya
transformasyonu karbonik anhidraz enzimi ile kontrol edilir.
Eliminasyon
Metabolik duruma bağlı olarak, hidrojen karbonat ile hidrojen iyonunun tepkimesinden
oluşan karbon dioksit, akciğerler tarafından atılır.
Plazma bikarbonat seviyesi 24 mmol/L’nin üzerinde ise, bikarbonatın bir kısmı böbrekler ile
atılır.
5.3. Klinik öncesi güvenlilik verileri
Sodyum ve bikarbonat, hayvan ve insan plazmasının fizyolojik komponentleridir. Sodyum
bikarbonat içeren tıbbi ürünlerden elde edilen klinik öncesi veriler sınırlıdır. Bu sınırlı
veriler, terapötik konsantrasyonda kullanıldığında sodyum bikarbonatın insanlar için özel bir
tehlike ortaya koymadığını göstermektedir.
Fare ve sıçanlara yüksek doz sodyum bikarbonat uygulandıktan sonra, fare ve sıçanlarda
teratojenik etki tespit edilmemiştir.
6. FARMASÖTİK ÖZELLİKLER
7 / 96.1. Yardımcı maddelerin listesi
Sodyum nişasta glikolat
Kolloidal silikon dioksit
Mikrokristalin selüloz
Hidroksipropil selüloz
Simetikon
Opadry Beyaz*
* Laktoz monohidrat (İnek sütünden elde edilmiştir), hidroksipropil metil selüloz, titanyum
dioksit, makrogol
Magnezyum stearat
Acryl Eze Clear**
** Metakrilik asit: Etil akrilat kopolimeri, talk, makrogol, kolloidal silikon dioksit (susuz),
sodyum bikarbonat, sodyum lauril sülfat
6.2. Geçimsizlikler
Etken madde ve yardımcı maddeler arasında ya da primer ambalaj materyali arasında
etkileşim mevcut değildir.
Yardımcı maddelerden biri olan mikrokristalin selüloz pH 102, güçlü oksidanlarla; sodyum
nişasta glikolat tip A, C vitamini ile geçimsizdir.
6.3. Raf ömrü
24 ay.
6.4. Saklamaya yönelik özel tedbirler
25ºC altındaki oda sıcaklığında saklayınız.
Çocukların göremeyeceği, erişemeyeceği yerlerde ve ambalajında saklayınız.
6.5. Ambalajın niteliği ve içeriği
50 gastro rezistan tablet içeren PVC/PVDC-Al Folyo blisterde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıkları Kontrolü Yönetmeliği”ne uygun olarak imha edilmelidir.
8 / 97. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. Sok. No: 7/3
06520 Balgat-ANKARA
Tel: 0 312 287 74 10
Faks: 0 312 287 61 15
8. RUHSAT NUMARASI
2019/149
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.03.2019
Ruhsat yenileme tarihi: -
10. KÜB’ÜN YENİLEME TARİHİ
-
9 / 9