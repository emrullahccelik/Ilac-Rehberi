KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEULASTİM® 6 mg/0,6 mL S.C. enjeksiyon için kullanıma hazır şırınga
Steril
2. KALİTATİF VE KANTİTATİF BİLEŞİM
Etkin madde:
Bir enjeksiyon için kullanıma hazır şırınga 0,6 mL’de 6 mg pegfilgrastim (10 mg/mL*) içerir.
* Yalnızca protein temel alınmıştır. Polietilen glikol (PEG) kısmı da dahil edildiğinde
konsantrasyon 20 mg/mL olmaktadır.
Pegfilgrastim, filgrastim (Rekombinant metiyonil insan G-CSF) ile N-terminal metiyonin
kalıntısına kovalent bağla bağlanan 20 kDa PEG molekülünden oluşmaktadır.
Filgrastim, E. coli içerisinde rekombinant DNA teknolojisi ile üretilmektedir.
Yardımcı maddeler (0,6 mL başına):
Sorbitol (E420) 30 mg
Sodyum hidroksit pH ayarı için yeterli miktarda içermektedir.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyon için çözelti.
Berrak, renksiz enjeksiyon için çözelti.
4. KLİNİK ÖZELLİKLER
4.1 Terapötik endikasyonlar
NEULASTİM®, malignite tanısı ile (kronik myelositer lösemi ve myelodisplastik sendrom
hariç) sitotoksik kemoterapi verilen hastalarda, febril nötropeni ya da ağır nötropeni (mutlak
nötrofil sayısı <500 μl) geliştiği gösterilen kürlerden sonra verilmesi uygundur.
4.2 Pozoloji ve uygulama şekli
Pozoloji/uygulama sıklığı ve süresi:
NEULASTİM® tedavisi yalnızca onkoloji ve/veya hematoloji alanında deneyimli hekimler
tarafından başlatılmalı ve yönetilmelidir.
Her kemoterapi kürü için, sitotoksik kemoterapiden en az 24 saat sonra uygulanan bir adet
6 mg NEULASTİM® dozu (tek bir enjeksiyona hazır şırınga) önerilmektedir.
1Uygulanan NEULASTİM® dozu ile bir sonraki kemoterapi kürü arasında en az 14 gün süre
olmalıdır.
Uygulama şekli:
NEULASTİM® subkutan olarak enjekte edilir. Enjeksiyonlar kalça, karın veya üst kola
uygulanmalıdır. Uygulama öncesinde ürünün hazırlanmasıyla ilgili talimatlar için, bkz.
Bölüm 6.6.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek hastalığının son evresi dahil, böbrek yetmezliği olan hastalarda doz değişikliği
tavsiye edilmemektedir.
Pediyatrik popülasyon:
NEULASTİM®’in çocuklarda güvenlilik ve etkililiği henüz tespit edilmemiştir. Bölüm 4.8,
5.1 ve 5.2’de güncel mevcut bilgiler anlatılmıştır, fakat pozolojiye ilişkin herhangi bir tavsiye
yapılamamaktadır.
Geriyatrik popülasyon:
Bkz. Bölüm 5.2 (Farmakokinetik özellikler/Hastalardaki karakteristik özellikler).
4.3 Kontrendikasyonlar
Etkin maddeye veya bölüm 6.1'de listenen yardımcı maddelerden herhangi birisine karşı
hipersensitivite.
4.4 Özel kullanım uyarıları ve önlemleri
Sınırlı klinik veriler, pegfilgrastim ve filgrastimin ciddi nötropeninin iyileşme süresi
üzerindeki etkisinin de novo Akut Miyeloid Lösemili (AML) hastalarda karşılaştırılabilir
olduğunu göstermektedir (bkz. Bölüm 5.1). Ancak NEULASTİM®'in uzun süreli etkileri
AML’de tespit edilmemiştir; bu nedenle bu hasta popülasyonunda dikkatle kullanılmalıdır.
G-CSF, malign hücreler dahil miyeloid hücrelerin büyümesini in vitro olarak destekleyebilir
ve benzer etkiler bazı miyeloid olmayan hücrelerde in vitro görülebilir.
NEULASTİM®'in güvenliliği ve etkililiği, miyelodisplastik sendromlu, kronik miyeloid
lösemili (KML) hastalarda ve sekonder AML’li hastalarda araştırılmamıştır; bu nedenle bu
hastalarda kullanılmamalıdır. KML’nin blast transformasyon tanısını AML’den ayırmaya
özen gösterilmelidir.
Hücre genetiği t(15;17) olan 55 yaşın altındaki de novo AML hastalarında NEULASTİM®
uygulamasının güvenliliği ve etkililiği tespit edilmemiştir.
NEULASTİM®’in güvenliliği ve etkililiği yüksek doz kemoterapi uygulanmakta olan
hastalarda araştırılmamıştır. Bu tıbbi ürün, belirlenmiş doz şemaları dışında, sitotoksik
kemoterapinin dozunu artırmak amacıyla kullanılmamalıdır.
2Pulmoner Advers Olaylar
G-CSF uygulaması sonrasında, özellikle interstisiyel pnömoni gibi pulmoner advers
reaksiyonlar bildirilmiştir. Yakın zamanda pulmoner infiltrasyon veya pnömoni geçirmiş olan
hastalar daha yüksek bir risk altında bulunabilir (bkz. Bölüm 4.8).
Pulmoner infiltrasyona dair radyolojik belirtilerle birliktelik gösteren öksürük, ateş ve dispne
gibi pulmoner belirtilerin ortaya çıkması ve artan nötrofil sayısı ile birlikte pulmoner
fonksiyonların bozulması akut solunum sıkıntısı sendromunun (acute respiratory distress
syndrome; ARDS) ön belirtileri olabilir. Bu gibi durumlarda pegfilgrastim hekimin takdirine
bağlı olarak kesilmeli ve uygun tedavi uygulanmalıdır (bkz. Bölüm 4.8).
Glomerülonefrit
Filgrastim ve pegfilgrastim alan hastalarda glomerülonefrit bildirilmiştir. Genel olarak,
filgrastim ve pegfilgrastim dozunun azaltılmasından veya ilacın bırakılmasından sonra
glomerülonefrite ilişkin olaylar düzelmektedir. İdrar tahlili izlemesi önerilmektedir.
Kapiller Kaçış Sendromu
G-CSF uygulamasından sonra kapiller kaçış sendromu (KKS) bildirilmiştir. KKS
hipotansiyon, hipoalbüminemi, ödem ve hemokonsantrasyon ile karakterizedir. KKS
semptomlarını sergileyen hastalar yakından izlenmeli ve aralarında yoğun bakım ihtiyacının
da bulunabileceği, standart semptomatik tedavi uygulanmalıdır (bkz. Bölüm 4.8).
Splenomegali ve Dalak Rüptürü
Pegfilgrastim uygulanması sonrasında, genellikle asemptomatik splenomegali vakaları ve
bazı vakalarda ölümcül olabilen dalak rüptürü vakaları bildirilmiştir (bkz. Bölüm 4.8). Bu
sebeple dalak büyüklüğü dikkatlice izlenmelidir (Örneğin; klinik muayene, ultrason). Sol üst
batın ağrısı veya omuz ucunda ağrı bildiren hastalar dalak yırtılması açısından
değerlendirilmelidir.
Trombositopeni ve Anemi
Tam doz miyelosupresif tedavi planlanan şemaya uygun olarak sürdürüldüğünden, tek başına
NEULASTİM® ile tedavi, trombositopeni ve aneminin önüne geçmek için yeterli değildir.
Düzenli trombosit sayısı ve hematokrit takibi önerilmektedir. Ciddi trombositopeniye sebep
oldukları bilinen tek veya kombinasyon halindeki kemoterapötik ajanların uygulanması
sırasında özel dikkat gösterilmelidir.
Meme ve Akciğer Kanseri Olan Hastalarda Myelodisplastik Sendrom ve Akut Myeloid
Lösemi
Pazarlama sonrası gözlemsel çalışma ortamında pegfilgrastimin kemoterapi ve/veya
radyoterapi ile birlikte uygulandığı durumlarda, ilaç meme ve akciğer kanseri hastalarında
myelodisplastik sendrom (MDS) ve akut myeloid lösemi (AML) gelişimiyle
ilişkilendirilmiştir (bkz. Bölüm 4.8). Meme ve akciğer kanseri hastaları MDS/AML
belirtilerine ve semptomlarına karşı izleyiniz.
3Orak Hücreli Anemi
Orak hücre krizleri, orak hücreli anemi hastalığı bulunan hastalarda veya orak hücre
taşıyıcılığında pegfilgrastim kullanımıyla ilişkilendirilmiştir (bkz. Bölüm 4.8). Bu sebeple
hekimler, orak hücreli anemi hastalığı bulunan hastalarda veya orak hücre taşıyıcılığında
NEULASTİM® reçete ederken dikkatli olmalı, uygun klinik parametreleri ve laboratuvar
durumunu gözlemlemeli ve bu ilacın dalak büyümesi ve vaso-oklusif krizlerle ilişkili
olabileceği konusunda dikkatli olmalıdırlar.
Lökositoz
NEULASTİM® verilen hastaların %1’inden daha azında 100 × 109/L veya daha yüksek
akyuvar sayımı gözlenmiştir. Doğrudan bu düzeyde bir lökositoza bağlanabilecek hiçbir
advers olay bildirilmemiştir. Akyuvar sayılarındaki bu tür yükselmeler geçici olup, tipik
olarak uygulamanın 24 ile 48 saat sonrasında görülmektedir ve bu da bu ilacın
farmakodinamik etkileri ile tutarlıdır. Klinik etkilerle tutarlı ve lökositoz için potansiyel
olması sebebiyle, tedavi sırasında düzenli aralıklarla akyuvar sayımı yapılmalıdır. Lökosit
sayısı beklenen alt seviyenin 50 × 109/L üzerinde ise, bu ilacın tedavisi derhal kesilmelidir.
Hipersensitivite
NEULASTİM® tedavisi gören hastalarda, tedavinin başlangıcında veya sonraki aşamalarında
anafilaktik reaksiyonlar dahil hipersensitivite bildirilmiştir. Klinik olarak anlamlı
hipersensitivite görülen hastalarda NEULASTİM® tedavisi kalıcı olarak bırakılmalıdır.
Pegfilgrastim veya filgrastime hipersensitivite öyküsü olan hastalara NEULASTİM®
uygulanmamalıdır. Eğer ciddi alerjik bir reaksiyon gelişirse, uygun bir tedavi uygulanmalı ve
hasta birkaç gün boyunca yakından izlenmelidir.
Stevens-Johnson Sendromu
Pegfilgrastim tedavisi ile, hayatı tehdit edebilen veya ölümcül olabilen Stevens-Johnson
sendromu (SJS) nadiren bildirilmiştir. Pegfilgrastim tedavisi almakta olan hastada SJS
gelişirse, pegfilgrastim tedavisine bu hastada hiçbir zaman tekrar başlanılmamalıdır.
İmmünojenisite
Tüm terapötik proteinlerle olduğu gibi immünojenisite potansiyeli mevcuttur. Pegfilgrastime
karşı antikor oluşma oranları genellikle düşüktür. Tüm biyolojiklerde beklendiği gibi
bağlayıcı antikorlar gelişir; ancak günümüzde bu antikorlar nötralizan aktivite ile
ilişkilendirilmemiştir.
Aortit
Sağlıklı bireylerde ve kanser hastalarında G-CSF uygulamasından sonra aortit vakaları
bildirilmiştir. Ateş, karın ağrısı, halsizlik, sırt ağrısı ve artmış inflamatuar belirteçler (örn.,
c-reaktif protein seviyesi ve akyuvar sayısı) gibi semptomlar görülmüştür. Çoğu durumda
aortit BT taraması ile teşhis edilmiş ve genellikle G-CSF tedavisin kesilmesinden sonra
düzelmiştir. Ayrıca bkz. Bölüm 4.8.
4Diğer Uyarılar
Hastalarda veya sağlıklı donörlerde progenitör kan hücrelerinin mobilizasyonunda,
NEULASTİM®’in güvenliliği ve etkililiği yeterince değerlendirilememiştir.
Enjeksiyona hazır şırınganın iğne kabı, alerjik reaksiyonlara neden olabilecek kuru doğal
kauçuk (lateks türevi) içerebilir.
Büyüme faktörü tedavisine yanıt olarak kemik iliğinin artan hematopoietik etkinliği geçici
pozitif kemik görüntüleme değişiklikleriyle ilişkilendirilmiştir. Kemik görüntüleme sonuçları
yorumlanırken bu durum dikkate alınmalıdır.
Sorbitol
Birlikte kullanılan sorbitol (veya fruktoz) içerikli ürünlerin ve besin yoluyla alınan sorbitolün
(veya fruktoz) ilave etkisi göz önünde bulundurulmalıdır. Nadir kalıtımsal fruktoz intolerans
problemi olan hastaların bu ilacı kullanmamaları gerekir.
Sodyum
NEULASTİM® her 6 mg doz başına 1 mmol (23 mg)’dan daha az sodyum ihtiva eder; yani
esasında “sodyum içermez” olarak kabul edilebilir.
Biyoteknolojik ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5 Diğer tıbbi ürünler ile etkileşimler ve diğer etkileşim şekilleri
Hızlı bölünen miyeloid hücrelerin sitotoksik kemoterapiye karşı olan potansiyel duyarlılıkları
nedeniyle, NEULASTİM® sitotoksik kemoterapi uygulamasından en az 24 saat sonra
uygulanmalıdır. Klinik araştırmalarda, NEULASTİM® kemoterapiden 14 gün önce güvenli
şekilde uygulanmıştır. NEULASTİM®’in herhangi bir kemoterapi ajanı ile eş zamanlı
kullanımı hastalarda değerlendirilmemiştir. Hayvan modellerinde NEULASTİM® ve
5-florourasil (5-FU) veya diğer antimetabolitlerin eş zamanlı uygulanmasının
miyelosupresyonu artırdığı gösterilmiştir.
Diğer hematopoietik büyüme faktörleri ve sitokinler ile olası etkileşimler klinik
araştırmalarda özel olarak araştırılmamıştır.
Kendisi de nötrofil salıverilmesini artıran bir madde olan lityum ile potansiyel etkileşim özel
olarak araştırılmamıştır. Böyle bir etkileşimin zararlı olabileceği yolunda hiçbir kanıt yoktur.
NEULASTİM®’in güvenliliği ve etkililiği nitrozüreler gibi gecikmiş miyelosupresyon ile
ilişkili kemoterapi görmekte olan hastalarda değerlendirilmemiştir.
Spesifik etkileşim veya metabolizma çalışmaları gerçekleştirilmemiştir, bununla beraber
klinik araştırmalar NEULASTİM®’in herhangi bir diğer tıbbi ürün ile etkileşimine işaret
etmemiştir.
5Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
NEULASTİM®’in çocuk doğurma potansiyeli olup doğum kontrol yöntemi uygulamayan
kadınlarda kullanılması önerilmemektedir.
Gebelik dönemi
Pegfilgrastimin gebe kadınlarda kullanımına ilişkin veri bulunmamaktadır veya sınırlı bilgi
bulunmaktadır. Hayvanlar üzerinde yapılan çalışmalar üreme toksisitesinin bulunduğunu
göstermiştir (bkz. Bölüm 5.3).
Pegfilgrastim gebelik sırasında tavsiye edilmemektedir.
Laktasyon dönemi
Pegfilgrastimin veya metabolitlerinin insan sütü ile atılmasına ilişkin bilgi yetersizdir.
Yenidoğan veya infant açısından risk göz ardı edilmemelidir. Emzirmenin ya da
pegfilgrastim tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
pegfilgrastim tedavisinin emziren anne açısından faydası dikkate alınmalıdır.
Üreme yeteneği/Fertilite
Pegfilgrastim üreyebilirlik performansını veya erkek veya dişi sıçanlarda fertiliteyi önerilen
insan dozundan yaklaşık olarak 6 ila 9 kat fazla kümülatif haftalık dozlarda (vücut yüzey
alanı esas alınarak) etkilememiştir (bkz. Bölüm 5.3).
4.7 Araç ve makine kullanımı üzerindeki etkiler
NEULASTİM®’in araç ve makine kullanımı üzerine önemli ölçüde bir etkisi yoktur.
4.8 İstenmeyen etkiler
İstenmeyen etkiler, aşağıda tanımlanan sıklığa göre listelenmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
6Güvenlilik profilinin özeti
En sık bildirilen advers olay kemik ağrısı (çok yaygın [≥ 1/10]) ve kas-iskelet sistemi
ağrısıdır (yaygın [≥ 1/100 ila < 1/10]). Kemik ağrısı genel olarak hafif-orta şiddette, geçici
olmuş ve çoğu hastada standart ağrı kesicilerle kontrol altına alınabilmiştir.
NEULASTİM®’in ilk veya takip eden tedavisi sırasında, deri döküntüsü, ürtiker, anjiyoödem,
dispne, eritem, yüzde kızarıklık ve hipotansiyonu içeren hipersensitivite reaksiyonları
bildirilmiştir (yaygın olmayan [≥ 1/1.000 ila < 1/100]). NEULASTİM® kullanan hastalarda
anafilaksiyi içeren ciddi alerjik reaksiyonlar meydana gelebilir (yaygın olmayan) (bkz.
Bölüm 4.4).
Tedavi gecikirse hayati tehlikesi olan KKS, G-CSF uygulanmasından sonra kemoterapi alan
kanser hastalarında yaygın olmayan (≥ 1/1.000 ila < 1/100) şekilde bildirilmiştir; bkz.
Bölüm 4.4 ve Bölüm “Seçilmiş advers reaksiyonların tanımı”.
Genellikle asemptomatik, splenomegali vakaları yaygın olmayan sıklıktadır.
Pegfilgrastim uygulaması sonrasında bazıları ölümcül olabilen dalak rüptürü vakaları yaygın
olmayan sıklıkta bildirilmiştir (bkz. Bölüm 4.4).
İnterstisyel pnömoni, pulmoner ödem, pulmoner infiltratlar ve pulmoner fibrozisi içeren
pulmoner advers reaksiyonlar yaygın olmayan sıklıkta bildirilmiştir. Yaygın olmayan
sıklıkta, bu vakaların bazıları, ölümcül olabilen ARDS veya solunum yetmezliği ile
sonuçlanmıştır (bkz. Bölüm 4.4).
Orak hücre taşıyıcılığında veya orak hücreli anemi hastalığı bulunan hastalarda orak hücre
krizleri izole vakaları bildirilmiştir (orak hücreli anemi hastalarında yaygın olmayan sıklıkta)
(bkz. Bölüm 4.4).
Advers reaksiyonların tablo halinde listesi
Aşağıdaki veriler, klinik araştırmalardan alınan ve spontan raporlama yoluyla bildirilen
advers reaksiyonları tanımlamaktadır. Her bir sıklık gruplandırmasında, istenmeyen etkiler
azalan ciddiyet sıralamasına göre sunulmuşlardır. İstenmeyen etkiler, aşağıda tanımlanan
sıklığa göre listelenmiştir:
MedDRA sistem Advers reaksiyonlar
organ sınıfı
Çok yaygın Yaygın Yaygın olmayan Seyrek
(Kist ve polipler de Myelodisplastik
dahil olmak üzere) sendrom1
iyi huylu Akut myeloid
ve kötü huylu lösemi1
neoplazmalar
Kan ve lenf sistemi Trombositopeni1 Krize yol açan orak
hastalıkları Lökositoz1 hücreli anemi2
Splenomegali2
Dalak rüptürü2
7MedDRA sistem Advers reaksiyonlar
organ sınıfı
Çok yaygın Yaygın Yaygın olmayan Seyrek
Bağışıklık sistemi Hipersensitivite
hastalıkları reaksiyonları;
Anafilaksi
Metabolizma ve Ürik asit seviyesinde
beslenme yükselme
hastalıkları
Sinir sistemi Baş ağrısı1
hastalıkları
Vasküler hastalıklar Kapiller kaçış Aortit
sendromu1
Solunum, göğüs Akut respiratuvar Pulmoner kanama
bozuklukları ve distres sendromu2
mediastinal Pulmoner advers
hastalıkları reaksiyonlar
(intersitisyel
pnömoni, pulmoner
ödem, pulmoner
infiltratlar ve
pulmoner fibrozis)
Hemoptizi
Gastrointestinal Bulantı1
hastalıklar
Deri ve deri altı Sweet sendromu Stevens-Johnson
doku hastalıkları (akut febril sendromu
nötrofilik
dermatoz)1,2
Kütanöz vaskülit1,2
Kas-iskelet Kemik ağrısı Kas-iskelet ağrısı
bozuklukları, bağ (miyalji, artralji,
dokusu ve kemik ekstremitelerde ağrı,
hastalıkları sırt ağrısı, kas-iskelet
ağrısı, boyun ağrısı)
Böbrek ve idrar yolu Glomerülonefrit2
hastalıkları
Genel bozukluklar Enjeksiyon yerinde Enjeksiyon yerinde
ve uygulama ağrı1 reaksiyonlar2
bölgesine ilişkin Kalple ilişkisi
hastalıklar olmayan göğüs ağrısı
Araştırmalar Laktat dehidrojenaz
ve alkalen fosfataz
seviyelerinde
yükselme1
ALT veya AST’nin
karaciğer fonksiyon
testlerinde geçici
yükselme1
1Aşağıdaki “Seçilmiş advers reaksiyonların tanımı” bölümüne bakınız.
2Bu advers reaksiyon pazarlama sonrası izleme çalışmalarında tespit edilmiş ancak yetişkinlerde yapılmış olan
randomize, kontrollü klinik çalışmalarda gözlemlenmemiştir. Sıklık kategorisi, dokuz adet randomize klinik
çalışmadaki NEULASTİM® kullanan 1.576 hastadan elde edilen verilerin istatistiksel hesaplaması yoluyla tayin
edilmiştir.
8Seçilmiş advers reaksiyonların tanımı
Yaygın olmayan sıklıkta Sweet sendromu vakaları bildirilmiştir. Bu vakaların bazılarında
hematolojik malignansilerin rolünün olabileceği düşünülmektedir.
NEULASTİM® ile tedavi edilen hastalarda yaygın olmayan sıklıkta kütanöz vaskülit vakaları
bildirilmiştir. NEULASTİM® kullanan hastalarda vaskülitin mekanizması bilinmemektedir.
NEULASTİM®’in ilk veya takip eden tedavilerinde, hem enjeksiyon bölgesinde eritemi
(yaygın olmayan) hem de enjeksiyon bölgesinde ağrı (yaygın) içerecek şekilde enjeksiyon
bölgesi reaksiyonları meydana gelmiştir.
Yaygın olarak lökositoz (Beyaz Kan Sayımı [White Blood Count-WBC] > 100 × 109/L)
bildirilmiştir (bkz. Bölüm 4.4).
Sitotoksik kemoterapi sonrasında, NEULASTİM® verilen hastalarda, ürik asit ve alkalen
fosfataz düzeylerinde, klinik etkisi olmayan, geri dönüşlü, yaygın olmayan oranda, hafif ile
orta düzeylerde yükselmeler; laktat dehidrojenaz düzeylerinde klinik etkisi olmayan, geri
dönüşlü, yaygın olmayan, hafif ile orta düzeylerde yükselmeler ortaya çıkmıştır.
Kemoterapi alan hastalarda, çok yaygın sıklıkta bulantı ve baş ağrısı gözlemlenmiştir.
Sitotoksik kemoterapi sonrası pegfilgrastim alan hastalarda, karaciğer fonksiyon testlerinden
ALT (alanin aminotransferaz) veya AST’de (aspartat aminotransferaz) yaygın olmayan
sıklıkta yükselmeler gözlemlenmiştir. Bu yükselmeler geçici olmuş ve sonradan başlangıç
seviyesine dönmüştür.
Epidemiyolojik bir çalışmada, NEULASTİM®'in kemoterapi ve/veya radyoterapi ile birlikte
uygulandığı tedavinin ardından meme ve akciğer kanseri olan hastalarda MDS/AML riskinin
arttığı gözlenmiştir (bkz. Bölüm 4.4).
Yaygın trombositopeni vakaları bildirilmiştir.
Pazarlama sonrası dönemde G-CSF kullanım ile KKS vakaları bildirilmiştir. Bunlar
genellikle ileri seviye malign hastalıkları olan, sepsis geçiren, birden çok kemoterapi ilacı
alan veya aferez uygulanan hastalarda meydana gelmiştir (bkz. Bölüm 4.4).
Özel popülasyonlara ilişkin ek bilgiler:
Pediyatrik popülasyon:
Çocuklardaki deneyim sınırlıdır. 0-5 yaş arası çocuklarda (%92), 6-11 ve 12-21 yaşındaki
çocuklara (sırasıyla %80 ve %67) ve yetişkinlere kıyasla daha yüksek sıklıkta ciddi advers
reaksiyonlar gözlemlenmiştir. Bildirilen en sık advers reaksiyon kemik ağrısıdır (bkz.
Bölüm 5.1 ve 5.2).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
9Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr ; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Sınırlı sayıda sağlıklı gönüllüye ve küçük hücre dışı akciğer kanseri hastalarına
300 mikrogram/kg'lik tek dozlar, ciddi advers reaksiyonlar görülmeden subkutan
uygulanmıştır. Advers olaylar, daha düşük dozda pegfilgrastim alan gönüllülerde görülenlere
benzer düzeyde seyretmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: İmmünostimülanlar, koloni stimüle edici faktör
ATC kodu: L03AA13
Etki mekanizması
İnsan granülosit koloni uyarıcı faktörü (G-CSF) kemik iliğinde nötrofil oluşumu ve
salıverilmesini düzenleyen bir glikoproteindir. Pegfilgrastim rekombinant G-CSF’nin
(r-metHuG-CSF) tek 20 kd polietilen glikol (PEG) moleküllü kovalent bileşiğidir.
Pegfilgrastim azalmış renal klerens nedeniyle filgrastimin uzun etki süreli bir formudur.
Pegfilgrastim ve filgrastimin, monositler ve/veya lenfositlerde minör yükselmelerle birlikte
periferik kan nötrofil sayılarında 24 saat içinde belirgin bir artışa neden olan, aynı etki tarzına
sahip oldukları gösterilmiştir. Kemotaktik ve fagositik fonksiyon testleri ile gösterildiği
üzere, pegfilgrastime yanıt olarak üretilen nötrofiller, filgrastime benzer şekilde normal veya
artmış fonksiyon göstermektedir. Diğer hematopoietik büyüme faktörleri ile olduğu gibi,
G-CSF’nin insan endotelyel hücreleri üzerine in vitro stimülan özellikleri gösterilmiştir.
G-CSF, in vitro malign hücreleri de içeren miyeloid hücrelerin gelişimini artırabilir, bazı
in vitro non-miyeloid hücrelerde de benzer etkiler görülebilir.
Klinik etkililik ve güvenlilik
Doksorubisin ve dosetakselden oluşan miyelosupresif kemoterapi uygulanmakta olan yüksek
riskli evre II-IV meme kanserli hastalarda gerçekleştirilen iki randomize, çift-kör pivotal
çalışmada her kür başına tek doz olarak pegfilgrastim kullanılması, günlük filgrastim
uygulamaları (ortanca değeri olarak 11 günlük uygulama) ile gözlenene benzer şekilde,
nötropeni süresini ve febril nötropeni görülme sıklığını düşürmüştür. Büyüme faktörü desteği
verilmediğinde, bu rejimin ortalama 5 ile 7 gün arasında evre 4 nötropeni süresine ve %30-40
febril nötropeni görülme sıklığına neden olduğu bildirilmiştir.
6 mg sabit doz pegfilgrastim kullanılan bir çalışmada (n = 157), evre 4 nötropeni ortalama
süresi pegfilgrastim grubunda 1,8 gün olurken, filgrastim grubunda 1,6 gün olmuştur (fark
0,23 gün, %95 GA - 0,15, 0,63). Tüm çalışma boyunca febril nötropeni oranı pegfilgrastimle
tedavi edilen hastalarda %13 olurken, filgrastimle tedavi edilen hastalarda %20 olmuştur
(fark - %7, %95 GA - %19, %5).
10Vücut ağırlığına göre ayarlanmış (100 mikrogram/kg) doz kullanılan ikinci bir çalışmada
(n = 310), evre 4 nötropeni ortalama süresi pegfilgrastim grubunda 1,7 gün, filgrastim
grubunda 1,8 gün olmuştur (Fark 0,03 gün, %95 GA - 0,36, 0,30). Genel febril nötropeni
oranı pegfilgrastimle tedavi edilen hastalarda %9 ve filgrastimle tedavi edilen hastalarda %18
olmuştur (fark - %9, %95 GA - %16,8, -%1,1).
Meme kanserli hastalarda gerçekleştirilen plasebo kontrollü, çift-kör bir çalışmada
pegfilgrastimin febril nötropeni sıklığı üzerindeki etkisi, %10-20'lik bir febril nötropeni
oranıyla ilişkili olduğu bildirilen bir kemoterapi rejiminin (4 kür boyunca her 3 haftada bir
100 mg/m2 dosetaksel) uygulanmasından sonra değerlendirilmiştir. Bu çalışmada 928 hasta
her siklusta kemoterapiden yaklaşık 24 saat (2. günde) sonra tek bir doz pegfilgrastim veya
plasebo almak üzere randomize edilmiştir. Febril nötropeni sıklığı, plaseboyla
karşılaştırıldığında pegfilgrastim almak üzere randomize edilen hastalarda önemli ölçüde
düşüktür (%17’ye karşılık %1, p < 0,001). Febril nötropeni klinik tanısıyla ilişkili hastaneye
yatma ve IV anti-infektif kullanımı sıklığı, pegfilgrastim grubunda plasebo grubuyla
karşılaştırıldığında önemli ölçüde düşüktür (%1'e karşılık %14, p < 0,001 ve %2'ye karşılık
%10, p < 0,001).
De novo AML için kemoterapi alan hastalarda yapılan küçük bir (n = 83), faz II, randomize,
çift-kör çalışmada, indüksiyon kemoterapisi sırasında uygulanan pegfilgrastim (tek doz 6 mg)
ile filgrastim karşılaştırılmıştır. Ciddi nötropeniden ortanca iyileşme süresinin her iki tedavi
grubunda 22 gün olduğu tahmin edilmiştir. Uzun süreli sonuç çalışılmamıştır (bkz.
Bölüm 4.4).
Vinkristin, doksorubisin ve siklofosfamid (VAdriaC/IE) kemoterapisinin bir küründen sonra
100 mikrogram/kg pegfilgrastim alan pediyatrik sarkoma hastaları ile yapılan bir faz II
(n = 37), çok merkezli, randomize, açık etiketli çalışmada, 0-5 yaş arası küçük çocuklarda,
6-11 yaş ve 12-21 yaş arası daha büyük çocuklara (sırasıyla 6 gün ve 3,7 gün) ve erişkinlere
kıyasla ciddi nötropeni (nötrofil < 0,5 × 109/L) süresi daha uzun (8,9 gün) olmuştur. Buna ek
olarak, 6-11 yaş ve 12-21 yaş arası daha büyük çocuklara (sırasıyla %70 ve %33) ve
erişkinlere kıyasla 0-5 yaş arası küçük çocuklarda febril nötropeni insidansı daha yüksek
(%75) olmuştur (bkz. Bölüm 4.8 ve 5.2).
5.2 Farmakokinetik özellikler
Genel özellikler
Emilim:
Tek bir deri altı pegfilgrastim dozu sonrasında, pegfilgrastim doruk serum konsantrasyonu
doz uygulamasının 16 ila 120 saat sonrasında ortaya çıkar.
Dağılım:
Pegfilgrastim serum konsantrasyonları miyelosupresif kemoterapi sonrasındaki nötropeni
dönemi boyunca korunur.
Biyotransformasyon:
Veri yoktur.
11Eliminasyon:
Pegfilgrastim başlıca olarak, yüksek dozlarda doyuma ulaşan, nötrofil aracılı klerens ile
atılmaktadır. Kendini-düzenleyici bir klerens mekanizması ile tutarlı olarak, pegfilgrastim
serum konsantrasyonu nötrofil tablosunda düzelmenin ortaya çıkması ile birlikte hızla düşer
(Bkz. Şekil 1).
Şekil 1. Kemoterapi ile tedavi edilen hastalarda tek 6 mg enjeksiyonu sonrasında
ortanca pegfilgrastim serum konsantrasyonu ve mutlak nötrofil sayısı (MNS) profili
Doğrusallık/Doğrusal olmayan durum:
Pegfilgrastimin farmakokinetiği doz açısından non-lineerdir; pegfilgrastimin serum klerensi
doz arttıkça düşer.
Hastalardaki karakteristik özellikler
Böbrek/Karaciğer yetmezliği:
Nötrofil aracılı klerens mekanizmasına bağlı olarak, pegfilgrastimin farmakokinetiğinin
böbrek veya karaciğer bozukluğu tarafından etkilenmesi beklenmez. Açık etiketli bir tek doz
çalışmasında (n = 31), son dönem böbrek yetmezliği dahil çeşitli evrelerdeki böbrek
yetmezliğinin pegfilgrastimin farmakokinetiğini etkilemediği gözlenmiştir.
Pediyatrik popülasyon:
NEULASTİM®’in farmakokinetiği VAdriaC/IE kemoterapisini tamamladıktan sonra
100 mikrogram/kg NEULASTİM® alan sarkoma hastası olan 37 pediyatrik hastada
çalışılmıştır. En genç yaş grubunun (0-5 yaş) (EAA) (± Standart Sapma)
(47,9 ± 22,5 mikrogram.saat/mL), 6-11 yaş ve 12-21 yaşlarındaki daha büyük çocuklardan
(sırasıyla (22,0 ± 13,1 mikrogram.saat/mL) ve (29,3 ± 23,2 mikrogram.saat/mL)) daha
yüksek ortalama pegfilgrastim maruziyeti olmuştur (bkz. Bölüm 5.1). En genç yaş grubu
(0-5 yaş) haricinde, pediyatrik gönüllülerdeki ortalama EAA, doksorubisin/dosetaksel
12
)L/901
x
relercüh(
)SNM(
ısıyas
lifortön
kaltum
acnatrO
1000
Pegfilgrastim konsantrasyonu
MNS
100
10
1
0.1
Çalışma Günü
)lm/gn(
unoysartnasnok
mitsarglifgep
mures
acnatrO
100
10
1
0.1
0 3 6 9 12 15 18 21
GRH2255TR v1tedavisini tamamladıktan sonra 100 mikrogram/kg pegfilgrastim alan yüksek riskli evre II-IV
meme kanseri olan yetişkin hastalarla benzer bulunmuştur. (bkz. Bölüm 4.8 ve Bölüm 5.1).
Geriyatrik popülasyon:
Sınırlı veriler, yaşlı hastalardaki (> 65 yaş) pegfilgrastimin farmakokinetiğinin erişkinlerdeki
ile benzer olduğunu göstermiştir.
5.3 Klinik öncesi güvenlilik verileri
Tekrarlayan doz toksisitesiyle ilgili geleneksel çalışmalardan alınan preklinik veriler, lökosit
sayımında artışlar, kemik iliğinde miyeloid hiperplazi, ekstramedüler hematopoez ve dalak
büyümesi dahil beklenen farmakolojik etkiler göstermiştir.
Subkutan olarak pegfilgrastim verilen gebe sıçanların yavrularında advers etkiler
gözlenmemiştir. Ancak önerilen insan dozunun yaklaşık 4 katı kümülatif dozlarda,
pegfilgrastim verilen tavşanlarda embriyo/fetal toksisiteye (embriyo kaybı) yol açtığı
gösterilmiştir. Sıçanlarla yapılan çalışmalarda pegfilgrastimin plasentayı geçebileceği
görülmüştür. Sıçanlarla yapılan çalışmalarda subkutan olarak uygulanan pegfilgrastimin
üreme performansını, fertiliteyi, östrus siklusunu, çiftleşme ve koitus arasındaki günler ve
intrauterin sağkalımı etkilemediği gösterilmiştir. Bu bulguların insanlar açısından ilgisi
bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Sodyum asetat*
Sorbitol (E420)
Polisorbat 20
Enjeksiyonluk su
*Sodyum asetat, glasiyal asetik asidin sodyum hidroksit ile titre edilmesiyle elde edilmiştir.
6.2 Geçimsizlikler
Bu tıbbi ürün özellikle sodyum klorür çözeltileri olmak üzere başka tıbbi ürünlerle
karıştırılmamalıdır.
6.3 Raf ömrü
36 ay.
6.4 Saklamaya yönelik özel tedbirler
2-8°C arasında buzdolabında saklayınız.
Dondurmayınız.
Işıktan korumak için ilacı orijinal ambalajında muhafaza ediniz.
136.5 Ambalajın niteliği ve içeriği
Paslanmaz çelik bir iğnesi olan, Tip I kalite camdan üretilmiş, 0,6 mL tek kullanımlık
enjeksiyona hazır şırınga.
Kullanıma hazır şırınganın iğne kabı, kuru doğal kauçuk (lateks türevi) içerebilir (bkz.
Bölüm 4.4).
Her bir kullanıma hazır şırınga 0,6 mL enjeksiyon için çözelti içermektedir. Her bir
ambalajda bir adet kullanıma hazır şırınga bulunmaktadır.
Tüm ambalaj büyüklükleri satılmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanmadan önce, NEULASTİM® çözeltisi gözle görünen partiküller açısından
incelenmelidir. Sadece berrak ve renksiz olan çözelti enjekte edilmelidir.
Aşırı çalkalama, pegfilgrastimi agrege ederek biyolojik olarak inaktif hale çevirebilir.
Enjeksiyon öncesinde enjeksiyona hazır şırınganın oda sıcaklığına ulaşmasına izin
verilmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Amgen İlaç Tic. Ltd. Şti.
İş Kuleleri, Levent Mah., Meltem Sok.
No: 10 Kule: 2 Kat: 25,
4. Levent, Beşiktaş, İstanbul
8. RUHSAT NUMARASI
2014/314
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.09.2013
Ruhsat yenileme tarihi: 30.11.2018
10. KÜB’ÜN YENİLENME TARİHİ
14