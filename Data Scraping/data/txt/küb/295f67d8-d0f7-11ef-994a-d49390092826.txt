KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
GALAFOLD 123 mg sert kapsül
2. KALİTATİF VE KANTİTATİF BİLEŞİM
Her kapsülde 123 mg migalastata eşdeğer 150 mg migalastat hidroklorür bulunmaktadır.
Yardımcı maddeler için Bölüm 6.1’e bakınız.
3. FARMASÖTİK FORM
Sert kapsül.
Beyaz-soluk kahverengi toz içeren, beyaz opak gövdeye ve mavi opak kapağa sahip ve gövde
üzerinde siyah renkli “A1001” baskısı olan 2 numara sert kapsül (6,4x18,0 mm).
4. KLİNİK ÖZELLİKLER
4.1. Terapötik endikasyonlar
GALAFOLD doğrulanmış Fabry hastalığı (a-galaktozidaz A eksikliği) tanısına ve uygun bir
mutasyona sahip olan yetişkinlerin ve 12 yaş ve üzeri adolesanların uzun süreli tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
GALAFOLD tedavisi, Fabry hastalığının tanı ve tedavisinde deneyime sahip uzman hekimler
tarafından başlatılmalı ve kontrol edilmelidir. GALAFOLD, enzim replasmanı tedavisi (ERT)
ile eşzamanlı olarak kullanılmaya yönelik değildir (bkz. Bölüm 4.4).
Pozoloji
Önerilen doz rejimi iki günde bir, günün aynı saatinde alınan 123 mg migalastattır (1 kapsül).
Unutulan doz
GALAFOLD 2 gün üst üste alınmamalıdır. O gün alınacak olan doz tamamen unutulmuş
olduğu takdirde hasta unutmuş olduğu GALAFOLD dozunu ancak dozun alındığı normal saati
takip eden 12 saat içinde olduğu takdirde almalıdır. 12 saatten uzun süre geçmişse hasta iki
günde bir doz uygulaması programına göre planlanmış olan bir sonraki dozun uygulanma
gününde ve saatinde GALAFOLD almaya devam etmelidir.
1 /13Uygulama şekli:
Oral kullanıma yöneliktir.
Gıdalarla birlikte alındığında GALAFOLD etkisi yaklaşık %40 oranında kahve ile birlikte
alındığında %60 oranında düşmektedir (bkz. Bölüm 4.5 ve 5.2). Bu nedenle minimum 4 saatlik
bir açlık periyodu bırakılması için GALAFOLD alınmadan önceki 2 saat ile alındıktan sonraki
2 saat arasında yiyecek ve kafein tüketilmemelidir (bkz. Bölüm 4.5).
Su (sade, aromalı, tatlandırılmış), posasız meyve suları ve kafeinsiz gazlı içecekler 4 saatlik
açlık süresi boyunca tüketilebilir.
Hastanın optimum faydayı elde etmesinin sağlanması için GALAFOLD iki günde bir, günün
aynı saatinde alınmalıdır.
Kapsüller bütün halinde yutulmalıdır. Kapsüller kesilmemeli, ezilmemeli ve çiğnenmemelidir.
Özel popülasyonlara ilişkin ek bilgiler:
Böbrek yetmezliği:
Fabry hastalığı bulunan ve GFR değeri 30 mL/dak/1,73 m2’den düşük olan kişilerde
GALAFOLD kullanımı önerilmemektedir (bkz. Bölüm 5.2).
Karaciğer yetmezliği:
Karaciğer yetmezliği bulunan hastalarda GALAFOLD doz ayarlaması gerekmemektedir
(bkz. Bölüm 5.2).
Pediyatrik popülasyon:
Yaşları ≥ 12 ila < 18 arasında ve kiloları ≥ 45 kg olan adelosanlarda
123 mg migalastat (1 kapsül) gün aşırı ve günün aynı saatinde kullanılır (bkz. Bölüm 5.2).
12 yaşından küçük çocuklar
GALAFOLD’un 12 yaş altındaki çocuklarda güvenliliği ve etkililiği henüz kanıtlanmamıştır.
Veri mevcut değildir.
Geriyatrik popülasyon:
Yaşa göre doz ayarlaması gerekmemektedir. (bkz. Bölüm 5.2).
4.3. Kontrendikasyonlar
Etkin madde veya bölüm 6.1’de listelenen yardımcı maddelerden herhangi birine karşı aşırı
duyarlılık.
2 /134.4. Özel kullanım uyarıları ve önlemleri
Migalastat tedavisine başlatılan veya geçiş yaptırılan hastalarda böbrek fonksiyonunun,
ekokardiyografik parametrelerin ve biyokimyasal markerlerin periyodik olarak (6 ayda bir)
izlenmesi önerilir. Anlamlı klinik kötüleşme durumunda ileri klinik değerlendirme yapılması
veya GALAFOLD tedavisinin kesilmesi düşünülmelidir.
GALAFOLD ile tedavi edilen hastalarda proteinüride azalma gözlenmemiştir. GFR değerinin
30 mL/dak/1,73 m2’den düşük olması şeklinde tanımlanan şiddetli böbrek yetersizliğinin
görüldüğü hastalarda GALAFOLD kullanımı önerilmemektedir (bkz. Bölüm 5.2).
Sınırlı veriler tek bir doz migalastat ve standart enzim replasman tedavisi infüzyonunun
eşzamanlı uygulanmasının agalsidaz maruziyetinin 5 kata varan düzeyde artmasına yol açtığına
işaret etmektedir. Bu çalışma aynı zamanda migalastatın farmakokinetiği üzerinde agalsidazın
hiçbir etkiye sahip olmadığını göstermiştir. GALAFOLD, enzim replasmanı tedavisi ile
eşzamanlı olarak kullanılmaya yönelik değildir.
Galafold, uygun olmayan mutasyonları olan hastalarda kullanım için endike değildir
(bkz.Bölüm 5.1).
Pediyatrik Popülasyon
123 mg migalastat içeren kapsülün, kilosu 45 kg'dan az olan çocuklarda (≥ 12 yaş) kullanımı
uygun değildir (bkz. Bölüm 5.2).
4.5. Diğer tıbbi ürünler ile etkileşimler ve diğer etkileşim şekilleri
In vitro verilere dayanarak, migalastat bir CYP1A2, 2B6 veya 3A4 indükleyici değildir.
Ek olarak migalastat, bir CYP1A2, 2A6, 2B6, 2C8, 2C9, 2C19, 2D6, 2E1 veya 3A4/5 inhibitörü
veya substratı değildir. Migalastat bir MDR1 veya BCRP substratı ya da BCRP, MDR1 veya
BSEP insan akış (efflux) transporteri inhibitörü değildir. Ek olarak migalastat, bir MATE1,
MATE2-K, OAT1, OAT3 veya OCT2 substratı ya da OATP1B1, OATP1B3, OAT1, OAT3,
OCT1, OCT2, MATE1 veya MATE2-K insan alım (uptake) transporteri inhibitörü değildir.
Diğer tıbbi ürünlerin GALAFOLD üzerine etkisi
Migalastatın kafein ile birlikte tüketilmesi sistemik maruziyeti (EAA ve C ) azaltır, bunun
maks
sonucunda ise GALAFOLD’un etkililiğini azatacak yönde etki gösterebilir (bkz. Bölüm 5.2).
GALAFOLD alınmadan en az 2 saat öncesinde ve aldıktan en az 2 saat sonrasında kafein
tüketmeyiniz (bkz. Bölüm 4.2)
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrol yöntemi uygulamayan ve çocuk doğurma potansiyeline sahip olan kadınlarda
GALAFOLD kullanımı önerilmemektedir.
3 /13Gebelik dönemi
Hamile kadınlarda GALAFOLD kullanımına ilişkin sınırlı veri mevcuttur. Tavşanlarda
gelişimsel toksisite, yalnızca maternal olarak toksik dozlarda gözlemlenmiştir (bkz. Bölüm 5.3).
GALAFOLD’un hamilelik sırasında kullanımı önerilmez.
Laktasyon dönemi
GALAFOLD’un insan sütüne geçip geçmediği bilinmemektedir. Bununla birlikte migalastatın
laktasyondaki sıçanların sütüne geçtiği gösterilmiştir. Bu yüzden, emzirilen bebeğin
migalastata maruz kalması riski göz ardı edilemez. Tedavinin anneye olan yararına kıyasla
emzirmenin bebeğe olan yararı dikkate alınarak, emzirmenin durdurulup durdurulmayacağına
ya da GALAFOLD’un durdurulamayacağına dair bir karar verilmelidir.
Üreme yeteneği/Fertilite
GALAFOLD’un insanlarda fertilite üzerindeki etkisi araştırılmamıştır. Erkek sıçanlarda tüm
dozlarda migalastat tedavisiyle ilişkili geçici ve tamamen geri çevrilebilir nitelikteki kısırlık
değerlendirilmiştir. Dozun uygulanmadığı 4 haftanın sonunda kısırlığın tamamen ortadan
kalktığı görülmüştür. Klinik öncesinde diğer iminoşekerlerle uygulanan tedaviyi takiben benzer
bulgular gözlenmiştir (bkz. Bölüm 5.3). Migalastat dişi sıçanlarda fertiliteyi etkilememiştir.
4.7. Araç ve makine kullanımı üzerindeki etkiler
GALAFOLD’un motorlu taşıt ve makine kullanma becerisi üzerinde etkisi yoktur veya ihmal
edilebilir düzeydedir.
4.8. İstenmeyen etkiler
Güvenlilik profilinin özeti
En yaygın advers reaksiyon baş ağrısı olmuştur ve GALAFOLD alan hastaların yaklaşık
%10’unda görülmüştür.
İstenmeyen etkilerin tablo özet listesi
Sıklıklar aşağıdaki şekilde tanımlanmaktadır: çok yaygın (≥1/10); yaygın (≥1/100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000)
ve bilinmeyen (eldeki verilerden hareketle tahmin edilemiyor). Her sıklık derecesi grubunda
advers reaksiyonlar her bir Sistem Organ Sınıfı içindeki azalan sıklığa göre sunulmaktadır.
Tablo 1: GALAFOLD ile gözlenen advers reaksiyonlar
Sistem Organ Sınıfı Çok yaygın Yaygın
Psikiyatrik hastalıklar Depresyon
Sinir sistemi hastalıkları Baş ağrısı Parestezi
Baş dönmesi
Hipoastezi
Kulak ve iç kulak hastalıkları Vertigo
Kardiyak hastalıklar Palpitasyon
Solunum, göğüs bozuklukları Dispne
ve mediastinal hastalıklar Epistaksis
Gastrointestinal hastalıklar Diyare
4 /13Bulantı
Karın ağrısı
Konstipasyon
Ağız kuruluğu
Acil defekasyon ihtiyacı
Dispepsi
Deri ve deri altı doku Döküntü
hastalıkları Kaşıntı
Kas iskelet sistemi Kas spazmları
bozuklukları, bağ dokusu ve Miyalji
kemik hastalıkları Tortikolis
Ekstremitede ağrı
Böbrek ve idrar yolu Proteinüri
hastalıkları
Genel bozukluklar ve Bitkinlik
uygulama bölgesine ilişkin Ağrı
hastalıklar
Araştırmalar Kan Kreatin Fosfokinaz artışı
Kilo artışı
Adolesan popülasyonu
Ergenlik çağındaki 21 kişide (12 ila <18 yaş ve ≥ 45 kg ağırlığında) güvenlilik değerlendirmesi,
deneklerin yetişkinlerle aynı dozaj rejimini aldığı açık etiketli AT1001-020 çalışmasından elde
edilen 1 yıllık güvenlilik verilerine dayanmaktadır (bkz. Bölüm 5.2). Ergen ve yetişkin denekler
arasında advers reaksiyonlarda yaşa özgü bir farklılık gözlenmemiştir. Bu verilere dayanarak
ergenlerde advers reaksiyonların sıklığı, tipi ve şiddetinin yetişkinlerle aynı olması
beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda genel tıbbi bakım önerilmektedir. 1250 mg ve 2000 mg’ye varan
GALAFOLD dozlarında en yaygın şekilde bildirilen advers reaksiyonlar sırasıyla baş ağrısı ve
baş dönmesi olmuştur.
5 /135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim sistemi ve metabolizma ürünleri, çeşitli sindirim
sistemive metabolizma ürünleri,
ATC kodu: A16AX14
Fabry hastalığı erkekleri ve kadınları etkileyen ilerleyici bir X-bağlı (X-linked) lizozomal
depolama bozukluğudur. GLA geninde Fabry hastalığına neden olan mutasyonlar,
glikosfingolipid substratı (örneğin GL-3, lizo-Gb3) metabolizması için gerekli olan lizozomal
enzim α-galaktozidaz A’da (α-Gal A) eksikliğe yol açar. Buna bağlı azalan α-Gal A aktivitesi,
substratın duyarlı organlarda ve dokularda ilerleyici şekilde birikmesine neden olur ve bu da
Fabry hastalığı ile ilişkili morbidite ve mortaliteye yol açar.
Etki mekanizması
Belirli GLA mutasyonları, anormal şekilde katlanmış ve stabil olmayan mutant α-Gal A
formlarının üretilmesine neden olabilir. Migalastat, genotipleri uygun mutasyonlar olarak
anılan belirli mutant α-Gal A formlarının aktif bölgelerine selektif ve geri çevrilebilir şekilde
yüksek afiniteyle bağlanmak üzere tasarlanmış bir farmakolojik bir şaperondur. Migalastatın
bağlanması bu mutant α-Gal A formlarını endoplazmik retikulumda stabilize eder ve
lizozomlara uygun şekilde taşınmalarını kolaylaştırır. Lizozomlara girişin ardından
migalastatın ayrılması ile α-Gal A yeniden aktive olur ve GL-3 ve ilgili substratların
katabolizması gerçekleşir.
Nükleotid değişiklikleri, amino asit mutasyonuna neden olan potansiyel DNA dizisi
değişikliklerini temsil eder. Amino asit mutasyonu (protein dizisi değişikliği), uygunluğu
belirlerken en önemli unsurdur.
Sağlık çalışanları, GALAFOLD ile tedavi için uygun olan ve olmayan GLA mutasyonlarına
www.galafoldamenabilitytable.com adresinden erişebilir.
Farmakodinamik etkiler
Faz 2 farmakodinamik çalışmalarda GALAFOLD ile uygulanan tedavi hastaların çoğunda
genel olarak alyuvarlardaki ve yanı sıra deri ve böbrekteki endojen α-Gal A aktivitesinde
artışlara neden olmuştur. Uygun mutasyonlara sahip hastalarda GL-3 düzeyleri idrarda ve
böbrek interstisyal kapillerlerinde azalma eğilimi sergilemiştir.
Klinik etkililik ve güvenlilik
GALAFOLD’un klinik etkililiği ve güvenliliği iki Faz 3 pivot klinik çalışmasında ve iki açık
etiketli uzatma (OLE) klinik çalışmasında değerlendirilmiştir. Tüm hastalar önerilen 123 mg
GALAFOLD dozunu iki günde bir almıştır.
Birinci Faz 3 klinik çalışması (ATTRACT), çalışmaya girişten önce ERT almakta olan ve
uygun mutasyonlara sahip olan 52 erkek ve kadın Fabry hastasında GALAFOLD’un ERT’ye
(agalsidaz beta, agalsidaz alfa) kıyasla etkililiğinin ve güvenliliğinin değerlendirildiği
randomize açık etiketli aktif karşılaştırmalı bir klinik çalışmadır (ERT deneyimli çalışma).
6 /13Klinik çalışma iki periyod halinde yapılandırılmıştır. İlk periyotta (18 ay) ERT deneyimli
hastalar ERT’den GALAFOLD’a geçmek veya ERT’ye devam etmek üzere randomize
edilmiştir. İkinci periyod, tüm gönüllülerin GALAFOLD almış olduğu 12 aylık opsiyonel bir
açık etiketli uzatma çalışmasıdır.
İkinci Faz 3 klinik çalışma (FACETS), 18 aylık açık etiketli periyot ile daha önce hiç ERT
almamış veya daha önce ERT almış fakat en az 6 ay süresince bırakmış olan ve uygun
mutasyonlara sahip olan 50 erkek ve kadın Fabry hastasında GALAFOLD’un etkililiğinin ve
güvenliliğinin değerlendirildiği, 6 aylık, randomize, çift kör, plasebo kontrollü (6 ay boyunca)
bir klinik çalışmadır (ERT deneyimsiz klinik çalışma).
Faz 2 ve Faz 3 klinik çalışmalardan hastalar içeren birinci OLE çalışması (AT1001-041)
tamamlanmıştır. Çalışma AT1001-041’i tamamlayan hastalarda migalastatın günde iki defa
uygulanan 123 mg şeklindeki pazarlanmakta olan dozuna maruziyetin ortalama boyutu 3,57
(±1,23) yıl olmuştur (n=85). Ortalama maruziyet 5,6 yıldır.
İkinci OLE klinik çalışması (AT1001-042), AT1001-041 OLE çalışmasından veya doğrudan
ATTRACT faz 3 çalışmasından transfer edilen hastaları içermiştir. Bu çalışmadaki hastaların
pazarlanan GALAFOLD 123 mg QOD dozuna ortalama maruz kalma süresi 32,3 (±12,3) aydı
(n=82). Maksimum maruziyet süresi 51,9 ay olmuştur.
Böbrek Fonksiyonu
ERT deneyimli klinik çalışmada böbrek fonksiyonu 18 aya varan GALAFOLD tedavisi
süresince stabil kalmıştır. eGFRCKD-EPI’deki ortalama yıllık değişiklik hızı GALAFOLD
grubunda -0,40 mL/dak/1,73 m2 (%95 GA: -2,272, 1,478; n=34), ERT grubunda
ise -1,03 mL/dak/1,73 m2 (%95 GA: -3,636, 1,575; n=18) olmuştur. 30 ay süresince
GALAFOLD ile tedavi uygulanan hastalarda eGFRCKD-EPI değerinde başlangıca
kıyasla meydana gelen ortalama yıllık değişiklik hızı -1,72 mL/dak/1,73 m2
(%95 GA: -2,653, -0,782; n=31) olmuştur.
ERT deneyimsiz klinik çalışmada ve açık etiketli uzatmada böbrek fonksiyonu 5 yıla varan
GALAFOLD tedavisi süresince stabil kalmıştır. Ortalama 3.4 yıllık bir tedavinin ardından
eGFRCKD-EPI değerindeki ortalama yıllık değişiklik hızı 0,74 mL/dak/1,73 m2 (%95 GA: -1,89,
0,40; n=41) olmuştur. İlk 6 aylık plasebo kontrollü periyod boyunca klinik açıdan anlamlı hiçbir
fark gözlenmemiştir.
ERT deneyimsiz hastalar ve duyarlı mutasyonlara sahip ERT deneyimi olan hastalar için
eGFRCKD-EPI’nin bir havuzda yıllık değişim oranına ilişkin veriler toplanmıştır; sonuçlar
yıllık değişim oranında 8,6 yıla kadar renal stabilizasyonun dayanıklılığını göstermiştir.
Ortalama 5,2 yıllık bir sürenin ardından, ERT duyarlı hastalarda başlangıçtan itibaren ortalama
yıllık değişim oranı 1,71 mL/dak/1,73 m2 olmuştur (%95 GA: -2,83, -0,60; n=47). Ortalama
4,3 yıllık bir sürenin ardından, ERT deneyimi olan hastalarda başlangıçtan itibaren yıllık
ortalama değişim oranı 1,78 mL/dak/1,73 m2 (%95 GA: -3,76, 0,20; n=49) olmuştur.
Sol Ventriküler Kütle Endeksi (LVMi)
ERT deneyimli klinik çalışmada GALAFOLD ile uygulanan 18 aylık tedavinin ardından
LVMi’de istatistiksel açıdan anlamlı bir azalma ortaya çıkmıştır (p< 0,05). Başlangıç değerleri
GALAFOLD kolunda 95,3 g/m2, ERT kolunda ise 92,9 g/m2 olarak tespit edilmiştir ve
7 /13LVMi’de 18. ayda başlangıca kıyasla meydana gelen değişiklik GALAFOLD için -6,6 (%95
GA: -11,0, -2,1; n=31) ERT içinse -2,0 (%95 GA: -11,0, 7,0; n=13) olmuştur. Sol ventrikül
hipertrofisi bulunan hastalarda (başlangıçtaki LVMi değeri kadınlar için > 95 g/m2,
başlangıçtaki LVMi değeri erkekler için > 115 g/m2) LVMi’de (g/m2) başlangıçtan 18.aya kadar
meydana gelen değişiklik GALAFOLD ile -8,4 (%95 GA: -15,7, 2,6; n=13), ERT’yle ise
4,5 (%95 GA: -10,7, 18,4; n=5) olarak tespit edilmiştir. GALAFOLD’la uygulanan 30 aylık
tedavinin ardından LVMi’de başlangıca kıyasla meydana gelen ortalama değişiklik -3,8 (%95
GA: -8,9, 1,3; n=28) olmuştur, başlangıçta sol ventrikül hipertrofisi bulunan hastalarda ise
LVMi’de başlangıca kıyasla meydana gelen ortalama değişiklik -10,0 (%95 GA: -16,6, -3,3;
n=10) olarak tespit edilmiştir.
ERT deneyimsiz klinik çalışmada GALAFOLD, LVMi’de istatistiksel açıdan anlamlı bir
azalma ortaya çıkarmıştır (p< 0,05); LVMi’de 18 ila 24. Ayda başlangıca kıyasla meydana
gelen ortalama değişiklik -7,7 (%95 GA: -15,4, -0,01; n=27) olmuştur. OLE’de takibin ardından
LVMi’de başlangıca kıyasla meydana gelen ortalama değişiklik 36. Ayda -8,3 (%95 GA: -17,1,
0,4; n=25) 48. Ayda ise -9,1 (%95 GA: -20,3, 2,0; n=18) olmuştur. Başlangıçta sol ventrikül
hipertrofisi bulunan hastalarda (başlangıçtaki LVMi değeri kadınlar için > 95 g/m2,
başlangıçtaki LVMi değeri erkekler için > 115 g/m2) LVMi’de 18 ila 24. ayda başlangıca
kıyasla meydana gelen ortalama değişiklik -18,6 (%95 GA: -38,2, 1,0; n=8) olarak tespit
edilmiştir. OLE’de takibin ardından başlangıçta sol ventrikül hipertrofisi bulunan hastalarda
LVMi’de başlangıca kıyasla meydana gelen ortalama değişiklik 36. ayda -30,0 (%95 GA: -57,9,
-2,2; n=4) 48. Ayda ise -33,1 (%95 GA:-60,9, -5,4; n=4) olmuştur. İlk 6 aylık plasebo kontrollü
periyod boyunca LVMi’de klinik açıdan anlamlı hiçbir fark gözlenmemiştir.
ERT deneyimli ve ERT deneyimsiz klinik çalışmalarda, OLE klinik çalışması
AT1001-042'deki takip sonrasında, GALAFOLD ile ortalama 2,4 ve 2,9 yıl (sırasıyla 4,0 ve 4,3
yıla kadar) tedavi edilen hastalar için LVMi'de AT1001-042 başlangıcına göre ortalama
değişim sırasıyla 1,2 g/m2 (%95 GA: 5,3, 7,7; n=15) ve -5,6 g/m2 (%95 GA: -28,5, 17,2; n=4)
olmuştur.
Hastalık Arka Planı
ERT deneyimli klinik çalışmada plazma lizo-Gb3 düzeyleri hafifçe yükselmiştir fakat 30 aylık
çalışma süresince GALAFOLD ile tedavi uygulanan uygun mutasyonlara sahip hastalarda
düşük kalmıştır. Plazma lizo-Gb3 düzeyleri 18 aya kadar ERT alan hastalarda da düşük
kalmıştır.
ERT deneyimsiz klinik çalışmada GALAFOLD, uygun mutasyonlara sahip hastalarda, plazma
lizo-Gb3 konsantrasyonlarında ve böbrek interstisyal kapiller GL-3 inklüzyonlarında
istatistiksel açıdan anlamlı azalmalar ortaya koymuştur. Aşama 1’de GALAFOLD’a randomize
edilen hastalar 6. ayda ortalama interstisyal kapiller GL-3 birikiminde (-0,25 ± 0,10; -%39)
plaseboya (+0,07 ± 0,13; + %14) kıyasla istatistiksel açıdan anlamlı düzeyde daha büyük
azalma (±SEM) sergilemiştir (p=0,008). Aşama 1’de plaseboya randomize edilen ve 6. ayda
(Aşama 2) GALAFOLD’a geçirilen hastalar 12. ayda interstisyal kapiller GL-3
inklüzyonlarında istatistiksel açıdan anlamlı azalmalar ortaya koymuştur (-0,33 ± 0,15; -%58)
(p=0,014). GALAFOLD ile uygulanan 12 aylık tedavi sırasında birden fazla böbrek hücresi
tipinde (podositler, mezengial hücreler ve glomerüler endotelyal hücreler) GL-3 düzeylerinde
kalitatif azalmalar gözlenmiştir.
8 /13Birleşik Klinik Sonuçlar
ERT deneyimli klinik çalışmada renal, kardiyak ve serebrovasküler olaylar veya ölümden
oluşan birleşik klinik sonuç üzerinde yapılan bir analiz, 18 ayda GALAFOLD tedavi grubunda
gözlenen olayların sıklığının %29, ERT grubunda gözlemlenenlerin ise %44 olduğunu
göstermiştir. 30 aylık bir periyodda GALAFOLD ile tedavi uygulanan hastalarda gözlenen
olayların sıklığının (%32) 18 aylık periyodda gözlenenlerle benzer olduğu görülmüştür.
Hasta Tarafından Bildirilen Sonuç - Gastrointestinal Semptom Değerlendirme Ölçeği
ERT deneyimsiz klinik çalışmada Gastrointestinal Semptom Değerlendirme Ölçeği analizleri
başlangıçta semptomlar görülen hastalarda GALAFOLD tedavisinin başlangıçtan 6. aya kadar
ishal alanında ve reflü alanında plaseboya kıyasla istatistiksel açıdan anlamlı (p< 0,05)
iyileşmelerle ilişkili olduğunu ortaya koymuştur. Açık etiketli uzatma sırasında, ishal ve
hazımsızlık alanlarında başlangıca kıyasla istatistiksel açıdan anlamlı (p< 0,05) iyileşmeler ve
kabızlık alanında iyileşme yönünde bir eğilim gözlenmiştir.
Pediyatrik popülasyon
1 yıllık, Faz 3b, açık etiketli, kontrolsüz, çok merkezli bir çalışma olan AT1001-020
Çalışmasında, Fabry hastalığı olan ve α-galaktosidaz A (GLA) kodlayan genin duyarlı
mutasyonlarına sahip 21 ergen denekte (12 ila <18 yaş ve ≥ 45 kg ağırlığında) migalastat
tedavisinin güvenliği, PK, farmakodinamik (PD) ve etkinliği değerlendirilmiştir.
Denekler enzim replasman tedavisine (ERT) ya hiç başlamamış ya da taramadan en az 14 gün
önce ERT'yi bırakmışlardır. Fabry hastalığı tanısından bu yana geçen ortalama yıl sayısı
9,6 (± 4,25) yıldı.
1 yılda, yetişkinlerle aynı doz rejimini kullanan ergenlerde etkinlik sonuçları renal, kardiyak ve
farmakodinamik sonuçların yanı sıra hastanın bildirdiği sonuçlara verilen yanıtlar açısından
tutarlılık göstermiştir. Başlangıçtan itibaren eGFR'deki genel ortalama (SD) değişimi 1.6 (15.4)
mL/dak/1.73 m2 (n=19) olmuştur. LVMi için başlangıçtan itibaren genel ortalama (SD)
değişimi -3,9 (13,5) g/m2 (n=18) olmuştur. LVMi 10 denekte azalmış ve 8 denekte artmıştır,
ancak tüm denekler 12. ayda normal sınırlar içinde kalmıştır. Başlangıç plazma lizo Gb değeri
3
12,00 ng/mL idi ve plazma lizo-Gb değerinde başlangıç değerine göre genel ortalama (SD)
3
değişim 0,06 (32,9) idi (n=19). ERT deneyimsiz deneklerde (medyan -2,23 ng/ml, n=9) plazma
lizo-Gb 'te başlangıçtan itibaren bir azalma gözlenmiş ve ERT deneyimli deneklerde (medyan
3
0,54 ng/ml, n=10) seviyeler genellikle sabit kalmıştır. Hasta tarafından bildirilen sonuçlarda
kayda değer bir değişiklik olmamıştır.
Avrupa İlaç Kurumu, Fabry hastalığının tedavisinde pediyatrik popülasyonun bir ya da daha
fazla alt grubunda GALAFOLD ile yapılan çalışmalardan elde edilen sonuçların sunulması
zorunluluğunu ertelemiştir (pediyatrik kullanım bilgileri için bkz. Bölüm 4.2).
5.2. Farmakokinetik özellikler
Genel özellikler
Emilim:
150 mg’lik tek bir oral migalastat hidroklorür dozunun veya 2 saatlik 150 mg intravenöz
infüzyonun mutlak biyoyararlanımı (EAA) yaklaşık %75’tir. 150 mg’lik migalastat hidroklorür
9 /13çözeltisinin tek bir oral dozunu takiben pik plazma konsantrasyonuna ulaşılana kadar geçen
süre yaklaşık 3 saat olmuştur. Yetişkinlerde, 50 mg’den 1250 mg’ye kadar olan migalastat
hidroklorür oral dozlarında plazma migalastat maruziyeti (EAA0-∞) ve C maks, dozla orantılı
artışlar sergilemiştir.
Yüksek yağ içeren bir öğünle birlikte veya yüksek yağ içeren ya da hafif bir öğünden bir saat
önce veya hafif bir öğünden bir saat sonra migalastat uygulanması açlık durumuna kıyasla
ortalama toplam migalastat maruziyetinde (EAA0-∞) %37 ila %42’lik anlamlı azalmalara ve
ortalama pik migalastat maruziyetinde (Cmaks) %15 ila %40’lık azalmalara neden olmuştur
(bkz. Bölüm 4.2.).
Tek doz migalastatın su ile alımına kıyasla, yaklaşık 190 mg kafein içeren kahve ile alımında,
migalastatın sistemik maruziyetinde anlamlı bir azalma meydana gelmiştir (EAA0-∞'da
ortalama %55 ve C 'ta ortalama %60 azalma). Migalastatın emilim hızı (t ), suya kıyasla
max maks
kafein alımından etkilenmemiştir. Migalastat doğal (sükroz) ve yapay (aspartam veya
asesülfam K) tatlandırıcılarla birlikte alındığında herhangi bir etki ise gözlenmemiştir (bkz.
Bölüm 4.2 ve 4.5).
Dağılım:
Sağlıklı gönüllülerde migalastatın artan tekli oral dozlarını (25 ile 675 mg migalastat
hidroklorür) takiben dağılım hacmi (Vz/F), dokulara iyi düzeyde ve toplam vücut suyundan
(42 litre) daha fazla dağıldığını gösterir şekilde, 77 ile 133 L arasında değişmiştir. 1 ile 100
mikromol konsantrasyon aralığında [14C]-migalastat hidroklorür uygulanmasını takiben plazma
proteinlerine tespit edilebilir düzeyde bağlanma gözlenmemiştir.
Biyotransformasyon:
In vivo verilere dayanarak, migalastat bir UGT substratıdır ve bu, minör bir eliminasyon
mekanizmasıdır. Migalastat, in vitro bir P-glikoprotein (P-gP) substratı değildir ve migalastatın
sitokrom P450’lerle ilaç-ilaç etkileşimine girmesi olasılık dışı kabul edilmektedir. Sağlıklı
erkek gönüllüler üzerinde 150 mg [14C]-migalastat hidroklorür ile yürütülen bir farmakokinetik
çalışma, plazmada tespit edilen radyoaktif işaretli dozun %99’unun değişmemiş migalastat
(%77) ve 3 dehidrojene O-glukuronid konjuge metabolitler, M1 - M3’ten (%13) oluştuğunu
ortaya çıkarmıştır. Toplam radyoaktivitenin %9’unun serbest olduğu belirlenmiştir.
Eliminasyon:
Sağlıklı erkek gönüllüler üzerinde 150 mg [14C]-migalastat hidroklorür ile yürütülen bir
farmakokinetik çalışma, radyoaktif işaretli dozun yaklaşık %77’sinin idrarda tespit edildiğini
ve dozun %55’inin değişmemiş migalastat, %4’ünün ise birleşik metabolitler, M1, M2 ve
M3’ten oluştuğunu ortaya çıkarmıştır. Toplam radyoaktivitenin yaklaşık %5’inin serbest
bileşenlerden oluştuğu belirlenmiştir. Radyoaktif işaretli dozun yaklaşık %20’si feçesle
atılmıştır ve ölçümlenen tek bileşen değişmemiş migalastat olmuştur.
Artan tekli oral dozların (25 ile 675 mg migalastat hidroklorür) ardından klirense (CL/F) ilişkin
herhangi bir eğilim bulunmamıştır. 150 mg’lik dozda, CL/F yaklaşık 11 ila 14 L/saat olmuştur.
Aynı dozların uygulanmasının ardından ortalama eliminasyon yarı ömrü (t1/2) yaklaşık 3 ila 5
saat arasında değişmiştir.
10 /13Hastalardaki karakteristik özellikler
Böbrek yetmezliği:
Fabry hastalığına sahip olan ve GFR değeri 30 mL/dak/1,73 m2’den düşük olan kişilerde
GALAFOLD araştırılmamıştır. Fabry görülmeyen ve çeşitli derecelerde böbrek yetersizliğine
sahip olan gönüllüler üzerinde GALAFOLD ile gerçekleştirilen bir tek doz çalışmasında,
maruziyetin şiddetli böbrek yetersizliği (GFR < 30 mL/dak/1,73 m2) görülen gönüllülerde 4,3
kat arttığı gözlenmiştir.
Karaciğer yetmezliği:
Karaciğer fonksiyonunda bozulma bulunan gönüllülerde herhangi bir çalışma yapılmamıştır.
Metabolizma ve eliminasyon mekanizmaları ışığında, karaciğer fonksiyonunda düşüş
olmasının migalastatın farmakokinetiğini etkilemesi beklenmemektedir.
Yaşlılar (> 65 yaş):
GALAFOLD üzerinde yürütülen klinik çalışmalara yaşları 65 ve üzeri olan az sayıda hasta
dahil edilmiştir. Daha önce ERT almamış çalışma popülasyonundaki plazma migalastat
klirensini konu alan bir popülasyon farmakokinetiği analizinde yaşın etkisi değerlendirilmiştir.
≥ 65 yaşındaki Fabry hastaları ile < 65 yaşındakiler arasındaki klirens farkı %20 olarak
belirlenmiştir ve klinik açıdan anlamlı kabul edilmemiştir.
Pediyatrik popülasyon
Migalastatın farmakokinetiği, açık etiketli bir faz 3b çalışmasında (AT1001-020) yetişkinlerle
aynı dozaj rejimini (gün aşırı 123 mg migalastat kapsül) alan Fabry hastalığı olan 20 ergen
denekte (12 ila < 18 yaş ve ≥ 45 kg ağırlığında) karakterize edilmiştir.
Maruziyetin biyoeşdeğerliliğinin değerlendirilmesi, ≥ 45 kg ağırlığında olan ve gün aşırı
123 mg migalastat alan ergen deneklerde (12 ila < 18 yaş) aynı doz rejimini alan yetişkinlere
kıyasla simüle edilmiştir. Adolesan deneklerde (12 ila < 18 yaş) modelden türetilen EAA
tau
yetişkin maruziyetlerine benzerdir.
Cinsiyet:
Migalastatın erkeklerdeki ve kadınlardaki farmakokinetik özellikleri gerek sağlıklı
gönüllülerde, gerekse Fabry hastalarında anlamlı düzeyde farklılık sergilememiştir.
5.3. Klinik öncesi güvenlilik verileri
Tekli ve tekrarlayan dozlu çalışmaları içeren klinik dışı çalışmalar, erkek sıçanlarda migalastat
tedavisiyle ilişkili şekilde gözlenen geçici ve tamamen geri çevrilebilir nitelikteki infertilite
dışında, insanlar açısından spesifik bir tehlikeye işaret etmemektedir. Migalastat tedavisiyle
ilişkili infertilite, klinik açıdan anlam taşıyan maruziyetlerde bildirilmiştir.
Dozun uygulanmadığı 4 haftanın sonunda kısırlığın tamamen ortadan kalktığı görülmüştür.
Klinik öncesinde diğer iminoşekerlerle uygulanan tedaviyi takiben benzer bulgular
gözlenmiştir. Tavşanlar üzerinde gerçekleştirilen embriyo-fetal toksisite çalışmasında embriyo-
fetal ölüm, ortalama fetüs ağırlığında bir azalma, kemikleşme geriliği ve minör skeletal
11 /13anormalliklerde hafif artışın da aralarında olduğu bulgular yalnızca maternal toksisite ile ilişkili
dozlarda gözlenmiştir.
Sıçanlar üzerinde gerçekleştirilen 104 haftalık bir karsinojenisite çalışmasında, klinik açıdan
etkili dozdaki maruziyetten (EAA) 19 kat daha yüksek bir doz seviyesinde erkeklerde
pankreatik adacık hücre adenomlarının insidansında bir artış görülmüştür. Bu, serbest şekilde
beslenen (ad libitum-fed) erkek sıçanlarda yaygın şekilde gözlenen spontan bir tümördür.
Dişilerde benzer bulgular gözlenmediğinden, Tg.rasH2 fareler üzerinde yürütülen
karsinojenisite çalışmalarında veya genotoksisite testlerinde herhangi bir bulgu ortaya
çıkmadığından ve kemirgenler ya da maymunlarda herhangi bir pre-neoplastik bulgu tespit
edilmediğinden, erkek sıçanlardaki bu gözlem tedaviyle ilişkili kabul edilmemektedir ve bu
gözlemin insanlar açısından anlamı bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Kapsül içeriği
Prejelatinize nişasta (mısır)
Magnezyum stearat
Kapsül içeriği
Jelatin (sığır kaynaklı)
Titanyum dioksit (E171)
Indigo carmine (E132)
Baskı mürekkebi
Şellak (böcek kaynaklı)
Siyah demir oksit
Potasyum hidroksit
6.2. Geçimsizlikler
Geçerli değildir.
6.3. Raf ömrü
48 ay
6.4. Saklamaya yönelik özel tedbirler
30°C altındaki oda sıcaklığında saklayınız.
Nemden korumak için orijinal ambalajı içerisinde saklayınız.
6.5. Ambalajın niteliği ve içeriği
14 kapsül içeren PVC / PCTFE / PVC/ Al blister ambalaj.
12 /136.6. Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj Atıklarının Kontrolü Yönetmelikleri’ ne uygun olarak
imha edilmelidir.
Kullanılmayan tıbbi ürün veya atık materyaller yerel gerekliliklere uygun şekilde bertaraf
edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok., No:3, D:2-3,
06520, Çankaya/ANKARA
8. RUHSAT NUMARASI
2022/443
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 11.08.2022
Ruhsat Yenileme Tarihi:
10. KÜB’ÜN YENİLENME TARİHİ
GG/AA/YYYY
13 /13