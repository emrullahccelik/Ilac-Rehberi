  
             Sayfa 1 KULLANMA  TALİMATI  
 
AZEKAZ  137 mcg+ 50 mcg burun spreyi, süspansiyon  
Burun içine  uygulanır . 
 
• Etkin madde: Bir sprey püskürtmesi (0 ,14 g), 137 mikrogram azelastin hidroklorür (125 
mikrogram azelastine  eşdeğer) ve 50 mikrogram flutikazon propiyonat içerir.  
• Yardımcı maddeler : Disodyum edetat, gliserol, mikrokristalin selüloz+karmelloz sodyum, 
polisorbat 80, benzalkonyum klorür çözeltisi (% 50 a/h), feniletil alkol, saf su.  
 
 
 
Bu Kullanma  Talimatı nda: 
 
1. AZEKAZ  nedir  ve ne için kullanılır?  
2. AZEKAZ  kullanmadan  önce dikkat edilmesi  gerekenler  
3. AZEKAZ  nasıl  kullanılır?  
4. Olası yan etkiler  nelerdir?  
5. AZEKAZ  saklanması  
 
Başlıkları yer almaktadır.  
 
1. AZEKAZ  nedir  ve ne için kullanılır?  
 
AZEKAZ , azelastin hidroklorür ve flutikazon propiyonat adlı etk in maddeleri içeren bir burun 
spreyidir. Azelastin hidroklorür, antihistaminik olarak anılan bir ilaç grubuna aittir. 
Antihistaminikler, alerjik bir reaksiyonun parçası olarak vücut tarafından üretilen histamin gibi 
maddelerin etkilerini önleyerek etki göst erir böylece alerjik rinit belirtilerini azaltır.  Flutikazon 
propiyonat ise kortikosteroidler olarak anılan ve yangıyı azaltan bir ilaç grubuna aittir.  
 
AZEKAZ , etkin madde olarak her bir püskürtmede 137 mikrogram azelastin hidroklorür ve 50 
mikrogram flutikazon propiyonat içeren bir burun spreyidir.  
  
AZEKAZ , içerisinde 23 g burun spreyi süspansiyonu bulunan cam şişelerde sunulur; her şişesi 
en az 120 doz püskürtme içerir.  
 
AZEKAZ , orta ila şiddetli mevsimsel ve yıl boyu süren alerjik rinit semptomlarının 
giderilmesinde, intranazal antihistaminik veya kortikosteroidin tek başına kullanımının yeterli Bu ilacı kullanmaya  başlamadan  önce  bu KULLANMA  TALİMATINI dikkatlice  
okuyunuz,  çünkü  sizin için önemli  bilgiler içermektedir.  
• Bu kullanma  talimatını saklayınız.  Daha sonra tekrar  okumaya  ihtiyaç  duyabilirsiniz.  
• Eğer  ilave sorularınız olursa, lütfen  doktorunuza  veya eczacınıza  danışınız.  
• Bu ilaç  kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  
  
             Sayfa 2 olmadığının düşünüldüğü durumlarda kullanılır.  
 
Mevsimsel ve yıl boyu süren alerjik rinit; polen (saman nezlesi), ev tozu akarları, küfler, toz gibi 
maddelere veya evcil hayvanlara karşı oluşan alerjik reaksiyonlardır.  
 
AZEKAZ  burun akıntısı, geniz akıntısı, hapşırma ve burun kaşıntısı veya tıkanıklığı gibi alerji 
semptomlarını giderir.  
 
2. AZEKAZ ’ı kullanmadan  önce dikkat edilmesi  gerekenler   
 
AZEKAZ ’ı aşağıdaki durumlarda  KULLANMAYINIZ  
• Azelastin hidroklorüre veya flutikazon propiyonata ya da AZEKAZ ’ın içerdiği yardımcı 
maddelerden herhangi birine karşı alerjiniz varsa.  
 
AZEKAZ’ı  aşağıdaki durumlarda  DİKKATLİ KULLANINIZ  
Eğer,  
• Yakın zamanda burun ameliyatı olduysanız.  
• Burnunuzda enfeksiyon varsa. Nazal hava yollarının enfeksiyonları, antibakteriyel veya 
antifungal ilaçlarla tedavi edilmelidir. Burun enfeksiyonunuz için bir ilaç verildiyse, 
alerjilerinizin tedavisi için AZEKAZ  kullanmaya devam edebilirsiniz.  
• Tüberkülozunuz veya tedavi edilmemiş enfeksiyonunuz varsa.  
• Görme değişikliği varsa veya göz içi basıncında artış, göz tansiyonu (glokom) ve/veya 
katarakt öykünüz varsa. Bu durum sizin için geçerliyse, AZEKAZ  kullanırken size yakından 
takip yapılacaktır.  
• Böbrek  üstü bezi fonksiyon bozukluğunuz varsa. Sistemik steroid tedavisinden  AZEKAZ ’a 
geçerken dikkatli olunmalıdır.  
• Şiddetli bir karaciğer hastalığınız varsa. Sistemik yan etkilerin oluşma riski artar.  
 
Bu durumlarda, doktorunuz AZEKAZ  kullanıp kullanamayacağınıza karar verecektir.  
 
Dozunuzu, aşağıda yer alan bölüm 3’te belirtildiği gibi veya doktorunuzun önerdiği gibi almanız 
önemlidir. AZEKAZ  için önerilenden yüksek dozlarla tedavi uygulanması kilo kaybına, 
yorgunluğa, kas zayıflığına, düşük kan şekerine, tuzlu yeme krizlerine, eklem ağrılarına, 
depresyona ve derinin koyulaşmasına yol açan bir durum olan böbrek üstü bezi fonksiyonunun 
baskılanm asına neden olabilir. Böyle bir durumda doktorunuz stres dönemlerinde başka bir ilaç 
kullanmanızı veya planlanmış cerrahiyi önerebilir.  
 
Böbrek üstü bezi fonksiyonunun baskılanmasından kaçınmak için doktorunuz, rinit 
semptomlarınızın etkili şekilde kontrol altında tutulduğu en düşük dozu almanızı önerecektir.  
 
AZEKAZ ’ın alınması, uzun süreli kullanımda çocukların ve ergenlerin (adolesanların) 
gelişimini yavaşlatabilir. Doktor, çocuğunuzun boy uzunluğunu düzenli olarak kontrol edecek 
ve mümkün olan en düşük etkili dozu aldığından emin olacaktır.  
 
Bulanık görme veya diğer görme kusurları yaşarsanız, doktorunuza bildiriniz.  
 
Bu uyarılar geçmişteki herhangi bir dönemde dahi olsa sizin için geçerliyse AZEKAZ ’ı 
kullanmadan önce lütfen doktorunuza danışınız.  
  
             Sayfa 3 Çocuklar  
Bu ilaç, 12 yaşından küçük çocuklar için önerilmemektedir.  
 
AZEKAZ ’ın yiyecek  ve içecek  ile kullanılması  
Uygulama yolu nedeniyle yiyecek ve içeceklerle herhangi bir etkileşim beklenmemelidir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebeyseniz veya gebe olabileceğinizi düşünüyorsanız veya çocuk sahibi olmayı planlıyorsanız, 
AZEKAZ ’ı kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Burun içine uygulanan AZEKAZ ’ın içindeki etken maddelerin ve bunların ara ürünlerinin anne 
sütüne geçip geçmediği bilinmemektedir. Bu nedenle AZEKAZ  emzirme sırasında, yalnızca 
potansiyel yararların yeni doğan üzerindeki potansiyel riskten fazla olması halinde 
kullanılmalıdır.  
 
Araç ve makine  kullanımı  
AZEKAZ , araç ve makine kullanımı üzerinde çok az etkiye sahiptir.  
 
Çok nadiren, hastalığın kendisi nedeniyle veya AZEKAZ  kullanırken, yorgunluk veya baş 
dönmesi oluşabilir. Bu gibi durumlarda, araç veya makine kullanmayınız. Alkol tüketiminin bu 
etkileri arttırabileceğini unutmayınız.  
 
AZEKAZ ’ın içeriğinde  bulunan  bazı yardımcı  maddeler  hakkında  önemli  bilgiler   
Bu ilaç her püskürtmede (0,14 g) 0,0154 mg benzalkonyum klorür içerir.  
 
Benzalkonyum klorür özellikle uzun süreli kullanımda burun içinde tahrişe veya şişkinliğe 
neden olabilir. Uzun dönem kullanımda nazal mukozanın ödemine neden olabilir.  
 
Spreyi kullanırken rahatsızlık hissediyorsanız doktorunuza veya eczacınıza söyleyiniz.  
 
Diğer ilaçlar  ile birlikte  kullanımı  
Bazı ilaçlar AZEKAZ ’ın etkisini arttırabilir ve eğer bu ilaçları kullanıyorsanız doktorunuz sizi 
yakından takip etmek isteyebilir. (Bu ilaçlara HIV tedavisinde kullanılan ritonavir, kombisistat 
ve mantar enfeksiyonlarının tedavisinde kullanılan ketokonazol dahildir.)  
 
Bununla birlikte eşzamanlı uyku verici ve sakinleştirici (sedatif) veya merkezi sinir sistemi 
üzerine etkili ilaç kullanan hastalarda sakinleştirici etkisi artabileceği için AZEKAZ  uygularken 
dikkatli olunması gerekir. Alkol kullanımı bu etkiyi artırabilir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
  
             Sayfa 4 kullandınız  ise lütfen doktorunuza  veya eczacınıza bu nlar hakkında  bilgi veriniz.  
 
3. AZEKAZ  nasıl kullanılır?  
 
Uygun  kullanım  ve doz/uygulama  sıklığı için talimatlar:  
AZEKAZ ’ı daima doktorunuzun söylediği şekilde kullanınız. Emin değilseniz, doktorunuza 
veya eczacınıza danışınız.  
 
Erişkinler ve adolesanlar (12 yaş ve üzeri) : 
• Önerilen doz, sabah ve akşam her burun deliğine bir sprey şeklindedir.  
 
Tam bir terapötik fayda için düzenli kullanılmalıdır.  
 
Göze temasından kaçınılmalıdır.  
 
Tedavi süresi : 
AZEKAZ , uzun dönem kullanım için uygundur. Tedavi süresi, alerji belirtilerinin görüldüğü 
süreye karşılık gelmelidir.  
 
Uygulama  yolu ve metodu:  
Burun içine uygulanır.  
 
Aşağıda yer alan talimatları dikkatlice okuyunuz ve yalnızca belirtilen şekilde kullanınız.  
 
KULLANMA TALİMATLARI  
Spreyin  hazırlanması  
1. Şişeyi, aşağı ve yukarı döndürerek 5 saniye kadar hafifçe çalkalayınız ve ardından koruyucu 
kapağı çıkartınız (bkz. Şekil 1).  
 
 
Şekil1  
2. Burun spreyini ilk kez kullanacağınız zaman, pompayı havaya sıkarak hazırlamalısınız.  
3. Sprey pompasının her iki tarafına iki parmağınızı ve şişenin altına baş  parmağınızı 
yerleştirerek pompayı hazırlayınız.  
4. Hafif bir buğu çıkana kadar, pompayı 6 kere bastırıp bırakınız (bkz. Şekil 2).  
5. Pompanız ayarlanmıştır ve kullanıma hazırdır.  
 
  
             Sayfa 5  
Şekil 2  
 
6. Burun spreyinin 7 günden uzun süre kullanılmaması durumunda, pompayı bir kere bastırıp 
bırakarak tekrar kullanıma hazır hale getirmeniz gerekecektir.  
 
Spreyin  kullanılması  
1. Şişeyi aşağı ve yukarı doğru çevirerek 5 saniye boyunca çalkalayın daha sonra koruyucu 
kapağı çıkarın (bkz. Şekil 1)  
2. Burnunuzu iyice temizleyiniz.  
3. Başınızı, ayaklarınıza doğru hafif şekilde aşağı eğiniz. Başınızı arkaya eğmeyiniz.  
4. Şişeyi dik şekilde tutunuz ve sprey ucunu dikkatlice burun deliklerinizden birine 
yerleştiriniz.  
5. Diğer burun deliğinizi parmağınızla kapatınız, hızlı şekilde pompayı aşağı bastırınız ve aynı 
anda yavaşça nefes alınız (bkz. Şekil 3).  
6. Nefesinizi ağzınızdan veriniz.  
 
 
Şekil 3  
 
7. Bu işlemi diğer burun deliğinizde tekrarlayınız.  
8. Hafifçe nefes alınız ve doz uygulamasından sonra başınızı arkaya eğmeyiniz. Böylece  ilaç 
boğazınıza gitmeyecek ve hoş olmayan bir tat bırakmayacaktır (bkz. Şekil 4).  
 
 
 
Şekil 4  
 
  
             Sayfa 6 9. Her kullanımdan sonra, sprey ucunu temiz bir mendille veya bezle siliniz ve ardından 
koruyucu kapağı takınız.  
10. Sprey pompasını aşağı doğru bastırdığınızda püskürtme elde edemezseniz, sprey ucunu 
açmaya veya delmeye çalışmayınız. Şişenin sprey bölümünü (püskürtme aparatını) su ile 
temizleyiniz.  
 
Dozunuzu, doktorunuzun önerdiği şekilde almanız önemlidir. AZEKAZ ’ı yalnızca 
doktorunuzun önerdiği kadar kullanmalısınız.  
 
Değişik  yaş grupları:   
Çocuklarda  kullanımı:  
Bu ilaç, 12 yaşından küçük çocuklar için önerilmemektedir.  
 
Yaşlılarda kullanımı:  
Yaşlılarda doz ayarlaması gerekli değildir.  
 
Özel  kullanım  durumları:   
Böbrek  ve karaciğer yetmezliği:  
Böbrek yetmezliği olan hastalara ilişkin veri bulunmamaktadır.  
 
AZEKAZ  büyük ölçüde karaciğerde yıkılır, bu nedenle şiddetli karaciğer hastalığı olan 
hastalarda, ilaç olması gerekenden daha az yıkılacağından, ilaca maruziyet ve yan etkilerde 
artma görülebilir.  
 
Eğer  AZEKAZ ’ın etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile  konuşunuz.  
 
Kullanmanız  gerekenden  daha  fazla  AZEKAZ  kullandıysanız  
Burnunuza bu ilaçtan çok fazla sıkmanız durumunda herhangi bir sorun yaşama olasılığınız 
düşüktür. Endişe duyuyorsanız veya uzun bir süre önerilenden daha yüksek dozlar 
kullandıysanız doktorunuza danışınız. AZEKAZ ’ın herhangi bir kişi tarafından özellikle 
çocuklar tarafından içilmesi durumunda mümkün olan en kısa sürede doktorunuza veya en 
yakın hastaneye ulaşınız.  
 
AZEKAZ ’ı kullanmayı  unutursanız  
Hatırladığınız zaman AZEKAZ ’ı kullanınız ve sonraki dozu normal zamanında uygulayınız.  
 
Unutulan doz u dengelemek için çift doz almayınız.  
 
AZEKAZ  ile tedavi  sonlandırıldığında  oluşabilecek  etkiler  
Doktorunuza danışmadan AZEKAZ ’ı kullanmayı bırakmayınız çünkü bu durum, tedavi 
başarısını risk altına sokar.  
 
Bu ürünün kullanımıyla ilgili herhangi bir sorunuz olursa, doktorunuza veya eczacınıza 
danışınız.  
 
 
 
  
             Sayfa 7 4. Olası yan etkiler nelerdir?  
 
Tüm  ilaçlar  gibi AZEKAZ ’ın içeriğinde  bulunan  maddelere  duyarlı  olan kişilerde  yan 
etkiler e neden  olabilir.  
 
Aşağıdakilerden biri olursa, AZEKAZ ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüzde, dudaklarda, dilde veya boğazda yutma ve nefes almayı güçleştirecek şişme, ciltte ani 
döküntü başlaması,  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin AZEKAZ ’a 
karşı ciddi alerjiniz var demektir. Acil tıbbi m üdahaleye veya hastaneye yatırılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür.  
 
Diğer yan etkiler  
Bu yan etkiler aşağıda listelenmiştir. Sıklıklar, aşağıdaki gibi tanımlanmaktadır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir . 
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Sıklığı mevcut verilerden tahmin edilemeyen  
 
Çok yaygın:  
• Burun kanaması  
 
Yaygın:  
• Baş ağrısı  
• Özellikle burun spreyini kullanırken başınızı arkaya eğmeniz durumunda, ağızda acı tat 
oluşması. Bu ilacı kullandıktan birkaç dakika sonra gazsız bir içecek içerseniz, bu tat ortadan 
kalkacaktır.  
• Hoş olmayan koku  
 
Yaygın olmayan:  
• Burun içinde hafif iritasyon. Bu durum hafif batmaya, kaşıntıya veya hapşırmaya neden 
olabilir.  
• Burunda kuruma, öksürük, boğaz kuruluğu veya boğazda iritasyon  
 
Seyrek:  
• Ağız kuruluğu  
 
Çok seyrek:  
• Baş dönmesi veya sersemlik  
  
             Sayfa 8 • Katarakt, göz tansiyonu (glokom) veya görme kaybının ve/veya gözde kızarıklık ve ağrının 
oluşabileceği, göz içi basıncında artış. Bu yan etkiler uzun süreli flutikazon propiyonat burun 
spreyi tedavisini takiben rapor edilmiştir.  
• Burun derisinde ve mukoz membranında hasar  
• Hasta, yorgun, bitkin veya güçsüz hissetme  
• Deri döküntüsü, deride kaşıntı veya kızarma, kaşıntılı kabartılar oluşması  
• Bronkospazm (akciğerlerdeki hava yollarının daralması)  
 
Bilinmiyor:  
• Bulanık görme  
• Burun içi yaralar  
 
Bu ilacın uzun süre yüksek dozlarda kullanılması durumunda tüm vücudu etkileyen yan etkiler 
oluşabilir. Vücutta böbrek üstü bezlerinden salgılanan bir hormon olan kortizole benzer yapıdaki 
ilaçlara kortikosteroidler denmektedir. Kortikosteroid içeren ilaçl arı burun spreyi şeklinde 
kullandığınızda bu yan etkilerin oluşma olasılığı, ağız yoluyla kortikosteroid ilaç almanıza 
kıyasla daha düşüktür. Bu etkiler her hastada ve farklı kortikosteroid ilaç çeşitleri arasında 
değişiklik gösterebilir (bkz. bölüm 2).  
 
Burun içi kullanılan kortikosteroidler, özellikle uzun süre yüksek dozlar kullanıyorsanız, 
vücudunuzdaki hormonların normal üretimini etkileyebilir. Bu yan etki, çocukların ve ergenlerin 
(adolesan) diğerlerinden daha yavaş gelişmelerine neden olabilir.  
 
Nadir durumlarda, glukokortikoidlerin uzun dönem uygulanması halinde, kemik yoğunluğunda 
azalma (osteoporoz) gözlenmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi ’ne 
(TÜFAM) bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
5. AZEKAZ ’ın saklanması  
 
AZEKAZ ’ı çocukların göremeyeceği,  erişemeyeceği  yerlerde  ve ambalajında saklayınız.  
 
25°C ’nin altındaki  oda sıcaklığında  saklayınız.  
 
Buzdolabında saklamayınız veya dondurmayınız.  
 
İlk açıldıktan sonra raf ömrü:  
İlk açtıktan sonra 6 ay içinde kullanılmayan ürünü atınız.  
 
  
             Sayfa 9 Son kullanma  tarihiyle uyumlu  olarak kullanınız.  
 
Ambalajdaki  son kullanma  tarihinden sonra  AZEKAZ ’ı kullanmayınız.  
 
Eğer üründe ve/veya ambalajında bozukluklar fark ederseniz AZEKAZ ’ı kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe atmayınız!  Çevre , Şehircilik  ve 
İklim Değişikliği Bakanlığınca belirlenen  toplama  sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma  talimatı  26.03.2025  tarihinde onaylanmıştır.  
