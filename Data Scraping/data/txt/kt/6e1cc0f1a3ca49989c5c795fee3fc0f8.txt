    1 / 6 
 KULLANMA TALİMATI  
 
ZİNO MAG 30 mg/300 mg film k aplı tablet  
Ağız yolu ile kullanılır.  
 
• Etkin madde: Her bir film  kaplı  tablet 30 mg çinkoya eşdeğer 82, 6 mg çinko sülfat monohidrat 
ve 300 mg magnezyuma eşdeğer 520,4 mg magnezyum oksit içerir.  
• Yardımcı maddeler:   
Tablet:  Laktoz monohidrat (inek sütünden elde  edilir), mısır nişastası, kroskarmeloz sodyum, 
polietilen glikol, povidon K30. 
Kaplama maddesi:  Hipromelloz, titanyum dioksit (E171) , polietilen glikol ve lak karmoizin 
(E122) içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı  
kullandığınızı söyleyiniz  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız. 
 
Bu Kullanma Talimatında:  
1. ZİNOMAG nedir ve ne için kullanılır?  
2. ZİNOMAG’ ı kullanmadan önce dikkat edilmesi gerekenler  
3. ZİNOMAG nasıl kullanılır?  
4. Olası yan etkiler nelerdir? 
5. ZİNOMAG’ ın saklanması  
 
Başlıkları yer almaktadır. 
 
1.  ZİNOMAG  nedir ve ne için kullanılır?  
• ZİNOMAG;  çinko sülfat monohidrat ve magnezyum oksit içeren ve ağızdan kullanılan bir 
tablettir.   
• Her bir film kaplı  tablet 30 mg çinkoya eşdeğer 82,6 mg çinko sülfat monohidrat ve 300 mg 
magnezyuma eşdeğer 520,4 mg magnezyum oksit içerir.  
 
• Her kutuda toplam 4 0 tablet içeren 4 adet blister bulunur. Çinko ve magnezyum eksikliğinin 
giderilmesin de veya eksikliğin önlenmesinde, vücutta aşırı derecede bakır birikmesi 
hastalığında (Wilson) ve/veya çinko emilim bozukluğunda (akrodermatitis enteropatika) tedavisinde kullanılır.  
 
2.  ZİNOMAG ’ı kullanmadan önce dikkat edilmesi gerekenler  
ZİNOMAG ’ı aşağıdaki durumlarda KULLANMAYINIZ  
Eğer;  
• Ciddi böbrek yetersizliği niz varsa     2 / 6 
 • ZİNOMAG’ın bileşenlerinden herhangi birine karşı aşırı duyarlılığınız var ise kullanmayınız.  
 
ZİNOMAG ’ı aşağıdaki durumlarda DİKKATLİ KULLANINIZ  
Eğer;  
• Daha önceden doktorunuz tarafından böbrek yetmezliğiniz olduğu söylenmişse  
• Hamile iseniz veya emzirme döneminde iseniz  
• Daha önceden doktorunuz tarafından bazı şekerlere karşı dayanıksızlığınız (intoleransınız)  
olduğu söylenmişse  
 
Nedeni belli olmayan erişkin diyaresinde (ishal) çinko kullanılması uygun değildir.  
 
30 mg çinko içeren ürünlerde tek seferde verilen çinko miktarının yüksek olması nedeniyle çocuklarda ishal tedavisinde kullanımı uygun değildir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ZİNOMAG ’ın yiyecek ve içecek ile kullanılması  
Kepekli, lifli besinler ve süt ürünleri ZİNOMAG ’ın emilimini azaltacağından besinlerle birlikte 
kullanmayınız.  
 
Hamilelik  
İlacı kullanmadan önce doktorunuza veya eczacınıza danışınız.  
ZİNOMAG ’ı hamilelikte doktor tavsiyesiyle çinko ve magnezyum desteği olarak kullanabilirsiniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
ZİNOMAG ’ı emzirme döneminde doktor kontrolünde kullanabilirsiniz.  
 
Araç ve makine kullanımı  
Araç ve makine kullanımı üzerinde hiçbir etkisi yoktur.  
ZİNOMAG ’ın içeriğinde bulunan bazı yardımcı maddeler hakkında önemli bilgiler  
İçeriğinde bulunan laktoz nedeniyle, daha önceden doktorunuz tarafından bazı şekerlere karşı 
dayanıksızlığınız olduğu söylenmişse  ZİNOMA G’ı almadan önce doktorunuzla temasa geçiniz. 
 İçeriğinde bulunan lak karmoizin (E122) nedeniyle alerjik reaksiyonlara sebep olabilir. 
 
Diğer ilaçlar ile birlikte kullanımı 
Çinko ve magnezyum tuzları ile tetrasiklinler, kinolonlar ve penisilaminlerin birlikte alımı etki 
azalmasına neden olabilir, bu maddeler i ZİNOMAG ile 2 saat arayla  kullanınız.  
 Yüksek dozda demir preparatları ZİNOMAG ’ın emilimini önleyeceğinden  birlikte kullanmayınız.  
 Doğum kontrol ilaçları kan çinko düzeylerini azaltabilir.  
       3 / 6 
 İçeriğindeki magnezyumdan dolayı aşağıdaki ilaçlarla aynı anda kullanmayınız : 
 
Böbrekte magnezyum kaybının artmasına sebep olduklarından dolayı idrar söktürücüler (diüretikler), bir çeşit antibiyotik olan aminoglikozidler (gentamisin, tobramisin, amfoteris in B), 
bağışıklık sistemini baskılayan immunosüpresanlar (siklosporin A), kanser tedavisinde kullanılan sitostatikler (sisplatin) kullanılmamalıdır.  
 Magnezyum emilimini artırdığından romatizmal hastalıkların tedavisinde kullanılan, steroid 
olmayan iltihap  giderici ilaç  (NSAİİ) indometazin alınmamalıdır.  
 
Tiroid hastalıklarının tedavisinde kullanılan levotiroksin içeren ilaçlar ZİNOMAG ile birlikte 
alındığında emilimi b ozulduğundan, iki ilacın en az 2 saat ara verilerek alınması gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3.  ZİNOMAG  nasıl kullanılır?  
• Uygun kullanım ve doz/ uygulama sıklığı için talimatlar:  
ZİNO MAG yetişkinlerde günde bir defa alınmalıdır. 
 Wilson hasta sıysanız  günde 5 tablete kadar  (150 mg/gün, 3 bölünmüş dozda) , Akrodermatitis 
Enteropatika hasta sıysanız  günde 2- 5 tablet (50-150 mg/gün) kullanılmaktadır.  
 Doktor tarafından başka bir şekilde tavsiye edilmediği takdirde belirtilen dozlarda kullanınız.  
 
• Uygulama yolu ve metodu:  
ZİNOMAG ağızdan kullanım içindir. 
  
• Değişik yaş grupları:  
Çocuklarda kullanımı:  
ZİNOMAG ’ın çocuk hastalardaki güvenlilik ve etkinliği incelenmemiştir.  
 
Yaşlılarda kullanımı:   
ZİNOMAG ’ın yaşlı hastalardaki güvenlilik  ve etkinliği incelenmemiştir.  
 
• Özel kullanım durumları:  
Böbrek yetmezliği:   
Çinkonun böbrek yetersizliği olan hastalardaki etkililiği ve güvenliliği araştırılmamıştır.  
ZİNOMAG;  orta derecede böbrek yetmezliği durumunda kullanılmamalı veya doz azaltılmalıdır; 
toksik etki riski artar.  
Karaciğer yetmezliği:   
Çinkonun karaciğer yetersizliği olan hastalardaki etkililiği ve güvenliliği araştırılmamıştır.  
ZİNOMAG;  böbrek yetmezliği riski varsa karaciğerde koma durumunda kullanılmamalıdır. 
 
Eğer ZİNOMAG ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
 
     4 / 6 
 Kullanmanız gerekenden daha  fazla ZİNOMAG  kullandıysanız:  
ZİNOMAG ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Kullanmanız gerekenden daha fazla ZİNOMAG  kullandıysanız; bulantı, kusma, karın ağrısı, ishal 
görülebilir.  Sersemlik, renk solukluğu veya  derinin gri -mavi renk alması (siyanoz), hatta şok 
gelişebilir.  
 
ZİNOMAG ’ı kullanmayı unutursanız:  
Unutulan dozları dengelemek için çift doz almayınız .  
 
ZİNOMAG  ile tedavi sonlandırıldığında ki oluşabilecek etkiler:  
ZİNOMAG tedavisi sonlandırıldığında, herhangi bir olumsuz etki oluşması beklenmez. 
 
4.  Olası yan etkiler nelerdir?  
Tüm ilaçlar gibi, ZİNOMAG ’ın içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler görülme sıklıklarına göre aşağıdaki şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inde veya 1’inden fazla görülebilir. 
Yaygın olmayan: 100 hastanın 1’inden az, fakat 1.000 hastanın 1’inde veya 1’inden fazla 
görülebilir.  
Seyrek: 1.000 hastanın 1’inden az, fakat 10.000 hastanın 1’inde veya 1’inden fazla görülebilir. 
Çok seyrek: 10.000 hastanın 1’inden az görülebilir. 
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa, ZİNOMAG ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
• Eller, ayaklar, bilekler, yüz, dudakların şişmesi ya da özellikle ağız veya boğazın yutmayı 
veya nefes almayı zorlaştıracak şekilde şişmelerinde  
 
Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin ZİNOMAG’ a karşı ciddi alerjiniz var demektir. Acil 
tıbbi müdaheleye veya hastaneye yatırılmanıza gerek olabilir.  
 Bu çok ciddi yan etkilerin hepsi oldukça seyrek görülür.  
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hast anenin acil bölümüne başvurunuz:  
• Tansiyon düşüklüğü (hipotansiyon)  
• Kalp atım ritminde bozukluk (aritmi)  
• Potasyum eksikliğinde elektrokardiyografik (kalbin elektriksel aktivitesinde) değişiklikler  
 Bunların hepsi ciddi yan etkilerdir. Acil tıbbi müdahale gerekebilir.  
 Ciddi yan etkiler çok seyrek görülür.  
 
     5 / 6 
 Aşağıdakilerden herhangi birini fark ederseniz doktorunuza söyleyiniz:  
Yaygın  
• Kusma  
• Dışkı renginde koyulaşma  
 
 
Seyrek  
• Mide -bağırsakta tahriş (gastrointestinal irritasyon)  
• Bulantı  
• İshal  
• Kabızlık  
• Midede şişkinlik (epigastrik dolgunluk)  
 
Çok seyrek  
• Hazımsızlık  
• Midede yanma  
 
Bunlar ZİNOMAG ’ın hafif yan etkileridir.  
Bu yan etkiler  doz azaltıldığında veya tedavi kesildiğinde kaybolur.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5.  ZİNOMAG’ı n saklanması  
ZİNOMAG ’ı çocukların göremeyeceği, erişemeyeceği yerlerde ve ambalajında saklayınız. 
 
25 °C  altındaki oda sıcaklığında saklayınız. 
Son kullanma tarihi ile uyumlu olarak kullanınız. 
 
Ambalajdaki son kullanma tarihinden sonra ZİNOMAG’ı  kullanmayınız.  
 
Eğer üründe ve/veya ambalajında bozukluklar fark ederseniz ZİNOMAG’ı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:   
Berat Beran İlaç Sanayi  ve Tic. Ltd. Şti. 
Yenişehir Mah. Özgür Sok. No:16 Ataşehir/İstanbul  
0 216 456 65 70 (Pbx)  
0 216 456 65 79 (Faks)  
info@beratberan.com.tr      6 / 6 
 Üretim y eri: 
Berko İlaç ve Kimya Sanayi  A.Ş.  
Adil Mah. Yörükle r Sok. No:2 Sultanbeyli/İstanbul  
0 216 592 33 00 (Pbx)  
0 216 592 00 62 (Faks)  
 
Bu kullanma talimatı ../.. /…. tarihinde onaylanmıştır.  