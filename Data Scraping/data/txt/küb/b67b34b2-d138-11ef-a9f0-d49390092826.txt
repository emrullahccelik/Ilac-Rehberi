KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRABEX 10 mg enterik kaplı tablet
2. KALİTATİF VE KANTİTATİF BİLEŞİM
Etkin madde:
Her enterik kaplı tablet 10 mg rabeprazol sodyum içerir.
Yardımcı madde(ler):
Mannitol 20 mg
Yardımcı maddeler için 6.1’e bakınız.
3. FARMASÖTİK FORM
Enterik kaplı tablet
Sarı renkli, yuvarlak, bikonveks tablet
4. KLİNİK ÖZELLİKLER
4.1 Terapötik endikasyonlar
PRABEX tablet, aşağıdaki hastalıkların tedavisinde endikedir:
• Aktif duodenal ülser
• Aktif benign mide ülseri
• Semptomatik erozif ya da ülseratif gastro-özofajiyal reflü hastalığı (GÖRH)
• Gastro-özofajiyal reflü hastalığının uzun dönemli tedavisi (GÖRH idame)
• Orta derecede ile çok şiddetli gastro-özofajiyal reflü hastalığının semptomatik tedavisi
(semptomatik GÖRH)
• Zollinger-Ellison Sendromu
PRABEX ayrıca, uygun antibakteriyel terapötik tedavi rejimleriyle kombinasyon halinde,
peptik ülser hastalarında Helicobacter pylori eradikasyonu için de endikedir. Bkz. Bölüm 4.2.
4.2 Pozoloji ve uygulama şekli
Pozoloji, Uygulama sıklığı ve süresi, Uygulama şekli
Erişkinler/yaşlılar:
Aktif Duodenal Ülser ve Aktif Benign Gastrik Ülser: Hem aktif duodenal ülser, hem de aktif
benign gastrik ülserde önerilen oral doz, günde bir kez sabahları alınmak üzere 20 mg'dır.
Aktif duodenal ülseri olan hastaların çoğu, dört hafta içinde iyileşirler. Bununla birlikte az
sayıda hastada iyileşmenin sağlanması için ikinci bir dört haftalık tedavi gerekebilir. Aktif
benign gastrik ülseri olan hastaların çoğu altı haftada iyileşirler. Bununla birlikte, yine az
sayıda hastada iyileşmenin sağlanması için ikinci bir altı haftalık tedaviye ihtiyaç duyulabilir.
Erozif ya da Ülseratif Gastro-Özofajiyal Reflü Hastalığı (GÖRH): Bu hastalıkta önerilen oral
doz, dört ile sekiz hafta boyunca günde bir kez 20 mg'dır.
1Gastro-Özofajiyal Reflü Hastalığının Uzun Dönemli Tedavisi (GÖRH idame): Uzun dönemli
tedavide, hastanın yanıtına göre günde bir adet 10 mg veya 20 mg idame dozu kullanılabilir.
Orta Derecede ile Çok Şiddetli Gastro-Özofajiyal Reflü Hastalığının Semptomatik Tedavisi
(semptomatik GÖRH): Özofajiti olmayan hastalarda günde bir defa 10 mg. Eğer dört hafta
sonunda semptom kontrolü sağlanamazsa, hastanın yeniden muayenesi ve değerlendirilmesi
gerekir. Semptomlar giderildikten sonraki dönemde, ihtiyaç hissedildiğinde günde tek doz 10
mg kullanılarak semptom kontrolü sağlanabilir.
Zollinger-Ellison Sendromu: Erişkinler için önerilen başlangıç dozu, günde bir kez 60 mg’dır.
Doz, hastaların bireysel ihtiyaçlarına göre 120 mg/gün’e kadar arttırılabilir. 100 mg/gün’e
kadar dozlar, günlük tek doz seklinde verilebilir. 120 mg/gün’lük dozlar, günde iki kez 60 mg
şeklinde, bölünmüş dozlar olarak uygulanabilir.
Tedaviye, klinik açıdan endike olduğu sürece devam edilmelidir.
H. pylori Eradikasyonu: H. pylori enfeksiyonu olan hastalarda eradikasyon tedavisi
uygulanmalıdır. Aşağıdaki kombinasyonun yedi gün süreyle kullanılması tavsiye edilmektedir:
• Günde iki kez PRABEX 20 mg + günde iki kez 500 mg klaritromisin ve günde iki kez 1 g
amoksilin.
Günde tek doz tedavi gerektiren endikasyonlar için PRABEX tablet sabahları, herhangi bir şey
yemeden önce alınmalıdır. Ne gün içindeki alınma zamanının, ne de besinlerin rabeprazol
sodyum aktivitesi üzerinde herhangi bir etkisinin varlığı gösterilmemiş olmakla birlikte, bu
rejim tedaviye uyumu kolaylaştıracaktır.
Hastalar, PRABEX tabletlerin çiğnenmeden ya da kırılmadan bir bütün halinde yutulması
gerektiği konusunda uyarılmalıdırlar.
Özel popülasyonlara ilişkin ek bilgiler:
Böbrek ve karaciğer bozukluğu:
Böbrek ya da karaciğer bozukluğu olan hastalarda herhangi bir doz ayarlaması
gerekmemektedir. Şiddetli karaciğer bozukluğu olan hastalarda PRABEX kullanımı için 4.4
Özel kullanım uyarıları ve önlemleri bölümüne bakınız.
Pediyatrik popülasyon:
Bu yaş grubunda kullanımına ilişkin deneyim bulunmadığı için, PRABEX'in çocuklarda
kullanılması önerilmemektedir.
4.3 Kontrendikasyonlar
PRABEX, rabeprazol sodyum, sübstitüe benzimidazoller ya da formülasyondaki herhangi bir
bileşene karşı aşırı duyarlılığı bilinen hastalarda kontrendikedir. PRABEX, gebelik ve emzirme
döneminde kontrendikedir.
4.4 Özel kullanım uyarıları ve önlemleri
Rabeprazol sodyum tedavisine semptomatik yanıt alınması, gastrik ya da özofajiyal
malignitenin olmadığını göstermez. Bu nedenle PRABEX tedavisine başlamadan önce,
malignite ihtimali göz ardı edilmemelidir.
Uzun süre tedavi gören hastalar (özellikle 1 yıldan uzun süre ile) düzenli olarak kontrol
edilmelidirler.
2Hastalar PRABEX’i çiğnemeden ve kırmadan bütün olarak yutmaları konusunda uyarılmalıdır.
Çocuklarda, PRABEX kullanımına dair deneyim mevcut olmadığından, kullanımı uygun
değildir.
Hafif ya da orta derecede karaciğer bozukluğu olan hastalarda yapılan bir çalışmada, yaş ve
cinsiyet olarak uyumlu kontrollere göre, ilaca bağlı önemli güvenlilik sorunları ile
karşılaşılmamıştır. Ancak şiddetli karaciğer disfonksiyonu olan hastaların tedavisinde
PRABEX kullanımına ilişkin klinik veri bulunmaması nedeniyle, bu türlü hastalarda PRABEX
tedavisi ilk kez başlatıldığında, doktorların dikkatli olmaları önerilir. PRABEX’in atazanavir ile
birlikte kullanımı tavsiye edilmez (Bkz Bölüm 4.5).
Sübstitüe benzimidazoller veya diğer proton pompası inhibitörleri ile çapraz hipersensitivite
reaksiyonları riski göz önünde bulundurulmalıdır.
Alternatif bir etiyoloji tanımlanamayan birçok olguda, vakalar ciddi değildir ve rabeprazolün
kesilmesiyle çözülmüştür.
Pazarlama sonrası raporlarda kan diskrazileri mevcuttur (trombositopeni ve nötropeni).
Klinik araştırmalarda hepatik enzim anomalileri görülmüştür ve pazarlama izninden bu yana
bildirilmiştir. Alternatif bir etiyoloji tanımlanamayan birçok olguda, vakalar ciddi değildir ve
rabeprazolün kesilmesiyle çözülmüştür.
Bu tıbbi ürün her tablette 20 mg mannitol içermektedir, ancak dozu nedeniyle herhangi bir
uyarı gerekmemektedir.
PRABEX her tablette 1 mmol (23 mg)’dan daha az sodyum ihtiva eder. Sodyuma bağlı
herhangi bir yan etki beklenmemektedir.
4.5 Diğer tıbbi ürünlerle etkileşimler ve diğer etkileşim şekilleri
Sitokrom P450 Sistemi
Rabeprazol sodyum, proton pompa inhibitörü (PPI) sınıfındaki bileşiklerin diğer üyeleri gibi,
sitokrom P450 (CYP450) hepatik ilaç metabolizma sistemi yoluyla metabolize olur. Spesifik
olarak, insan karaciğer mikrozomları ile yapılan çalışmalar, rabeprazol sodyumun izoenzimler
CYP2C19 ve CYP3A4 ile metabolize olduğunu göstermiştir.
Sağlıklı kişilerde yürütülen çalışmalarda rabeprazol sodyumun, varfarin, fenitoin, teofillin ya
da diazepam da dahil, CYP450 sistemi tarafından metabolize edilen diğer ilaçlar ile klinikte
önem taşıyacak bir etkileşimi olmadığı gösterilmiştir.
Antimikrobiyal ajanlarla gerçekleştirilen kombinasyon terapisi: dört-kollu çapraz bir çalışmada,
sağlıklı 16 gönüllüye 20 mg rabeprazol sodyum, 1000 mg amoksisilin, 500 mg klaritromisin ya
da bu 3 ajanlardan, yani rabeprazol, amoksisilin ve klaritromisin’den (RAC) oluşan bir
kombinasyon verilmiştir. Kombinasyon terapisi sırasında, klaritromisin ve amoksisilinin AUC
ve C değerleri, monoterapi ile karşılaştırıldığında birbirine benzer düzeylerde olmuştur.
max
Monoterapi sırasında elde edilen değerlerle karşılaştırıldığında, kombinasyon terapisi sırasında
rabeprazol’ün AUC ve C değerleri sırasıyla % 11 ve % 34 artmış ve 14-
max
hidroksiklaritromisin’in (aktif klaritromisin metaboliti) AUC ve C değerleri sırasıyla % 42
max
ve % 46 artmıştır. Rabeprazol ve 14- hidroksiklaritromisin’e maruz kalmadaki bu artışın klinik
açıdan önemli olduğu düşünülmemiştir.
3Gastrik Asit Sekresyonunun İnhibisyonuna Bağlı Etkileşimler
Rabeprazol sodyum, mide asidi salgısında derin ve uzun süreli bir inhibisyon oluşturur.
Absorbsiyonları pH'ya bağımlı olan bileşiklerle bir etkileşme oluşabilir. Özellikle rabeprazol
sodyumun ketokonazol veya itrakonazol ile birlikte uygulanması, sağlıklı bireylerde
ketakonazol düzeyinde % 30’luk bir azalma ve taban digoksin seviyelerinde %22’lik bir artışla
sonuçlanır. Bu nedenle, absorbsiyonları pH’ya bağımlı digoksin, ketokonazol veya diğer ilaçlar
PRABEX ile birlikte alındığında, doz ayarlaması gerekip gerekmediğinin kontrolü için hastanın
izlenmesi gerekli olabilir.
Antiasitler
Klinik çalışmalarda, gerektiğinde rabeprazol sodyum ile eşzamanlı olarak antasitler de
kullanılmıştır. Ayrıca aradaki etkileşimi belirlemek için tasarlanmış özel bir farmakokinetik
çalışmada, likid antasitler (aluminyum hidroksit jel veya magnezyum hidroksit) ile herhangi bir
etkileşim görülmemiştir.
Yiyecekler
Düşük yağ oranlı yiyecekler kullanılarak Japonlar üzerinde yürütülen bir klinik çalışmada,
yiyeceklerle klinik açıdan önemli bir etkileşim gözlemlenmemiştir. Rabeprazol sodyumun yağ
oranı yüksek bir yiyecekle birlikte uygulanması, emilimini en az 4 saate kadar geciktirebilir;
ama C ve emilim derecesi (AUC) değerleri değişmemiştir.
max
Siklosporin
İnsan karaciğer mikrozomlarının kullanıldığı in vitro (laboratuvar ortamında) inkübasyonlar,
rabeprazol’ün, siklosporin metabolizmasını 62 mikromol’lük bir IC50 değeriyle inhibe ettiğini
ortaya koymuştur; söz konusu bu konsantrasyon, 14 gün boyunca 20 mg rabeprazol uygulanan
sağlıklı gönüllülerde saptanan C değerinden 50 kat daha yüksektir. Bu inhibisyon derecesi,
max
eşdeğer konsantrasyonlardaki omeprazol tarafından sağlanana yakındır.
Sağlıklı gönüllülere atazanavir 300mg/ritonavir 100mg ile omeprazol (günlük 40mg) veya
atazanavir 400 mg ile lansoprazolün (günlük 60 mg) birlikte uygulanması atazanavir
maruziyetinde ciddi bir azalmayla sonuçlanmıştır. Atazanavir absorpsiyonu pH ile bağlantılıdır.
Bir çalışma yapılmamış olmasına rağmen, diğer proton pompa inhibitörleri ile de benzer
sonuçlar beklenmektedir. Bu nedenle, rabeprazolünde dahil olduğu PPI’ lar atazanavir ile
birlikte kullanılmamalıdır. (Bkz Bölüm 4.4).
4.6 Gebelik ve laktasyon
Genel tavsiye:
Gebelik kategorisi B’dir
Çocuk doğurma potansiyeli bulunan kadınlar / Doğum kontrolü (Kontrasepsiyon): Çocuk
doğurma potansiyeli bulunan kadınlar, tedavi süresince tıbben etkili olduğu kabul edilen doğum
kontrol yöntemleri kullanmalıdır.
Gebelik: Rabeprazolün gebe kadınlarda kullanımına ilişkin yeterli veri bulunmamaktadır.
Sıçanlarda ve tavşanlarda yürütülen üreme çalışmaları, sıçanlarda düşük düzeyde fetoplasental
geçiş olmakla birlikte, rabeprazol sodyum nedeniyle fetusta zararlı etkiler olduğunu
göstermemektedir. PRABEX gebelik süresince kontrendikedir.
Laktasyon dönemi: Rabeprazol sodyumun insan sütüne geçip geçmediği bilinmemektedir.
Emzirme dönemindeki kadınlarda çalışma yapılmamıştır. Ancak sıçanlarda, rabeprazol sodyum
meme sekresyonu ile atılır. Bu nedenle emzirme sırasında PRABEX kullanılmamalıdır.
4Üreme yeteneği (fertilite): Sıçanlarda ve tavşanlarda yürütülen üreme çalışmaları, rabeprazol
sodyum nedeniyle fertilitede bozulma olduğunu göstermemektedir.
4.7 Araç ve makine kullanma üzerindeki etkiler
Farmakodinamik özellikleri ve advers etki profili temelinde PRABEX’in araba kullanma
performansında bozulmaya yol açması ya da makina kullanma becerisini azaltması
beklenmemektedir. Bununla birlikte somnolans nedeniyle dikkati canlı tutma yetisinde azalma
görülürse, araba ve kompleks makinaları kullanmaktan kaçınılması önerilir.
4.8 İstenmeyen etkiler
PRABEX tablet, klinik çalışmalarda genellikle iyi tolere edilmiştir. Gözlenen istenmeyen
etkiler, nitelik olarak genellikle hafif/orta derecede ve geçici olmuştur. Klinik çalışmalarda en
sık rastlanan advers etkiler baş ağrısı, diyare ve bulantı olmuştur. İzole olgular kavramından
daha sık olarak bildirilen advers olaylar, aşağıda sistem organ sınıfı ve sıklık derecesine göre
verilmektedir.
Aşağıdaki advers olaylar, klinik araştırmalarda ve pazarlama sonrası deneyim sırasında
bildirilmiştir. Ancak üretici şirketin destekleyicisi olduğu klinik araştırmalarda bildirilen advers
reaksiyonlar arasında yalnızca baş ağrısı, diyare, abdominal ağrı, asteni, flatulans, döküntü ve
ağız kuruluğu PRABEX tablet kullanımına bağlanmıştır. Sıklık dereceleri şu şekilde
tanımlanmıştır; yaygın (≥1/100 ila <1/10); yaygın olmayan (≥1/1000 ila <1/100); seyrek (≥
1/10.000 ila <1/1000); çok seyrek (<1/10.000).
Sistem Organ Yaygın Yaygın olmayan Seyrek Çok seyrek Bilinmiyor
Sınıfı
Enfeksiyonlar ve Enfeksiyon
enfestasyonlar
Kan ve lenfatik Nötropeni
sistem Lökopeni
bozuklukları Trombositopeni
Lökositoz
İmmün system Akut sistemik
bozuklukları alerjik
reaksiyonlar
(örn. yüzde
şişlik,
hipotansiyon ve
dispne)*
Metabolizma ve Anoreksi Hiponatremi
beslenme
bozuklukları
Psikiyatrik Insomnia Sinirlilik Depresyon Konfüzyon
bozukluklar
Sinir sistemi Baş ağrısı Somnolans
bozuklukları Baş dönmesi
Vasküler Periferal
bozukluklar ödem
Göz Görme
bozuklukları bozukluğu
Respiratuar, Öksürük Bronşit
torasik ve Farenjit Sinüzit
mediyastinal Rinit
bozukluklar
5Gastrointestinal Diyare Dispepsi Gastrit
bozukluklar Kusma Ağız kuruluğu Stomatit
Bulantı Geğirme Tat duyusu
Abdominal bozuklukları
ağrı
Konstipasyon
Flatülans
Hepatobiliyer Hepatit
bozukluklar Sarılık
Hepatik
ensefalopati**
Hepatik enzim
artışı
Deri ve derialtı Döküntü Pruritus Eritema
dokusu Eritem* Terleme multiforme
bozuklukları Büllöz Toksik
reaksiyonlar* epidermal
nekroliz (TEN)
Stevens-
Johnson
Sendromu (SJS)
Kas-iskelet, bağ Spesifiye Miyalji
dokusu ve edilmemiş Bacakta kramplar
kemik ağrılar/sırt Artralji
bozuklukları ağrısı
Renal ve üriner Üriner sistem İnterstisyel
bozukluklar Infeksiyonu nefrit
Reprodüktif Jinekomasti
Sistem ve Meme
Bozuklukları
Genel Asteni Göğüs ağrısı
bozukluklar ve Grip benzeri Titreme/ürperme
uygulama yerine sendrom Ateş
özgü tablolar
İncelemeler Karaciğer Kilo alma
enzimlerinde
artış**
* Eritem, büllöz reaksiyonlar ve akut sistemik alerjik reaksiyonlar, genellikle tedavinin kesilmesinden sonra
ortadan kalkmıştır.
** Altta yatan siroz hastalığı olan kişilerde ender olarak hepatik ensefalopati bildirimleri yapılmıştır. Ciddi
karaciğer bozukluğu olan hastaların tedavisinde, PRABEX ilk kez başlanacaksa, hekimin dikkatli olması
önerilir (Bkz. Bölüm 4.4).
4.9 Doz aşımı ve tedavisi
Günümüze kadar, bilinçli veya kazaen aşırı doz alımı deneyimi kısıtlıdır. Belirlenen maksimum
ilaç teması, günde iki kez 60 mg’ı veya günde bir kez 160 mg’ı geçmemiştir. Görülen etkiler
genellikle minimal düzeydedir, bilinen advers olay profilinin temsilcisi niteliğindedir ve tıbbi
müdahale yapılmaksızın geri dönüşümlü olmuştur. Spesifik bir antidotu bilinmemektedir.
Rabeprazol sodyum proteinlere yoğun sekilde bağlanır ve bu nedenle diyalize edilemez.
Herhangi bir doz aşımı durumunda olduğu gibi, tedavi semptomatik olmalı ve genel
destekleyici önlemler kullanılmalıdır.
65. FARMAKOLOJİK ÖZELLİKLER
5.1 Farmakodinamik özellikler
ATC kodu: A02BC04
Etki Mekanizması: Rabeprazol sodyum, antikolinerjik ya da H histamin antagonisti özellikler
2
göstermeyen, ancak H+/K+-ATPaz enziminin (asid ya da proton pompası) spesifik inhibisyonu
yoluyla mide asidi salgısını baskılayan, salgı azaltıcı bileşikler sınıfından sübstitüe
benzimidazollere ait bir moleküldür. Etkisi doza bağımlı olup, hem bazal, hem de stimulus
tipinden bağımsız olarak uyarılmış asid sekresyonunun inhibisyonuna yol açar. Hayvan
çalışmalarında, uygulama sonrasında rabeprazol sodyumun hem plazma hem de mide
mukozasından hızla kaybolduğu gösterilmiştir. Rabeprazol zayıf bir baz olarak, alınan herhangi
bir dozdan sonra hızla absorbe olur ve paryetal hücrelerin asidik ortamında konsantre olur.
Rabeprazol, proton alma yoluyla aktif sulfonamid formuna dönüşür ve daha sonra proton
pompasında bulunan sisteinler ile reaksiyona girer.
Salgı Azaltıcı Aktivite: Oral yoldan 20 mg dozunda rabeprazol sodyum uygulamasından sonra
salgı azaltıcı etki bir saat içinde başlar, maksimum etkiye iki ilâ dört saat içinde ulaşılır.
Rabeprazol sodyumun ilk dozundan 23 saat sonra bazal ve besin uyarılı asid salgısının
inhibisyonu sırasıyla %69 ve %82'dir ve inhibisyon süresi 48 saate kadar uzar. Rabeprazol
sodyumun asid salgısı üzerindeki inhibitör etkisi, tekrarlanan günlük dozlar sonucunda hafifçe
artar ve üç gün sonrasında kararlı inhibisyon durumuna ulaşır. İlaca son verildiğinde salgı
aktivitesi 2 -3 gün içerisinde normale döner.
Serum Gastrini Üzerindeki Etkiler: Klinik çalışmalarda hastalar, günde bir kez 10 ya da 20 mg
rabeprazol sodyum ile 5 yıla kadar varan süreler ile tedavi edildiler. Serum gastrin düzeyleri ilk
2 ilâ 8 hafta süresince, asid sekresyonu üzerindeki inhibitör etkilerin bir yansıması olarak
yükselmiştir ve tedavinin devamı süresince stabil kalmıştır. Gastrin düzeyleri, genellikle
tedavinin bırakılmasından 1 ya da 2 hafta içinde, tedavi öncesi değerlere döndü.
Enterokromafin Benzeri (ECL) Hücre Etkileri: Sekiz haftaya kadar sürelerle rabeprazol
sodyum ve karşılaştırma ajanı uygulanan 500'den fazla hastadan alınan antrum ve fundusa ait
mide biyopsisi örneklerinde, ECL hücre histolojisi, gastrit derecesi, atrofik gastrik insidansı,
intestinal metaplazi ya da H. pylori infeksiyonu dağılımında hiçbir değişiklik gözlenmedi.
Rabeprazol sodyum (10 veya 20 mg/gün) ile 1 yıla kadar tedavi gören 400’den fazla hastada,
ECL hiperplazisi insidansı düşük ve omeprazol (20 mg/gün) ile gözlenenle kıyaslanabilir
bulunmuştur. Otuz altı aylık sürekli tedavi altında izlenen 250’yi aşkın hastada, başlangıç
döneminde var olan bulgularda hiçbir önemli değisikliğe rastlanmamıştır.
Diğer Etkiler: Günümüze kadar rabeprazol sodyumun MSS, kardiyovasküler ve solunum
sistemleri üzerinde sistemik bir etkisi gözlenmemiştir. İki hafta süreyle 20 mg'lık oral dozlar
halinde uygulanan rabeprazol sodyumun tiroid fonksiyonları, karbonhidrat metabolizması, ya
da kanda dolaşan paratiroid hormon, kortizol, östrojen, testosteron, prolaktin, kolesistokinin,
sekretin, glukagon, folikül uyarıcı hormon (FSH), luteinizan hormon (LH), renin, aldosteron ya
da somatotrop hormon düzeyleri üzerinde hiçbir etkisi bulunamamıştır.
Sağlıklı kişiler üzerinde yürütülen çalışmalarda rabeprazol sodyumun amoksisilin ile klinik
yönden anlamlı etkileşim yapmadığı gösterilmiştir. Rabeprazol, üst gastrointestinal H. pylori
enfeksiyonunun eradikasyonu amacıyla amoksisilin veya klaritromisin ile birlikte
uygulandığında, bu ilaçların plazma konsantrasyonlarını olumsuz yönde etkilememektedir.
75.2 Farmakokinetik özellikler
Emilim: PRABEX, rabeprazol sodyumun enterik kaplı (gastro-rezistan) tablet
formülasyonudur. Enterik kaplı tablet formu, rabeprazolün aside dayanıksız olması nedeniyle
gereklidir. Rabeprazolün absorpsiyonu da bu nedenle ancak tablet mideyi terkettikten sonra
başlar. Absorpsiyon hızlıdır; rabeprazolün pik plazma düzeyleri 20 mg’lık bir dozdan yaklaşık
3.5 saat sonra oluşur. Rabeprazolün pik plazma konsantrasyonları (C ) ve AUC, 10 mg ile 40
max
mg'lık doz aralıgında lineerdir. Oral 20 mg'lık bir dozun (intravenöz uygulamaya kıyasla)
mutlak biyoyararlanımı, büyük oranda pre-sistemik metabolizma nedeniyle %52 civarındadır.
Ayrıca, tekrarlanan uygulamalar ile biyoyararlanımı artmamaktadır. Saglıklı kisilerde plazma
yarı-ömrü, yaklasık bir saattir (sınırlar 0.7-1.5 saat). Total vücut klirensinin 283±98 ml/dk
olduğu hesaplanmıştır. Besinler ile klinik açıdan önemli bir etkilesimi yoktur. Ne besinler, ne
de gün boyu uygulama zamanı, rabeprazol sodyumun emilimini etkilemez.
Dağılım: Rabeprazol insanlarda plazma proteinlerine yaklaşık %97 oranında bağlı halde
bulunur.
Metabolizma ve atılım: Rabeprazol sodyum, proton pompa inhibitörleri sınıfının diğer üyeleri
gibi karaciğerde sitokrom P450 (CYP450) sistemi aracılığı ile metabolize edilir. İnsan
karaciğer mikrozomlarında yapılan in vitro çalışmalar rabeprazol sodyumun CYP450
izoenzimleri (CYP2C19 and CYP3A4) ile metabolize edildiğini göstermiştir. Bu çalışmalarda,
beklenen insan plazma konsantrasyonlarında rabeprazol CYP3A4 üzerinde indüksiyon veya
inhibisyona yol açmamıştır. In vitro çalışmalar her zaman in vivo durumun göstergesi
olmamasına rağmen bu bulgular rabeprazol ile siklosporin arasında bir etkileşme
beklenmediğini göstermektedir. İnsanlarda tiyoeter (M1) ve karboksilik asid (M6), plazmadaki
esas metabolitlerdir. Daha düşük düzeylerde gözlenen minör metabolitleri ise sülfon (M2),
demetiltiyoeter (M4), ve merkaptürik asid konjugatıdır (M5). Yalnızca demetil (M3)
metabolitinin küçük bir salgı azaltıcı etkisi vardır, ancak bu metabolit plazmada bulunmaz.
14C isaretli, 20 mg'lık tek doz oral rabeprazol sodyum uygulamasından sonra, idrar ile
değişmeden atılan ilaca rastlanmamıştır. Uygulanan dozun yaklasık %90'ı idrarda başlıca iki
metabolit halinde bulunmuştur, merkaptürik asid konjugatı (M5) ve karboksilik asid (M6);
ayrıca iki bilinmeyen metaboliti de bulunmaktadır. Geriye kalan miktar ise feçeste saptanmıştır.
Doğrusallık/doğrusal olmayan durum: Rabeprazolün 10 mg ile 40 mg'lık doz aralığındaki
farmakokinetiği doğrusaldır.
Özel popülasyonlara ilişkin ek bilgiler
Cinsiyet: Vücut kütlesi ve boy uzunluğuna göre uyarlama yapıldığında, 20 mg'lık tek doz
rabeprazol sonrası farmakokinetik parametrelerde, cinsiyetler arasında önemli farklılıklar
bulunmamıştır.
Böbrek fonksiyon bozukluğu: İdame hemodiyaliz uygulaması gerektiren stabil, son-evre böbrek
yetmezliği olan hastalarda (kreatinin klirensi ≤5 ml/dk/1.73 m2), rabeprazolün atılımı, sağlıklı
gönüllülerdekine çok benzemektedir. Bu hastalardaki AUC ve C , sağlıklı gönüllülerde
max
karşılık gelen parametrelerden %35 daha düşük bulunmuştur. Rabeprazolün ortalama yarıömrü,
sağlıklı gönüllülerde 0.82 saat, hemodiyaliz esnasında 0.95 saat ve hemodiyaliz sonrasında 3.6
saat bulunmuştur. İdame hemodiyaliz uygulaması gereken böbrek hastalarında ilacın klirensi,
sağlıklı gönüllülerdeki değerin yaklaşık iki katı bulunmuştur.
Karaciğer fonksiyon bozukluğu: Hafif ve orta derecede kronik karaciğer bozukluğu olan
hastalara tek doz 20 mg rabeprazol verilmesinden sonra, AUC iki katına çıkmış ve rabeprazol
yarıömründe, sağlıklı gönüllülerdekine kıyasla 2-3 kat artış gözlenmiştir. Ancak 7 gün süre ile
günde 20 mg uygulamasından sonra AUC yalnızca 1.5 kat, ve C yalnızca 1.2 kat artmış
max
8bulunmuştur. Karaciğer bozukluğu olan hastalarda rabeprazol yarıömrü 12.3 saat, sağlıklı
gönüllülerde 2.1 saat bulunmuştur. Her iki gruptaki farmakodinamik yanıt (mide pH’sının
kontrolü) klinik olarak kıyaslanabilir durumdadır.
Yaşlılar: Rabeprazolün eliminasyonu, yaşlılarda bir miktar azalmış bulunmuştur. Yedi gün
boyunca günde 20 mg rabeprazol uygulamasından sonra genç sağlıklı gönüllülerdeki değerlere
oranla, AUC yaklaşık iki katına çıkmış, C %60 oranında ve t½ yaklaşık %30 artmıştır.
max
Ancak rabeprazol birikimini gösteren herhangi bir bulgu yoktur.
CYP2C19 polimorfizmi: Günde 20 mg dozunda 7 günlük rabeprazol uygulamasını izleyerek,
CYP2C19 yavaş metabolize edicilerde AUC ve t½, hızlı metabolize edicilerdeki değerlerin
sırasıyla 1.9 ve 1.6 katı şeklinde bulunmuştur; ancak C yalnızca %40 oranında artmıştır.
max
5.3 Klinik öncesi güvenlilik verileri
Genel:
Preklinik veriler sadece insanlardaki maksimum temas düzeyini yeterince aşan temas
düzeylerinde gözlenmiştir; bu sebeple insanlar için emniyete yönelik kaygılar, hayvan
verilerine dayalı olarak ihmal edilebilir düzeydedir.
Mutajenisite çalışmaları çelişkili sonuçlar vermiştir. Fare lenfoma hücre dizisindeki deneyler
pozitiftir, fakat in vivo mikronukleus ve in vivo ile in vitro DNA onarım testleri negatiftir.
Karsinojenisite çalışmaları insanlar için özel tehlike göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Mannitol
Light magnezyum oksit
L-HPC
HPC EF
Magnezyum stearat
Koruyucu kaplama:
Etil selüloz
Light magnezyum oksit
Enterik kaplama:
HPMC Ftalat
Diacylated monoglycerids
Mikronize talk
Titanyum dioksit (E171)
Sarı demir oksit (E172)
6.2 Geçimsizlikler
Mevcut değildir.
6.3 Raf Ömrü
24 ay
96.4 Saklamaya yönelik özel tedbirler
25°C’nin altındaki oda sıcaklığında saklayınız. Buzdolabına koymayınız.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
10 mg’lık enterik kaplı tabletler, 14 veya 28 tabletlik Alu/Alu blister ambalajlarda, karton
kutuda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmeliği” ne uygun olarak imha edilmelidir.
7. RUHSAT SAHİBİ
SANDOZ İlaç San. ve Tic. A.Ş.
Küçükbakkalköy Mh. Şehit Şakir Elkovan Cad.
N:2 34750 Kadıköy / İstanbul
8. RUHSAT NUMARASI
208/93
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.09.2006
Ruhsat yenileme tarihi:
10. KÜB’ÜN YENİLENME TARİHİ
10