KISA ÜRÜN BİLGİSİ
1. BEŞERİ TIBBİ ÜRÜNÜN ADI
EXETU 25 mg film kaplı tablet
2. KALİTATİF VE KANTİTATİF BİLEŞİM
Etkin madde:
Eksemestan 25 mg
Yardımcı maddeler:
Mannitol 90.4 mg
Sodyum nişasta glikolat 10.50 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Film kaplı tablet.
Bir yüzünde ‘E25’ baskılı diğer yüzü düz, beyaz ila beyazımsı renkte, yuvarlak, bikonveks
film kaplı tablet.
4. KLİNİK ÖZELLİKLER
4.1 Terapötik endikasyonlar
Postmenopozal hormon reseptörü pozitif (östrojen ve/veya progesteron reseptörü) olan erken
evrede meme kanserli hastalarda 2-3 yıl tamoksifen kullanımı sonrasında eksemestana
geçilmesi ile toplam hormonal tedavi süresi 5 yıla tamamlanacak süre ile endikedir.
Postmenopozal hormon reseptörü pozitif (östrojen ve/veya progesteron reseptörü) olan
ilerlemiş meme kanserli hastaların tedavisinde ve endokrin tedavi sonrası ilerlemiş hastalığı
olanlarda endikedir.
4.2 Pozoloji ve uygulama şekli
Pozoloji:
Yetişkin ve yaşlı hastalar:
Erken evre meme kanseri bulunan postmenopozal dönemdeki kadınlarda EXETU tedavisine 5
yıllık yardımcı endokrin tedavi tamamlanıncaya kadar veya lokal ya da uzak nükse veya diğer
memede yeni kanser görülene kadar devam edilmelidir.
İlerlemiş meme kanseri bulunan kişilerde EXETU tedavisine tümörde progresyon görülene
kadar devam edilmelidir.
Uygulama sıklığı ve süresi:
Erken evre ve ilerlemiş meme kanserinde EXETU’nun tavsiye edilen günlük dozu, tercihen
yemeklerden sonra günde bir kez 25 mg’lık bir tablettir
1Günlük doz zamanında alınmazsa, hatırlandığında derhal alınmalıdır; ancak, bu arada bir
sonraki dozun vakti yaklaştıysa, atlanan doz telafi edilmemelidir.
Uygulama şekli:
Sadece ağızdan kullanım içindir.
Özel popülasyonlara ilişkin ek bilgiler
Böbrek/Karaciğer yetmezliği:.
Böbrek veya karaciğer yetmezliği olan hastalarda doz ayarlaması gerekli değildir (Bkz.
Bölüm 4.4, 5.2)
Pediyatrik popülasyon:
Çocuklarda kullanımı önerilmemektedir.
Geriyatrik popülasyon:
Doz ayarlaması gerekli değildir.
4.3. Kontrendikasyonlar
Eksemestan, aktif maddeye veya diğer yardımcı maddelere aşırı duyarlılığı olduğu bilinen
hastalarda, premenopozal endokrin durumunda ve gebe ya da emziren kadınlarda
kontrendikedir.
4.4. Özel kullanım uyarıları ve önlemleri
Eksemestan, premenopozal endokrin durumda olan kadınlarda kullanılmamalıdır. Bu nedenle,
klinik olarak uygun görüldüğünde, LH, FSH ve östradiol seviyelerinin değerlendirilmesi ile
postmenopozal durum tespit edilmelidir.
Eksemestan kuvvetli bir östrojen düzeyi düşürücü etkin madde olduğundan, uygulamayı
takiben kemik mineral yoğunluğunda (KMY) azalma ve dalgalanma hızında artış
gözlenmiştir (Bkz. Bölüm 5.1). Eksemestan ile adjuvan tedavi başlangıcında , osteoporozu
olan veya osteoporoz riski olan kadınlar güncel klinik kılavuz ve uygulamalara göre kemik
mineral değerlendirmesi referans alınarak tedavi almalıdır. İlerlemiş hastalığı olan kişilerin
kemik mineral yoğunluğu duruma bağlı olarak değerlendirilmelidir. Eksemestan ile tedavi
edilen hastalar dikkatle izlenmelidir ve gerektiğinde osteoporoz tedavisi başlatılmalıdır.
Erken evre meme kanseri olan kadınlarda şiddetli eksikliğin yüksek prevalansta olması
nedeniyle, aromataz inhibitörü tedavisi başlatılmadan önce 25 hidroksi D vitamini düzeyleri
rutin şekilde değerlendirilebilir. D vitamini eksikliği olan kadınlar D vitamini takviyesi
almalıdır.
Eksemestan, karaciğer ya da böbrek hasarı olan hastalarda dikkatle kullanılmalıdır.
EXETU 90.4 mg mannitol içerir. Hafif derecede laksatif etkisi olabilir.
Bu tıbbi ürün her tabletinde 1 mmol (23 mg)'dan daha az sodyum ihtiva eder; yani esasında
“sodyum içermez”.
24.5. Diğer tıbbi ürünler ile etkileşimler ve diğer etkileşim şekilleri
Resmi ilaç etkileşimi çalışmaları yürütülmemiştir. In vitro bulgular, ilacın sitokrom P450
CYP 3A4 ve aldoketoredüktazlar (Bkz. Bölüm 5.2) tarafindan metabolize edildiğini ve temel
CYP izoenzimlerinin hiçbirini inhibe etmediğini göstermiştir. Bir klinik farmakokinetik
çalışmada, CYP 3A4'ün ketokonazol tarafından spesifik inhibisyonu eksemestanın
farmakokinetiği üzerinde belirgin bir etki göstermemiştir.
Güçlü bir CYP 450 indükleyici olan rifampisin ile yapılan farmakokinetik etkileşim
çalışmasında (günlük 600 mg rifampisin ve tek doz 25 mg eksemestan) eksemestan EAA
değeri %54, C ’I ise %41 düşmüştür.Bu etkileşimin klinik uygunluğu
maks
değerlendirilmediğinden, rifampisin, antikonvülzan (örn: fenitoin ve karbamazepin) ve
hypericum perforatum (sarı kantaron) içeren bitkisel preparatlar gibi CYP 3A4'ün bilinen
indükleyicilerinin birlikte kullanımı eksemestanın etkinliğini azaltabilir.
Eksemestan, CYP 3A4 ile metabolize olan ilaçlarla birlikte dikkatle kullanılmalıdır ve dar bir
terapötik aralığa sahiptir. Eksemestanın diğer antikanser ilaçlarla eş zamanlı kullanımıyla
ilgili klinik deneyim yoktur.
Östrojen içeren ilaçlar eksemestanın farmakolojik aktivitesini etkisiz hale getireceğinden,
birlikte uygulanmamalıdır.
Özel popülasyonlara ilişkin ek bilgiler
Özel popülasyonlara ilişkin hiçbir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: X
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Perimenopozal dönemde olan veya kısa zaman önce postmenopozal döneme giren kadınlar
dahil çocuk doğurma potansiyeli olan kadınlarda, postmenopozal döneme tamamıyla geçene
kadar uygun doğum kontrol yönteminin kullanılması düşünülmelidir.
Gebelik dönemi
Eksemestan gebelik döneminde uygulandığı takdirde ciddi doğum kusurlarına yol açtığından
şüphelenilmektedir.
EXETU gebelik döneminde kontrendikedir (bkz. Bölüm 4.3).
Gebelikte eksemestan ile yürütülmüş klinik veri mevcut değildir; gebe kadınlara
verilmemelidir çünkü fetusa zarar verebilir.
Premenapozal endokrin durumda olan kadınlarda kullanılmamalıdır.
Laktasyon dönemi
3Eksemestanın insan sütüne geçip geçmediği bilinmemektedir; emzirme döneminde
kullanılmamalıdır.
Üreme yeteneği / Fertilite
Hayvanlar üzerinde yapılan çalışmalarda üreme toksisitesi görülmüştür.
4.7. Araç ve makine kullanımı üzerindeki etkiler
İlacın kullanımı ile birlikte uyuşukluk, uyku hali, asteni ve baş dönmesi rapor edilmiştir. Bu
gibi şikayetlerin oluşması durumunda, taşıt ve makine kullanımı için gereken fiziksel ve/veya
zihinsel yeteneğin bozulabileceği hususunda hastalar uyarılmalıdır.
4.8. İstenmeyen etkiler
Günlük 25 mg'lık standart doz eksemestan ile yürütülen klinik çalışmalarda, ekmesestan genel
olarak iyi tolere edilmiştir, görülen advers olaylar çoğunlukla hafif ve orta şiddette olmuştur.
Adjuvan tamoksifen tedavisini takiben eksemestan tedavisi alan erken evre meme kanserli
hastalarda advers etkiler nedeniyle ilacı bırakma oranı %7.4’tür. En yaygın olarak rapor
edilen istenmeyen yan etkiler, sıcak basması (%22), artralji (%18) ve yorgunluk (%16)
olmuştur.
İlerlemiş meme kanserli hastalarda advers olaylar nedeniyle ilacı bırakma oranı %2.8’dir. En
yaygın olarak rapor edilen yan etkiler, sıcak basması (%14) ve bulantı (%12) olmuştur.
Advers etkilerin çoğunluğu östrojen yoksunluğunun normal farmakolojik sonucu olarak da
yorumlanabilir.
Bildirilen advers etkiler, sistem organ sınıfına ve sıklığa göre çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000);
çok seyrek (<1/10.000); bilinmiyor (eldeki verilerden hareketle tahmin edilemiyor) olarak
tanımlanır.
Kan ve lenf sistemi hastalıkları
Çok yaygın: Lökopeni**
Yaygın: Trombositopeni**
Bilinmiyor: Lenfositopeni
Metabolizma ve beslenme hastalıkları
Yaygın: Anoreksi
Psikiyatrik hastalıklar
Çok yaygın: Uykusuzluk,
depresyon
Bağışıklık sistemi hastalıkları
Yaygın olmayan: Hipersensitivite
Sinir sistemi hastalıkları
Çok yaygın: Baş ağrısı, baş dönmesi
Yaygın: Karpal tünel sendromu,parastezi
4Seyrek: Uyku hali
Vasküler hastalıklar
Çok yaygın: Sıcak basması
Gastrointestinal hastalıklar
Çok yaygın: Karın ağrısı,bulantı
Yaygın: Kusma, konstipasyon, dispepsi, diyare
Hepato-bilier hastalıklar
Çok yaygın: Karaciğer enzimlerinde artış, kan bilirubin değerinde artış, kan alkalin fosfataz
değerinde artış
Seyrek: Hepatit†, kolestatik hepatit†
Deri ve deri altı doku hastalıkları
Çok yaygın: Terlemede artış
Yaygın: Döküntü, saç dökülmesi, ürtiker, prurit
Seyrek: Akut jeneralize ekzantematöz püstüloz†
Kas-iskelet bozuklukları, bağ doku ve kemik hastalıkları
Çok yaygın: Eklem ve kas-iskelet ağrısı*
Yaygın: Osteoporoz, kemik kırılması
Genel bozukluklar ve uygulama bölgesine ilişkin bozukluklar
Çok yaygın: Ağrı,yorgunluk
Yaygın: Periferal ödem,asteni
* Artralji ve daha seyrek kol ve bacaklarda ağrı, osteoartrit, sırt ağrısı, artrit, miyalji ve
eklemlerde sertleşmeyi içerir.
** İlerlemiş meme kanseri olan hastalarda trombositopeni ve lökopeni seyrek olarak rapor
edilmiştir. AROMASİN kullanan ve özellikle daha önceden lenfopenisi olan hastaların yaklaşık
%20’sinde ara sıra lenfositlerde azalma gözlemlenmiştir. Fakat bu hastalardaki ortalama lenfosit
değeri belirgin olarak değişmez ve viral enfeksiyonlarda ilgili artış gözlenmez. Bu etkiler erken
evre meme kanseri çalışmalarındaki hastalarda gözlenmemiştir.
† Sıklık 3/X kuralına göre hesaplanmıştır.
Erken evre meme kanseri çalışmasında , gruplar arası eksemestan çalışma tedavisi esnasında
ve sonrasında 30 güne kadar, nedenselliğine bakılmaksızın önceden belirlenmiş advers
etkilerin ve hastalıkların görülme sıklığı aşağıdaki tablodadır:
Advers etkiler ve hastalıklar Eksemestan Tamoksifen
(N = 2249) (N = 2279)
Sıcak basması 491 (%21.8) 457 (%20.1)
Yorgunluk 367 (%16.3) 344 (%15.1)
Baş ağrısı 305 (%13.6) 255 (%11.2)
Uykusuzluk 290 (%12.9) 204 (%9.0)
Terlemede artış 270 (%12.0) 242 (%10.6)
Jinekolojik 235 (%10.5) 340 (%14.9)
Baş dönmesi 224 (%10.0) 200 (%8.8)
5Bulantı 200 (%8.9) 208 (%9.1)
Osteoporoz 116 (%5.2) 66 (%2.9)
Vajinal hemoraji 90 (%4.0) 121 (%5.3)
Başka primer kanser 84 (%3.6) 125 (%5.3)
Kusma 50 (%2.2) 54 (%2.4)
Görme bozukluğu 45 (%2.0) 53 (%2.3)
Tromboembolizm 16 (%0.7) 42 (%1.8)
Osteoporotik kemik kırılması 14 (%0.6) 12 (%0.5)
Miyokard enfarktüs 13 (%0.6) 4 (%0.2)
Erken evre meme kanseri çalışmasında, eksemestan ve tamoksifen tedavi grubunda iskemik
kardiyak olayların sıklığı sırasıyla %4.5 ve %4.2 olmuştur. Hipertansiyon (%9.9’a karşı
%8.4), miyokard enfarktüsü (%0.6’ya karşı %0.2) ve kalp yetmezliği (%1.1’e karşı %0.7)
dahil münferit kardiyovasküler olaylarda belirgin fark görülmemiştir.
Erken evre meme kanseri çalışmasında, tamoksifenle karşılaştırıldığında eksemestan daha
yüksek hiperkolesterolemi insidansıyla ilişkilendirilmiştir (tamoksifende %2.1’e karşılık
eksemestanda %3.7).
Erken evre meme kanseri açısından düşük risk grubunda yer alan postmenopozal kadınların
24 ay süreyle eksemestan (N=73) veya plasebo (N=73) kullandığı farklı bir çift kör,
randomize çalışmada, eksemestan plazma HDL-kolesterol seviyesinde %7-9’luk bir azalma
ile ilişkilendirilmişken, plaseboda %1’lik bir artış olmuştur. Eksemestan grubunda ayrıca
apolipoprotein A1’de %5-6’lık bir azalma olmuşken, plaseboda bu değer %0-2’dir. Analiz
edilen diğer lipid parametrelerinde (total kolesterol, LDL kolesterol, trigliserit,
apolipoprotein-B ve lipoprotein-a) etki, iki tedavi grubunda birbirine benzer olmuştur. Bu
sonuçların klinik anlamı belirgin değildir.
Erken evre meme kanseri çalışmasında, eksemestan grubunda tamoksifen grubuna oranla
hafifçe daha fazla sıklıkta (%0.7’ya karşı %0.1) mide ülseri gözlenmiştir. Eksemestan
grubundaki mide ülserli hastaların çoğu, steroidal olmayan antienflamatuar ilaçlarla eşzamanlı
olarak ve/veya geçmişte tedavi görmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Eksemestan ile yürütülen klinik çalışmalarda, sağlıklı kadın gönüllülere 800 mg’a kadar tek
doz, ilerlemiş meme kanseri olan postmenopozal dönemdeki kadınlara ise 600 mg’a kadar olan
dozlar verildiğinde, bu dozlar iyi tolere edilmiştir. Eksemestanın yaşamı tehdit eden
semptomlarla sonuçlanabilen tek dozu bilinmemektedir. Mg/m2 esasına göre insanlara tavsiye
edilen dozun 2000 ve 4000 katına esit dozların, sırasıyla sıçanlara ve köpeklere, tek doz oral
uygulanmasından sonra ölüm görülmüştür. Doz aşımı için spesifik bir antidot yoktur ve tedavi
6semptomatiktir. Yaşam belirtilerinin sık monitorizasyonu ve hastanın yakın takibini içeren
genel destekleyici tedavi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Steroidal aromataz inhibitör; anti-neoplastik ajan
ATC Kodu: L02BG06
Eksemestan, yapısal olarak doğal substrat androstenediona benzeyen, geri dönüşümsüz bir
steroid aromataz inhibitörüdür. Postmenopozal kadınlarda östrojenler esas olarak, periferik
dokularda androjenlerin aromataz enzimi ile östrojenlere dönüştürülmesiyle oluşur. Aromataz
inhibisyonu yoluyla östrojenin azaltılması, hormona bağımlı meme kanseri olan
postmenopozal dönemdeki kadınlar için etkili ve seçici bir tedavidir. Postmenopozal
kadınlarda oral yoldan kullanılan eksemestan, 5 mg dozundan itibaren belirgin olarak serum
östrojen seviyelerini düşürmekte ve 10-25 mg doz ile maksimum süpresyon seviyesine (>%90)
ulaşmaktadır. Günde 25 mg doz ile tedavi edilen postmenopozal meme kanseri hastalarında,
tüm vücut aromatizasyonu % 98 düzeyinde azalır.
Eksemestan herhangi bir östrojenik veya progestojenik aktiviteye sahip değildir. Özellikle
yüksek dozlarda, muhtemelen 17-hidro türevine bağlı olarak hafif androjenik aktivite
gözlenmiştir. Günlük çok dozlu çalışmalarda, ACTH uyarılması öncesi veya sonrasında
yapılan ölçümlerde, eksemestanın kortizol veya aldosteronun adrenal biyosentezi üzerinde
farkedilebilir bir etkisi olmamış ve böylece steroidojenik yolda yer alan diğer enzimler de göz
önüne alındığında seçiciliğini göstermiştir. Bu nedenle glukokortikoid veya mineralokortikoid
replasman tedavisi gerekmemektedir.
Düşük dozlarda dahi serum LH ve FSH seviyelerinde, doza bağımlı olmayan hafif bir artış
gözlenmiştir. Bu etki, bu farmakolojik gruptan beklenmekle birlikte, muhtemelen
postmenopozal dönemdeki kadınlarda da hipofiz salgısını uyaran östrojen seviyelerindeki
düşüş nedeniyle, hipofiz seviyesindeki geri bildirimin sonucudur.
Günde 25 mg eksemestanın tiroid fonksiyonu [serbest triidotironin (FT3), serbest tiroksin
(FT4) ve tiroid stimülan hormon (TSH)] üzerinde anlamlı etkisi olmamıştır.
Klinik etkililik ve güvenlilik
Erken Evre Meme Kanseri Adjuvan Tedavisi
Çok merkezli, randomize, çift kör bir çalışmada östrojen reseptörü pozitif veya bilinmeyen
primer meme kanseri olan 4724 postmenopozal, 2-3 yıl adjuvan tamoksifen tedavisi aldıktan
sonra hastalıksız olan hastalar, 5 yıllık hormon tedavisini tamamlamak için 3-2 yıl eksemestan
(25 mg/gün) ya da tamoksifene (20-30 mg/gün) randomize edilmiştir.
Medyan 52 Ay Hasta Takibi
Medyan 30 aylık tedavi ve 52 aylık takip sonrasında sonuçlar 2-3 yıl adjuvan tamoksifen
tedavisini müteakip eksemestan tedavisinin, tamoksifen tedavisi ile devam edilmesi ile
karşılaştırıldığında klinik anlamda ve istatistiksel olarak hastalıksız sağkalımı (DFS, disease-
free survival) önemli ölçüde iyileştirdiğini göstermiştir. Çalışma dönemi gözlem analizleri
eksemestanın tamoksifen ile karşılaştırıldığında meme kanserinin nüksetme riskini %24
7oranında azalttığını göstermiştir (nispi risk oranı, (hazard ratio, HR) 0.76, p = 0.00015). Nodal
durum ya da önceden yapılan kemoterapiden bağımsız olarak eksemestanın tamoksifene üstün
olan faydalı DFS etkisi açıkça ortadadır.
Eksemestan, kontralateral meme kanseri riskini de önemli oranda azaltmış (HR 0.57, p =
0.04158), meme kansersiz sağkalımı (HR 0.76, p=0.00041) ve uzak nükssüz sağkalımı (HR
0.83, p=0.02621) önemli oranda uzatmıştır.
Tüm çalışma grubunda, tamoksifene (262 ölüm) karşı ekmesestan (222 ölüm) lehine ölüm
riskinde %15 azalma ile genel sağkalımda artış eğilimi gözlenmiştir. (HR 0.85 [log-rank testi:
p=0.07362]). Östrojen reseptörü pozitif veya bilinmeyen gruptaki hastalarda ise, klinik
anlamda ve istatiksel olarak ölüm riskinde %17 anlamlı azalma ile ayarlanmamış genel
sağkalım HR’ı 0.83 olmuştur. (log-rak test: p=0.04250)
Tüm çalışma grubunda, önceden belirlenmiş prognostik faktörlere (örn: ER durumu, nodal
durum, önceden yapılan kemoterapi, HRT ve bisfosfonatların kullanımı) göre uyarlandığında,
tamoksifen ile karşılaştırıldığında ekmesestanın, %23 oranında istatistiksel olarak anlamlı
ölçüde ölüm riskini azalttığı gözlemlenmiştir (toplam yaşam süresi genel sağkalım HR 0.77;
Wald chi square test: p = 0.0069).
Tüm hastalardaki ve östrojen reseptörü pozitif hastalardaki 52 aylık ana etkinlik sonuçları
aşağıdaki tabloda özetlenmiştir:
Sonlanım Eksemestan Tamoksifen p-değeri*
noktaları Olay / N (%) Olay / N (%) Güven Aralığı
popülasyon (%95 GA)
Hastalıksız sağkalıma
Tüm hastalar 354 / 2352 453 /2372 0.76 (0.67-0.88) 0.00015
(%15.1) (%19.1)
ER+ hastalar 289 / 2023 370 / 2021 0.75 (0.65-0.88) 0.00030
(%14.3) (%18.3)
Kontralateral meme kanseri
Tüm hastalar 20/2352 (%0.9) 35 /2372 0.57 (0.33-0.99) 0.04158
(%1.5)
ER+ hastalar 18 /2023 (%0.9) 33/2021 0.54 (0.30-0.95) 0.03048
(%1.6)
Meme kansersiz yaşam süresib
Tüm hastalar 289/2352 373 /2372 0.76 (0.65-0.89) 0.00041
(%12.3) (%15.7)
ER+ hastalar 232 /2023 305/2021 0.73 (0.62-0.87) 0.00038
(%11.5) (%15.1)
Uzakta nükssüz sağkalımc
Tüm hastalar 248/2352 297 /2372 0.83 (0.70-0.98) 0.02621
(%10.5) (%12.5)
ER+ hastalar 194 /2023 242/2021 0.78 (0.65-0.95) 0.01123
(%9.6) (%12.0)
Genel sağkalımd
Tüm hastalar 222/2352 (%9.4) 262 /2372 0.85 (0.71-1.02) 0.07362
(%11.0)
ER+ hastalar 178 /2023 211 /2021 0.84 (0.68-1.02) 0.07569
8(%8.8) (%10.4)
* Log-rank testi; ER+ hastalar = östrojen reseptörü pozitif hastalar;
a Lokal ya da uzak nüksün, kontralateral meme kanserinin ya da herhangi bir sebepten
ölümün ilk olarak görülmesi anlamındadır.
b Lokal ya da uzak nüksün, kontralateral meme kanserinin ya da meme kanserine bağlı
ölümün ilk olarak görülmesi anlamındadır.
c Uzak nüksün ya da meme kanserine bağlı ölümün ilk olarak görülmesi anlamındadır.
d Herhangi bir sebepten ölümün olması anlamındadır.
Bir kemik alt-grup çalışmasında, 2-3 yıl tamoksifen tedavisinden sonra eksemestan kullanan
kadınlarda kemik mineral yoğunluğunda orta düzeyde azalma görülmüştür. Çalışmanın
tamamında, 30 aylık tedavi periyodunda kırık tedavisi eksemestan kullanan hastalarda
tamoksifen kullanan hastalara oranla daha yüksek oranda çıkmıştır (sırası ile %4.5 ve %3.3, p
= 0.038).
Bir endometriyal alt-grup çalışmasında, 2 yıllık tedavi sonrasında eksemestan kullanan
hastalarda endometriyal kalınlığın ortalama %33 oranında azaldığı görülmüştür; buna karşın
tamoksifen kullanan hastalarda dikkate değer bir değişim görülmemiştir. Başlangıcında
endometriyal kalınlaşma bildirilen hastaların %54'ünde eksemestan tedavisi ile endometrial
kalınlık normale dönmüştür (< 5 mm).
Medyan 87 Ay Hasta Takibi
Medyan 30 aylık tedavi döneminden ve medyan 87 aylık takipten sonra bulgular; 2 ila 3 yıllık
adjuvan tamoksifen tedavisi ardından eksemestan ile ardışık tedavinin, tamoksifen tedavisine
devam edilmesine kıyasla hastalıksız sağkalımda klinik ve istatistiksel anlamlı iyileşmeyle
ilişkili olduğunu göstermiştir. Analiz, gözlem yapılan çalışma dönemi boyunca eksemestanın
tamoksifene kıyasla meme kanserinin yineleme riskini %16 azalttığını göstermiştir (HR 0.84,
p=0.002).
Genel olarak hastalıksız sağkalım açısından eksemestanın tamoksifene karşı yararlı etkisi, nodal
durum veya geçmiş kemoterapiden bağımsız şekilde belirgin olmuştur. Küçük örneklem
büyüklüklerine sahip birkaç alt grupta istatistiksel anlam saptanmamıştır. 9'dan fazla pozitif nodül
olan veya önceden SMF kemoterapisi uygulanan hastalarda eksemestan lehine bir eğilim ortaya
çıkmıştır. Nodal durumu bilinmeyen hastalarda, hem önceki kemoterapi, hem de önceki hormonal
tedavinin bilinmeyen / eksik durumu, tamoksifen lehine istatistiksel olarak anlamlı olmayan bir
eğilim gözlenmiştir.
Eksemestan ayrıca meme kanseri olmaksızın sağkalımı (HR 0.82, p=0.00263) ve uzun süre
rekürenssiz sağkalımı (HR 0.85, p=0.02425) anlamlı şekilde uzatmıştır. Eksemestan ayrıca
kontralateral meme kanseri riskini azaltmıştır; bununla birlikte, bu etki istatistiksel olarak
anlamlı olmamıştır (HR 0.74, p=0.12983). Çalışma popülasyonunun tamamında, HR 0.89 (log
sıra testi: p=0.08972) olmak üzere tamoksifene (420 ölüm) kıyasla eksemestan (373 ölüm)
için genel sağkalımda iyileşme eğilimi gözlenmiştir ve bu değer, eksemestan yararına ölüm
riskinde %11’lik bir azalmayı temsil etmiştir. Bununla birlikte, östrojen reseptörü pozitif veya
bilinmeyen durumda olan hasta alt grubu için düzeltilmemiş genel sağkalım hazard oranı 0.86
olmuştur (log sıra testi: p=0.04262): bu değer ölüm riskinde klinik ve istatistiksel açıdan
anlamlı %14’lük bir azalmayı temsil etmektedir.
Çalışma popülasyonunun tamamında, önceden belirlenen prognostik faktörler (yani ER
durumu, nodal tutulum durumu, geçmiş kemoterapi, HRT (hormon replasman tedavisi)
kullanımı ve bifosfonat kullanımı) için düzeltme yapıldığında tamoksifene kıyasla eksemestan
9için ölüm riskinde istatistiksel anlamlı %18’lik bir azalma gözlenmiştir (genel sağkalım için
hazard oranı 0.82; Wald ki kare testi: p=0.0082).
Yalnızca tamoksifenle tedavi edilen hastalara kıyasla eksemestan uygulanan hastalarda diğer
ikinci (meme dışı) primer kanserlerin daha düşük bir insidansta olduğu gözlenmiştir (%7.6’ya
karşı %5.6). (Ref: Protokol 96-OEXE-031 için Sinopsis Klinik Çalışma Raporu).
Bir kemik alt çalışmasından elde edilen bulgular; 2 ila 3 yıllık tamoksifen tedavisi ardından 2
ila 3 yıllık eksemestan tedavisinin, tedavi sırasında kemik kaybını arttırdığını göstermektedir
(36 ayda BMD (bone mineral density) için başlangıca göre ortalama % değişim: eksemestan
için -3.37 [omurga], -2.96 [total kalça] ve tamoksifen için -1.29 [omurga], -2.02 [total kalça]).
Ancak takip dönemi sonu itibariyle, tüm bölgelerdeki BMD açısından tamoksifen kolunda son
azalmaların biraz daha fazla olmasıyla birlikte, başlangıca göre BMD’deki değişim için tedavi
kolları arasında minimum düzeyde fark belirlenmiştir (BMD için başlangıçtan tedavi sonrası
24 aya kadar ortalama % değişim: eksemestan için -2.17 [omurga], -3.06 [total kalça] ve
tamoksifen için -3.44 [omurga], -4.15 [total kalça]).
Tedavi sırasında ve sonrasındaki takip süresinde rapor edilen tüm fraktürler eksemestan grubunda
tamoksifen grubuna kıyasla (169 [%7.3]’e karşı 122 [%5.2]; p = 0.004) belirgin olarak daha
yüksek olmuştur. Fakat osteoporotik olarak rapor edilen fraktürlerin sayısında bir fark not
edilmemiştir.
İleri Evre Meme Kanseri Tedavisi
Randomize eşleme yürütülen kontrollü bir klinik çalışmada, tamoksifenin ya adjuvan ya da
birinci basamak olarak kullanıldığı, tedavi sırasında veya sonrasında hastalığı ilerlemiş
postmenopozal meme kanserli hastalarda, megestrol asetat ile yapılan standart hormonal tedavi
ile karşılaştırıldığında, günde 25 mg eksemestan tedavisinin, Sağkalımı, Progresyona Kadar
Geçen Süreyi (Time to Progression: TTP), Tedavinin Başarısız Olmasına Kadar Geçen Süreyi
(Time to Treatment Failure: TTF) istatistiksel olarak anlamlı ölçüde arttırdığı görülmüştür.
5.2. Farmakokinetik özellikler
Genel özellikler
Emilim:
Oral alımı takiben, eksemestan hızla emilir. Gastrointestinal sistemden absorbe edilen doz
oranı yüksektir. İnsanlardaki mutlak biyoyararlanımı bilinmiyorsa da, yaygın bir ilk geçiş
etkisiyle birlikte sınırlı düzeyde olması beklenir. Benzer bir etki, sıçan ve köpeklerde %5’lik
bir mutlak biyoyararlanımla sonuçlanmıştır. 25 mg'lık tek bir dozu takiben, 18 ng/ml’lık
doruk plazma düzeylerine 2 saat sonra ulaşılmıştır. Yiyecekle birlikte alınması
biyoyararlanımı yaklaşık %40 artırır.
Dağılım:
Eksemestanın dağılım hacmi, oral biyoyararlanım için düzeltilmemiş olarak yaklaşık 20000
L’dir. Kinetiği doğrusaldır ve terminal eliminasyon yarı ömrü 24 saattir. Plazma proteinlerine
bağlanma oranı %90’dır ve konsantrasyondan bağımsızdır. Eksemestan ve metabolitleri
kırmızı kan hücrelerine bağlanmazlar.
Tekrarlanan dozlardan sonra, eksemestan ile beklenmeyen bir birikim görülmez.
Biyotransformasyon:
10Eksemestan, 6. pozisyondaki metilen kısmının CYP 3A4 ile oksidasyonu ve/veya 17-keto
grubunun aldoketoredüktazla redüksiyonun ardından konjügasyon ile metabolize olur.
Eliminasyon:
Metabolitleri inaktiftir ya da aromatazı inhibisyonları ana bileşikten daha azdır.
İdrarla değişmeden atılan miktar dozun %0.1 ila %1’idir. Bir hafta içinde idrar ve feçesle eşit
miktarlarda (%40) 14C-işaretli eksemestan elimine edilir.
Eksemestanın klerensi, oral biyoyararlanım için düzeltilmemiş olarak yaklaşık 500 L/saat’tir.
Hastalardaki karakteristik özellikler
Yaş:
Eksemestana sistemik maruz kalma ile yaş arasında anlamlı bir korelasyon gözlenmemiştir.
Böbrek yetmezliği:
Ciddi böbrek hasarı olan hastalarda (Kr <30 ml/dak) eksemestana kalınan sistemik maruz
kl
kalma, sağlıklı gönüllülere kıyasla 2 kat daha fazla olduğu saptanmıştır. Eksemestanın
güvenlilik profili göz önüne alındığında, doz ayarlamasına gerek olmadığı görülür.
Karaciğer yetmezliği:
Orta derecede ya da ciddi karaciğer hasarı olan hastalarda eksemestana maruz kalma, sağlıklı
gönüllülere kıyasla 2-3 kat daha yüksektir. Eksemestanın güvenlilik profili göz önüne
alındığında, doz ayarlamasına gerek olmadığı görülür.
5.3. Klinik öncesi güvenlilik verileri
Toksikolojik çalışmalar
Sıçanlarda ve köpeklerde yapılan tekrarlanan-doz toksisite çalışmalarında, üreme sistemi ve
yardımcı organlar üzerindeki etkisi gibi bulgular eksemestanın farmakolojik aktivitesine
dayandırılabilir. Diğer toksikolojik etkiler (karaciğer, böbrek ya da merkezi sinir sistemi
üzerinde), klinik kullanımla az ilgili olan, maksimum insan maruziyet düzeyini yeterince
aşmış olduğu düşünülen maruziyet durumlarında gözlenmiştir.
Mutajenite: Eksemestanın bakterilerde (Ames testi), V79 Çin hamsteri hücrelerinde, sıçan
hepatositlerinde veya fare mikronükleus tayininde genotoksik olmadığı görülmüştür.
Eksemestanın in vitro olarak lenfositlerde klastojenik olmasına rağmen, iki in vivo çalışmada
klastojenik bulunmamıştır.
Üreme toksikolojisi: Eksemestan, insanlarda 25 mg/gün doz ile elde edilene benzer sistemik
yanıt düzeylerinde sıçanlar ve tavşanlarda embriyotoksik bulunmuştur. Teratojenite belirtisine
rastlanmamıştır.
Karsinojenite: İki yıllık yapılan bir karsinojenite çalışmasında, dişi sıçanlarda tedaviye bağlı
tümör gözlenmemiştir. Erkek sıçanlarda kronik nefropatiye bağlı erken ölüm nedeniyle,
çalışma 92. haftada sonlandırılmıştır. Farelerde yapılan iki yıllık bir karsinojenite
çalışmasında, orta ve yüksek dozlarla (150 ve 450 mg/kg/gün) her iki cinste de hepatik
neoplazm sıklığında artış gözlenmiştir. Farelerde gözlenen ancak klinik çalışmalarda
gözlenmeyen bu bulgunun, hepatik mikrozomal enzimlerin indüksiyonuyla ilişkili olduğu
düşünülmektedir. Yüksek dozda (450 mg/kg/gün) erkek farelerde renal tübül adenom
11sıklığında da artış kaydedilmiştir. Bu değişimin, türe ve cinsiyete özgü olduğu ve insan
terapötik dozunda olduğundan 63 kat daha fazla doza maruz kalındığında oluştuğu
düşünülmektedir. Gözlenen bu etkilerin hiçbirinin, hastaların eksemestan ile tedavisinde
klinik olarak anlamlı olmadığı düşünülmektedir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Mannitol
Mikrokristalin selüloz
Krospovidon
Sodyum nişasta glikolat (Tip A)
Hipromelloz E5
Polisorbat 80
Kolloidal susuz silika
Magnezyum stearat
Film kaplama (Opadry 03B58900 Beyaz):
Hipromelloz 6 cp (E464)
Makrogol 400/PEG 400
Titanyum dioksit (E171)
6.2. Geçimsizlikler
Mevcut değil.
6.3. Raf ömrü
24 aydır.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Beyaz opak PVC/PVDC-Alu blister.
Her kutuda 30 film tablet içeren ambalajlar.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
ONKO İLAÇ SANAYİ VE TİCARET A.Ş.
Koşuyolu Cad. No: 34 34718 Kadıköy-İSTANBUL
12Tel : 0 216 544 90 00
Faks : 0 216 545 59 99
8. RUHSAT NUMARASI
2017/668
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.09.2017
Ruhsat yenileme tarihi: -
10. KÜB’ÜN YENİLENME TARİHİ
13