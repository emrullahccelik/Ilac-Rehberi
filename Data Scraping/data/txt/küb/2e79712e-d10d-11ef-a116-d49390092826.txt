KISA ÜRÜN BİLGİSİ
1. BEŞERİ TIBBİ ÜRÜNÜN ADI
ASİMPLEX 250 mg infüzyonluk çözelti hazırlamak için liyofilize toz
Steril
2. KALİTATİF ve KANTİTATİF BİLEŞİM
Etkin madde:
Her bir flakon;
250 mg asiklovir içerir.
Yardımcı maddeler:
Sodyum iyonu (sodyum hidroksit içerisindeki) …………. 26 mg (1,13 mmol)
Diğer yardımcı maddeler için Bölüm 6.1’e bakınız
3. FARMASÖTİK FORM
İnfüzyonluk çözelti hazırlamak için liyofilize toz
Beyaz-kırık beyaz renkte, liyofilize edilmiş bir toz
4. KLİNİK ÖZELLİKLER
4.1. Terapötik endikasyonlar
Bağışıklık sistemi baskılanmış hastalarda Herpes simpleks enfeksiyonları: ASİMPLEX
bağışıklık sistemi bozulmuş kişilerde ve bağışıklık sistemi baskılanmış hastalarda ilk ve
tekrarlayan deri ve mukozal herpes simpleks (HSV1 ve HSV2) tedavisinde endikedir.
Genital herpes ile ilk enfeksiyonda: ASİMPLEX bağışıklık sistemi sağlam hastalarda şiddetli
ilk genital herpes epizodu tedavisinde endikedir.
Herpes simpleks ensefaliti: ASİMPLEX Herpes simpleks ensefaliti tedavisinde endikedir.
Neonatal Herpes simpleks virüs enfeksiyonu: ASİMPLEX, neonatal herpes enfeksiyonlarının
tedavisinde endikedir.
Bağışıklık sistemi baskılanmış hastalarda Varicella zoster enfeksiyonları: ASİMPLEX
bağışıklık sistemi bozulmuş kişilerde ve bağışıklığı baskılanmış hastalarda Herpes zoster
(zona) enfeksiyonlarının tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Obez hastalarda doz hastanın gerçek kilosuna göre değil, ideal kilosuna göre tavsiye edilen
yetişkin dozunda verilmelidir.
1/13Erişkinlerde:
ASİMPLEX, Herpes simpleks (Herpes ensefaliti dışında) veya Varicella zoster enfeksiyonu
bulunan hastalara böbrek fonksiyon bozukluğu olmaması kaydıyla 8 saatte bir, 5 mg/kg
dozunda verilmelidir. Herpes ensefaliti olan hastalara böbrek fonksiyonlarının bozulmadığı
gösterilerek 8 saatte bir 10 mg/kg dozunda verilmelidir.
ASİMPLEX ile tedavi genellikle 5 gün sürer ancak bu durum hastanın durumuna ve tedaviye
verdiği yanıta göre değişebilir. Herpes ensefaliti tedavisi genellikle 10 gün sürer. Yenidoğan
herpes tedavisi ise genellikle 14-21 gün sürer.
Bağışıklık sistemi baskılanmış hastaların Herpes simpleks enfeksiyonlarının proflaksisi için
tedavi süresi risk teşkil eden periyod ile belirlenir. Böbrek fonksiyon bozukluğu olmaması
kaydıyla 8 saatte bir, 5 mg/kg dozunda verilmelidir.
Varicella zoster enfeksiyonlarında böbrek fonksiyon bozukluğu olmaması kaydıyla
ASİMPLEX 8 saatte bir 5 mg/kg dozunda verilmelidir. Bağışıklık sistemi baskılanmış
hastalarda Varicella zoster enfeksiyonları tedavisinde böbrek fonksiyon bozukluğu olmaması
kaydıyla 8 saatte bir 10 mg/kg dozunda uygulanmalıdır.
Uygulama şekli:
ASİMPLEX’in gerekli dozu 1 saat kadarlık bir sürede yavaş intravenöz infüzyon şeklinde
uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Asiklovir kullanılan hastalarda böbrek fonksiyonlarında bozulma olması durumunda doz
ayarlaması yapılması ve hidrasyona dikkat edilmesi gerekir. Tedavi dozu kreatinin klerensine
göre erişkin ve adölesanlarda mL/dk, bebek ve 13 yaşın altındaki çocuklarda mL/dk/1,73 m2
birimlerine göre ayarlanır.
Doza ilişkin uyarlamalar aşağıda verilmiştir:
Tablo 1: Herpes simpleks veya Varicella Zoster virüs enfeksiyonları için böbrek fonksiyon
bozukluğu bulunan erişkin ve adölesanlarda önerilen ASİMPLEX doz ayarlaması
Kreatinin klerensi Doz (Herpes simpleks veya Doz (Herpes ensefaliti veya
Varicella Zoster bağışıklık sistemi baskılanmış
enfeksiyonları için) hastalarda Varicella Zoster
enfeksiyonları için)
25-50 mL/dak 5 mg/kg vücut ağırlığı 12 10 mg/kg vücut ağırlığı 12 saatte bir
saatte bir verilmelidir verilmelidir.
2/1310-25 mL/dak 5 mg/kg vücut ağırlığı 24 10 mg/kg vücut ağırlığı 24 saatte bir
saatte bir verilmelidir.
verilmelidir.
0 (anürik)-10 mL/dak 2,5 mg/kg vücut ağırlığı 24 5 mg/kg vücut ağırlığı 24 saatte bir
saatte bir verilmelidir. verilmelidir.
Hemodiyaliz 2,5 mg/kg vücut ağırlığı 24 5 mg/kg vücut ağırlığı 24 saatte bir
uygulanan hastalar saatte bir diyaliz sonrası diyaliz sonrası uygulanmalıdır.
uygulanmalıdır.
Tablo 2: Herpes simpleks veya Varicella Zoster virüs enfeksiyonları için böbrek fonksiyon
bozukluğu bulunan yenidoğan, bebekler ve çocuklarda önerilen ASİMPLEX doz ayarlanması
Kreatinin klerensi Doz (Herpes simpleks veya Doz (Herpes ensefaliti veya
(mL/dk/1,73 m2) Varicella Zoster bağışıklık sistemi baskılanmış
enfeksiyonları için) hastalarda Varicella Zoster
enfeksiyonları için)
10 mg/kg vücut ağırlığı 20 mg/kg vücut ağırlığı günde 2
25-50 mL/dk günde 2 kere kere uygulanmalıdır.
uygulanmalıdır.
5 mg/kg günde 2 kere 10 mg/kg vücut ağırlığı günde 2
10-25 mL/dk
uygulanmalıdır. kere uygulanmalıdır.
2,5 mg/kg vücut ağırlığı 5 mg/kg vücut ağırlığı günde 2 kere
0 (anürik)-10 mL/dk günde 2 kere uygulanmalıdır.
uygulanmalıdır.
2,5 mg/kg vücut ağırlığı 5 mg/kg vücut ağırlığı günde 2 kere
Hemodiyaliz
günde 2 kere ve diyaliz ve diyaliz sonrası uygulanmalıdır.
uygulanan hastalar
sonrası uygulanmalıdır.
Böbrek fonksiyon bozukluğu bulunan hastalarda Varicella ve Herpes zoster enfeksiyonlarının
tedavisinde kullanılacak ASİMPLEX için Tablo 1 ve Tablo 2’ye göre doz ayarlaması
yapılmalıdır.
Pediyatrik popülasyon:
3 ay ile 12 yaş arasındaki çocuklarda ve infantlarda ASİMPLEX dozu vücut ağırlığına göre
hesaplanır.
Herpes simpleks enfeksiyonu tanısı konulmuş 3 ay veya yaşça daha büyük infantlarda ve
çocuklarda ASİMPLEX, eğer renal fonksiyon bozukluğu yoksa deri ve mukoza membran ile
sınırlı hastalık için 14 gün boyunca veya herpes ensefaliti tedavisi için 21 gün boyunca, 8 saatte
bir 20 mg/kg vücut ağırlığı dozunda uygulanmalıdır. Böbrek fonksiyon bozukluğu bulunan
çocuklarda doz, böbrek bozukluğunun derecesine bağlı olarak ayarlanmalıdır (Bkz. Tablo 2).
Bağışıklık sistemi baskılanmış 3 ay ile 12 yaş arasındaki çocuklarda ve infantlarda Herpes
3/13simpleks profilaksisi için böbrek fonksiyon bozukluğu olmaması kaydıyla ASİMPLEX dozu
vücut ağırlığına göre hesaplanır. Böbrek fonksiyon bozukluğu bulunan çocuklarda doz böbrek
bozukluğunun derecesine bağlı olarak ayarlanmalıdır (Bkz. Tablo 2).
Çocuklarda ve infantlarda Varicella zoster enfeksiyonu tedavisi için böbrek fonksiyon
bozukluğu olmaması kaydıyla 8 saatte bir 10 mg/kg vücut ağırlığı dozunda ASİMPLEX
uygulanmalıdır. Bağışıklık sistemi baskılanmış 3 ay ile 12 yaş arasındaki infantlarda ve
çocuklarda Varicella zoster tedavisi için böbrek fonksiyon bozukluğu olmaması kaydıyla 8
saatte bir 20 mg/kg vücut ağırlığı dozunda ASİMPLEX uygulanmalıdır. Böbrek fonksiyon
bozukluğu bulunan çocuklarda, doz böbrek bozukluğunun derecesine bağlı olarak
ayarlanmalıdır (Bkz. Tablo 2).
Geriyatrik popülasyon:
Yaşlılarda vücut toplam asiklovir klerensi, kreatinin klerensine paralel olarak azalır. Kreatinin
klerensi azalmış olan yaşlı hastalarda doz azaltılmasına özellikle dikkat edilmelidir (Bkz.
Böbrek/Karaciğer yetmezliği).
Yeterli hidrasyon sağlanmalıdır.
Diğer:
Yeni doğanlar: Yeni doğanlarda ASİMPLEX dozu vücut ağırlığına göre hesaplanır. Bilinen
veya şüpheli neonatal herpes enfeksiyonlarında önerilen tedavi dozlaması her 8 saatte bir vücut
ağırlığına göre 20 mg/kg ASİMPLEX’dir. Yaygın hastalık veya santral sinir sistemi
hastalığında 21 gün boyunca her 8 saatte bir 20 mg/kg ASİMPLEX’dir. Ciltte ve mukoz
membranlarda sınırlı kalan hastalıklarda ise tedaviye 14 gün devam edilmelidir.
Böbrek fonksiyon bozukluğu olan hastalarda böbrek bozukluğunun derecesine bağlı olarak
ayarlanmalıdır (Bkz. Böbrek/Karaciğer yetmezliği).
4.3. Kontrendikasyonlar
Asiklovir veya valasiklovire aşırı duyarlılığı bilinen hastalarda kontrendikedir.
4.4. Özel kullanım uyarıları ve önlemleri
Yaşlı hastalar ve böbrek bozukluğu olan hastalarda kullanım
Asiklovir renal klerens yoluyla elimine edilir ve bu nedenle böbrek bozukluğu olan hastalarda
dozun azaltılması gerekmektedir (Bkz. Bölüm 4.2). Yaşlı hastalarda böbrek fonksiyonlarının
azalması muhtemeldir. Bu nedenle, bu hasta grubunda doz azaltılma ihtiyacı dikkate
alınmalıdır. Hem yaşlı hastalar hem de böbrek bozukluğu olan hastalarda nörolojik yan etki
gelişme riski yüksektir ve bu etkilerin varlığı yakından izlenmelidir. Rapor edilmiş vakalarda,
bu reaksiyonlar genellikle tedavinin kesilmesiyle geri dönüşümlü olmuştur (Bkz. Bölüm 4.8).
Tüm hastalar özellikle aktif lezyonları mevcut olduğunda, potansiyel olarak virüs
bulaştırmalarının önlenmesi konusunda uyarılmalıdır.
4/13Yüksek dozlarda (herpes ensefalitinde olduğu gibi) ASİMPLEX uygulanan hastalarda,
özellikle dehidrate olanlarda veya herhangi bir böbrek bozukluğu bulunanlarda, böbrek
fonksiyonlarına özel dikkat gösterilmelidir. ASİMPLEX hazırlandığında pH'ı yaklaşık 11
olduğundan, ağızdan uygulanmamalıdır.
Bu tıbbi ürün her flakonunda 26 mg sodyum ihtiva eder. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Klinik olarak önemli bir etkileşim belirlenmemiştir.
Asiklovir, aktif renal tübüler sekresyon ile değişmeden idrarla atılır. Bu mekanizma ile yarışan
ve asiklovir ile birlikte verilen herhangi bir ilaç asiklovir plazma konsantrasyonlarını artırabilir.
Probenesid ve simetidin bu mekanizma ile asiklovirin plazma konsantrasyon zaman eğrisinin
altında kalan alanı (EAA’sını) artırır ve renal klerensini azaltır. Ancak asiklovir geniş bir
terapötik indekse sahip olduğu için herhangi bir doz ayarlamasına gerek kalmaz.
İntravenöz ASİMPLEX alan hastalarda aynı zamanda, eliminasyon için asiklovir ile yarışan
ilaçlar da kullanılacaksa, her iki ilacın veya metabolitlerinin plazma değerleri
yükselebileceğinden uygulama sırasında dikkatli olunmalıdır. Asiklovir; transplant hastalarında
immun supresan olarak kullanılan yüksek doz mikofenolat ile birlikte kullanıldığında,
mikofenolatın inaktif metabolitinin ve asiklovirin plazma konsantrasyon zaman eğrisi altında
kalan alan artar.
Renal fizyolojiyi etkileyen ilaçlarla beraber (örn; siklosporin, takrolimus) ASİMPLEX
kullanılırken (renal fonksiyonlarda olabilecek değişiklikler için hasta monitorize edilerek)
dikkatli olmak gereklidir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
Geriyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlara verilirken dikkatli olunmalıdır.
5/13Gebelik dönemi
Sınırlı sayıdaki gebelikte maruz kalma olgularına ilişkin veriler, asiklovirin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik /embriyonal / fetal gelişim / doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm
5.3).
Gebe kadınlara verilirken tedbirli olunmalıdır.
Asiklovirin herhangi bir formülasyonuna maruz kalan kadınlardaki gebelik verileri bir
pazarlama sonrası asiklovir gebelik kaydı ile dokümante edilmiştir. Bu kayıtlardan elde edilen
bulgularda, genel popülasyon ile karşılaştırıldığında, asiklovire maruz kalan bireylerde görülen
doğum kusurları sayısında bir artış olmadığı görülmüştür. Herhangi bir doğum kusuru, genel
bir neden öne sürmek için daha önce rastlanmamış bir özellik veya tutarlı bir patern
göstermemiştir.
Asiklovirin kullanımı yalnızca potansiyel yararların bilinmeyen muhtemel risklere ağır bastığı
durumlarda düşünülmelidir.
Laktasyon dönemi
200 mg asiklovirin günde 5 kez oral uygulanmasını takiben asiklovir anne sütünde bu dozda
ulaşılan plazma düzeylerinin 0,6-4,1 katı konsantrasyonlarda saptanmıştır. Bu düzeyler anne
sütü ile beslenen bebeklerin 0,3 mg/kg/gün'e kadar asiklovir dozuna maruz kalmaları ihtimalini
gösterir. Bu nedenle emziren anneye ASİMPLEX uygulanırken dikkatli olunması önerilir.
Üreme yeteneği/ Fertilite
Kadın fertilitesi üzerine i.v. infüzyon veya oral formülasyonların etkisi hakkında bilgi
bulunmamaktadır. Sperm miktarı normal olan 20 erkek hastada yapılan bir çalışmada, 6 aya
kadar her gün 1 grama kadar oral asiklovir uygulaması sonucu sperm miktarı, motilite veya
morfolojisi üzerine klinik olarak anlamlı bir etki görülmemiştir.
4.7. Araç ve makine kullanımı üzerindeki etkiler
Asiklovir intravenöz infüzyon şeklinde genellikle hastanede yatan hasta popülasyonunda
kullanılır ve araç ve makine kullanma becerisi hakkındaki bilgiler genellikle geçerli değildir.
Asiklovirin araç kullanma performansı veya makine kullanma yeteneği üzerindeki etkisini
araştıran çalışma yapılmamıştır.
4.8. İstenmeyen etkiler
Advers etkilerle ilgili sıklık kategorileri aşağıda verilmiştir. Çoğu etki için, insidansı
hesaplamak için uygun veri yoktur. Ek olarak, advers etkiler endikasyona bağlı olarak
insidanslarında farklılık gösterebilir.
İstenmeyen etkiler aşağıdaki sıklık derecelerine göre sınıflandırılır:
6/13Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Yaygın olmayan: Hematolojik bulgularda düşüş (anemi, lökopeni, trombositopeni).
Bağışıklık sistemi hastalıkları
Çok seyrek: Anafilaksi
Psikiyatrik hastalıklar
Çok seyrek: Halüsinasyonlar, psikotik sendromlar, ajitasyon, konfüzyon
Sinir sistemi hastalıkları
Çok seyrek: Baş ağrısı, sersemlik, tremor, ataksi, dizartri, konvülziyonlar, somnolans,
ensefalopati, koma
Yukarıdaki etkiler (psikiyatrik ve sinir sistemi hastalıkları) genellikle geri dönüşümlüdür ve
özellikle renal yetmezliği olan veya diğer predispozan faktörlere sahip hastalarda rapor
edilmiştir. (Bkz. Bölüm 4.4)
Vasküler hastalıklar
Yaygın: Flebit
Solunum, göğüs hastalıkları ve mediastinal hastalıklar
Çok seyrek: Dispne
Gastrointestinal hastalıklar
Yaygın: Bulantı, kusma,
Çok seyrek: Diyare, abdominal ağrı
Hepatobiliyer hastalıklar
Yaygın: Karaciğer ile ilişkili enzimlerde geçici artışlar
Çok seyrek: Bilirubinde geçici artışlar, hepatit, sarılık
Deri ve deri altı doku hastalıkları
Yaygın: Kaşıntı, ürtiker, döküntü (fotosensivite dahil)
Çok seyrek: Anjiyoödem
Böbrek ve idrar yolu hastalıkları
Yaygın: Kan üre ve kreatininde yükselme
Kan üre ve kreatinin seviyelerinde hızlı artışlar pik plazma seviyeleri ve hastanın hidrasyon
7/13durumu ile ilişkilidir. Bu etkiyi önlemek için ilaç intravenöz olarak uygulandığında bolus
enjeksiyon şeklinde verilmemeli, 1 saatlik periyot içinde infüzyon şeklinde uygulanmalıdır.
Çok seyrek: Akut renal yetmezlik, renal bozukluk, renal ağrı
Yeterli hidrasyon sağlanmalıdır. Renal bozukluk genellikle, hastanın rehidrasyonu, ilacın
dozunun azaltılması ya da ilacın bırakılması ile düzelmiştir. İstisnai olarak akut renal
yetmezliğine dönüştüğü gözlenmiştir.
Renal ağrı, renal yetmezlikle alakalı olabilir.
Genel bozukluklar ve uygulama bölgesine ilişkin hastalıklar
Çok seyrek: Yorgunluk, ateş, lokal inflamatuvar reaksiyonlar
Cildin bozulmasına yol açan ciddi lokal inflamatuvar reaksiyonlar asiklovir ekstraselüler
dokulara yanlışlıkla uygulandığında görülmüştür.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler
İntravenöz olarak asiklovirin yüksek dozda alınması sonucunda serum kreatinin ve kan üre
düzeylerinde artma görülür ve böbrek yetmezliği gelişebilir. İntravenöz asiklovirin yüksek
dozda alınması konfüzyon, halüsinasyon, ajitasyon ve nöbetlerle seyreden nörolojik belirtilere
neden olabilir.
Tedavi
Hastalar, toksisite bulguları açısından yakından izlenmelidir. Hemodiyaliz asiklovirin kandan
atılmasını önemli ölçüde arttırır ve semptomatik doz aşımı durumunda tedavi göz önünde
bulundurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Direkt etkili antiviraller, nükleozitler ve nükleotitler (reverse
transkriptaz inhibitörleri hariç).
ATC kodu: J05AB01
Etki mekanizması
Asiklovir Herpes simpleks virüs (HSV) tip 1 ve tip 2, Varicella zoster virüs (VZV), Epstein
Barr virüs (EBV) dahil olmak üzere insan herpes virüslerine karşı in vitro ve in vivo inhibitör
etkisi olan sentetik bir pürin nükleozit analoğudur. Asiklovir hücre kültüründe en yüksek
8/13antiviral etkililiği HSV-1'e karşı gösterir ve bunu (azalan bir etkinlik sırasıyla) HSV-2, VZV ve
EBV izler.
Asiklovirin HSV-1, HSV-2, VZV ve EBV’ye karşı inhibitör etkisi yüksek seçicilik gösterir.
Enfekte olmamış ve normal hücrelerdeki timidin kinaz (TK) enzimi, asikloviri bir substrat
olarak etkin bir şekilde kullanmaz. Bu nedenle asiklovirin memeli konak hücrelerine karşı
toksisitesi düşüktür. Öte yandan HSV, VZV ve EBV'nin kodladığı TK asikloviri bir nükleozit
analoğu olan asiklovir monofosfata çevirir ve daha sonra hücresel enzimler bunu difosfat ve
son olarak trifosfata dönüştürür. Asiklovir trifosfat virüsün DNA polimerazını etkileyerek virüs
DNA'sına girer ve zincirin sonlanmasını sağlayarak virüs DNA replikasyonunu inhibe eder.
Farmakodinamik etkiler:
Ağır immün yetersizliği olan bireylerde uzun veya tekrarlayan asiklovir tedavisi, sürdürülen
asiklovir tedavisine yanıt vermeyebilen duyarlılığı azalmış virüs suşlarının oluşmasına yol
açabilir.
Duyarlılığı azalmış olan klinik izolatların çoğunda göreceli olarak viral TK yoktur, ancak bazı
suşlarda viral TK veya DNA polimerazın farklı olduğu da saptanmıştır. HSV izolatlarının in
vitro asiklovire maruz kalması da daha az duyarlı suşların oluşmasına neden olabilir. HSV
izolatlarının in vitro duyarlılığı ile asiklovir tedavisine cevap arasındaki ilişki henüz açıklık
kazanmamıştır.
Tüm hastalar, özellikle aktif lezyonları olduğunda, potansiyel olarak virüs bulaştırmalarının
önlenmesi konusunda uyarılmalıdırlar.
5.2. Farmakokinetik özellikler
Genel özellikler
Emilim:
Asiklovir bağırsaktan kısmen emilir. Ortalama oral biyoyararlanım %10 ile %20 arasında
değişir. Açlık durumunda 0,4 mcg/mL değerindeki ortalama pik konsantrasyonları (C ) oral
maks
süspansiyon veya kapsül olarak uygulanan 200 mg’lık dozdan yaklaşık 1,6 saat sonra elde
edilir. Ortalama pik plazma konsantrasyonları (C ), her 4 saatte bir uygulanan 200 mg'lık
ssmaks
dozu takiben kararlı durumda 0,7 mcg/mL'ye (3,1 μmol) yükselir. 4 saatte bir uygulanan 400
mg ve 800 mg dozu takiben C ssmaks düzeyleri için orantılı artıştan daha az bir artış görülür ve bu
düzeyler sırasıyla 1,2 mcg/mL ve 1,8 mcg/mL (5,3 ve 8 μmol) şeklindedir.
Dağılım:
26 L olan ortalama dağılım hacmi, asiklovirin toplam vücut sıvısı içinde dağıtıldığını gösterir.
Oral uygulama sonrası görünen değerler (Vd/F) 2,3 ila 17,8 L/kg arasında değişmiştir. Plazma
protein bağlanması nispeten düşük olduğundan (%9 ila %33), bağlanma bölgesi yer
değiştirmesi beklenmemektedir. Beyin omurilik sıvısı (BOS) düzeyleri, kararlı durumda ilgili
plazma düzeylerinin yaklaşık % 50'sidir.
9/13Biyotransformasyon:
Asiklovir, genelde böbrek aracılığı ile değişmeden atılır. Bilinen tek ürinermetaboliti 9-
[(karboksimetoksi)metil]guanin olup, idrarla atılan dozun %10-15'ine denk gelmektedir.
Eliminasyon:
Asiklovire ortalama sistemik maruziyet (EAA ), 200 mg'lık bir dozdan sonra 1,9 ila 2,2 mcg
0-∞
*saat/mL arasında değişmektedir. Yetişkinlerde, oral uygulama sonrası terminal plazma
yarılanma ömrünün 2,8 saat ile 4,1 saat arasında değiştiği gösterilmiştir. Asiklovirin renal
klerensi (CLr= 14,3 L/saat), kreatinin klirensinden oldukça fazladır ve bu durum glomerüler
filtrasyona ek olarak tübüler sekresyonun ilacın renal eliminasyonuna katkı sağladığını gösterir.
Asiklovirin yarılanma ömrü ve total klerensi renal fonksiyona bağlıdır. Bu nedenle renal
bozukluğu bulunan hastalar için*doz ayarlaması önerilmektedir.
10 mg/kg'lık bir dozun 8 saatte bir ve 1'er saatlik infüzyonlar halinde uygulandığı
yenidoğanlarda (0-3 ay), terminal plazma yarılanma ömrü 3,8 saat olmuştur.
Doğrusallık/Doğrusal olmayan durum:
Veri bulunmamaktadır.
Hastalardaki karakteristik özellikler
Kronik böbrek yetersizliği olan hastalarda ortalama terminal yarılanma ömür 19,5 saat olarak
saptanmıştır. Hemodiyaliz sırasında ortalama asiklovir yarı ömrü 5,7 saattir. Plazma asiklovir
düzeyleri diyaliz sırasında %60 oranında düşmüştür.
Yaşlılarda artan yaşla birlikte kreatinin klerensinde görülen azalmaya bağlı olarak total vücut
klerensi de düşer, ancak terminal plazma yarı ömründe çok az bir değişme olur.
5.3. Klinik öncesi güvenlilik verileri
Kadın fertilitesi üzerine i.v. infüzyon veya oral formülasyonların etkisi hakkında bir bilgi
bulunmamaktadır. Sperm miktarı normal olan 20 erkek hastada yapılan bir çalışmada, 6 aya
kadar her gün 1 grama kadar oral asiklovir uygulaması sonucu sperm miktarı, motilite veya
morfolojisi üzerine klinik olarak anlamlı bir etki görülmemiştir.
Mutajenite
İn vivo ve in vitro mutajenite testlerinin geniş kapsamlı sonuçları, asiklovirin erkekte genetik
bir risk rolünün olmadığını göstermiştir.
Karsinojenite
Farelerde ve sıçanlardaki uzun süreli çalışmalarda asiklovirin karsinojenik olduğuna dair kanıta
rastlanmamıştır.
10/13Fertilite
Sıçanlarda ve köpeklerde tüm toksisiteyle ilişkili spermatogenez üzerine çoğunlukla geri
dönüşümlü olan advers etkiler, Terapötik amaçlı uygulanan dozlardan son derece yüksek
asiklovir dozlarında bildirilmiştir. Farelerde yapılan iki jenerasyon çalışması fertilite üzerine
oral olarak alınan asiklovirin herhangi bir etkisini ortaya koymamıştır.
Teratojenite
Uluslararası olarak kabul edilen standart testlerinde asiklovirin sistemik uygulanması farelerde,
sıçanlarda veya tavşanlarda teratojenik veya embriyotoksik etkilere neden olmamıştır.
Sıçanlarda yapılan standart olmayan bir çalışmada, fötal anomaliler gözlenmiştir, ancak sadece
maternal toksisite oluşturan yüksek subkütanöz dozları takiben meydana gelmiştir. Bu
bulguların klinik açıdan önemi kesin değildir.
6. FARMASÖTİK ÖZELLİKLER
6. 1. Yardımcı maddelerin listesi
Sodyum hidroksit (pH ayarlamak için)
Enjeksiyonluk su
6.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
ASİMPLEX antimikrobiyal koruyucu içermez. Bu nedenle, sulandırma ve seyreltme işlemleri
ya tamamen aseptik koşullarda ya da kullanımdan hemen önce yapılmalı ve kullanılmamış
solüsyonlar atılmalıdır. Sulandırılmış ya da seyreltilmiş solüsyonlar buzdolabına
konulmamalıdır. Önerilere uygun olarak seyreltilmiş solüsyonlar 20°C’de 12 saate kadar stabil
kalabilirler.
6.5. Ambalajın niteliği ve içeriği
ASİMPLEX 250 mg infüzyonluk çözelti hazırlamak için liyofilize toz, 1 veya 5 adet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Sulandırma
İnfüzyon için gerekli ASİMPLEX dozu, bir saatlik bir süre boyunca intravenöz infüzyon ile
11/13uygulanmalıdır.
ASİMPLEX, 10 mL distile su ya da %0,9 a/h'lik sodyum klorür intravenöz infüzyon sıvısı
eklenerek kullanıma hazır hale getirilmelidir. Bu işlem sonucu her mL'de 25 mg asiklovir içeren
bir solüsyon elde edilir.
Hesap edilen dozdan kullanılacak flakon sayısı saptanmalıdır. Her flakonu sulandırmak için,
önerilen miktarda infüzyon sıvısı ilave edilmeli ve flakon içeriği tamamen çözülünceye kadar
hafifçe çalkalanmalıdır.
ASİMPLEX belirtilen şekilde hazırlandıktan sonra hız-kontrollü infüzyon pompası aracılığıyla
da uygulanabilir. Alternatif olarak, sulandırılmış çözelti seyreltilerek asiklovir konsantrasyonu
5 mg/mL'den (%0,5 a/h) daha fazla olmayacak hale getirilip infüzyon olarak da uygulanabilir.
Sulandırılmış solüsyonun gerekli hacmini aşağıda önerilmiş olan infüzyon solüsyonuna
eklenip, yeterli karışma gözlenene kadar hafifçe çalkalanmalıdır. Çocuklar ve yenidoğanlar
için, infüzyon sıvısının minimumda tutulması tavsiye edilmekle beraber, 4 mL sulandırılmış
solüsyonun (100 mg asiklovir) 20 mL infüzyon sıvısına ilave edilmesi önerilmektedir.
Erişkinler için asiklovir konsantrasyonu %0,5 a/h'in altında olsa dahi 100 mL'lik infüzyon sıvısı
torbalarının kullanılması önerilir. Böylece 250 ile 500 mg arasındaki asiklovir dozları için (10-
20 mL hazırlanmış solüsyon) 100 mL içeren bir infüzyon torbası kullanılabilir. 500-1000 mg'lık
dozlar için ikinci bir 100 mL'lik infüzyon torbası kullanılmalıdır.
Önerilen şekilde sulandırıldığı takdirde ASİMPLEX’in aşağıdaki infüzyon sıvıları ile geçimli
olduğu ve oda sıcaklığında (15°C-25°C) 12 saate kadar stabil kaldığı bilinmektedir.
- Sodyum klorür (%0,45 a/h ve %0,9 a/h) intravenöz infüzyon çözeltisi,
- Sodyum klorür (%0,18 a/h) ve glukoz (%4 a/h) intravenöz infüzyon çözeltisi,
- Sodyum klorür (%0,45 a/h) ve glukoz (%2,5 a/h) intravenöz infüzyon çözeltisi,
- Bileşik sodyum laktat intravenöz infüzyon solüsyonu (Hartmann solüsyonu).
Yukarıda belirtildiği gibi seyreltilen ASİMPLEX, %0,5 a/h'den yüksek olmayan bir asiklovir
konsantrasyonuna sahip olacaktır.
ASİMPLEX’in doğrudan sulandırılması halinde pH yaklaşık olarak 11 olacaktır.
ASİMPLEX’e hiçbir antimikrobiyal koruyucu eklenmemiş olduğundan, sulandırma ve
seyreltme işlemleri tamamen aseptik koşullarda, tercihen kullanımdan önce yapılmalı ve
kullanılmayan solüsyonlar atılmalıdır. İnfüzyondan önce ya da infüzyon sırasında solüsyonda
bulanıklık ya da kristalleşme olursa preparat atılmalıdır.
Sulandırılmış ya da seyreltilmiş solüsyonlar buzdolabına konulmamalıdır.
Rekonstitüsyon süresince ürün tamamen çözününceye kadar çalkalayınız/döndürünüz.
12/137. RUHSAT SAHİBİ
POLİFARMA İLAÇ SAN. VE TİC. A.Ş
Vakıflar OSB Mahallesi, Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
e-mail: info@polifarma.com.tr
8. RUHSAT NUMARASI
2018/292
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 30.05.2018
Ruhsat yenileme tarihi:
10. KÜB’ÜN YENİLENME TARİHİ
13/13