KISA ÜRÜN BİLGİSİ
1. BEŞERİ TIBBİ ÜRÜNÜN ADI
BACTROBAN % 2 krem
2. KALİTATİF ve KANTİTATİF BİLEŞİM
Etkin madde:
%2 a/a mupirosin (mupirosin kalsiyum olarak) içerir.
Yardımcı maddeler:
Stearil alkol % 3,500 a/a
Setil alkol % 3,500 a/a
Benzil alkol % 1,000 a/a
Diğer yardımcı maddeler için bölüm 6.1’e bakınız
3. FARMASÖTİK FORM
Krem
Homojen görünüme sahip beyaz renkli krem
4. KLİNİK ÖZELLİKLER
4.1. Terapötik endikasyonlar
Küçük yırtıklar, dikiş atılmış yaralar ya da aşınma (10 cm’lik uzunluğa veya 100 cm2’lik
alana kadar) gibi sekonder enfekte travmatik lezyonların topikal tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler/ ≥ 1 yaş çocuklar/ yaşlılar: Yanıta bağlı olarak 10 güne kadar günde üç kez.
Uygulama şekli:
Az bir miktar mupirosin kalsiyum krem, bir parça pamuk veya gazlı bezle etkilenmiş
bölgeye sürülmelidir.
Tedavi edilen bölge bir bezle kapatılabilir.
Diğer ürünlerle karıştırmayınız, çünkü dilüsyon riski vardır ve bu, antibakteriyel aktivitede
ve krem içindeki mupirosinin stabilitesinde azalmaya neden olur.
Uygulamadan sonra ellerinizi yıkayınız.
Özel popülasyonlara ilişkin ek bilgiler:
Böbrek/Karaciğer yetmezliği:
Yanıta bağlı olarak 10 güne kadar günde üç kez.
Geriyatrik popülasyonda orta veya şiddetli böbrek fonksiyon bozukluğu olmadığı takdirde
herhangi bir kısıtlama bulunmamaktadır.
Pediyatrik popülasyon:
≥ 1 yaş çocuklarda yanıta bağlı olarak 10 güne kadar günde üç kez.
BACTROBAN’ın 1 yaşın altındaki çocuklarda güvenlilik ve etkililiği çalışılmamıştır. Veri
bulunmamaktadır.
Geriyatrik popülasyon:
Yanıta bağlı olarak 10 güne kadar günde üç kez.
1Orta veya şiddetli böbrek fonksiyon bozukluğu olmadığı takdirde herhangi bir kısıtlama
bulunmamaktadır.
4.3. Kontrendikasyonlar
BACTROBAN, mupirosine veya Bölüm 6.1’de yer alan bileşenlere karşı aşırı duyarlılık
hikayesi olan hastalara verilmemelidir.
4.4. Özel kullanım uyarıları ve önlemleri
Kullanımıyla oluşan nadir olası bir duyarlılık reaksiyonu ya da şiddetli lokal iritasyonda
tedavi kesilmelidir. Sürülen bölge yıkanarak temizlenmeli ve enfeksiyon için uygun
alternatif tedaviye geçilmelidir.
Diğer antibakteriyel ürünlerde de olduğu gibi uzun süre kullanım mupirosine duyarlı
olmayan organizmaların aşırı gelişimine neden olabilir.
Antibiyotik kullanımı ile psödomembranöz kolit bildirilmiş olup, hafif ila yaşamı tehdit eder
şiddette değişebilir. Bu nedenle, antibiyotik kullanımı sırasında veya sonrasında diyare
gelişen hastalarda tanısı dikkate alınmalıdır. Bu durumun topikal olarak uygulanan
mupirosin ile görülmesi daha az olası olsa da, uzun süreli veya belirgin diyare görülürse ya
da hasta karın krampları yaşarsa, tedavi derhal bırakılmalı ve hasta ileri tetkikten
geçirilmelidir.
BACTROBAN krem, göz ve intranazal uygulama için uygun değildir.
Bütün topikal preparatlarda olduğu gibi kremin gözlere bulaşmamasına dikkat edilmelidir.
Eğer krem gözlere bulaşırsa, krem kalıntısı kalmayacak şekilde su ile yıkanmalıdır.
BACTROBAN içerisinde bulunan setil ve stearil alkol bölgesel deri reaksiyonlarına (örn.
kontak dermatite) sebep olabilir.
BACTROBAN kremin her gramında 10 mg benzil alkol bulunur. Benzil alkol hafif lokal
tahrişe neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Yapılmış bir ilaç etkileşimi çalışması bulunmamaktadır. Ancak diğer ürünlerle
karıştırmayınız, çünkü dilüsyon riski vardır ve bu, antibakteriyel aktivitede ve krem içindeki
mupirosinin stabilitesinde azalmaya neden olur.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
2Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda maruziyet ve doğum kontrolü ile ilgili
verilerin yetersiz olması nedeniyle doktor tarafından risk/yarar değerlendirilmesi yapıldıktan
sonra reçetelenmelidir.
Gebelik dönemi
Gebelik döneminde kullanımı ile ilgili verilerin yetersiz olması nedeniyle, mupirosin
gebelikte yalnızca potansiyel yararın olası risklerden fazla olması durumunda
kullanılmalıdır.
Mupirosin için, insanlarda gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
Laktasyon dönemi
Mupirosin veya metabolitlerinin insan sütüne geçip geçmediği bilinmemektedir. Emzirme
sırasında kullanımı ile ilgili yeterli insan veya hayvan verisi bulunmamaktadır. Eğer çatlamış
meme ucu tedavi edilecekse, emzirmeden önce iyice yıkanması gerekmektedir.
Üreme yeteneği/ Fertilite
İnsan fertilitesi üzerindeki etkilere ilişkin bir veri yoktur. Sıçanlar üzerinde yürütülen
çalışmalar fertilite üzerinde herhangi bir etki göstermemiştir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanma yeteneği üzerine herhangi bir etkisi yoktur veya ihmal edilebilir
düzeydedir.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın ≥1/10
Yaygın ≥1/100 ve < 1/10
Yaygın olmayan ≥1.000 ve < 1/100
Seyrek ≥1/10.000 ve < 1/1.000
Çok seyrek ≤ 1/10.000.
Bilinmiyor (eldeki verilerden hareketle tahmin edilemiyor)
Klinik çalışmalardan elde edilen veriler çok yaygın ve seyrek istenmeyen etkilerin sıklığını
tanımlamak için kullanılmıştır. Çok seyrek istenmeyen etkiler başlıca pazarlama sonrası
deneyim verilerinden belirlendiğinden gerçek sıklıktan ziyade bildirim oranını gösterir.
Bağışıklık sistemi hastalıkları
Çok seyrek: Yaygın döküntü, ürtiker, anaflaksi ve anjiyoödem dahil sistemik alerjik
reaksiyonlar
Deri ve deri altı doku hastalıkları
Yaygın: Ürtiker, pruritus, eritem, yanma hissi, kontakt dermatit, döküntü dahil uygulama
bölgesinde aşırı duyarlılık reaksiyonları
3Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Mupirosin için doz aşımı ile ilgili olarak sınırlı deneyim bulunmaktadır.
Tedavi
Mupirosin doz aşımı için spesifik bir tedavi yoktur. Doz aşımı durumunda hastalara gerekli
olduğu durumlarda uygun takip yoluyla birlikte tedavi desteği verilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dermatolojik kullanım için, Topikal kullanılan diğer antibiyotikler
ATC kodu: D06AX09
Etki mekanizması
Mupirosin, Pseudomonas fluorescens’in fermentasyonu ile üretilen bir antibiyotiktir.
Mupirosin, bakteriyel isolösil transfer-RNA sentetaz enzimine spesifik ve reversibl olarak
bağlanarak bakteriyel protein sentezini inhibe eder. Bu özel etki mekanizması nedeniyle
mupirosin, diğer sınıf antibakteriyel ajanlarla in vitro çapraz direnç göstermez.
Mupirosin, topikal uygulandığında minimum inhibitör konsantrasyonlarında bakteriyostatik
özelliktedir ve ulaşılan daha yüksek konsantrasyonlarda bakterisit etki gösterir.
Farmakodinamik etkiler
Stafilokoklarda düşük seviyeli direncin, hedef izolösil tRNA sentetaz enzimi için olağan
stafilokokal kromozomal gen (ileS) içindeki nokta mutasyonlarından kaynaklandığı
düşünülmektedir. Stafilokoklardaki yüksek seviyeli direncin, farklı bir plazmit kodlu izolösil
tRNA sentetaz enziminden kaynaklandığı gösterilmiştir.
Enterobacteriacae gibi Gram negatif organizmalardaki iç direnç, Gram negatif bakteri hücre
duvarının dış zarının zayıf penetrasyonundan kaynaklanabilir.
Özel etki şekli ve özgün kimyasal yapısı nedeniyle mupirosin, klinik olarak mevcut diğer
antibiyotiklerle herhangi bir çapraz direnç göstermez.
Mikrobiyolojik duyarlılık
Edinilmiş direncin prevalansı, seçilen türler için coğrafi olarak ve zamanla değişebilir ve
özellikle şiddetli enfeksiyonları tedavi ederken, dirençle ilgili yerel bilgi istenir.
Gerektiğinde, yerel direnç prevalansı, ajanın en azından bazı enfeksiyon türlerinde
kullanımının şüpheli olduğu durumlarda uzman tavsiyesi alınmalıdır.
4Yaygın olarak duyarlı türler
Staphylococcus aureus*
Staphylococcus pyogenes*
Streptococcus spp. (β-hemolitik, S.pyogenes dışında)
*Aktivite klinik çalışmalarda tatmin edici şekilde gösterilmiştir.
Kazanılmış direncin sorun olabileceği türler
Koagülaz-negatif staphylococcus spp.
Doğal olarak dirençli organizmalar
Corynebacterium spp.
Micrococcus spp.
5.2. Farmakokinetik özellikler
Emilim:
Mupirosinin çatlağı ya da kesiği olmayan ciltten sistemik absorpsiyonu düşüktür. Ancak
çatlak ya da kesik ciltlerde sistemik absorpsiyon olabilir. Bununla beraber, klinik
araştırmalar göstermiştir ki sistemik yolla verildiğinde mikrobiyolojik olarak aktif olmayan
metaboliti monik asite metabolize edilir ve hızlıca atılır.
Dağılım:
Veri yoktur.
Biyotransformasyon:
Mupirosin sadece topikal uygulama için uygundur. İntravenöz ya da oral uygulamayı
takiben veya absorbe olması (örn; çatlağı ya da kesiği olan ciltten) halinde hızla aktif
olmayan metaboliti monik aside dönüşür.
Eliminasyon:
Mupirosin metabolizma tarafından aktif olmayan metaboliti monik asite dönüştürülür ve
vücuttan böbrek yoluyla hızla atılır.
Doğrusallık/ doğrusal olmayan durum:
Veri bulunmamaktadır.
Hastalardaki karakteristik özellikler
Geriyatrik popülasyon: Orta veya şiddetli böbrek fonksiyon bozukluğu olmadığı takdirde
herhangi bir kısıtlama bulunmamaktadır.
5.3. Klinik öncesi güvenlilik verileri
Klinik olmayan çalışmalarda etkiler yalnızca, klinik kullanımla çok az ilgili olduğunu
gösteren maksimum insan maruziyetini yeterince aştığı düşünülen maruziyetlerde
gözlenmiştir.
Karsinojenez: Mupirosin ile karsinojenisite çalışmaları yürütülmemiştir.
Genotoksisite: Mupirosin Salmonella typhimurium veya Escherichia coli’de (Ames analizi)
mutanejik bulunmamıştır. Yahagi analizinde, yüksek sitotoksik konsantrasyonlarda
Salmonella typhimurium TA98’de küçük artışlar gözlenmiştir. Bir in vitro memeli gen
mutasyonu analizinde (MLA), metabolik aktivasyon yokluğunda mutasyon sıklığında bir
5artış gözlenmemiştir. Metabolik aktivasyon varlığında yüksek sitotoksik konsantrasyonlarda
mutasyon sıklığında küçük artışlar gözlenmiştir. Bununla birlikte, gen dönüşümü/mutasyonu
için maya hücresi analizleri, in vitro insan lenfosit analizi veya in vitro programlanmamış
DNA sentezi (UDS) analizinde bir etki gözlenmemiştir. Ayrıca in vivo fare mikronukleus
analizi (kromozom hasarı) ve bir sıçan Comet analizinin (DNA zinciri kırılması) negatif
olması, in vitro yüksek sitotoksik konsantrasyonlarda gözlenen küçük artışların in vivo
kendini göstermediğine işaret etmektedir.
Üreme toksikolojisi: 10 haftalık erkek sıçanlara çiftleşme öncesinde ve 15 günlük dişi
sıçanlara çiftleşme öncesinde, çiftleşme sonrası 20. güne kadar 100 mg/kg/güne varan
dozlarda subkutan yolla uygulanan mupirosinin fertilite üzerinde bir etkiye sahip olmadığı
bulunmuştur.
Sıçanlarda yürütülen embriyo-fetal gelişim çalışmalarında, 375 mg/kg/güne varan subkutan
dozlarda gelişim toksisitesi açısından bir kanıta rastlanmamıştır.
Tavşanlarda 160 mg/kg/güne varan subkutan dozlarda yürütülen bir embriyo-fetal gelişim
çalışmasında, yüksek dozda maternal toksisite (bozulmuş kilo alımı ve şiddetli enjeksiyon
bölgesi iritasyonu) düşük veya kötü yavrulama performansı ile sonuçlanmıştır. Bununla
birlikte, gebeliğin terme kadar korunduğu tavşanların fetüslerinde gelişimsel toksisite
kanıtına rastlanmamıştır.
6. FARMASÖTİK ÖZELLİKLER
6. 1. Yardımcı maddelerin listesi
Ksantan gum
Likit parafin
Setomakrogol 1000
Stearil alkol
Setil alkol
Fenoksietanol
Benzil alkol
Saf su
6.2. Geçimsizlikler
Rapor edilmemiştir.
6.3. Raf ömrü
18 ay
6.4. Saklamaya yönelik özel tedbirler
25o C altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
%2 mupirosin içeren 15 ve 30 gramlık, vidalı plastik bir kapağı ve ağızlığı olan sıkılabilir
alüminyum tüplerde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
67. RUHSAT SAHİBİ
GlaxoSmithKline İlaçları Sanayi ve Ticaret A.Ş.,
Büyükdere Cad. No.173 1.Levent Plaza B Blok
34394 Levent/İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
2019/360
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31.07.2019
Ruhsat yenileme tarihi: 31.07.2019
10. KÜB’ÜN YENİLENME TARİHİ
7