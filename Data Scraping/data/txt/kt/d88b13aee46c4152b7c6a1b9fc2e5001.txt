1 / 13 
 KULLANMA TALİMATI  
LEPONEX® 100 mg tablet  
Ağızdan alınır.  
 Etkin madde:   
      100 mg klozapin içerir.  
 Yardımcı maddeler:   
Laktoz monohidrat, mısır nişastası, povidon, kolloidal silika anhidr, magnezyum stearat, talk, 
saf su  
Bu ilacı kullanmaya başlamadan ön ce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size öneri len dozun dışında yüksek 
veya düşük  doz kullanmayınız.  
Bu Kullanma Talimatında:  
 
1. LEPONEX nedir ve ne için kullanılır?  
2. LEPONEX kullanmadan önce dikkat edilmesi gerekenler  
3. LEPONEX nasıl kullanılır?  
4. Olası yan etkiler nelerdir?  
5. LEPONEX’in sakla nması  
 
Başlıkları yer almaktadır.  
1. LEPONEX nedir ve ne için kullanılır?  
LEPONEX tabletler etkin madde olarak klozapin içerir. LEPONEX, antipsikotikler olarak 
adlandırılan bir ilaç grubuna dahildir.  
LEPONEX tabletler, yuvarlak sarı renkli bir yüzü çentikl i tabletlerdir ve 50 tablet içeren blister 
ambalajlarda sunulmaktadır.  
 2 / 13 
 LEPONEX diğer antipsikotik ilaçları denemiş ve bu ilaçlardan yeterince fayda sağlayamamış ya 
da yan etkileri nedeniyle diğer antipsikotik ilaçları tolere edemeyen şizofreni hastalarını n 
tedavisinde kullanılır.  
LEPONEX ayrıca, aksi takdirde intihar girişiminde bulunabilecek şizofreni ya da şizoafektif 
bozukluk (duygu -durum bozukluklarının gözlendiği şizofreni) gözlenen hastaların tedavisinde de 
kullanılır.  
Şizofreni düşünce, duygu ve d avranış bozuklukların gözlendiği ruhsal bir bozukluktur.  
Ayrıca, LEPONEX standart tedavi başarısız olduğunda Parkinson hastalarındaki düşünce, duygu 
ve davranış bozukluklarının tedavisinde de kullanılır. Parkinson hastalığı kronik (kalıcı) bir beyin 
hastal ığıdır. Bu hastalık başlıca, beynin vücudun değişik bölümlerindeki kasların hareketlerini 
koordine etme şeklini etkiler.  
LEPONEX yalnızca doktor reçetesi ile kullanılabilir.  
2.          LEPONEX kullanmadan önce dikkat edilmesi gerekenler  
LEPONEX kullanmaya  başlamadan önce, bu ilacı kullanıp kullanamayacağınızın 
belirlenmesi için size bir kan testi yapılacaktır. LEPONEX kullanmaya devam ettiğiniz 
sürece ve tedavinin kesilmesini takiben 4 hafta boyunca düzenli olarak kan testi 
yaptıracaksınız. Doktorunuz test lerin ne zaman yapılacağını size söyleyecektir. 
Doktorunuzun önerdiği tüm kan testlerini yaptırmanız önemlidir.  
LEPONEX’i aşağıdaki durumlarda KULLANMAYINIZ  
Eğer:  
 Klozapine ya da LEPONEX’in bu kullanma talimatının başında listelenen yardımcı 
maddelerinden herhangi birine karşı alerjiniz varsa,  
 Düzenli olarak kan testi yaptıramıyorsanız,  
 Kanser tedavisini takiben hariç olmak üzere, daha önce size düşük beyaz kan hücresi teşhisi 
konmuş ise,  
 Daha önce kemik iliği hastalığı yaşadıysanız ya da şu anda yaşıyorsan ız, 
 Kemik iliğinizin uygun şekilde çalışmasını engelleyen ilaçlar kullanıyorsanız,  
 Kanınızdaki beyaz hücre sayısını azaltan ilaçlar kullanıyorsanız,  
 Daha önce şiddetli yan etkilerden ötürü (örn., agranülatoz veya kalp problemleri) LEPONEX 
kullanımını bırak tıysanız,  
 Karaciğer, böbrek ya da kalp problemleriniz varsa,  
 Kontrolsüz nöbetleriniz varsa,  
 Alkol ya da ilaç suiistimali sorununuz varsa,  
 Alkol veya ilaçların neden olduğu akut bir zihinsel hastalığınız varsa (örn., narkotikler),  
 Kalp kasında iltihap varsa  (miyokardit)  3 / 13 
  Başka bir şiddetli kalp hastalığınız varsa,  
 Şiddetli böbrek hastalığınız varsa,  
 Sarılık gibi (deri ve gözlerde sararma, hasta hissetme ve iştah kaybı) aktif karaciğer hastalığı 
belirtileriniz varsa,  
 Başka bir şiddetli karaciğer hastalığınız v arsa,  
 Azalmış bilinç ve şiddetli baş dönmesi yaşıyorsanız,  
 Şiddetli bir şok sonucunda görülebilecek dolaşım çökmesi yaşıyorsanız,  
 Uzun etkili depo antipsikotik enjeksiyonları ile tedavi ediliyorsanız veya daha önce 
edildiyseniz,  
 Daha önce şiddetli kabızlık , barsak tıkanması ya da kalın barsağınızı etkileyen diğer bir 
durum yaşadıysanız.  
LEPONEX’e (klozapin) alerjik olduğunuzu düşünüyorsanız LEPONEX almadan önce 
doktorunuza danışınız.  
LEPONEX’i aşağıdaki durumlarda DİKKATLİ KULLANINIZ  
Eğer:  
 Nezle, grip, ateş , boğaz ağrısı ya da diğer herhangi bir enfeksiyona ilişkin ilk belirtide hemen 
doktorunuza danışın. LEPONEX kanınızdaki beyaz hücrelerin sayısını azaltarak enfeksiyona 
karşı olan hassasiyetinizin artmasına neden olabilir. Doktorunuz kan hücresi sayımınızı  
kontrol edip, gerektiğinde ilave önlemler alabilir.  
 Dinlenirken bile kalp atışlarınız hızlı ve düzensiz ise; çarpıntı, nefes alma sorunları, göğüs 
ağrısı ya da açıklanamayan yorgunluk  yaşadığınız takdirde, doktorunuza danışın. Bu etkiler 
özellikle tedavin in başlangıcında meydana gelebilir ve doktorunuzun ek önlemler alması 
gerekebilir.  
 Prostat büyümesi, konvülsiyon  (nöbet) , glokom (gözdeki sıvı basıncının genellikle çok 
yüksek olduğu bir durum), diyabet  (şeker)  ya da diğer herhangi ciddi bir tıbbi durumunu z 
varsa, bunu doktorunuza ya da eczacınıza bildirin.  
 Eğer inme veya kalp hastalığı geçirdiyseniz veya aile geçmişinizde “QT aralığının uzaması” 
adı verilen kalpte ileti sorunu mevcutsa bu durumu doktorunuza veya eczacınıza söyleyiniz.  
 Eğer normal gece uykusundayken kısa periyotlarda nefes durması (uyku apnesi olarak ifade 
edilir) durumu yaşıyorsanız veya yaşadıysanız ve aldığınız ilaçlar normal beyin aktivitelerini 
yavaşlatıyor sa (depresanlar) bu durumu doktorunuza veya eczacınıza söyleyiniz.  
 LEPONEX seyrek olara k toplar damarda kan pıhtısı oluşumuna yol açan bir olaya (Venöz 
tromboembolik olay) neden olabilir.  
 LEPONEX kullanırken, özellikle tedavinin başlangıcında baş dönmesi ya da bayılma  
yaşayabilirsiniz. Bunun nedeni kan basıncınızın düşmesidir.  4 / 13 
  Vücut sıcaklı ğında ani hızlı bir artış, kaslarda bilinç kaybına neden olabilecek bir katılık 
(nöroleptik malign sendrom) yaşıyorsanız; acil tedavi gerektiren ciddi bir yan etki yaşıyor 
olabilirsiniz.  
 Şiddetli kabızlık yaşıyorsanız.  Doktorunuz ilave komplikasyonları önl emek üzere bu durumu 
tedavi edecektir.  
 Eğer şeker (diyabet) hastalığınız varsa doktorunuz kanınızdaki şeker düzeyini düzenli olarak 
kontrol edebilir. LEPONEX kan lipitlerinde değişikliğe neden olabilir. LEPONEX kilo 
artışına neden olabilir. Doktorunuz kilo nuzu ve kan lipid düzeylerinizi izleyebilir.  
 LEPONEX ile ölüme neden olabilen kalp krizleri bildirilmiştir.  
 LEPONEX bazı hastalarda kilo artışına ve uyku haline neden olabilir ve yatakta daha uzun 
süre kalmanıza yol açabilir. Bu durum kan pıhtılaşmasına yol açabilir.  
 Karaciğer hastalığı stabil olan kişiler LEPONEX kullanabilir, ancak  karaciğer fonksiyon 
testlerinin düzenli değerlendirilmesi gereklidir. LEPONEX tedavisi sırasında bulantı, kusma 
ve/veya anoreksi gibi semptomlar yaşıyorsanız bunu doktorunu za veya eczacınıza söyleyiniz.  
 Hafif ila orta şiddette böbrek hastalığınız  varsa doktorunuz doz ayarlamasına karar 
verecektir.  
 60 yaş ve üzerinde iseniz, doktorunuzun tedavinizi düzenlemesi gerekebilir.  
 LEPONEX’in aniden kesilmesini takiben akut yoksunl uk belirtileri bildirildiğinden 
doktorunuz dozu aşamalı olarak azaltacaktır. Ani kesme gerekli olur ise (örn., lökopeni 
nedeniyle) doktorunuz psikotik semptomlar ve aşırı terleme, baş ağrısı, bulantı, kusma ve 
diyare gibi kolinerjik geri tepme ile ilişkili  semptomlar açısından gözlem yapabilir.  
LEPONEX ile tedaviye başlamadan önce, tedavi sırasında ve  LEPONEX ile tedaviyi 
bıraktıktan sonra düzenli kan testleri olduğunuzdan emin olunuz.  
- Bu testleri tam olarak ne zaman ve nerede olmanız gerektiğini doktoru nuz size söyleyecektir. 
LEPONEX sadece kan sayımınız normalse alınabilir.  
- LEPONEX, kanınızdaki beyaz hücrelerin sayısında ciddi bir düşüşe neden olabilir 
(agranülositoz). Sadece düzenli kan testleri, agranülositoz geliştirme riski altında olup 
olmadığın ızı doktorunuza gösterebilir.  
- Tedavinin ilk 18 haftası süresince testler haftada bir gereklidir. Sonrasında ayda en az bir kez 
testler gerekir.  
- Eğer beyaz kan hücrelerinizin sayısında bir düşüş varsa, LEPONEX tedavisini derhal 
durdurmanız gerekecekti r. Sonrasında beyaz kan hücrelerinizin normale dönmesi gerekir.  
- LEPONEX tedavisi sona erdikten sonra 4 hafta daha kan testleri olmanız gerecektir.  
Doktorunuz ayrıca tedaviye başlamadan önce bir fizik muayene de yapacaktır. Doktorunuz, 
kalbinize bakmak için bir elektrokardiyogram (EKG) de yapabilir fakat bunu sadece sizin için 
gerekli ise veya özel endişeleriniz varsa yapacaktır.  
 
Eğer bir karaciğer hastalığınız varsa, LEPONEX almaya devam ettiğiniz sürece düzenli karaciğer 
fonksiyon testleri olacaksını z. Eğer kanınızdaki şeker düzeyi yüksekse (şeker hastalığı, diyabet), 
doktorunuz kanınızdaki kan şekerini düzenli olarak ölçebilir.  5 / 13 
 LEPONEX kan lipitlerinde farklılaşmaya neden olabilir. LEPONEX kilo artışına neden olabilir. 
Doktorunuz kilonuzu ve kan lip it düzeyinizi takip edecektir.   
 
Eğer LEPONEX sizde baş dönmesine, sersemlik haline veya baygınlığa yol açıyorsa, oturur veya 
yatar vaziyetteyken ayağa kalkarken dikkatli olunuz.  
Eğer ameliyat olmanız gerekiyorsa veya herhangi bir nedenle uzun bir süre yü rüyemeyecekseniz, 
LEPONEX almakta olduğunuz konusunda doktorunuzla görüşünüz. Tromboz (bir damar 
içerisinde kan pıhtısı) açısından risk altında olabilirsiniz.  
 
Çocuklar ve 16 yaş altı ergenler  
Eğer 16 yaşın altındaysanız LEPONEX kullanmamanız gerekir çün kü bu yaş grubunda kullanımı 
ile yeterli bilgi mevcut değildir.  
 
Yaşlı kişiler (60 yaş ve üzeri)   
Yaşlı kişilerin (60 yaş ve üzeri), LEPONEX ile tedavi sırasında aşağıdaki yan etkileri yaşama 
olasılığı daha fazladır: pozisyon değiştirdikten sonra baygınlı k veya baş dönmesi, sersemlik hali, 
hızlı nabız, idrara çıkmakta zorlanma ve kabızlık.    
 
Demans (bunama) adlı bir durumdan muzdaripseniz bunu doktorunuza veya eczacınıza 
söyleyiniz.  
Bu uyarılar, geçmişteki herhangi bir dönemde dahi olsa sizin için geçerl iyse lütfen doktorunuza 
danışınız.  
LEPONEX’in yiyecek ve içecek ile kullanılması  
LEPONEX tableti yemeklerle ya da aç karnına alabilirsiniz.  
Alkol ile etkileşim: LEPONEX, alkolün etkilerini arttırabilir. LEPONEX alırken alkol 
kullanmamalısınız.  
Sigarayı bı rakmanız ya da bir günde içtiğiniz kafein içeren içeceklerin sayısındaki değişiklik, 
kandaki LEPONEX düzeylerini etkileyebilir. Alışkanlıklarınızda bu tür değişiklikler olursa 
doktorunuza bildiriniz.  
Hamilelik  
İlacı kullanmadan önce doktorunuza veya eczac ınıza danışınız.  
Hamile iseniz ya da hamile olabileceğinizi düşünüyorsanız, LEPONEX kullanmadan önce bunu 
doktorunuza bildirin. Doktorunuz sizi hamilelik sırasında bu ilacı kullanmanın potansiyel riskleri 
ve faydaları konusunda bilgilendirecektir.  
Antipsi kotik ilaç kullanan bazı kadınlarda adetler düzensiz olmakta ya da hiç adet 
gözlenmemektedir. Eğer böyle bir durum yaşıyorsanız, ilacınızı LEPONEX’e değiştirdiğinizde 
yeniden adet görmeye başlayabilirsiniz. Bu tip durumlarda, güvenilir bir doğum kontrol yö ntemi 
kullandığınızdan emin olmalısınız.  
Gebeliğinin son üç ayında antipsikotik kullanan annelerden yeni doğan bebekler; doğumdan 
sonra kol ve bacaklarda katılık, titreme, huzursuzluk, kas sertliği, kas gevşekliği, uyku hali, 
solunum güçlüğü ve beslenme bo zuklukları açısından artmış bir risk taşıyabilir.  6 / 13 
 Bu vakaların bazılarında belirtiler kendi kendine düzelme gösterebilirken, bir kısmında 
bebeklerin yoğun bakım ünitesi desteği almaları veya hastaneye yatırılmaları gerekebilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, bunu doktorunuza ya da eczacınıza bildirin. LEPONEX’in etkin maddesi 
klozapin anne sütüne geçip, be beği etkileyebilir. LEPONEX tedavisi sırasında emzirmemelisiniz.  
Araç ve makine kullanımı  
LEPONEX, özellikle de tedavinin başında yorgunluğa, uyku haline ve nöbetlere yol açabilir. 
Sizde bu belirtiler varken araç kullanmamalı veya makine çalıştırmamalısın ız.  
LEPONEX’in içeri ğinde bulunan bazı yardımcı maddeler hakkında önemli bilgiler  
LEPONEX tabletler laktoz içerir. Doktorunuz size bazı şekerlere (örneğin; laktoz) karşı 
toleransınız olmadığını söylediyse, LEPONEX kullanmaya başlamadan önce doktorunuza bu nu 
bildiriniz.  
Diğer ilaçlarla birlikte kullanımı  
LEPONEX kullanmaya başlamadan önce, başka bir ilaç kullanıyorsanız ya da yakın zamanda 
kullandıysanız doktorunuza söyleyiniz. Bu ilaçlar arasında reçetesiz temin edilen ilaçlar veya 
bitkisel tedaviler de ye r alır. İlaçlarınızın miktarında değişiklik yapmanız ya da başka ilaçlar 
kullanmanız gerekebilir.  
LEPONEX kemik iliği fonksiyonunu baskılayan ve/veya vücudun ürettiği kan hücrelerinin 
sayısını azaltan ilaçlarla eş zamanlı kullanılmamalıdır.  Bu ilaçlara örn ekler:  
 Karbamazepin (sara hastalığında kullanılan bir ilaç).  
 Belirli antibiyotikler: kloramfenikol, kotrimoksazol gibi sülfonamidler.  
 Belirli ağrı kesiciler: fenilbutazon gibi pirazolon analjezikleri.  
 Penisilamin (romatizmal eklem iltihabının tedavisinde k ullanılan bir ilaç).  
 Sitotoksik ajanlar (kemoterapide kullanılan ilaçlar).  
 Antipsikotik (şizofreni, psikotik depresyon gibi psikiyatrik hastalıkların tedavisinde etkili) 
ilaçların uzun etkili depo enjeksiyonları.  
Bu ilaçlar sizde agranülositoz (beyaz kan h ücreleri eksikliği) gelişme riskini artırır.  
LEPONEX kullanmak diğer ilaçlarınızın etki oranını değiştirebilir ya da bu ilaçlar LEPONEX’in 
etki oranını değiştirebilir. Aşağıdaki ilaçlardan herhangi birini kullanıyorsanız doktorunuza 
söyleyiniz:  
 Lityum, flu voksamin, trisiklik antidepresanlar, MAO inhibitörleri, sitalopram, paroksetin, 
fluoksetin ve sertralin gibi depresyon tedavisinde kullanılan ilaçlar.  
 Perazin gibi r uhsal hastalıkların tedavisinde kullanılan diğer antipsikotik (şizofreni, psikotik 
depresyo n gibi psikiyatrik hastalıkların tedavisinde etkili) ilaçlar.  
 Benzodiazepinler ve endişe ya da uyku bozukluklarının tedavisinde kullanılan diğer ilaçlar.  7 / 13 
  Narkotik ilaçlar ve nefes almanızı etkileyebilecek diğer ilaçlar.  
 Fenitoin ve valproik asit gibi sara hastalığının kontrolünde kullanılan ilaçlar.  
 Adrenalin ve noradrenalin gibi yüksek ya da düşük kan basıncını tedavi etmede kullanılan 
ilaçlar.  
 Varfarin (kan pıhtılaşmasını  önlemede kullanılan bir ilaç).  
 Antihistaminikler  (soğuk algınlıkları veya saman nezl esi gibi alerjiler için kullanılan ilaçlar).  
 Antikolinerjik ilaçlar (mide krampları, kasılmalar ve seyahat hastalıklarını rahatlatmada 
kullanılan ilaçlar).  
 Parkinson hastalığının tedavisinde kullanılan ilaçlar.  
 Digoksin (kalp problemlerinin tedavisinde kul lanılan bir ilaç).  
 Hızlı ya da düzensiz kalp atışının tedavisinde kullanılan ilaçlar.  
 Omeprazol veya simetidin gibi mide ülserlerinin tedavisinde kullanılan bazı ilaçlar.  
 Eritromisin ve rifampisin gibi bazı antibiyotik ilaçlar.  
 Mantar enfeksiyonları (ketok onazol gibi) veya viral enfeksiyonların (HIV enfeksiyonlarının 
tedavisinde kullanılan proteaz inhibitörleri gibi) tedavisinde kullanılan bazı ilaçlar.  
 Atropin (bazı göz damlaları veya öksürük ya da soğuk algınlığı preparatlarında kullanılabilen 
bir ilaç).  
 Adrenalin (acil durumlarda kullanılan bir ilaç).  
 Hormonal kontraseptifler (doğum kontrol ilaçları)  
Bu liste tam değildir. Doktorunuz veya eczacınız LEPONEX kullanırken dikkat etmeniz veya 
kullanmaktan kaçınmanız gereken ilaçlarla ilgili daha fazla bilgi ve recektir. Ayrıca doktorunuz 
veya eczacınız kullandığınız ilaçların yukarıda listelenmiş gruplara ait olup olmadıklarını da 
bildiğinden, onlara bilgi veriniz.  
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. LEPONEX nasıl kullanılır?  
Uygun kullanım ve doz/uygulama sıklığı için talimatlar:  
Doktorunuzun talimatlarını dikkatle uygulayınız. Önerilen dozu aşmayınız.  
Doktorunuz tam olarak kaç tablet LEPONEX almanız ve bu tabletleri ne sıklıkta kullanmanız 
gerektiğini size söyleyecektir.  
Tedaviye dirençli şizofreni hastaları:  
Her zamanki başlangıç dozu, birin ci günde bir veya iki kez 12.5 mg (25 mg tabletin yarısı), 
ardından ikinci günde bir veya iki kez 25 mg şeklindedir. Tabletleri su ile yutunuz. İyi tolere 
ediliyorsa doktorunuz daha sonra dozu takip eden 2 -3 haftada 25 -50 mg’lık adımlarda, günde 300 
mg’a k adarki bir doza ulaşılıncaya kadar aşamalı olarak artıracaktır. Bunun sonrasında günlük 
doz, eğer gerekli ise, haftada iki kez ya da tercihen bir haftalık aralıklarda 50 ila 100 mg’lık 
adımlarda artırabilir.  
 
Etkili günlük doz genellikle günde birkaç tek doz halinde bölünen 200 mg ile 450 mg arasındadır. 
Bazı kişiler daha fazlasına gerek duyabilir. Günde 900 mg’a kadar günlük dozlara müsaade edilir. 
450 mg’ın üzerindeki günlük dozlarda yan etkilerde artış olasıdır (özellikle nöbetler). Her zaman 
sizin için  etkili olan en düşük dozu alınız. Çoğu kişi dozlarının bir kısmını sabah ve bir kısmını 8 / 13 
 akşam alır. Doktorunuz günlük dozu tam olarak nasıl böleceğinizi size söyleyecektir. Eğer 
günlük dozunuz sadece 200 mg ise, akşam tek doz olarak alabilirsiniz. Belirli  bir süre boyunca 
LEPONEX’i başarıyla aldıktan sonra doktorunuz size daha düşük bir dozu denetebilir. 
LEPONEX’i en az 6 ay almanız gerekecektir.  
Şizofrenide ve şizoafektif bozuklukta intihar davranışı riskinin azaltılması:  
Tedaviye direnç gösteren şizofren i hastalarında LEPONEX kullanımına ilişkin yukarıda belirtilen 
doz ve uygulama tavsiyelerine, nükseden intihar davranışı riski taşıyan şizoafektif bozukluğu 
olan hastalarda veya şizofreni hastalarında da uyulmalıdır.  
İntihar davranışı riskinin azaltılmasın ı devam ettirmek için, en az iki yıl boyunca LEPONEX ile 
tedavi önerilir. İki yıllık tedavi sonucunda intihar davranışı riskinizin yeniden değerlendirilmesi 
önerilir ve bundan sonra tedavi süresince intihar davranışı riskinin ayrıntılı değerlendirilmesi es as 
alınarak LEPONEX tedavisine devam edilme kararı belirli aralıklarla doktorunuz tarafından 
yeniden değerlendirilir.  
Parkinson hastalarında düşünce, duygu ve davranış bozukluklarının tedavisi:  
Her zamanki başlangıç dozu, akşam alınan 12.5 mg’dır (25 mg t abletin yarısı). Tabletleri su ile 
yutunuz. Doktorunuz daha sonra dozu 12.5 mg’lık adımlarla, haftada iki adımdan daha hızlı 
olmamak kaydıyla, ikinci hafta sonunda maksimum 50 mg dozuna kadar aşamalı olarak 
yükseltecektir. Eğer baygınlık, baş dönmesi veya zihin karışıklığı hissediyorsanız dozajdaki 
artışlar durdurulabilir veya ertelenebilir. Bu tür belirtilerden kaçınmak için tedavinin ilk 
haftalarında kan basıncınız ölçülecektir.  
 
Etkili günlük doz genellikle akşam tek doz halinde alınan 25 mg ile 37.5 mg  arasındadır. Günde 
50 mg’lık dozlar sadece istisnai durumlarda aşılmalıdır. Maksimum günlük doz 100 mg’dır. Her 
zaman sizin için etkili olan en düşük dozu alınız.  
LEPONEX’i her gün aynı saatte almanız, ilacı ne zaman almanız gerektiği konusunda size 
yardı mcı olacaktır.  
Uygulama yolu ve metodu:  
LEPONEX tablet yalnızca ağız yoluyla kullanılır. LEPONEX tableti yemeklerle ya da aç karnına 
alabilirsiniz. Tableti bir bardak su ile yutunuz.  
Değişik yaş grupları:  
Çocuklarda kullanımı:  
LEPONEX’in çocuklarda kullan ılması önerilmemektedir.  
Yaşlılarda kullanımı:  
Eğer 60 yaş ve üzerinde iseniz, doktorunuzun ted avinizi ayarlaması gerekebilir.  
Özel kullanım durumları:  
Böbrek /Karaci ğer yetmezli ği: 
LEPONEX tabletler böbrek ve karaciğer yetmezliği bulunan hastalarda dikkat li kullanılmalıdır.  
Doktorunuz ayrı bir tavsiyede bulunmadıkça, bu talimatları takip ediniz.  9 / 13 
 Doktorunuz LEPONEX ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü LEPONEX tedavisini durdurmak hastalığınızın daha kötüye  gitmesine neden 
olabilir.  
Eğer LEPONEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla LEPONEX kullandıysanız:  
LEPONEX’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Eğer yanlışlıkla kullanmanız gerekenden daha fazla tablet aldıysanız, hemen doktorunuza 
danışın. Tıbbi tedavi görmeniz gerekebilir.  
Doz aşımı belirtileri:  
Uyku hali, yorgunluk, enerjisizlik, bilinç kayb ı, koma, zihin karışıklığı, halüsinasyonlar, 
ajitasyon, tutarsız konuşma, kollarda/bacaklarda tutulma, ellerin titremesi, nöbetler, tükürük 
salgısında artış, gözün siyah kısmının genişlemesi, bulanık görme, düşük tansiyon, dizlerin 
çözülmesi, hızlı veya dü zensiz nabız, yüzeysel veya güç nefes alıp verme.  
LEPONEX’i kullanmayı unutursanız  
Bir dozu almayı unutursanız, hatırlar hatırlamaz alınız. Eğer bir sonraki dozunuzun zamanı çok 
yaklaşmışsa, unutulan tabletleri atlayınız ve bir sonraki dozunuzu doğru zaman da alınız. 48 
saatten fazla hiç LEPONEX  almadıysanız mümkün olan en kısa süre içerisinde doktorunuzla 
iletişime geçiniz.  
Unutulan dozları dengelemek için çift doz almayınız.  
LEPONEX ile tedavi sonlandırıldığındaki oluşabilecek etkiler  
Doktorunuza sormada n LEPONEX kullanmayı bırakmayınız çünkü yoksunluk reaksiyonları 
yaşayabilirsiniz. Bu reaksiyonlar arasında terleme, baş ağrısı, bulantı, kusma ve ishal yer alır. 
Sizde yukarıdaki belirtilerden herhangi biri varsa vakit geçirmeden doktorunuza 
söyleyiniz. De rhal tedavi edilmezseniz bu belirtileri daha ciddi yan etkiler takip edebilir.  
Baştaki belirtileriniz tekrar ortaya çıkabilir. Tedaviyi durdurmanız gerekirse, bir ila iki haftada 
12.5 mg’lık adımlarla dozda aşamalı azalma önerilir. Doktorunuz, günlük dozun uzu nasıl 
azaltacağınız konusunda size tavsiyede bulunacaktır. LEPONEX tedavisini aniden bırakmanız 
gerekiyorsa doktorunuz tarafından kontrol edilmeniz gerekecektir.  
 
Eğer doktorunuz LEPONEX ile tedaviye tekrar başlamaya karar verirse ve son LEPONEX 
dozun uz iki günden fazla bir süre önceyse, tedaviye 12.5 mg başla ngıç dozu ile başlayacaksınız.  
4.  Olası yan etkiler  nelerdir?  
Tüm ilaçlar gibi LEPONEX’in içeriğinde bulunan maddelere duyarlı olan kişilerde yan etkiler 
olabilir.  
LEPONEX’in kullanılması sonucu nda aşağıda belirtilen yan etkiler ortaya çıkabilir:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  10 / 13 
 Yaygın    :10 hastanın birinden az, fakat 100 hastanın birinden fazla görülebilir . 
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kad ar az hastada görülebilir.  
Aşağıdakilerden biri olursa, LEPONEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Soğuk algınlığı, ateş, grip benzeri semptomlar, boğaz ağrısı veya herhangi bir başka 
enfeksiyona ilişkin belirtiler gösterirseniz bu belirtilerin ilacınızla ilişkili olup olmadığını 
değerlendirmek üzere acil kan testi yaptırmanız gerekecektir.  
 Acil tedavi gerektiren ciddi bir yan etki yaşıyor olabileceğinizden dolayı bilinç kaybına y ol 
açabilecek vücut sıcaklığında ani hızlı artış, kaslarda katılık (nöroleptik malign sendrom) 
yaşarsanız.  
 Ezici göğüs ağrısı, göğüs darlığı, basılması veya sıkışması hissi (göğüs ağrısı sol kol, çene, 
boyun ve üst karın bölgesine yayılabilir), nefes darlı ğı, terleme, güçsüzlük, baş dönmesi, 
bulantı, kusma ve çarpıntı (kalp krizi semptomları) yaşarsanız. Derhal acil tıbbi tedavi 
görebileceğiniz bir yere gitmelisiniz.  
 Dinlenirken bile hızlı ve düzensiz kalp atımı, çarpıntı, solunum problemleri, göğüs ağrısı veya 
açıklanamayan yorgunluk yaşıyorsanız. Doktorunuz kalbinizi kontrol edecek ve acilen bir 
kardiyoloğa görünmeniz gerekip gerekmediğini değerlendirecektir.  
 Göğüste baskı, ağırlık, sıkışma, darlık, yanma veya boğulma hissi yaşarsanız (kalp kasına 
yetersiz  kan akışı ve oksijen erişimi belirtileri). Doktorunuzun kalbinizi kontrol etmesi 
gerekecektir.  
 Bulantı (kusma hissi), kusma ve/veya iştah kaybı yaşarsanız. Doktorunuzun karaciğerinizi 
kontrol etmesi gerekecektir.  
 Şiddetli kabızlık yaşarsanız. Doktorunuzun  ilave komplikasyonlardan kaçınmak üzere bunu 
tedavi etmesi gerekecektir.  
 Ateş, öksürük, solunum güçlüğü, hırıltı gibi pnömoni veya solunum sistemi enfeksiyonu 
belirtileriniz varsa.  
 Özellikle bacaklarda kan damarlarından akciğerlere ilerleyerek göğüs ağrıs ı veya solunum 
güçlüğüne yol açabilecek damarlarda kan pıhtıları belirtileriniz varsa (semptomlar bacakta 
şişlik, ağrı ve kızarıklığı içerir).  
 Şiddetli terleme, baş ağrısı, bulantı, kusma ve diyare yaşıyorsanız (kolinerjik sendrom 
semptomları).  
 Şiddetli öl çüde azalmış idrar çıkışı yaşıyorsanız (böbrek yetmezliği belirtisi).  
 Nöbetler yaşıyorsanız.  11 / 13 
  Alerjik reaksiyon yaşarsanız (özellikle yüz, ağız, boğazın yanı sıra dilde kaşıntılı ya da ağrılı 
olabilen şişme).  
 Erkekseniz ve kalıcı ağrılı penis ereksiyonu yaş ıyorsanız. Bu durum priapizm olarak 
isimlendirilir.  
 4 saatten uzun süren bir ereksiyon yaşarsanız ilave komplikasyonlardan kaçınmak üzere derhal 
tıbbi tedaviye başvurun.  
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırıl manıza gerek olabilir.  
Diğer yan etkiler:  
 
Çok yaygın:  
Sersemlik, baş dönmesi, hızlı kalp atımı, kabızlık, artmış salya üretimi.  
 
Yaygın:  
Düşük beyaz kan hücresi düzeyi (lökopeni), yüksek beyaz kan hücresi düzeyi (lökositoz), 
spesifik bir beyaz kan hücresi nin yüksek düzeyi (eozinofili), kilo artışı, bulanık görme, baş ağrısı, 
titreme, katılık, huzursuzluk, nöbetler, titremeler, anormal hareketler, harekete başlayamama, 
hareketsiz kalamama, EKG değişiklikleri, yüksek kan basıncı, pozisyon değiştirdikten sonr a 
bayılma veya baş dönmesi, ani bilinç kaybı, bulantı (kusacak gibi hissetme), kusma, iştah kaybı, 
ağız kuruluğu, karaciğer fonksiyon testlerinde minör anomaliler, mesane kontrolü kaybı, idrara 
çıkma güçlüğü, yorgunluk, ateş, artmış terleme, artmış vücut s ıcaklığı, konuşma bozuklukları 
(örn., geveleyerek konuşma).  
 
Yaygın olmayan:  
Beyaz kan hücresi eksikliği (agranülositoz), nöroleptik malign sendrom (yüksek ateş, bozulmuş 
bilinç durumu ve kas katılığı ile görülen bir bozukluk), konuşma bozuklukları (örn., kekeleme).  
 
Seyrek:  
Düşük kırmızı kan hücreleri düzeyi (anemi), huzursuzluk, ajitasyon, kafa karışıklığı, hezeyan, 
dolaşım sisteminin çökmesi, düzensiz kalp atımı, kalp kası (miyokardit) veya kalp kasını 
çevreleyen membranın (perikardit) enflamasyonu, kalp  etrafında sıvı tutulumu, yutkunma 
güçlüğü (örn., yiyeceğin yanlış yerden gitmesi), solunum yolu enfeksiyonu ve pnömoni, kanda 
yüksek şeker düzeyi, diyabet (şeker), akciğerlerde kan pıhtısı (tromboembolizm), karaciğer 
enflamasyonu (hepatit), derinin sararm ası/koyu idrar/kaşıntıya neden olan karaciğer hastalığı, 
pankreasın şiddetli üst karın ağrısına yol açan enflamasyonu, kreatinin fosfokinaz olarak 
adlandırılan enzimin kan düzeylerinde artış , normal gece uykusundayken kısa periyotlarda nefes 
durması (uyku apnesi) . 
 
Çok seyrek:  
Kan damarlarında olası pıhtılaşma ile kan trombositl eri sayısında artış, kan trombositleri 
sayısında azalma, kontrol edilemez ağız/dil ve uzuv hareketleri, takıntılı düşünceler ve kompulsif 
tekrarlayan davranışlar (obsesif kompulsif semptomlar), deri reaksiyonları, kulağın önünde şişlik 
(tükürük bezlerinin büyümesi), solunum güçlüğü, kontrol edilemeyen kan şekerine bağlı 
komplikasyonlar (örn., koma veya ketoasidoz), kanda çok yüksek trigliserit veya kolesterol 
düzeyleri, kalp kası bozukluğu (kardiyomiyopati), durmuş kalp atımı (kalp durması), bağırsak 12 / 13 
 tıkanı klığının neden olduğu karın ağrısı ve mide krampları ile şiddetli kabızlık (paralitik ileus), 
karın şişliği, karın ağrısı, şiddetli karaciğer hasarı (f ulminan hepatik nekroz), böbrek  iltihabı , 
kalıcı ağrılı penis ereksiyonu (priapizm), ani açıklanamayan öl üm. 
Sıklığı bilinmeyen:  
Yağlı karaciğer hastalığı, karaciğer hücrelerinin ölümü, karaciğer toksisitesi/yaralanmasını içeren 
karaciğer bozuklukları, karaciğer yetmezliği (ölüme yol açabilen), karaciğer hasarı (karaciğer 
hücreleri, karaciğerde safra kanalı veya her ikisinde hasar) ve karaciğer nakli gibi yaşamı tehdit 
eden sonuçlara yol açan karaciğer olayları dahil karaciğer fonksiyonu kaybına yol açan normal 
karaciğer dokusunun yerini skar dokusunun aldığı karaciğer bozuklukları, beyin dalgaları 
makinesind e değişiklikler (elektroensefalogram/EEG), diyare, mide rahatsızlığı, mide yanması, 
bir öğünden sonra mide rahatsızlığı, kas güçsüzlüğü, kas spazmları, kas ağrısı, burun tıkanıklığı, 
geceleri yatağı ıslatma, kan basıncında ani, kontrol edilemeyen artış (ps ödofeokromositom), 
vücudun bir tarafa doğru kontrol edilemeyen eğilmesi (plörototonus), erkekseniz semenin 
penisten çıkmak yerine mesaneye girdiği ejakülasyon bozukluğu (kuru orgazm veya geri 
ejakülasyon), döküntü, morumsu -kırmızı noktalar, kan damarında e nflamasyon nedeniyle ateş 
veya kaşıntı, diyareye yol açan enflamasyon, karın ağrısı, ateş, deri renginde değişiklik, 
“kelebek” yüz döküntüsü, eklem ağrısı, kas ağrısı, ateş ve yorgunluk (lupus eritematöz ), 
kanıtlanmış ya da yüksek düzeyde şüphelenilen enfe ksiyon ile birlikte düşük vücut sıcaklığı, 
anormal hızlı solunum, hızlı kalp atışı, tepki verme ile birlikte dikkatte azalma  ve tansiyon 
düşüşü (sepsis), göğüste aralıklı “vurma” “çarpma” veya “çırpınma” hissi (çarpıntı), hızlı ve 
düzensiz kalp atışı (atri yal fibrilasyon). Bazı durumlarda çarpıntılar, bayılma, nefes darlığı veya 
göğüste rahatsızlık olabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu v eya eczacınızı bilgilendiriniz.  
Yan etkilerin raporl anması      
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr   sitesind e yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
5.  LEPONEX’in saklanması  
LEPONEX’i çocukların göremeyeceği ,  erişemeyeceği yerlerde ve ambalajında saklayınız.  
30ºC’nin altındaki oda sıcaklığında saklayınız.  
Son kullanma tarihiyle uyuml u olarak kullanınız.  
Ambalajdaki son kullanma tarihinden sonra LEPONEX’i kullanmayınız.  
Eğer üründe ve/veya ambalajında bozukluklar fark ederseniz LEPONEX’i kullanmayınız.  
 
Ruhsat Sahibi:        Novartis Ürünleri, 34912 Kurtköy – İstanbul  
 13 / 13 
 Üretim yeri:             Novartis Ürünleri, 34912 Kurtköy – İstanbul    
 
Bu kullanma talimatı ……… tarihinde onaylanmıştır.  