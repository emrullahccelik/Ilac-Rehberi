KISA ÜRÜN BİLGİSİ
▼
Bu tıbbi ürün ek izleme tabidir. Bu, yeni güvenlilik bilgilerinin hızla tanımlanmasına olanak
sağlayacaktır. Sağlık mesleği mensuplarından tüm şüpheli advers reaksiyonları bildirmeleri rica
edilmektedir. Advers reaksiyonların nasıl bildirileceği ile ilgili bilgi için bölüm 4.8’e bakınız.
1. BEŞERİ TIBBİ ÜRÜNÜN ADI
ADMİRAZ 0,25 mg film kaplı tablet
2. KALİTATİF VE KANTİTATİF BİLEŞİM
Etkin madde:
Siponimod fumarik asit 0,278 mg
(0,25 mg siponimoda karşılık gelmektedir)
Yardımcı maddeler:
Laktoz monohidrat (sığır kaynaklı) 62,197 mg
Soya lesitin 0,092 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Film kaplı tablet
Bir yüzünde logo ve diğer yüzünde “T” baskısı bulunan, yaklaşık 6,1 mm çapında, soluk kırmızı,
yuvarlak, bikonveks, kenarları eğimli film kaplı tablet.
4. KLİNİK ÖZELLİKLER
4.1 Terapötik endikasyonlar
ADMİRAZ, erişkinlerde, radyolojik veya klinik olarak aktif sekonder progresif multipl skleroz
hastalarının tedavisi için endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Siponimod tedavisi, multipl skleroz tedavisinde deneyimli bir doktor tarafından başlatılmalı ve
denetlenmelidir.
Tedaviye başlamadan önce hastalar, CYP2C9 metabolizör durumlarını belirlemek için CYP2C9
için genotiplenmelidir (bkz. Bölüm 4.4, 4.5 ve 5.2).
CYP2C9*3*3 genotipi olan hastalarda siponimod kullanılmamalıdır (bkz. Bölüm 4.3, 4.4 ve 5.2).
CYP2C9*2*3 veya *1*3 genotipi olan hastalarda, önerilen idame dozu günde bir kez alınan 1
mg’dır (0,25 mg’lık dört tablet) (bkz. Bölüm 4.4 ve 5.2).
1Diğer tüm CYP2C9 genotip hastalarında önerilen siponimod idame dozu 2 mg’dır.
ADMİRAZ, günde bir defa alınır.
Pozoloji:
Tedaviye başlama
Tedaviye 5 gün süren titrasyon paketi ile başlanmalıdır. Tedavi, 1. ve 2. günlerde günde bir kez
0,25 mg ile başlar, ardından 3. günde bir kez 0,5 mg, 4. günde 0,75 mg ve 5. günde 1,25 mg
dozlarıyla devam edilir, ardından 6. günde başlayarak hastanın reçete edilen siponimod idame
dozuna ulaşılır (bakınız Tablo 1).
Tedaviye başlandıktan sonraki ilk 6 günü boyunca, önerilen günlük doz günde bir kez sabah, aç
veya tok karnına alınmalıdır.
Tablo 1 İdame dozuna ulaşmak için doz titrasyon rejimi
Titrasyon Titrasyon dozu Titrasyon rejimi Doz
Gün 1 0,25 mg 1 x 0,25 mg
Gün 2 0,25 mg 1 x 0,25 mg
Gün 3 0,5 mg 2 x 0,25 mg Titrasyon
Gün 4 0,75 mg 3 x 0,25 mg
Gün 5 1,25 mg 5 x 0,25 mg
Gün 6 2 mg1 1 x 2 mg1 İdame
1 YP2C9*2*3 veya *1*3 genotipi olan hastalarda, önerilen idame dozu günde bir kez (4
x 0,25 mg) alınan 1 mg’dır (yukarıya ve bölüm 4.4 ve 5.2’ye bakınız). 5. günde 0,25
mg’lık ek maruziyet, hasta güvenliğini tehlikeye atmaz.
Tedaviye başlama sırasında kaçırılan doz/dozlar
Tedavinin ilk 6 günü boyunca, bir titrasyon dozunun bir gün için kaçırılması durumunda,
tedavinin yeni bir titrasyon paketi ile yeniden başlatılması gerekir.
6. günden sonra kaçırılan doz
Bir doz kaçırılırsa, reçete edilen doz bir sonraki planlanan zamanda alınmalıdır; bir sonraki doz
iki katına çıkarılmamalıdır.
Tedaviye ara verildikten sonra idame tedavisinin yeniden başlatılması
İdame tedavisine 4 veya daha fazla günlük doz süresiyle ara verilirse, siponimodun yeni bir
titrasyon paketi ile yeniden başlatılması gerekir.
Uygulama şekli:
Ağız yolu ile alınır.
Siponimod aç veya tok karına alınır. Film kaplı tabletler suyla birlikte bütün halde yutulmalıdır.
Özel popülasyonlara ilişkin ek bilgiler:
Böbrek yetmezliği:
Klinik farmakoloji çalışmalarına dayanarak, böbrek yetmezliği olan hastalarda doz
ayarlamasına gerek yoktur (bkz. Bölüm 5.2).
2Karaciğer yetmezliği:
Siponimod, ciddi karaciğer yetmezliği olan hastalarda (Child-Pugh sınıf C) kullanılmamalıdır
(bkz. Bölüm 4.3). Hafif veya orta şiddette karaciğer yetmezliği olan hastalarda doz ayarlamasına
gerek olmamakla birlikte, bu hastalarda tedaviye başlarken dikkatli olunmalıdır (bkz. Bölüm
4.4 ve 5.2).
Pediyatrik popülasyon:
0 ila 18 yaş arası çocuklarda ve adölesanlarda siponimodun güvenliliği ve etkililiği henüz
belirlenmemiştir. Veri bulunmamaktadır.
Geriyatrik popülasyon:
Siponimod 65 yaş ve üstü hastalarda çalışılmamıştır. Klinik çalışmalar 61 yaşına kadar olan
hastaları içermektedir. Siponimod, güvenlilik ve etkililik hakkında yeterli veri bulunmadığından
yaşlılarda dikkatle kullanılmalıdır (bkz. Bölüm 5.2).
4.3 Kontrendikasyonlar
• Etkin maddeye veya yer fıstığına, soyaya veya bölüm 6.1’de listelenen yardımcı
maddelerden herhangi birine karşı aşırı duyarlılık
• İmmün yetmezlik sendromu
• Progresif multifokal lökoensefalopati veya kriptokokal menenjit öyküsü
• Aktif maligniteler
• Şiddetli karaciğer yetmezliği (Child-Pugh sınıf C)
• Önceki 6 ayda miyokard enfarktüsü (MI), unstabil angina pektoris, inme/geçici iskemik
atak (TIA), dekompanse kalp yetmezliği (yatarak tedavi gerektiren) veya New York
Kalp Derneği (NYHA) sınıf III/IV kalp yetmezliği (bkz. bölüm 4.4) olan hastalar
• Kalp pili kullanmıyorlarsa ikinci derece Mobitz tip II atriyoventriküler (AV) blok,
üçüncü derece AV blok, sino-atriyal kalp bloğu veya hasta sinüs sendromu öyküsü olan
hastalar (bkz. Bölüm 4.4)
• CYP2C9*3 (CYP2C9*3*3) genotipi (zayıf metabolize edici) için homozigot olan
hastalar
• Gebelik sırasında ve etkili doğum kontrolü kullanmayan çocuk doğurma potansiyeli
olan kadınlar (bkz. Bölüm 4.4 ve 4.6)
4.4 Özel kullanım uyarıları ve önlemleri
Enfeksiyonlar
Enfeksiyon riski
Siponimodun temel farmakodinamik etkisi, periferik lenfosit sayısını doza bağlı olarak başlangıç
değerinin %20-30’una azaltmaktır. Bu, lenfoid dokulardaki lenfositlerin geri dönüşlü
sekestrasyonundan kaynaklanmaktadır (bkz. Bölüm 5.1).
Siponimodun bağışıklık sistemi üzerindeki etkileri enfeksiyon riskini artırabilir (bkz. Bölüm 4.8).
Tedaviye başlamadan önce, yeni bir tam kan sayımı (CBC) (yani son 6 ay içinde veya önceki
tedavinin kesilmesinden sonra) mevcut olmalıdır. CBC değerlendirmeleri tedavi başlangıcından
3 ila 4 ay sonra ve sonrasında en az yılda bir kez ve ayrıca enfeksiyon belirtileri olması
durumunda da önerilir. Klinik çalışmalarda mutlak lenfosit sayısı <0,2 x 109/l olan hastalarda
siponimod dozu azaltıldığından, mutlak lenfosit sayılarının <0,2 x 109/l olarak ölçülmesi halinde,
3siponimod dozu 1 mg’a düşürülmelidir. Halihazırda siponimod 1 mg alan bir hastada
doğrulanmış mutlak lenfosit sayısı <0,2 x 109/l ise 0,6 x 109/l’ye ulaşıncaya kadar siponimod
tedavisi kesilmelidir. Lenfosit sayısı bu değere ulaştığında tedaviye tekrar başlanması
düşünülebilir.
Şiddetli aktif enfeksiyonu olan hastalarda tedavinin başlatılması, bu durum düzelene kadar
ertelenmelidir. Periferik lenfosit sayısı üzerindeki azaltıcı etkiler gibi rezidüel farmakodinamik
etkiler, ilaç kesildikten sonra 3 ila 4 haftaya kadar sürebileceğinden, bu süre zarfında enfeksiyon
için dikkatli olmaya devam edilmelidir (bkz. Aşağıda “Siponimod tedavisinin durdurulması”
bölümü).
Hastalara enfeksiyon belirtilerini derhal doktorlarına bildirmeleri söylenmelidir. Tedavi
sırasında enfeksiyon semptomları olan hastalarda etkili tanı ve tedavi stratejileri uygulanmalıdır.
Bir hastada ciddi bir enfeksiyon gelişirse, siponimod ile tedavinin askıya alınması
düşünülmelidir.
Siponimod için kriptokokal menenjit (CM) vakaları bildirilmiştir. CM ile uyumlu semptom ve
bulguları olan hastalara derhal tanısal değerlendirme yapılmalıdır. CM ekarte edilene kadar
siponimod tedavisi askıya alınmalıdır. CM teşhisi konulursa, uygun tedavi başlatılmalıdır.
Siponimod dahil olmak üzere S1P reseptör modülatörleri ve diğer multipl skleroz tedavileri için
progresif multifokal lökoensefalopati (PML) vakaları bildirilmiştir (bkz. Bölüm 4.8). Doktorlar,
PML’yi düşündürecek klinik semptomlar veya manyetik rezonans görüntüleme (MRG)
bulguları konusunda dikkatli olmalıdır. PML’den şüpheleniliyorsa, PML ekarte edilinceye
kadar siponimod tedavisi askıya alınmalıdır. PML doğrulanırsa siponimod tedavisi kesilmelidir.
Herpes viral enfeksiyonu
Tedavi sırasında herhangi bir zamanda siponimod ile herpes viral enfeksiyonu vakaları
(varicella zoster virüslerinin [VZV] neden olduğu menenjit veya meningoensefalit vakaları
dahil) meydana gelmiştir. Herpes menenjit veya meningoensefalit meydana gelirse, siponimod
kesilmeli ve ilgili enfeksiyon için uygun tedavi uygulanmalıdır. Hekim tarafından onaylanmış
suçiçeği öyküsü olmayan veya VZV’ye karşı tam bir aşılama süreci belgelenmemiş hastalar
siponimod başlamadan önce VZV antikorları açısından test edilmelidir (aşağıda “Aşılama”
bölümüne bakınız).
Aşılama
Siponimod ile tedaviye başlamadan önce antikor negatif hastalar için tam kür suçiçeği aşılaması
önerilir; bunun ardından aşılamanın tam etkisinin ortaya çıkmasını beklemek üzere tedavinin
başlatılması 1 ay ertelenmelidir (bkz. Bölüm 4.8).
Hastalar siponimod alırken ve tedaviyi bıraktıktan sonra 4 hafta boyunca canlı zayıflatılmış
aşıların kullanımından kaçınılmalıdır (bkz. Bölüm 4.5).
Siponimod tedavisi sırasında aşılar daha az etkili olabilir. Planlı aşılamadan 1 hafta önce
başlayarak 4 hafta sonrasına kadar tedavinin kesilmesi önerilir. Siponimod tedavisini aşılama
için durdururken, hastalık aktivitesinin olası geri dönüşü göz önünde bulundurulmalıdır (aşağıda
“Siponimod tedavisinin durdurulması” bölümüne bakınız).
Anti-neoplastik, immünomodülatör veya immünosüpresif tedavilerle birlikte tedavi
Bu tür bir tedavi sırasında edinsel bağışıklık sistemi etkileri riski nedeniyle anti-neoplastik,
immünomodülatör veya immünosüpresif tedaviler (kortikosteroidler dahil) bir arada dikkatle
4uygulanmalıdır (bkz. Bölüm 4.5).
Makula ödemi
Faz III klinik çalışmada görme semptomlarının eşlik ettiği veya etmediği makula ödemi,
siponimod tedavisinde (%1,8) plaseboya (%0,2) kıyasla daha sık bildirilmiştir (bkz. Bölüm 4.8).
Olguların çoğu tedavinin ilk 3-4 ayında meydana gelmiştir. Bu nedenle, tedavinin başlamasından
3-4 ay sonra oftalmolojik bir değerlendirme önerilir. Makula ödemi vakaları daha uzun süreli
tedavide de meydana geldiğinden, hastalar siponimod tedavisi sırasında herhangi bir zamanda
ortaya çıkabilecek görme bozukluklarını bildirmelidir ve makula da dahil olmak üzere fundusun
değerlendirilmesi önerilir.
Makula ödemi olan hastalarda, bu durum düzelinceye kadar siponimod tedavisi
başlatılmamalıdır.
Siponimod, makula ödemi riskinde potansiyel bir artış nedeniyle diyabet, üveit veya altta
yatan/birlikte var olan retina hastalığı öyküsü olan hastalarda dikkatli kullanılmalıdır (bkz.
Bölüm 4.8). Makula ödemini tespit etmek için bu hastaların tedaviye başlamadan önce ve
siponimod tedavisi sırasında düzenli olarak oftalmolojik bir değerlendirmeye tabi tutulması
önerilir.
Makula ödemi olan hastalarda siponimod tedavisinin devamı değerlendirilmemiştir. Bir hastada
makula ödemi gelişirse siponimodun kesilmesi önerilir. Durumun düzelmesinin ardından
siponimodun yeniden başlatılması gerekip gerekmediğine dair kararda, her hastadaki potansiyel
faydalar ve riskler dikkate alınmalıdır.
Bradiaritmi
Kalp atım hızında azalma
Siponimod tedavisinin başlatılması kalp atım hızında geçici bir azalmaya neden olur (bkz. Bölüm
4.8 ve 5.1) ve bu nedenle tedavinin başlangıcında, 6. günde idame dozuna ulaşmak üzere, bir
titrasyon şeması uygulanır (bakınız bölüm 4.2).
İlk titrasyon dozundan sonra, kalp atım hızının azalması bir saat içinde başlar ve 1. gündeki düşüş
yaklaşık 3 ila 4 saatte maksimum seviyeye ulaşmıştır. Artırmalı titrasyon devam ettikçe, sonraki
günlerde kalp atım hızındaki düşüşlerin daha fazla olduğu görülür ve 1. gündeki (başlangıç)
değerden maksimum düşüşe 5 ila 6. günde ulaşılır. Mutlak saatlik ortalama kalp atım hızında en
yüksek günlük doz sonrası azalma 1. günde görülür, nabız dakikada ortalama 5-6 vuruş (bpm)
azalır. Sonraki günlerde doz sonrası düşüşler daha az belirgindir. Dozlara devam edildikçe kalp
atım hızı 6. günden sonra artmaya başlar ve tedavinin başlamasından sonraki 10 gün içinde
plasebo düzeylerine ulaşır.
Dakikada 40 bpm’nin altındaki kalp atım hızları nadiren gözlenmiştir. Bradikardi yaşayan
hastalar genellikle asemptomatik olmuştur. Birkaç hastada baş dönmesi ve kardiyak olmayan
göğüs ağrısı dahil olmak üzere hafif ve orta şiddette semptomlar görülmüştür; bunlar müdahale
olmadan 24 saat içinde düzelmiştir (bkz. Bölüm 4.8). Gerekirse, siponimodun neden olduğu kalp
atım hızındaki azalma, parenteral dozlarda atropin veya izoprenalin ile tersine çevrilebilir.
Atriyoventriküler iletim
Siponimod tedavisinin başlatılması, doz titrasyonu sırasında kalp atım hızında gözlenen
azalmaya benzer geçici bir patern izleyen geçici atriyoventriküler iletim gecikmeleri ile
ilişkilendirilmiştir. Atriyoventriküler iletim gecikmeleri çoğu durumda birinci derece
5atriyoventriküler (AV) bloklar (elektrokardiyogramda uzamış PR aralığı) olarak kendini
göstermiştir. Klinik çalışmalarda, tedavinin başlaması sırasında hastaların %1,7’sinden azında,
genellikle Mobitz tip I (Wenckebach) olmak üzere ikinci derece AV blokları gözlenmiştir. İletim
anormallikleri tipik olarak geçici ve asemptomatik olmuş, 24 saat içinde düzelmiş ve tedavinin
kesilmesini gerektirmemiştir.
Önceden belirli kardiyak rahatsızlıkları olan hastalarda tedaviye başlama önerisi
Önlem olarak, aşağıdaki kardiyak rahatsızlıkları olan hastalar, ilk siponimod dozundan sonra 6
saat boyunca bradikardi belirtileri ve semptomları açısından izlenmelidir (ayrıca bkz. Bölüm
4.3):
- sinüs bradikardisi (kalp atım hızı <55 bpm/dakika),
- birinci veya ikinci derece [Mobitz tip I] AV bloğu geçmişi,
- miyokard enfarktüsü öyküsü
- kalp yetmezliği öyküsü (NYHA sınıf I ve II hastaları).
Bu hastalarda, dozlamadan önce ve gözlem süresinin sonunda elektrokardiyogram (EKG)
alınması önerilir. Doz sonrası bradiaritmi veya iletimle ilgili semptomlar ortaya çıkarsa veya doz
sonrası 6 saat sonra EKG yeni başlangıç ikinci derece veya daha yüksek AV bloğu veya QTc
≥500 msn gösterirse, uygun tedavi protokolü başlatılmalı ve semptomlar/bulgular düzelinceye
kadar gözleme devam edilmelidir. Farmakolojik tedavi gerekiyorsa, gözlem gece boyunca
sürdürülmeli ve ikinci dozdan sonra 6 saatlik gözlem tekrarlanmalıdır.
Ciddi kardiyak ritim bozuklukları veya önemli bradikardi riski nedeniyle, siponimod aşağıdaki
hastalarda kullanılmamalıdır:
- semptomatik bradikardi veya tekrarlayan senkop öyküsü,
- kontrolsüz hipertansiyon veya
- tedavi edilmemiş ciddi uyku apnesi.
Bu tür hastalarda, siponimod ile tedavi, ancak beklenen faydalar potansiyel risklere ağır bastığı
takdirde düşünülmeli ve en uygun gözlem stratejisini belirlemek için tedaviye başlamadan önce
bir kardiyologdan tavsiye alınmalıdır.
Kapsamlı bir QT çalışması, önemli bir doğrudan QT uzatma etkisi göstermemiştir ve siponimod,
QT uzaması ile ilişkili bir aritmojenik potansiyel ile ilişkili değildir. Tedavinin başlatılması,
titrasyon aşamasında kalp atım hızının düşmesine ve QT aralığının dolaylı uzamasına neden
olabilir. Siponimod, önemli QT uzaması (QTc> 500 msn) olan veya QT uzamasına neden olan
tıbbi ürünlerle tedavi edilen hastalarda çalışılmamıştır. Önceden belirgin QT uzaması olan veya
bilinen aritmojenik özelliklere sahip QT uzamasına neden olan tıbbi ürünlerle tedavi edilen
hastalarda siponimod ile tedavi düşünülüyorsa, tedavinin başlatılması sırasında uygun gözlem
stratejisine karar vermek üzere tedaviyi başlatmadan önce bir kardiyologdan tavsiye alınmalıdır.
6Siponimod, sınıf Ia (örn. kinidin, prokainamid) veya sınıf III (örn. amiodaron, sotalol)
antiaritmik tıbbi ürünler ile tedavi gerektiren aritmili hastalarda araştırılmamıştır. Sınıf Ia ve
sınıf III antiaritmik tıbbi ürünler, bradikardi hastalarında Torsades de Pointes vakalarıyla
ilişkilendirilmiştir. Tedaviye başlanması kalp atım hızının düşmesine neden olduğundan,
siponimod, tedavinin başlaması sırasında bu tıbbi ürünlerle birlikte kullanılmamalıdır.
Klinik çalışmalarda bu tıbbi ürünler, siponimod alan hastalarda incelenmediği için kalp atım
hızını düşüren kalsiyum kanal blokerleri (verapamil veya diltiazem gibi) veya kalp atım hızını
düşürebilen diğer maddeler (örn. ivabradin veya digoksin) ile eş zamanlı tedavi alan hastalarda
deneyim sınırlıdır. Tedaviye başlama sırasında bu maddelerin birlikte kullanılması ciddi
bradikardi ve kalp bloğu ile ilişkili olabilir. Kalp atım hızı üzerindeki potansiyel katkısı
nedeniyle, siponimod tedavisi genellikle halihazırda bu maddelerle tedavi edilen hastalarda
başlatılmamalıdır (bkz. Bölüm 4.5). Bu gibi hastalarda, sadece beklenen faydalar potansiyel
risklerden daha ağır basarsa siponimod ile tedavi düşünülmelidir.
Siponimod ile tedavinin başlatılması sırasında yukarıdaki maddelerden biriyle birlikte tedavi
düşünülürse, kalp atım hızını düşürmeyen bir tıbbi ürüne geçiş veya tedavinin başlatılması için
uygun gözlem ile ilgili olarak bir kardiyologdan tavsiye alınmalıdır.
Beta-bloker tedavisine siponimod eklendiğinde bradiaritmik etkiler daha belirgindir. Stabil bir
beta bloker dozu alan hastalar için, tedaviye başlamadan önce istirahat kalp atım hızı dikkate
alınmalıdır. Kronik beta-bloker tedavisi altında istirahat kalp atım hızı >50 bpm ise, siponimod
uygulanabilir. İstirahat kalp atım hızı ≤50 bpm ise, taban kalp atım hızı >50 bpm olana kadar
beta-bloker tedavisi kesilmelidir. Daha sonra siponimod ile tedavi başlatılabilir ve siponimod
hedef idame dozuna yükseltildikten sonra beta bloker ile tedavi yeniden başlatılabilir (bkz.
Bölüm 4.5).
Karaciğer fonksiyonu
Siponimod ile tedaviye başlamadan önce yakın tarihli (yani son 6 ay içinde) transaminaz ve
bilirubin düzeyleri mevcut olmalıdır.
Faz III klinik çalışmada, plasebo alan hastalarda %1,5’i ile karşılaştırıldığında siponimod 2 mg
ile tedavi edilen hastaların %5,6’sında normalin üst sınırının (ULN) üç katı alanin
aminotransferaz (ALT) veya aspartat aminotransferaz (AST) değerleri gözlenmiştir (bölüm
4.8). Klinik çalışmalarda, ALT ve AST değerlerindeki yükseklik 3 katlık bir artışı aştığı takdirde
ve hasta karaciğer fonksiyonuyla ilgili semptomlar gösterirse veya yükseklik 5 katlık bir artışı
aştığı takdirde tedavi kesilmiştir. Faz III klinik çalışmada, tüm tedavi kesme olaylarının %1’i
bu kriterlerden birini karşılamıştır.
Karaciğer fonksiyon bozukluğunu düşündüren semptomlar geliştiren hastalarda karaciğer
enzimleri kontrol edilmeli ve anlamlı karaciğer hasarı doğrulanırsa siponimod kesilmelidir.
Tedavinin yeniden başlatılması, karaciğer hasarının başka bir nedeni olduğunun belirlenip
belirlenmemesine ve karaciğer fonksiyon bozukluğunun tekrarlama riskine karşı hastanın
tedaviye devam etmesinin yararlarına bağlı olacaktır.
Önceden karaciğer hastalığı olan hastalarda siponimod alırken yüksek karaciğer fonksiyon testi
değerlerinin ortaya çıkma riskinin daha yüksek olduğunu gösteren herhangi bir
7veri olmamasına rağmen, önemli karaciğer hastalığı geçmişi olan hastalarda dikkatli
olunmalıdır.
Kutanöz neoplazmalar
Siponimod alan hastalarda, özellikle tedavi süresi daha uzun olan hastalarda, bazal hücreli
karsinom (BCC) ve skuamöz hücreli karsinom (SCC) dahil olmak üzere diğer kutanöz
neoplazmalar bildirilmiştir (bkz. bölüm 4.8).
Tüm hastalar için tedavi başlangıcında ve klinik değerlendirmeye göre her 6 ila 12 ayda bir cilt
muayenesi önerilmektedir. Daha uzun tedavi sürelerinde dikkatli deri muayeneleri yapılmalıdır.
Hastalara, tüm şüpheli cilt lezyonlarını vakit kaybetmeden hekimlerine bildirmeleri
söylenmelidir. Siponimod ile tedavi edilen hastalar, korunmadan güneş ışığına maruz kalmaya
karşı uyarılmalıdır. Bu hastalar eş zamanlı olarak UV-B radyasyonu ile fototerapi veya PUVA-
fotokemoterapi almamalıdır.
Beklenmedik nörolojik veya psikiyatrik semptomlar/bulgular
Başka bir sfingozin 1-fosfat (S1P) reseptör modülatörü için seyrek sıklıkla posterior reversibl
ensefalopati sendromu (PRES) olguları bildirilmiştir. Geliştirme programında siponimod için
bu tür olaylar rapor edilmemiştir. Bununla birlikte, siponimod tedavisi gören bir hastada
beklenmedik nörolojik veya psikiyatrik semptomlar/bulgular ortaya çıkar (örn. bilişsel
bozukluklar, davranış değişiklikleri, kortikal görme bozuklukları veya diğer nörolojik kortikal
semptomlar/bulgular veya intrakraniyal basınçta bir artışa işaret eden herhangi bir
semptom/bulgu) veya hızlandırılmış nörolojik bozulma gelişirse, derhal tam bir fiziksel ve
nörolojik muayene programlanmalı ve MRG düşünülmelidir.
İmmünosüpresif veya immünomodülatör tedavilerle önceden tedavi
Diğer hastalığı modifiye edici terapilerden geçiş yapılırken, hastalığın yeniden aktivasyon
riskini en aza indirirken aynı zamanda ilave bir bağışıklık etkisinden kaçınmak için diğer
tedavinin yarılanma ömrü ve etki şekli göz önünde bulundurulmalıdır. Önceki tedavinin (yani
sitopeni) bağışıklık etkilerinin ortadan kalktığından emin olmak için siponimod başlatılmadan
önce periferik bir lenfosit sayımı (CBC) önerilir.
Alemtuzumabın, ürün bilgilerinde açıklanan bağışıklık baskılayıcı etkilerinin karakteristikleri
ve süresi nedeniyle, alemtuzumabdan sonra siponimod ile tedaviye başlanması önerilmez.
Siponimod genellikle beta interferon veya glatiramer asetatın kesilmesinden hemen sonra
başlatılabilir.
Kan basıncı etkileri
Tıbbi ürünle kontrol edilemeyen hipertansiyonu olan hastalar klinik çalışmalara dahil
edilmemiştir ve kontrolsüz hipertansiyonu olan hastalar siponimod ile tedavi edildiği takdirde
özel dikkat gerekir.
SPMS hastalarında faz III klinik çalışmada hipertansiyon, siponimod kullanan hastalarda
(%12,6) plasebo verilenlere (%9,0) göre daha sık bildirilmiştir. Siponimod ile tedavi, tedavinin
başlamasından kısa bir süre sonra başlayan ve yaklaşık 6 aylık tedaviden sonra maksimum
etkiye ulaşan (sistolik 3 mmHg, diyastolik 1,2 mmHg) ve daha sonra stabil seyreden bir artışla
sonuçlanmıştır. Devam eden tedavi ile bu etki de devam etmiştir.
Siponimod tedavisi sırasında kan basıncı düzenli olarak izlenmelidir.
8CYP2C9 genotipi
Siponimod ile tedaviye başlamadan önce hastalar CYP2C9 metabolizör durumlarını belirlemek
üzere CYP2C9 için genotiplendirilmelidir (bkz. Bölüm 4.2). CYP2C9*3 (CYP2C9*3*3
genotipi: popülasyonun yaklaşık %0,3 ila 0,4’ü) için homozigot hastalar siponimod ile tedavi
edilmemelidir. Bu hastalarda siponimod kullanımı, önemli ölçüde yüksek siponimod plazma
düzeylerine yol açar. Maruziyet artışını önlemek için CYP2C9*2*3 genotipi (popülasyonun
%1,4-1,7’si) olan hastalarda ve CYP2C9*1*3 genotipi (popülasyonun %9-12’si) olan
hastalarda önerilen idame dozu günde 1 mg’dır (bkz. bölüm 4.2 ve 5.2).
Çocuk doğurma potansiyeli olan kadınlar
Fetüs ile ilgili risk nedeniyle, siponimod gebelik sırasında ve etkili doğum kontrolü
kullanmayan çocuk doğurma potansiyeli olan kadınlarda kontrendikedir. Tedaviye başlamadan
önce, çocuk doğurma potansiyeli olan kadınlar fetüs ile ilgili bu risk konusunda
bilgilendirilmeli, gebelik testi negatif olmalı, tedavi sırasında ve tedavinin kesilmesinden sonra
en az 10 gün boyunca etkili bir doğum kontrol yöntemi kullanmalıdır (bkz. Bölüm 4.3 ve 4.6).
Siponimod tedavisinin durdurulması
Başka bir S1P reseptör modülatörünün kesilmesinden sonra hastalığın geri tepmesi de dahil
olmak üzere hastalığın şiddetli alevlenmesi seyrek sıklıkla bildirilmiştir. Siponimod tedavisini
durdurduktan sonra hastalığın şiddetli alevlenmesi olasılığı dikkate alınmalıdır. Hastalar,
siponimod kesildikten sonra olası şiddetli alevlenme veya yüksek hastalık aktivitesinin geri
dönüşü ile ilgili belirtiler açısından gözlemlenmeli ve gerektiği şekilde uygun tedavi
uygulanmalıdır.
Siponimod tedavisi durdurulduktan sonra, siponimod 10 güne kadar kanda kalır. Bu aralıkta
diğer tedavilere başlamak, siponimoda eşzamanlı maruziyet ile sonuçlanacaktır.
SPMS hastalarının büyük çoğunluğunda (%90), tedaviyi bıraktıktan sonraki 10 gün içinde
lenfosit sayıları normal aralığa döner. Bununla birlikte, periferik lenfosit sayısı üzerindeki
azaltıcı etkiler gibi rezidüel farmakodinamik etkiler, son dozdan sonra 3-4 haftaya kadar devam
edebilir. Bu süre zarfında immünosüpresanların kullanımı bağışıklık sistemi üzerinde ilave bir
etkiye yol açabilir ve bu nedenle son dozdan sonra 3 ila 4 hafta boyunca dikkatli olunmalıdır.
Hematolojik testler ile etkileşim
Siponimod, sekonder lenfoid organlarda yeniden dağılım yoluyla kan lenfosit sayısını
azalttığından, siponimod ile tedavi edilen bir hastanın lenfosit alt kümesi durumunu
değerlendirmek için periferik kan lenfosit sayıları kullanılamaz. Dolaşımdaki mononükleer
hücrelerin kullanımını içeren laboratuvar testleri, dolaşımdaki lenfositlerin sayısındaki
azalmaya bağlı olarak daha büyük kan hacimleri gerektirir.
Yardımcı maddeler
ADMİRAZ soya lesitin içerir. Yer fıstığına ya da soyaya aşırı duyarlılığı olan hastalar
ADMİRAZ almamalıdır (bkz. bölüm 4.3).
ADMİRAZ tabletler laktoz içerir. Galaktoz intoleransı, total laktoz yetmezliği veya glikoz-
galaktoz malabsorpsiyonu gibi nadir kalıtsal problemleri olan hastaların bu ilacı almamalıdır.
94.5 Diğer tıbbi ürünler ile etkileşimler ve diğer etkileşim şekilleri
Antineoplastik, bağışıklık modüle edici veya immünosüpresif tedaviler
Siponimod; antineoplastik, immünomodülatör veya immünosüpresif tedavilerle kombinasyon
halinde çalışılmamıştır. Bu tür bir tedavi sırasında ve bu tıbbi ürünlerin herhangi birinin
durdurulmasından sonraki haftalarda ek bağışıklık etkileri riski nedeniyle, birlikte uygulama
sırasında dikkatli olunmalıdır (bkz. Bölüm 4.4).
Ürün bilgilerinde açıklanan alemtuzumab bağışıklık baskılayıcı etkilerinin özellikleri ve süresi
nedeniyle, tedavinin yararları her bir hasta için risklerden açıkça daha ağır basmadıkça,
alemtuzumab sonrası siponimod ile tedaviye başlanması önerilmez (bkz. Bölüm 4.4).
Anti-aritmik tıbbi ürünler, QT uzatan tıbbi ürünler, kalp atım hızını düşürebilecek tıbbi ürünler
Tedavi başlangıcında sınıf Ia (örn., kinidin, prokainamid) veya sınıf III (örn. amiodaron, sotalol)
anti-aritmik tıbbi ürünler, bilinen aritmojenik özelliklere sahip QT uzatan tıbbi ürünler, kalp atım
hızını düşüren kalsiyum kanal blokerleri (verapamil veya diltiazem gibi) veya kalp atım hızını
azaltabilecek diğer maddeler (örn. ivabradin veya digoksin) kullanmakta olan hastalarda, kalp
atım hızı üzerindeki potansiyel ilave etkiler nedeniyle, siponimod eşzamanlı olarak
kullanılmamalıdır (bkz. bölüm 4.4). Bu tıbbi ürünlerin siponimod ile birlikte kullanımı ile ilgili
veri mevcut değildir. Tedaviye başlama sırasında bu maddelerin birlikte kullanılması ciddi
bradikardi ve kalp bloğu ile ilişkili olabilir. Kalp atım hızı üzerindeki potansiyel katkı etkisi
nedeniyle, siponimod tedavisi genellikle bu maddelerle eşzamanlı tedavi edilen hastalarda
başlatılmamalıdır (bkz. Bölüm 4.4). Siponimod ile tedavi düşünülürse, kalp atım hızını
düşürmeyen tıbbi ürünlere geçiş veya tedavinin başlatılması için uygun izlem ile ilgili olarak
bir kardiyologdan tavsiye alınmalıdır.
Beta blokerler
Beta bloker alan hastalarda kalp atım hızını düşürme üzerine ilave etkiler nedeniyle siponimod
başlatıldığında dikkatli olunmalıdır (bkz. Bölüm 4.4). Stabil dozlarda siponimod alan hastalarda
beta-bloker tedavisi başlatılabilir.
Siponimod ve propranololün birlikte uygulanmasının olumsuz kronotropik etkisi, özel bir
farmakodinamik/güvenlilik çalışmasında değerlendirilmiştir. Siponimod farmakokinetik/
farmakodinamik kararlı durum üzerine propranolol eklenmesi, propranolol
farmakokinetik/farmakodinamik kararlı durumun üstüne siponimod eklenmesine kıyasla daha
az belirgin negatif kronotropik etkilere (aditiften daha az) sahip olmuştur (aditif HR etkisi).
Aşılama
Canlı zayıflatılmış aşıların kullanımı enfeksiyon riski taşıyabilir ve bu nedenle siponimod
tedavisi sırasında ve tedaviden sonra 4 haftaya kadar bunlar kullanılmamalıdır (bkz. Bölüm 4.4).
Siponimod ile tedavi sırasında ve tedaviden sonra 4 haftaya kadar aşılama daha az etkili olabilir.
Siponimod tedavisi aşılamadan 1 hafta öncesinden 4 hafta sonrasına kadar duraklatılırsa,
aşılamanın etkililiğinin tehlikeye girmediği kabul edilmektedir (bkz. Bölüm 4.4). Özel bir faz I
sağlıklı gönüllü çalışmasında, grip aşılarıyla birlikte siponimod tedavisi veya daha kısa tedavi
duraklaması (aşılamadan 10 gün ile 14 gün öncesi arası) plaseboya kıyasla daha düşük yanıt
oranlarına (yaklaşık %15 ila %30 daha düşük) neden olmuş, diğer yandan bir PPV 23 aşısının
etkililiği, eşzamanlı siponimod tedavisinden olumsuz etkilenmemiştir (bkz. bölüm 4.4).
Diğer tıbbi ürünlerin siponimod farmakokinetiğini etkileme potansiyeli
Siponimod esas olarak sitokrom P450 2C9 (CYP2C9) (%79,3) ve daha az ölçüde sitokrom P450
103A4 (CYP3A4) (%18,5) tarafından metabolize edilir. CYP2C9 bir polimorfik enzimdir ve
CYP3A veya CYP2C9 inhibitörlerinin veya indükleyicilerinin varlığında ilaç-ilaç etkileşimi
(DDI) etkisinin CYP2C9 genotipine bağlı olduğu tahmin edilmektedir.
CYP2C9 ve CYP3A4 inhibitörleri
Siponimod ile orta derecede CYP2C9 ve orta veya güçlü CYP3A4 inhibisyonuna neden olan tıbbi
ürünlerin birlikte kullanılması siponimod maruziyetinde önemli bir artış nedeniyle önerilmez. Bu
eşzamanlı ilaç rejimi, ayrı bir orta veya güçlü CYP3A4 inhibitörü ile kombinasyon halinde orta
derecede bir CYP2C9/CYP3A4 çift inhibitörünü (örn. flukonazol) veya orta bir CYP2C9
inhibitörünü içerebilir.
CYP2C9*1*1 genotipi olan sağlıklı gönüllülerde kararlı durumda 200 mg/gün flukonazol (orta
CYP2C9/güçlü CYP3A4 inhibitörü) ile tek doz siponimod 4 mg’ın birlikte uygulanması,
siponimodun eğri altındaki alanında (EAA) 2 kat artışa neden olmuştur. Fizyolojik temelli
farmakokinetik (PBPK) modelleme kullanılarak yapılan bir ilaç etkileşim potansiyeli
değerlendirilmesine göre, CYP2C9*2*2 genotipi olan hastalar dışında tüm genotipler genelinde
herhangi bir CYP3A4 ve CYP2C9 inhibitörü tipiyle siponimodun EAA’sında maksimum 2 kat
artış öngörülmektedir. CYP2C9*2*2 hastalarında, orta CYP2C9/CYP3A4 inhibitörlerinin
varlığında siponimodun EAA’sında 2,7 kat artış beklenmektedir.
CYP2C9 ve CYP3A4 indükleyicileri
Siponimod, çoğu CYP2C9 ve CYP3A4 indükleyici tipi ile kombine edilebilir. Bununla birlikte,
siponimod maruziyetinde beklenen bir azalma nedeniyle, siponimod kombine edildiğinde
tedavinin uygunluğu ve olası yararı göz önünde bulundurulmalıdır:
- genotipten bağımsız olarak tüm hastalarda güçlü CYP3A4/orta CYP2C9 ikili indükleyicileri
(örn. karbamazepin) veya ayrı bir güçlü CYP3A4 indükleyicisi ile kombinasyon halinde
orta derecede bir CYP2C9 indükleyicisi ile.
- CYP2C9*1*3 veya *2*3 genotipli hastalarda orta derecede CYP3A4 indükleyicileri (örn.
modafinil) veya güçlü CYP3A4 indükleyicileri ile.
PBPK modellemesi kullanılarak ilaç etkileşim potansiyeli üzerinde yapılan bir değerlendirmeye
göre, siponimod maruziyetinde önemli bir azalma (sırasıyla %76 ve %51’e kadar)
beklenmektedir. Günde 2 mg siponimodun rifampinin (güçlü CYP3A4 ve orta CYP2C9
indükleyicisi) günlük 600 mg dozları varlığında uygulanması, CY2C9*1*1 olgularında
siponimod EAA ve C değerlerini sırasıyla %57 ve %45 azaltmıştır.
tau, ss maks, ss
Oral kontraseptifler
Siponimod ile birlikte uygulama, kombine etinilöstradiol ve levonorgestrel oral kontraseptifin
farmakokinetiği ve farmakodinamiği üzerinde klinik olarak anlamlı etkiler ortaya koymamıştır.
Dolayısıyla, siponimod tedavisi sırasında araştırılan oral kontraseptifin etkililiği korunmuştur.
Diğer progestajenleri içeren oral kontraseptiflerle herhangi bir etkileşim çalışması yapılmamıştır,
ancak siponimodun oral kontraseptiflerin etkinliği üzerinde bir etkisi olması beklenmemektedir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarla ilgili bir etkileşim çalışması yapılmamıştır.
Karaciğer yetmezliği:
Karaciğer yetmezliği olan hastalarla ilgili bir etkileşim çalışması yapılmamıştır.
11Pediyatrik popülasyon:
Pediyatrik hastalarla ilgili bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Siponimod, etkili doğum kontrol yöntemi kullanmayan çocuk doğurma potansiyeli olan
kadınlarda kontrendikedir (bkz. Bölüm 4.3). Bu nedenle, çocuk doğurma potansiyeli olan
kadınlarda tedaviye başlamadan önce gebelik testi sonucu negatif çıkmalı ve fetüs için ciddi risk
konusunda danışmanlık sağlanmalıdır. Çocuk doğurma potansiyeli olan kadınlar, tedavi sırasında
ve son siponimod dozunu takip eden en az on gün boyunca etkili bir doğum kontrol yöntemi
kullanmalıdır (bkz. Bölüm 4.4).
Ayrıca Doktor Eğitim Paketinde özel önlemler de yer almaktadır. Siponimod kadın hastalara
reçete edilmeden önce ve tedavi sırasında bu önlemler uygulanmalıdır.
Gebeliği planlamak için siponimod tedavisini durdururken, hastalık aktivitesinde olası bir geri
dönüş göz önünde bulundurulmalıdır (bkz. Bölüm 4.4).
Gebelik dönemi
Gebe kadınlarda siponimod kullanımıyla ilgili veri bulunmamaktadır ya da sınırlı veri
mevcuttur. Hayvan çalışmaları, günlük 2 mg dozda insan maruziyeti ile karşılaştırılabilir
maruziyet düzeylerinde embriyo-fetal ölümler ve iskelet veya visseral malformasyonlar dahil
olmak üzere sıçanlarda ve tavşanlarda siponimod kaynaklı embriyotoksisite ve fetotoksisite ve
sıçanlarda teratojenisite göstermiştir (bkz. Bölüm 5.3). Ek olarak, başka bir sfingozin-1-fosfat
reseptör modülatörü ile sahip olunan klinik deneyim, gebelik sırasında uygulandığında genel
popülasyonda gözlenen orana kıyasla 2 kat daha fazla büyük konjenital malformasyon riski
göstermiştir.
Sonuç olarak, siponimod gebelik sırasında kontrendikedir (bkz. Bölüm 4.3). Siponimod, gebelik
planlanmadan en az 10 gün önce durdurulmalıdır (bkz. Bölüm 4.4). Bir kadın tedavi sırasında
gebe kalırsa, siponimod kesilmelidir. Tedaviyle ilişkili fetüse zararlı etki riski konusunda tıbbi
tavsiye verilmeli ve ultrasonografi muayeneleri yapılmalıdır.
Laktasyon dönemi
Siponimod veya ana metabolitlerinin anne sütüne geçip geçmediği bilinmemektedir. Siponimod
ve metabolitleri sıçanların sütüne geçer. Siponimod emzirme döneminde kullanılmamalıdır.
Üreme yeteneği/Fertilite
Siponimodun insan fertilitesi üzerindeki etkisi değerlendirilmemiştir. Siponimodun sıçanlarda
ve maymunlarda erkek üreme organları veya sıçanlarda fertilite parametreleri üzerinde hiçbir
etkisi olmamıştır.
4.7 Araç ve makine kullanımı üzerindeki etkiler
Siponimodun araç ve makine kullanımı üzerinde hiçbir etkisi yoktur veya etkileri göz ardı
edilebilir düzeydedir. Bununla birlikte, siponimod ile tedaviye başlarken bazen baş dönmesi
meydana gelebilir. Bu nedenle, hastalar, siponimod tedavisine başlanan ilk gün boyunca araç
veya makine kullanmamalıdır (bkz. Bölüm 4.4).
124.8 İstenmeyen etkiler
Güvenlilik profilinin özeti
En yaygın advers ilaç reaksiyonları baş ağrısı (%15) ve hipertansiyondur (%12,6).
Advers ilaç reaksiyonlarının tablo halinde özeti
Her sistem organ sınıfı içinde, advers ilaç reaksiyonları, en sık reaksiyonlar önce olacak şekilde
sıklığa göre sıralanmaktadır. Ek olarak, her advers ilaç reaksiyonu için karşılık gelen sıklık
kategorisi aşağıdaki sisteme dayanmaktadır: Çok yaygın (≥1/10); yaygın (≥1/100 ila ≤1/10);
yaygın olmayan (≥1/1.000 ila ≤1/100); seyrek (≥1/10.000 ila ≤1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Tablo 2 Advers reaksiyonların tablo halinde listesi
Enfeksiyonlar ve enfestasyonlar
Yaygın Herpes zoster
Bilinmiyor Kriptokokal menenjit
Progresif multifokal lökoensefalopati
İyi huylu, habis ve belirtilmemiş neoplazmalar (kistler ve polipler dahil)
Yaygın Melanositik nevus
Bazal hücreli karsinom
Yaygın olmayan Skuamöz hücreli karsinom
Kan ve lenf sistemi hastalıkları
Yaygın Lenfopeni
Sinir sistemi hastalıkları
Çok yaygın Baş ağrısı
Yaygın Baş Dönmesi
Nöbet
Tremor
Göz hastalıkları
Yaygın Makula ödemi
Kalp hastalıkları
Yaygın Bradikardi
Atriyoventriküler blok (birinci ve ikinci derece)
Vasküler hastalıkları
Çok yaygın Hipertansiyon
Gastrointestinal hastalıklar
Yaygın Bulantı
İshal
Kas-iskelet bozuklukları, bağ doku ve kemik hastalıkları
Yaygın Ekstremitede ağrı
Genel bozukluklar ve uygulama bölgesine ilişkin hastalıklar
Yaygın Periferik ödem
Asteni
Araştırmalar
Çok yaygın Karaciğer fonksiyon testinde artış
Yaygın Solunum fonksiyon testinde azalma
13Seçilmiş advers reaksiyonların tanımı
Enfeksiyonlar
SPMS hastalarındaki Faz III klinik çalışmada, toplam enfeksiyon oranı, siponimod hastaları ile
plasebo hastaları arasında karşılaştırılabilir olmuştur (sırasıyla %49,0’a karşılık %49,1).
Bununla birlikte, plasebo (%0,7) ile karşılaştırıldığında siponimod (%2,5) tedavisinde herpes
zoster enfeksiyonu oranında bir artış bildirilmiştir.
Tedavi sırasında herhangi bir zamanda siponimod ile varicella zoster virüslerinin neden olduğu
menenjit veya meningoensefalit vakaları ortaya çıkmıştır. Siponimod için kriptokokal menenjit
(CM) vakaları da bildirilmiştir (bkz. bölüm 4.4).
Makula ödemi
Makula ödemi siponimod alan hastalarda (%1,8) plasebo verilenlerden (%0,2) daha sık
bildirilmiştir. Olguların çoğunluğu siponimodun başlamasından sonraki 3 ila 4 ay içinde
meydana gelmiş olmakla birlikte, siponimod ile tedavi edilen hastalarda 6 aydan daha uzun bir
süreyle vakalar bildirilmiştir (bkz. Bölüm 4.4). Bazı hastalar bulanık görme veya görme
keskinliğinde azalma ile başvururken, bazıları asemptomatik olmuş ve rutin oftalmolojik
muayenesinde tanı konmuştur. Tedavinin kesilmesinden sonra genellikle makula ödeminde
düzelme olmuş veya kendiliğinden kaybolmuştur. Yeniden tedavi ile birlikte tekrarlama riski
değerlendirilmemiştir.
Bradiaritmi
Siponimod tedavisinin başlatılması, kalp atım hızında geçici bir düşüşe neden olur ve ayrıca
atriyoventriküler iletim gecikmeleriyle de ilişkili olabilir (bkz. Bölüm 4.4). Siponimod ile tedavi
edilen hastaların %6,2’sinde bradikardi bildirilirken bu oran plasebo ile %3,1 olmuştur; AV
blok ise siponimod ile tedavi edilen hastaların %1,7’sinde ve plasebo uygulanan hastaların
%0,7’sinde bildirilmiştir (bkz. Bölüm 4.4).
Kalp atım hızındaki maksimum düşüş, dozdan sonraki ilk 6 saatte görülür.
İlk dozlama aşamasında geçici, doza bağlı bir düşüş gözlenmiştir ve ≥ 5 mg’lık dozlarda bu etki
plato yapmıştır. Bradiaritmik olaylar (AV blokları ve sinüs duraklamaları) siponimod tedavisi
altında plaseboya kıyasla daha yüksek bir insidansla tespit edilmiştir.
Çoğu AV bloğu ve sinüs duraklaması, 2 mg’lık terapötik dozun üzerinde meydana gelmiştir ve
doz titrasyonu yapılmamış koşullar altında doz titrasyon koşullarına kıyasla önemli ölçüde daha
yüksek insidans göstermiştir.
Siponimodun neden olduğu kalp atım hızındaki azalma, atropin veya izoprenalin ile tersine
çevrilebilmektedir.
Karaciğer fonksiyon testleri
Siponimod ile tedavi edilen MS hastalarında hepatik enzimlerde artış (çoğunlukla ALT
yüksekliği) bildirilmiştir. SPMS hastalarında yapılan faz III çalışmada, özellikle karaciğer
transaminaz (ALT/AST) ve GGT yükselmelerine bağlı olarak, plasebo (%3,1) hastaları ile
karşılaştırıldığında siponimod hastalarında (%11,3) daha sık karaciğer fonksiyon testi artışları
gözlenmiştir. Yüksekliklerin çoğu tedaviye başladıktan sonraki 6 ay içinde meydana gelmiştir.
Siponimod kesildikten sonra yaklaşık 1 ay içinde ALT düzeyleri normale dönmüştür (bkz. Bölüm
4.4).
14Kan basıncı
SPMS hastalarındaki faz III klinik çalışmada hipertansiyon, plasebo uygulanan hastalar (%9,0)
ile karşılaştırıldığında siponimod kullanan hastalarda (%12,6) daha sık bildirilmiştir. Siponimod
ile tedavi, tedavinin başlamasından kısa bir sonra başlayarak sistolik ve diyastolik kan
basıncında bir artışla sonuçlanmış, bu etki yaklaşık 6 aylık tedaviden sonra maksimum düzeye
ulaşmış (sistolik 3 mmHg, diyastolik 1,2 mmHg) ve sonrasında stabil kalmıştır. Devam eden
tedavi ile bu etki de devam etmiştir.
Nöbetler
SPMS hastalarındaki faz III klinik çalışmada plasebodaki %0,4’lük oran ile karşılaştırıldığında,
siponimod ile tedavi edilen hastaların %1,7’sinde nöbetler bildirilmiştir.
Solunum etkileri
Siponimod tedavisi ile 1 saniyede zorlu ekspiratuvar hacimde (FEV ) ve akciğerin karbon
1
monoksit (DLCO) değerleri için difüzyon kapasitesinde küçük düşüşler gözlenmiştir. SPMS
hastalarındaki faz III klinik çalışmada tedavinin 3. ve 6. aylarında, siponimod grubunda
FEV ’de başlangıçtan ortalama değişiklikler, her bir zaman noktasında -0,1 L iken plasebo
1
grubunda değişiklik olmamıştır. Bu gözlemler, siponimod ile tedavi edilen ve kronik obstruktif
akciğer hastalığı (KOAH) veya astım gibi solunum bozuklukları olan hastalarda biraz daha
yüksek olmuştur (FEV ’de başlangıçtan yaklaşık 0,15 L ortalama değişiklik). Kronik tedavide
1
bu azalma klinik olarak anlamlı advers olaylara dönüşmemiştir ve öksürük veya dispne
raporlarındaki artışla ilişkili değildir (bkz. Bölüm 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sağlıklı olgularda 75 mg’lık tek dozlardan sonra semptomatik bradikardi oluşumuna bağlı
olarak maksimum tolere edilen tek dozun 25 mg olduğu belirlenmiştir. Birkaç olgu, 3 ila 4 gün
boyunca kasıtsız olarak günde 200 mg’a kadar dozlar almıştır ve karaciğer fonksiyon testlerinde
asemptomatik hafif ila orta derecede geçici artışlar yaşamışlardır.
84 mg siponimod alan bir hastada (depresyon öyküsü olan) karaciğer transaminazlarında hafif
bir yükselme görülmüştür.
Doz aşımı eğer siponimoda ilk maruziyet ise veya siponimodun doz titrasyon fazı sırasında
meydana gelirse, gece boyunca gözlemi de içerebilecek şekilde bradikardinin belirti ve
semptomlarını gözlemlemek önemlidir. Kalp atım hızı ve kan basıncının düzenli olarak
ölçülmesi gerekir ve elektrokardiyogramlar çekilmelidir (bkz. Bölüm 4.2 ve 4.4).
Siponimod için spesifik bir antidot yoktur. Diyaliz ya da plazma değişimi siponimodun vücuttan
anlamlı bir şekilde uzaklaştırılmasına neden olmaz.
155. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İmmünosupresanlar, seçici immünosupresanlar
ATC kodu: L04AA42
Etki mekanizması
Siponimod, bir sfingozin-1-fosfat (S1P) reseptör modülatörüdür. Siponimod, S1P için beş G-
protein bağlı reseptörden (GPCR) ikisine (yani S1P1 ve S1P5) seçici olarak bağlanır.
Siponimod, lenfositler üzerindeki S1P1 reseptörleri üzerinde fonksiyonel bir antagonist olarak
hareket ederek lenf düğümlerinden çıkışı önler. Bu, T hücrelerinin santral sinir sistemine (SSS)
yeniden dolaşımını azaltarak merkezi enflamasyonu sınırlandırır.
Farmakodinamik etkiler
Periferik kan lenfositlerinde azalma
Siponimod, lenfoid dokularda geri dönüşlü lenfosit sekestrasyonu nedeniyle, ilk dozdan sonraki
6 saat içinde periferik kan lenfosit sayısında doza bağlı bir azalmaya neden olur.
Devam eden günlük dozlama ile birlikte lenfosit sayısı azalmaya devam ederek tipik bir
CYP2C9*1*1 SPMS hastasında veya *1*2 Japon olmayan SPMS hastasında yaklaşık %0,560
(0,271-1,08) hücre/nL lenfosit sayısı şeklindeki dip medyan (%90 GA) değerine ulaşır
(başlangıç değerinin %20-30’una karşılık gelir). Günlük dozlama ile düşük lenfosit sayıları
korunur.
SPMS hastalarının büyük çoğunluğunda (%90), tedaviyi bıraktıktan sonraki 10 gün içinde
lenfosit sayıları normal aralığa döner. Siponimod tedavisini durdurduktan sonra periferik
lenfosit sayısı üzerindeki rezidüel düşürücü etkiler son dozdan sonra 3-4 haftaya kadar devam
edebilir.
Kalp atım hızı ve ritmi
Siponimod, tedavi başlangıcında, kalp atım hızı ve atriyoventriküler iletimde geçici bir azalmaya
neden olur (bkz. Bölüm 4.4 ve 4.8); bu etki, mekanik olarak, hücresel hiperpolarizasyona ve
azaltılmış uyarılabilirliğe yol açan, G-protein kenetli içe rektifiye potasyum (GIRK)
kanallarının aktivasyonu ile ilişkilidir. S1P1 reseptörlerindeki fonksiyonel antagonizmi
nedeniyle, siponimodun ilk titrasyonu, idame dozu elde edilene kadar GIRK kanallarını ardışık
olarak duyarsızlaştırır.
QT aralığını uzatma potansiyeli
Siponimodun terapötik (2 mg) ve supraterapötik (10 mg) dozlarının kardiyak repolarizasyon
üzerindeki etkileri ayrıntılı bir QT çalışmasında araştırılmıştır. Sonuçlar siponimod ile QT
uzaması ile ilişkili bir aritmojenik potansiyel ortaya koymamıştır. Siponimod, doz sonrası 3 saat
sonra plaseboya göre düzeltilmiş başlangıca ayarlı ortalama QTcF’yi (ΔΔQTcF) 5 ms’den fazla
artırmıştır ve maksimum ortalama etki sırasıyla 7,8 ms (2 mg) ve 7,2 ms (10 mg) olmuştur.
Bütün zaman noktalarında ΔΔQTcF için tek taraflı %95 güven aralığının üst sınırı 10 ms’nin
altında kalmıştır. Kategorik analiz, tedaviden kaynaklanan 480 ms’nin üzerinde QTc değerleri
olmadığını, başlangıca kıyasla 60 ms’den daha fazla QTc artışı olmadığını ve düzeltilmiş veya
düzeltilmemiş QT/QTc değerinin 500 ms’yi aşmadığını ortaya koymuştur.
16Pulmoner fonksiyon
28 gün boyunca tek veya çoklu dozlarla siponimod tedavisi, zorlu vital kapasitenin %25 ila
75’inin (FEF %25-75) ekspirasyonu sırasında 1 saniyede zorlu ekspiratuvar hacim (FEV ) ve
1
zorlu ekspiratuvar akış (FEF) ile ölçüldüğü üzere, havayolu direncinde klinik olarak anlamlı
artışlarla ilişkili değildir. Terapötik olmayan tekli dozlarda (> 10 mg) hafif bir azaltılmış FEV
1
eğilimi tespit edilmiştir. Birden fazla siponimod dozu, %FEV ve FEF ’te, doza ve gündüz
1 %25-75
saatlerine bağımlı olmayan ve artmış hava yolu direncine dair herhangi bir klinik bulgu ile
ilişkili olmayan hafif ila orta değişiklikler ile ilişkilendirilmiştir.
Klinik etkililik ve güvenlilik
Siponimodun etkililiği, SPMS hastalarında günde bir kez 2 mg’lık dozların değerlendirildiği bir
faz III çalışmasında araştırılmıştır.
SPMS’de A2304 (EXPAND) çalışması
Çalışma A2304, relapsların yokluğunda veya relapslardan bağımsız olarak önceki 2 yıl içinde
belgelenmiş progresyon kanıtı olan, çalışmaya kayıt öncesindeki 3 ay içinde relaps kanıtı
bulunmayan ve çalışmaya girdiği tarihte ortanca Genişletilmiş Özürlülük Durum Ölçeği (EDSS)
skoru 3,0 ila 6,5 olan SPMS hastalarıyla yürütülen randomize, çift kör, plasebo kontrollü, olay
ve takip süresi güdümlü, bir faz III bir çalışmasıdır. Başlangıçta ortalama EDSS 6,0’dır. 61 yaş
üstü hastalar dahil edilmemiştir. Hastalık aktivitesi ile ilgili olarak, SPMS’de enflamatuvar
aktivitenin karakteristik özellikleri relaps veya görüntülemeyle ilişkili olabilir (yani Gd tutan T1
lezyonları veya aktif [yeni veya genişleyen] T2 lezyonları).
Hastalar, günde bir kez siponimod 2 mg veya plasebo almak üzere 2:1 oranında randomize
edilmiştir. Taramada ve her 3 ayda bir ve relaps zamanında klinik değerlendirmeler
gerçekleştirilmiştir. MRG değerlendirmeleri taramada ve 12 ayda bir yürütülmüştür.
Çalışmanın birincil sonlanım noktası, EDSS’de 3 ay boyunca devam eden başlangıçtan en az 1
puanlık artış (başlangıç EDSS’si ≥ 5,5 olan hastalar için 0,5 puanlık artış) olarak tanımlanan 3
aylık doğrulanmış özürlülük progresyonunun (CDP) zamanı olmuştur. Başlıca ikincil sonlanım
noktaları, zamanlı 25-adım yürüme testinde (T25W) 3 ayda doğrulanmış başlangıca kıyasla en
az %20 kötüleşme ve T2 lezyon hacminde başlangıca kıyasla değişim olmuştur. Ek ikincil
sonlanım noktaları arasında, 6 aylık CDP’ye kadar geçen süre, beyin hacminde yüzde değişim
ve enflamatuvar hastalık aktivitesi (yıllık nüks oranı, MRG lezyonları) ölçümleri yer almıştır.
Sembol Sayı Modalite Testi skorundaki bilişsel işlem hızındaki değişim keşifsel bir sonlanım
nokta olarak olmuştur.
Çalışma süresi her hasta için değişken olmuştur (ortanca çalışma süresi 21 ay, dağılım: 1 gün
ila 37 ay).
Çalışma, 1.651 hastanın siponimod 2 mg (N = 1.105) veya plaseboya (N = 546) randomize
edilmesini içermiştir; siponimod ile tedavi edilen hastaların %82’si ve plasebo ile tedavi edilen
hastaların %78’i çalışmayı tamamlamıştır. Başlangıçta ortanca yaş 49, ortanca hastalık süresi
16 yıl ve ortanca EDSS skoru 6,0 olmuştur. Hastaların %64’ünde çalışma girişinden önceki 2
yıl içinde relaps görülmemiştir ve %76’sında başlangıç MRG taramasında gadolinyum (Gd)
tutan lezyon yoktur. Hastaların %78’i daha önce MS’leri için bir tedavi görmüştür.
173 aylık ve 6 aylık CDP’nin başlama zamanı, siponimod için anlamlı olarak daha geç olmuş, 3
aylık CDP riskinde plasebo ile karşılaştırıldığında %21 azalma (tehlike oranı [HR] 0,79, p =
0,0134) ve 6 aylık CDP riskinde plasebo ile karşılaştırıldığında %26’lık azalma (HR 0,74, p =
0,0058) izlenmiştir.
Şekil 1 EDSS-Kaplan-Meier eğrilerine dayalı 3 aylık ve 6 aylık CDP’li hastalar (tam
analiz seti, çalışma A2304)
Plasebo karşısında 3 aylık CDP’ye kadar Plasebo karşısında 6 aylık CDP’ye kadar
geçen süre geçen süre
is
e d
is
e d
z ü z ü
y y
n n
ıra
la
ts
a h
ıra
la
ts
a h
il il
’P ’P
D D
C C
k k
ıly
3a T 0,e 6h 5l ,i k 0e
,9
o 5r )a ;n rı i:
s
k0 , a7 z9 a, lp m= a0 s, ı0
:
1 %34 2;
1
(%95 GA;
ıly
a
6
T 0,e 6h 0l ,i k 0e
,9
o 2r )a ;n rı i:
s
k0 , a7 z4 a, lp m= a0 s, ı0
:
0 %58 2;
6
(%95 GA;
Çalışma ayı Çalışma ayı
Riskli hasta sayısı Riskli hasta sayısı
18Tablo 3 A2304 çalışmasının klinik ve MRG sonuçları
Sonlanım noktaları A2304 (EXPAND)
Siponimod 2 mg Plasebo (n=546)
(n=1.099)
Klinik sonlanım noktaları
Birincil etkililik sonlanım noktası: %26,3 %31,7
3 aylık doğrulanmış özürlülük progresyonu
olan hastaların oranı (birincil sonlanım
noktası)
Risk azalması1 %21 (p=0,0134)
Zamanlı 25 adım yürüme testinde 3 aylık %39,7 %41,4
doğrulanmış %20 artışı olan hastaların oranı
Risk azalması1 %6 (p=0,4398)
6 aylık doğrulanmış özürlülük progresyonu %19,9 %25,5
olan hastaların oranı
Risk azalması1 %26 [(p=0,0058)]6
Yıllık relaps oranı (ARR) 0,071 0,152
Oran azalması2 %55 [(p<0,0001)]6
MRG sonlanım noktaları
T2 lezyon hacminde başlangıca göre değişim +184 mm3 +879 mm3
(mm3)3
T2 lezyon hacmi değişimindeki fark -695 mm3 (p<0,0001)7
Başlangıca göre beyin hacmi değişim yüzdesi -%0,497 -%0,649
(%95 GA)3
Beyin hacmi değişimindeki yüzde fark 0.152%[(p=0,0002)]6
Gd tutan T1 ağırlıklı lezyonların ortalama 0,081 0,596
kümülatif sayısı (%95 GA)4
Oran azalması 86%[(p<0,0001)]6
Sembol Sayı Modalite Testinde 4 puan %16,0 %20,9
kötüleşme olan hastaların oranı5
Risk azalması1 %25 [(p=0,0163)]6
1 Progresyona kadar geçen süre için Cox modellemeden
2 Tekrarlayan olaylara yönelik bir modelden
3 12. ay ve 24. ay ortalama
4 24 aya kadar
5 6 ayda onaylı
6 [Hiyerarşik teste dahil olmayan ve çokluk için ayarlanmamış sonlanım noktaları için
nominal p değeri]
7 Doğrulayıcı olmayan p değeri; hiyerarşik test prosedürü, sonlanım noktasına uç
noktaya ulaşmadan sona ermiştir
Çalışmadan elde edilen sonuçlar, 3 aylık ve 6 aylık CDP’ye kadar geçen sürede, cinsiyet, yaş,
çalışma öncesi relaps aktivitesi, başlangıç MRG hastalık aktivitesi, hastalık süresi ve başlangıçta
özürlülük düzeylerine dayalı tanımlı alt gruplarda siponimod ile değişken fakat istikrarlı bir risk
azalması göstermiştir.
19Aktif hastalığı olan hasta alt grubunda (n = 779) (çalışmadan önceki 2 yıl içinde relapsı olan
hastalar ve/veya başlangıçta Gd tutan T1 lezyonlarının varlığı olarak tanımlanır) tedavi
başlangıcındaki özellikler genel popülasyona benzer olmuştur. Ortanca yaş 47, ortanca hastalık
süresi 15 yıl ve başlangıçtaki ortanca EDSS skoru 6,0’dır.
Siponimod ile tedavi edilen aktif hastalıklı hastalarda 3 aylık ve 6 aylık CDP’nin başlama zamanı,
plaseboya kıyasla sırasıyla %31 (tehlike oranı [HR] 0,69; %95 GA: 0,53, 0,91) ve %37 (HR 0,63;
%95 Cl: 0,47, 0,86) oranlarında daha geç olmuştur. ARR (doğrulanmış relapslar) plasebo ile
karşılaştırıldığında %46 azalmıştır (ARR oranı 0,54; %95 GA: 0,39, 0,77). 24 ay boyunca Gd
tutan T1 ağırlıklı lezyonların kümülatif sayısında bağıl oran azalması, plaseboya kıyasla %85
olmuştur (vuku oranı 0,155; %95 GA: 0,104, 0,231). T2 lezyon hacmi değişimi ve beyin hacmi
değişim yüzdesindeki (12 ve 24 aylık ortalamalar) plaseboya kıyasla farklar sırasıyla -1163 mm3
(%95 GA: -1484, -843 mm3) ve %0,141 (%95 GA: 0,020, %0,261) bulunmuştur.
Şekil 2 EDSS-Kaplan-Meier eğrilerine dayalı 3 aylık ve 6 aylık CDP’li hastalar - Aktif
SPMS’li alt grup (tam analiz seti, çalışma A2304)
Plasebo karşısında 3 aylık CDP’ye kadar
geçen süre
Plasebo karşısında 6 aylık CDP’ye kadar
(birincil sonlanım noktası)
geçen süre
is
e d
is
e d
z ü z ü
y y
n n
ıra
la
ts
a h
ıra
la
ts
a h
il il
’P ’P
D D
C C
k k
ıly
a
3
T 0,e 6h 5l ,i k 0e
,9
o 5r )a ;n rı i:
s
k0 , a7 z9 a, lp m= a0 s, ı0
:
1 %34 2;
1
(%95 GA;
ıly
a
6
T 0,e 6h 0l ,i k 0e
,9
o 2r )a ;n rı i:
s
k0 , a7 z4 a, lp m= a0 s, ı0
:
0 %58 2;
6
(%95 GA;
Çalışma ayı Çalışma ayı
Riskli hasta sayısı
Riskli hasta sayısı
Hastalık aktivitesi belirtileri ve semptomları olmayan (çalışmadan önceki 2 yıl içinde relapsı
olmayan hastalar ve/veya başlangıçta Gd tutan T1 lezyonları olmayan hastalar olarak tanımlanır)
hasta alt grubunda (n = 827), 3 aylık ve 6 aylık CDP üzerindeki etkiler küçük olmuştur (risk
azalmaları sırasıyla %7 ve %13).
5.2 Farmakokinetik özellikler
Genel özellikler
Emilim:
Siponimodun çoklu oral uygulamasından sonra maksimum plazma konsantrasyonlarına (Cmaks)
ulaşma süresi yaklaşık 4 saattir (aralık: 2 ila 12 saat). Siponimod emilimi geniştir (≥ %70, idrarla
atılan radyoaktivite miktarına ve dışkıdaki sonsuzluğa ekstrapole edilen metabolit miktarına bağlı
olarak). Siponimodun mutlak oral biyoyararlanımı yaklaşık %84’tür. 10 gün boyunca günde bir
kez verilen 2 mg siponimod için, 10. günde ortalama 30,4 ng/ml C ve ortalama 558 h*ng/ml
maks
20EAA değerleri gözlenmiştir. Siponimodun günde bir kez çoklu uygulamalarından sonra kararlı
tau
duruma yaklaşık 6 gün sonra ulaşılmıştır.
T ’ta tek bir dozdan sonra 8 saatlik bir gecikmeye rağmen, gıda alımının siponimodun sistemik
maks
maruziyeti (C ve EAA) üzerinde hiçbir etkisi olmamıştır, bu nedenle siponimod yemeklerden
maks
bağımsız olarak alınabilir (bkz. Bölüm 4.2).
Dağılım:
Siponimod vücut dokularına ortalama 124 litre dağılım hacmi ile dağıtılır. Plazmada bulunan
siponimod fraksiyonu insanlarda %68’dir. Siponimod kan-beyin bariyerini kolaylıkla geçer.
Siponimodun proteinlere bağlanması sağlıklı kişilerde ve karaciğer veya böbrek yetmezliği olan
hastalarda >%99,9’dur.
Biyotransformasyon:
Siponimod, esas olarak sitokrom P450 2C9 (CYP2C9) (%79,3) ve daha az bir ölçüde sitokrom
P450 3A4 (CYP3A4) (%18,5) tarafından geniş ölçüde metabolize edilir.
Ana metabolitler M3 ve M17’nin farmakolojik aktivitesinin, insanlarda siponimodun klinik
etkisine ve güvenliliğine katkıda bulunması beklenmemektedir.
In vitro araştırmalar, siponimod ve onun ana sistemik metabolitleri M3 ve M17’nin, araştırılan
tüm CYP enzimleri ve taşıyıcıları için günde bir kez 2 mg’lık terapötik dozda klinik olarak
anlamlı herhangi bir ilaç-ilaç etkileşim potansiyeli göstermediğini ve klinik araştırma
gerektirmediğini göstermiştir.
CYP2C9 polimorfiktir ve genotip, iki oksidatif metabolizma yolunun genel eliminasyona
fraksiyonel katkılarını etkiler. PBPK modellemesi, CYP2C9 genotipine bağımlı diferansiyel bir
inhibisyon ve CYP3A4 yolaklarının indüksiyonunu göstermektedir. İlgili genotiplerde CYP2C9
metabolik aktivitesi daha az olduğundan, CYP3A4 ile etkileşen maddelerin siponimod maruziyeti
üzerinde daha büyük bir etkisinin olması beklenmektedir (bkz. Bölüm 4.5).
Eliminasyon:
MS hastalarında 3,11 l/saatlik görünür bir sistemik klirens (CL/F) hesaplanmıştır. Siponimodun
görünen eliminasyon yarılanma ömrü yaklaşık 30 saattir.
Siponimod, esas olarak metabolizma ve daha sonra safra/feçal atılım yoluyla sistemik dolaşımdan
elimine edilir. İdrarda değişmemiş siponimod saptanmamıştır.
Doğrusallık / doğrusal olmayan durum:
Siponimod konsantrasyonu, 0,3 mg ila 20 mg/gün arasındaki çoklu siponimod dozlarından sonra
dozla orantılı bir şekilde artar.
6 gün süreyle günde bir kez doz uygulamasından sonra kararlı durum plazma konsantrasyonlarına
ulaşılır ve kararlı durum düzeyleri başlangıç dozundan yaklaşık 2 ila 3 kat daha yüksektir. 6 gün
sonra 2 mg siponimod klinik terapötik dozuna ulaşmak için bir titrasyon rejimi kullanılır ve
kararlı durum plazma konsantrasyonlarına ulaşmak için 4 gün daha dozlama gerekir.
Belirli gruplardaki veya özel popülasyonlardaki hastalardaki karakteristik özellikler
CYP2C9 genotipi
CYP2C9 genotipi siponimod CL/F’yi etkiler. İki popülasyon farmakokinetik analizi
CYP2C9*1*1 ve*1*2 olgularının büyük ölçüde metabolize edici,*2*2 ve*1*3 olgularının orta
21düzeyde metabolize edici ve *2*3 ve*3*3 olgularının zayıf metabolize edici olarak davrandığını
göstermiştir. CYP2C9*1*1 olgularıyla karşılaştırıldığında, CYP2C9*2*2,*1*3,*2*3 ve*3*3
genotipleri olan bireylerde CL/F değerleri sırasıyla %20, %35-38, %45-48 ve %74 daha
düşüktür. Dolayısıyla siponimod maruziyeti, CYP2C9*2*2,*1*3,*2*3 ve*3*3 olgularda
sırasıyla %25, %61, %91 ve %284 daha yüksektir. (bkz. Tablo 4) (bkz. bölüm 4.2 ve 4.4).
CYP2C9 için daha az sıklıkta meydana gelen başka polimorfizmler de vardır. Siponimodun
farmakokinetiği bu tür olgularda değerlendirilmemiştir. *5, *6, *8 ve *11 gibi bazı
polimorfizmler, enzim fonksiyonunun azalması veya kaybı ile ilişkilidir. CYP2C9 *5, *6, *8 ve
*11 allellerinin Afrika kökenli popülasyonlarda yaklaşık %10, Latinler/Hispaniklerde %2 ve
Beyazlar ve Asyalılarda <%0.4 birleşik sıklığa sahip olduğu tahmin edilmektedir.
Tablo 4 Siponimod CL/F ve sistemik maruziyet üzerinde CYP2C9 genotip etkisi
CYP2C9*1*1
Beyaz
CYP2C9 Tahmini CYP2C9*1*1 karşısında
olgularda
genotipi CL/F (L/h) CL/F %’si maruziyet artışı
sıklık
%’si
Büyük ölçüde metabolize edici
CYP2C9*1*1 62-65 3,1-3,3 100 -
CYP2C9*1*2 20-24 3,1-3,3 99-100 -
Orta düzeyde metabolize edici
CYP2C9*2*2 1-2 2,5-2,6 80 25
CYP2C9*1*3 9-12 1,9-2,1 62-65 61
Zayıf metabolize edici
CYP2C9*2*3 1,4-1,7 1,6-1,8 52-55 91
CYP2C9*3*3 0,3-0,4 0,9 26 284
Yaşlı hastalar
Popülasyon farmakokinetiğinin sonuçları, yaşlı hastalarda (65 yaş ve üstü) doz ayarlamasının
gerekli olmadığını göstermektedir. Klinik çalışmalara 61 yaşın üzerindeki hasta dahil
edilmemiştir. Siponimod yaşlılarda dikkatli kullanılmalıdır (bkz. Bölüm 4.2).
Cinsiyet
Popülasyon farmakokinetiğinin sonuçları, cinsiyete dayalı doz ayarlamasının gerekli olmadığını
göstermektedir.
Irk/etnik köken
Tek doz farmakokinetik parametreler, sağlıklı Japon ve Beyaz bireyler arasında farklılık
göstermemiştir ki bu da siponimodun farmakokinetiği üzerinde etnik duyarlılığın olmadığını
gösterir.
Böbrek yetmezliği
Hafif, orta veya şiddetli böbrek yetmezliği olan hastalarda siponimod doz ayarlamasına gerek
yoktur. Ortalama siponimod yarılanma ömrü ve C (toplam ve plazma proteinlerine
maks
bağlanmamış), ciddi böbrek yetmezliği olan hastalar ile sağlıklı kişiler arasında benzer olmuştur.
22Toplam ve bağlanmamış EAA’lar sağlıklı olgulara kıyasla sadece biraz artmıştır (%23-33). Son
dönem böbrek yetmezliği veya hemodiyalizin siponimodun farmakokinetiği üzerindeki etkileri
araştırılmamıştır. Siponimodun yüksek plazma protein bağlanmasına (>%99,9) bağlı olarak,
hemodiyalizin toplam ve bağlanmamış siponimod konsantrasyonunu değiştirmesi beklenmez ve
bu hususlara dayanarak herhangi bir doz ayarlaması öngörülmez.
Karaciğer yetmezliği
Siponimod, ciddi karaciğer yetmezliği olan hastalarda kullanılmamalıdır (bkz. Bölüm 4.3). Hafif
veya orta şiddette karaciğer yetmezliği olan hastalarda siponimod için doz ayarlamasına gerek
yoktur. Bağlanmamış siponimod farmakokinetiği (EAA), incelenen 0,25 mg tek doz için sağlıklı
olgulara kıyasla, orta ve şiddetli karaciğer yetmezliği olanlarda sırasıyla %15 ve %50 daha
yüksektir. Siponimodun ortalama yarı ömrü karaciğer yetmezliğinde değişmemiştir.
5.3 Klinik öncesi güvenlilik verileri
Farelerde, sıçanlarda ve maymunlarda tekrarlı doz toksisite çalışmalarında, siponimod, lenfoid
sistemi (lenfopeni, lenfoid atrofi ve azaltılmış antikor tepkisi) belirgin şekilde etkilemiş olup bu,
S1P1 reseptörlerindeki birincil farmakolojik aktivitesi ile tutarlıdır (bkz. Bölüm 5.1).
Hayvan türlerindeki doz sınırlayıcı toksisiteler, farelerde nefrotoksisite, sıçanlarda vücut ağırlığı
gelişimi ve maymunlarda advers SSS ve gastrointestinal etkiler olmuştur. Kemirgenlerdeki
toksisitenin ana hedef organları akciğer, karaciğer, tiroid, böbrek ve rahim/vajinadır.
Maymunlarda ayrıca kas ve cilt üzerindeki etkiler gözlenmiştir. Bu toksisiteler, 2 mg/gün idame
dozunda EAA bazında insan maruziyetinden 30 kat daha yüksek sistemik siponimod
düzeylerinde gelişmiştir.
Siponimod herhangi bir fototoksik veya bağımlılık potansiyeli göstermemiştir ve in vitro ve in
vivo koşullarda genotoksik etki sergilememiştir.
Karsinojenite
Karsinojenite araştırmalarında, siponimod, farelerde lenfoma, hemanjiyom ve
hemanjiyosarkomu indüklerken erkek sıçanlarda foliküler adenom ve tiroid bezinin karsinomu
saptanmıştır. Bu tümör bulguları ya fareye özgü olarak kabul edilmiştir ya da özellikle hassas
olan sıçan türlerinde metabolik karaciğer adaptasyonlarına atfedilebilirdir ve insanlar açısından
ilgisi şüphelidir.
Fertilite ve üreme toksisitesi
Siponimod, günlük 2 mg dozda insan sistemik maruziyetine (EAA) dayalı olarak yaklaşık 19 kat
güvenlilik marjına karşılık gelen, test edilen en yüksek doza kadar sıçanlarda erkek ve dişi
doğurganlığını etkilememiştir.
Siponimoddan etkilenen reseptörün (sfenosin-1-fosfat reseptörü) embriyogenez sırasında
vasküler oluşumda rol oynadığı bilinmektedir.
Sıçan ve tavşanlarda yapılan embriyofetal gelişim çalışmalarında siponimod, maternal toksisite
olmaksızın embriyotoksik etkilere neden olmuştur. Her iki türde de doğum öncesi mortalite
artmıştır. Sıçanlarda dış, iskelet ve iç organ malformasyonları olan (örn. yarık damak ve şekilsiz
klaviküller, kardiyomegali ve ödem) daha fazla sayıda fetüs kaydedilirken, tavşan fetüslerinde
ağırlıklı olarak iskelet ve iç organ varyasyonları gözlenmiştir.
Sıçanlarda yapılan prenatal ve postnatal gelişim çalışmasında, daha yüksek ölü yavru (ölü doğan
veya doğum sonrası 4. günden önce ölü bulunan) ve malforme yavru (ürogenital
23malformasyonları ve/veya artmış anogenital mesafeli olan erkek yavrular; her iki cinsiyetten
ödemli, şişmiş yumuşak kafataslı veya bükülmüş arka ayaklı yavrular) sayısı gözlenmiştir.
Embriyofetal (sıçanlar ve tavşanlar) ve pre/postnatal (sıçanlar) gelişim için ilgili NOAEL’lerde
maruziyet düzeyleri (EAA), günlük 2 mg’lık bir dozda insan sistemik maruziyetinin (EAA)
altında olmuştur ve dolayısıyla herhangi bir güvenlik payı bulunmamaktadır.
6. FARMASÖTİK BİLGİLER
6.1 Yardımcı maddelerin listesi
Laktoz monohidrat (sığır kaynaklı)
Mikrokristalin selüloz
Krospovidon (Tip A)
Gliserol dibehenat
Kolloidal susuz silika
Polivinil alkol (kısmen hidrolize)
Titanyum dioksit (E171)
Kırmızı demir oksit (E172)
Siyah demir oksit (E172)
Talk
Soya lesitini (E322)
Ksantan sakızı
6.2 Geçimsizlikler
Geçerli değildir.
6.3 Raf ömrü
Ürün açılmamış olarak buzdolabında (2-8°C’de) saklanmak koşulu ile 24 ay raf ömrüne sahiptir.
Ürün açıldıktan sonra 25°C’nin altındaki oda sıcaklığında 3 ay saklanabilir.
6.4 Saklamaya yönelik özel tedbirler
2 ºC – 8 ºC arasında buzdolabında muhafaza ediniz.
Ürün açıldıktan sonra 25°C’nin altındaki oda sıcaklığında 3 ay saklanabilir.
6.5 Ambalajın niteliği ve içeriği
Cüzdan içerisinde 12 film kaplı tablet içeren PA/alu/PVC/alu blister ambalajlarda titrasyon
paketleri.
84 ve 120 film kaplı tablet içeren PA/alu/PVC/alu blister ambalajlarda paketler.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Farmanova Sağlık Hizmetleri Limited Şirketi
Kavacık/Beykoz/İstanbul
248. RUHSAT NUMARASI
2022/437
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.08.2022
Ruhsat yenileme tarihi: -
10. KÜB’ÜN YENİLEME TARİHİ
25