1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız. 
•  Bu ilaç kişisel olarak sizin için reçete edilmiştir, başkalarına vermeyiniz.  
•  Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
•  Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız. KULLANMA TALİMATI  
 
LUNGERLO  150 mg film kaplı tablet 
Ağızdan alınır.  
 
Etkin madde:  Bir film kaplı tablet 150 mg erlotinibe eşdeğer  miktarda  163,9 mg erlotinib 
hidroklorür içerir.  
 
Yardımcı maddeler:  Laktoz monohidrat (inek sütünden elde edilir) , mikrokristalin  selüloz (Tip 
102), mikrokristalin selüloz (Tip 200), sodyum nişasta glikolat ( Tip A ), magnezyum stearat, 
Opadry 200F280000 W hite (Polivinil alkol, titanyum dioksit, talk, makrogol/PEG, metakrilik 
asit ve etil akrilat kopolimer, sodyum bikarbonat). 
 
 
 
 Bu Kullanma Talimatında:  
 
1. LUNGERLO nedir ve ne için  kullanılır?  
2. LUNGERLO’ yu kullanmadan önce dikkat edilmesi  gerekenler  
3. LUNGERLO nasıl  kullanılır?  
4. Olası yan etkiler  nelerdir?  
5. LUNGERLO' nun saklanması  
 
Başlıkları yer almaktadır. 
 
1. LUNGERLO  nedir ve ne için  kullanılır?  
 
• Bir film kaplı tablet 1 50 mg erlotinibe eşdeğer miktarda 163,9 mg erlotinib hidroklorür içerir. 
Sarımsı beyaz renkte, yuvarlak bikonveks, bir yüzünde ‘150’ baskılı film kaplı tablettir. 30 
film kaplı tablet içeren  alüminyum folyo- alüminyum folyo blister  ambalajlarda bulunur.  
• Antineoplastik ilaçlar adı verilen, tümör hücresinin bölünmesini ve gelişmesini engelleyen ilaç 
grubunun bir  üyesidir.  
• Erlotinib içeren LUNGERLO epidermal büyüme faktör reseptörü (EGFR) olarak adlandırılan 
proteinin aktivitesini engelleyerek kanseri tedavi etmek amacı ile kullanılan bir ilaçtır. B u 
proteinin kanser hücrelerinin büyümesinde ve yayılmasında rol oynadığı  bilinmektedir.  2  •  LUNGERLO, yetişkinlerin kullanımı içindir ve eğer kanser hücrenizde spesifik bir EGFR 
mutasyonunuz (bir tür genetik bozukluk) varsa ve metastatik evrede bulunan yassı hücreli 
olmayan, küçük hücreli olmayan akciğer kanseri hastası iseniz, LUNGERLO tedavinizin ilk 
ya da ikinci basamağı için size  reçetelenebilir.  
2. LUNGERLO ’yu kullanmadan önce dikkat edilmesi  gerekenler 
LUNG ERLO ’yu aşağıdaki durumlarda KULLANMAYINIZ  
• Eğer erlotinibe veya LUNGERLO ’nun bileşimindeki diğer maddelerden herhangi birine karşı 
aşırı duyarlılığınız  varsa.  
 
LUNGERLO ’yu aşağıdaki durumlarda DİKKATLİ KULLANINIZ  
Eğer ; 
• Kanınızdaki erlotinib miktarını düşürecek veya yükseltecek veya erlotinibin etkisini değiştirecek bir ilaç kullanıyorsanız (örneğin ketokonazol gibi mantar ilaçları, hepatit gibi virüs enfeksiyonlarında kullanılan proteaz inhibitörleri, eritromisin, klaritromisin, siprofloksasi n gibi antibiyotikler, fenitoin, karbamazepin gibi epilepsi (sara) ilaçları, 
barbitüratlar gibi sakinleştiriciler, rifampisin gibi verem ilaçları, omeprazol, ranitidin gibi peptik ülser ilaçları ve reflü ilaçları veya depresyon için kullanılan sarı kantaro n (St. John’s 
Wort, Hypericum perforatum ) gibi bitkisel ilaçlar veya proteazom inhibitörleri. Bazı 
durumlarda bu ilaçlar etkililiği düşürebilir veya LUNGERLO’ nun yan etkilerini artırabilir ve 
doktorunuz tedavinizi yeniden ayarlayabilir. Doktorunuz LUNGERLO tedavisi alırken, bu 
ilaçlar ile tedavi uygulamaktan kaçınabilir.  
• Antikoagülan (kanın pıhtılaşmasını veya trombozu (kanın damar içinde pıhtılaşması) engellemeye yardım eden bir ilaç, örneğin varfarin) kullanıyorsanız, LUNGERLO kanama 
eğiliminizi artırabilir ve doktorunuz sizi düzenli yapılan bazı kan testleri ile gözlemlemeye gerek  duyabilir.  
• Statin (kan kolesterolünüzü düşürmek için ilaç) kullanıyorsanız, LUNGERLO, seyrek olarak, 
statin ile ilişkili ciddi kas bozulmalarına (rabdomiyoliz) yol açabilen ve b öbrek hasarı ile 
sonuçlanabilen kas problemleri riskini  artırabilir.  
• Kontakt lens kullanıyorsanız ve/veya şiddetli göz kuruluğu, gözünüzün ön bölümünde 
(kornea) iltihap veya gözünüzün ön bölümünde ülser öykünüz varsa lütfen doktorunuza 
bildiriniz.  
Ayrıca, aşağıdaki Diğer ilaçlar ile birlikte kullanımı bölümünde yer alan uyarıya bakınız. 
Eğer;  
• Öksürük ve ateşin eşlik ettiği ani solunum güçlüğü çekiyorsanız doktorunuza bildiriniz, çünkü 
doktorunuzun sizi başka ilaçlar ile tedavi etmesi ve LUNGERLO tedavisine ara vermesi 
gerekebilir.  
• İshalseniz doktorunuza bildiriniz, çünkü doktorunuzun sizi ishale karşı bir ilaç (örneğin loperamid) ile tedavi etmesi  gerekebilir.  
• Devamlı ve ağır ishal, bulantı, iştah kaybı veya kusma varsa derhal doktorunuza bildiriniz, çünkü doktorunuzun LUNGERLO  tedavisine ara vermesi ve sizi bir hastanede tedavi etmesi 
gerekebilir.  3  • Ciddi karın ağrısı, cildinizde ciddi kabarma ve pullanma varsa doktorunuz tedavinize ara 
verebilir veya tedavinizi  durdurabilir.  
• Gözünüzde  ani ya da kötüleşen ağrı ve kızarıklık, artan göz sulanması, bulanık görme ve/veya 
ışığa duyarlılık varsa, acil tedaviye ihtiyaç duyabileceğinizden lütfen derhal doktorunuza veya hemşirenize danışınız (ayrıca, aşağıda Olası yan etkiler bölümüne  bakınız).  
• Aynı zamanda kolesterolünüzü düşürmek için statin alıyorsanız ve açıklanamayan kas ağrısı, hassaslık, güçsüzlük veya kramp yaşıyorsanız doktorunuz tedavinize ara verebilir veya tedavinizi  durdurabilir.  
 
Ayrıca Olası yan etkiler bölümüne bakınız.  
 
18 yaşın altındaki hastalarda kullanım : 
18 yaşın altındaki hastalarda LUNGERLO  kullanımı ile ilgili çalışma yapılmamıştır. Bu ilacın  
çocuklarda ve ergenlerde kullanılması tavsiye edilmez.  
 
Karaciğer veya böbrek hastalarında kullanım : 
Eğer böbrekleriniz veya karaciğeriniz normal çalışmıyorsa, LUNGERLO’ nun farklı bir etkisi 
olup olmadığı bilinmemektedir. Eğer ağır böbrek veya karaciğer hastalığınız varsa LUNGERLO  
tedavisi tavsiye edilmemektedir.  
 
Gilbert sendromuna benzer glukuronidasyon bozukluğu:  
Gilbert sendromu (bir çeşit hafif karaciğer bozukluğu) gibi bir glukuronidasyon (ilaç ve 
besinlerin parçalanmasını sağlayan bir metabolizma olayı) bozukluğunuz varsa doktorunuzun sizi dikkatle tedavi etmesi gereklidir.  
 
Sigara içiyorsanız  
Sigara içmek kanınızdaki ilaç miktarını düşüreceği için, LUNGERLO  tedavisi görüyorsanız 
sigara içmeyi bırakmanız önerilmektedir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
LUNGERLO ’nun yiyecek ve içecek ile kullanılması  
LUNGERLO’ yu yiyecekler ile beraber kullanmayınız (bkz. LUNGERLO nasıl kullanılır? ). 
Ayrıca, greyfurt ve greyfurt suyu ile birlikte kullanırken dikkatli olunmalıdır, bu gibi durumlarda doktorunuzun LUNGERLO dozunuzu düşürmesi gerekebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
LUNGERLO ile tedavi olurken hamile kalmaktan kaçınınız. Eğer hamile kalma potansiyeliniz 
varsa, tedaviniz sırasında ve son tableti kullandıktan sonraki en az iki  hafta boyunca etkili bir 
doğum kontrol yöntemi kullanmalısınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  4  Doktorunuz tedavinizin devam edip etmeyeceğine karar verecektir.  
 
Emzirme  
İlacı kullanmadan önce doktorunuza veya eczacınıza danışınız.  
 
LUNGERLO tedavisi sırasında ve son dozu aldıktan sonra en az 2 hafta boyunca emzirmeyiniz.  
 
Araç ve makine kullanımı  
Araç ve makine kullanımı becerisi üzerine etkileri hakkında herhangi bir çalışma yapılmamıştır. 
Fakat LUNGERLO  tedavisinin araç ve makine kullanma becerinizi etkilemesi beklenmez.  
 
LUNGERLO ’nun içeriğinde bulunan bazı yardımcı maddeler hakkında önemli bilgiler  
Her bir  LUNGERLO  150 mg film kaplı tablet, 143,9 mg lak toz monohidrat içerir. Eğer 
doktorunuz tarafından bazı şekerlere karşı intoleransınız (dayanıksızlığınız) olduğu söylenmişse, 
LUNGERLO kullanmaya başlamadan önce doktorunuza danışınız.  
 
Diğer ilaçlar ile birlikte kullanımı  
Kanınızdaki erlotinib miktarını d üşürecek veya yükseltecek bir ilaç kullanıyorsanız (örneğin 
ketokonazol gibi mantar ilaçları, hepatit gibi virüs enfeksiyonlarında kullanılan proteaz inhibitörleri, eritromisin, klaritromisin, siprofloksasin gibi antibiyotikler, fenitoin, karbamazepin gibi epilepsi (sara) ilaçları, barbitüratlar gibi sakinleştiriciler, rifampisin gibi verem ilaçları, 
omeprazol gibi proton pompası inhibitörleri, ranitidin gibi peptik ülser ilaçları ve reflü ilaçları veya St. John’s Wort gibi bitkisel ilaçlar), bazı durumlarda bu ilaçlar LUNGERLO’ nun 
etkililiğini düşürebilir veya yan etkilerini artırabilir ve doktorunuz tedavinizi yeniden ayarlayabilir. Doktorunuz LUNGERLO  tedavisi alırken, bu ilaçlar ile tedavi uygulamaktan 
kaçınabilir.  
 
Antikoagülan (kanın pıhtılaşmasını veya trombozu (kanın damar içinde pıhtılaşması) 
engellemeye yardım eden bir ilaç, örneğin varfarin) kullanıyorsanız, LUNGERLO kanama 
eğiliminizi artırabilir ve doktorunuz sizi düzenli yapılan bazı kan testleri ile gözlemlemeye gerek duyabili r. 
 
Statin (kan kolesterolünüzü düşürmek için ilaç) kullanıyorsanız, LUNGERLO , seyrek olarak, 
statin ile ilişkili ciddi kas bozulmalarına (rabdomiyoliz) yol açabilen ve böbrek hasarı ile sonuçlanabilen kas problemleri riskini  artırabilir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. LUNGERLO  nasıl  kullanılır?  
 
• Uygun kullanım ve doz/uygulama sıklığı için  talimatlar:  
LUNGERLO’ yu her zaman doktorunuzun tavsiye ettiği şekilde kullanınız. Eğer emin değilseniz 
doktorunuz veya eczacınız ile kontrol ediniz.  
Tabletler yemeklerden en az bir saat önce veya iki saat sonra alınmalıdır.  
  5   
Eğer küçük hücreli olmayan akciğer kanseri hastası  iseniz, normal LUNGERLO dozu her gün 150 
mg’lık tek tablettir.  
 
Doktorunuz dozunuzu 50 mg’lık basamaklar halinde ayarlayabilir. Farklı doz uygulamaları için 
LUNGERLO’ nun 100 mg  ve 150 mg’lık tabletleri mevcuttur. 
 
• Uygulama yolu ve  metodu:  
Bir bardak su ile ağızdan alınır.  
 
• Değişik yaş  grupları:  
Çocuklarda kullanımı: 18 yaşın altındaki hastalarda LUNGERLO  kullanımı ile ilgili çalışma 
yapılmamıştır. Bu ilacın çocuklarda ve ergenlerde kullanılması tavsiye edilmez.  
 
Yaşlılarda kullanımı: Yaşlı hastalarda LUNGERLO  kullanımı ile ilgili çalışma yapılmamıştır. 
Özel kullanımı yoktur. 
 
• Özel kullanım  durumları:  
Böbrek yetmezliği:  
Eğer böbrekleriniz normal çalışmıyorsa, LUNGERLO ’nun farklı bir etkisi olup olmadığı 
bilinmemektedir. Eğer ağır böbrek hastalığınız varsa LUNGERLO  tedavisi tavsiye 
edilmemektedir.  
 
Karaciğer yetmezliği:  
Eğer karaciğeriniz normal çalışmıyorsa, doktorunuz hastalığınıza bağlı olarak ilacınızın dozunu 
belirleyecek ve size uygulayacaktır. Eğer ağır karaciğer hastalığınız varsa LUNGERLO  tedavisi 
tavsiye edilmemektedir.  
 
Eğer LUNGERLO’ nun etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla LUNGERLO  kullandıysanız:  
LUNGERLO’d an kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Yan etkiler artabilir ve doktorunuz tedavinizi kesebilir. 
 
LUNGERLO ’yu kullanmayı unutursanız  
LUNGERLO’ nun bir veya birden fazla dozunu almayı unutursanız, mümkün olduğunca kısa 
sürede doktorunuz veya eczacınız ile  konuşunuz.  
 
Unutulan dozları dengelemek için çift doz almayınız. 
 
LUNGERLO  ile tedavi sonlandırıldığında oluşabilecek yan etkiler  
Doktorunuz size reçete ettiği sürece LUNGERLO kullanmaya devam etmeniz çok öneml idir. 
İlacın kullanımı ile ilgili daha fazla sorunuz varsa doktorunuza veya eczacınıza  danışınız.  6  4. Olası yan etkiler  nelerdir?  
 
Tüm ilaçlar gibi, LUNGERLO ’nun içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde  sıralanmıştır: 
Çok yaygın  :10 hastanın en az 1’inde  görülebilir. 
Yaygın :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek  :1.000 hastanın birinden az, fakat 10.000 hastanın birinden fazla  görülebilir. 
Çok seyrek  :10.000 hastanın birinden az  görülebilir.  
Bilinmiyor  :Eldeki verilerden hareketle tahmin  edilmiyor.  
 
Eğer aşağıdaki yan et kilerden herhangi biri ile karşılaşırsanız, derhal doktorunuza başvurunuz. 
Bazı durumlarda doktorunuz kullandığınız LUNGERLO  dozunu azaltabilir veya tedavinize ara 
verebilir:  
 
• İshal ve kusma (çok yaygın). Özellikle aynı zamanda başka bir kemoterapi tedavis i 
görüyorsanız, devamlı ve ciddi ishal, kan potasyumunda düşüşe ve böbrek yetmezliğine 
yol açabilir. Eğer devamlı ve ciddi ishal durumu devam ederse derhal doktorunuza başvurunuz, doktorunuzun sizi hastanede tedavi etmesi  gerekebilir.  
 
• Gözün konjonktiva tabakasının iltihaplanmasına bağlı göz tahrişi (çok yaygın) ve gözün 
saydam cisminin (kornea) iltihaplanmasına bağlı göz tahrişi (yaygın), üveit (bir çeşit göz iltihabı).  
 
• İnterstisyel akciğer hastalığı adı verilen, akciğer tahrişinin az rastla nan bir türü (yaygın 
olmayan). Ayrıca bu hastalık tıbbi durumunuzun doğal seyrine bağlı olabilir ve bazı vakalarda ölümle sonuçlanmıştır. Eğer öksürük ve ateşin eşlik ettiği ani solunum güçlüğü gibi belirtiler gösterirseniz hemen doktorunuza başvurunuz. Doktorunuz LUNGERLO 
tedavinizi durdurmaya karar  verebilir.  
 
• Gastrointestinal perforasyon (mide veya ba ğırsakta delinme) gözlenmiştir (yaygın 
olmayan). Eğer ciddi karın ağrısı varsa doktorunuzla görüşünüz. Ayrıca geçmişte peptik ülser (mide veya bağırsakta , bazen de yemek borusunda oluşan bir yaradır) ve 
divertiküler hastalık (sindirim sisteminin duvarındaki fıtıklaşmalardır) geçirdiyseniz doktorunuza söyleyiniz, çünkü bu riski artırabilir.  
 
• Seyrek olarak karaciğer yetmezliği gözlenmiştir. Eğer kan testleriniz karaciğer 
fonksiyonlarında ciddi değişiklikler olduğunu gösteriyorsa, doktorunuzun tedaviyi kesmesi veya tedaviye ara vermesi  gerekebilir.  
 
    7  Çok yaygın yan etkiler:  
• Güneşe maruz kalan bölgelerde, döküntü oluşabilir veya kötüleşebilir. Eğer güneşe maruz 
kalıyorsanız, koruyucu giysiler ve/veya güneş kremi (mineral içerikli) kullanmanız tavsiye edilebilir.  
• Enfeksiyon  
• İştah ve kilo kaybı  
• Depresyon  
• Baş ağrısı, değişen cilt duyarlılığı veya kol ve bacaklarda  uyuşma  
• Solunum güçlüğü, öksürük 
• Bulantı  
• Ağızda  tahriş  
• Karın ağrısı, hazımsızlık ve mide  gazı 
• Karaciğer fonksiyonu için yapılan kan testlerinde  anormallik  
• Kaşıntı, kuru cilt, saç kaybı  (alopesi)  
• Yorgunluk, ateş, kasılma  
 
Yaygın yan etkiler:  
• Burun kanaması  
• Mide veya bağırsak  kanaması  
• Tırnak çevres inde iltihaplanma  
• Kıl köklerinde  enfeksiyon 
• Akne  
• Çatlak  deri 
• Böbrek fonksiyonunda  azalma (kemoterapi  ile   kombinasyon halinde   ve onaylı 
endikasyon dışında  kullanıldığında)  
 
Yaygın olmayan yan etkiler:  
• Kirpiklerde  değişiklikler  
• Erkek tipi gibi yüz  ve vücutta aşırı  kıllanma  
• Kaşlarda  değişiklikler  
• Tırnak kırılması ve  kaybı  
 
Seyrek yan etkiler:  
• Avuçlarınızda veya ayak tabanlarınızda ağrılı kızarıklık (el -ayak sendromu olarak bilinen 
eritrodisestezi)  
 
Çok seyrek yan etkiler:  
• Kornea ülseri (gözün saydam  cismi olan kornea yüzeyinde gelişen yara alanı) veya 
perforasyonu (delinmesi)  
• Ciltte ciddi kabarma veya pullanma (ciddi bir cilt hastalığı olan Steven Johnson sendromunun belirtisidir)  
• Gözün renkli kısmının iltihabı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  8   Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. LUNGERLO ’nun saklanması  
 
LUNGERLO’ yu çocukların göremeyeceği, eri şemeyeceği yerlerde ve ambalajında saklayınız. 
 
25°C altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
 
Ambalajdaki ve blisterdeki son kullanma tarihinden sonra LUNGERLO’ yu kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca  belirlenen toplama sistemine veriniz.  
 
Ruhsat Sahibi:  
Abdi İbrahim İlaç San. ve Tic. A.Ş.  
Reşitpaşa Mah . Eski Büyükdere Cad. No:4  
34467 Maslak / Sarıyer  / İstanbul  
 Üretim Yeri:  
Abdi İbrahim İlaç San. ve Tic. A.Ş.  
Esenyurt / İstanbul  
 
Bu kullanma talimatı 20/08/2023 t arihinde onaylanmıştır.  
 