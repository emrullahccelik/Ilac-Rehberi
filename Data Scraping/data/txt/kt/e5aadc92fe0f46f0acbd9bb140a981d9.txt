1/8  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
Bu ilaç sizin reçetesiz olarak temin edip bir doktor yardımı almadan eczacınızın tavsiyesi ile 
hafif bir hastalığı tedavi etmeniz içindir. Buna karşın, yine de ANDROVİUM®’dan en iyi 
sonuçları alabilmeniz için dikkatli kullanmanız gerekmektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularını z olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. KULLANMA TALİMATI  
 
ANDROVİUM® %5 topikal çözelti  
Kuru saç ve saç derisine haricen uygulanır.  
 
Etkin Madde : 1 ml çözelti 50 mg minoksidil içerir.  
Yardımcı Maddeler: Propilen glikol (E 1520), Etanol (%96) ve Saf su  
 
 
Bu Kullanma Talimatında:  
1. ANDROVİUM® nedir ve ne için  kullanılır?  
2. ANDROVİUM®’u kullanmadan önce dikkat edilmesi  gerekenler  
3. ANDROVİUM® nasıl  kullanılır?  
4. Olası yan etkiler  nelerdir?  
5. ANDROVİUM®’un saklanması  
 
Başlıkları yer almaktadır. 
 
1. ANDROVİUM® nedir ve ne için  kullanılır?  
ANDROVİUM®, daha fazla saç kaybı oluşmasını önleyerek ve saçın yeniden büyümesine 
yardımcı olarak,  18 - 65 yaşları  arasındaki  erkeklerde sık görülen  kalıtsal saç dökülmesi  tedavisi 
için kullanılan, berrak ve renksiz -açık sarı renkli bir  çözeltidir.  
ANDROVİUM®, saç derisi üzerindeki saç köklerine kan akışı sağlanmasına yardımcı olan  
minoksidil içermektedir.  
• Bir şişe ANDROVİUM® (60 ml) 3 g minoksidil  içerir.  
• ANDROVİUM®, saç büyümesini uyaran topikal bir  ilaçtır.  
• Bir şişe ANDROVİUM® (60 ml) 30 günlük kullanım dozunu içerir. Her bir  püskürtme  
(0,2 ml) 10 mg minoksidil içerir.  
• Plastik kapaklı, 0,2 ml püskürtme dozajlı spr ey pompalı beyaz HDPE şişe, karton 
kutuda 1 x 60 ml ve 2 x 60 ml’lik ambalajlarda kullanıma  sunulmaktadır. 
• ANDROVİUM®; kelliğin (Androgenetik Alopesinin) uzun süreli tedavisinde, saç 
dökülmesinin önlenmesi ve saç büyümesinin uyarılmasında  kullanılır.  2/8  • ANDROVİUM®, 18 ile 65 yaşları arasındaki erkeklerin kullanımı  içindir.  
• ANDROVİUM®, en çok saç derisinin üzerinde saç kaybı ve saç incelmesi olan 
erkeklerde işe  yarar.  
• Yaşça daha genç olanlarda, kısa süre içinde saç dökülmesi problemi olanlarda ya da 
küçük bir bölgede kellik sorunu yaşayanlarda en iyi sonuçlar alınır.  
• Uzun yıllardır kellik problemi yaşayan ya da geniş bir bölgede kellik sorunu olan 
kişilerin ANDROVİUM®’dan fayda görme olasılıkları düşüktür. 
• Kalıtsal saç dökülmesi aşağıdaki faktörlerden anlaşılabilir:  
• Şekildeki gibi saç  dökülmeleri. 
• Dökülmenin yavaş yavaş başlayıp ilerlemesi.  
• Aile geçmişinde erkek tipi saç dökülmesi  olması.  
• Saç dökülmesi ile birlikte başka hiçbir belirti  bulunmaması. 
 
 
 
2. ANDROVİUM®’u kullanmadan önce dikkat edilmesi  gerekenler  
 
ANDROVİUM®’u aşağıdaki durumlarda KULLANMAYINIZ  
Eğer;  
 
• Kadın  iseniz,  
• Minoksidil veya yardımcı maddelerden herhangi birine karşı alerjiniz var  ise, 
• Tedavi edilen ya da edilmemiş yüksek tansiyonunuz var  ise, 
• Güneş  yanığı  ve sedef  dahil  olmak  üzere saç derisini  etkileyen  herhangi  bir 
hastalığınız var ise,  
• Saç deriniz tıraşlı ise, 
• Saç derinizde sargı ya da bandaj var ise,  
• Saç derisi tedavisi ile ilgili merhemler, losyonlar ya da kremler kullanıyor  iseniz.  
 
ANDROVİUM®’u aşağıdaki durumlarda DİKKATLİ KULLANINIZ  
Eğer;  
• Saç derinizin sağlıklı ve normal olduğundan emin değilseniz,  
• Anormal kalp ritimleri veya kalp atım hızı içeren kalp ya da göğüs ağrısı ve/veya 
dolaşım bozuklukları rahatsızlıklarınız  varsa,  
• Minoksidil etkin  maddesi, hidrazin gibi vazodilatör olarak isimlendirilen belirli kan 
basıncı ilaçları ile birlikte kullanıldığında bu ilaçlar ile etkileşime girip etkilerini 
artırabileceğinden ANDROVİUM®’u kullanmadan önce doktorunuz ya da eczacınıza 
danışınız.  
• Minoksidi l kan dolaşımına  geçerse,  göğüs  ağrısı,  hızlı kalp atışı,  bayılma, baş  dönmesi, 
ellerde ve ayaklarda  şişlik,  geçmeyen  kızarıklık  veya  saç derisinde  tahriş  gibi düşük kan 
3/8  basıncıyla ilgili bazı yan etkilere neden olabilir. Bu yan etkilerden herhangi birini 
yaşarsanız, ilacı kullanmayı bırakınız ve doktorunuza söyleyiniz. 
• ANDROVİUM® tavsiye  edildiği gibi kullanıldığında, bu etkilerin  meydana  gelmesi  son 
derece düşük bir ihtimaldir. Bununla birlikte, aşırı kullanıldığında veya sedef hastalığı 
gibi bir saç derisi rahatsızlığı varsa, ilacın kan dolaşımına geçme ihtimali vardır. Bu 
nedenle ilacınızı tavsiye edildiği gibi kullanmanız ve talimatlara çok dikkatli bir 
şekilde uymanız çok  önemlidir.  
• Göz, ağız, hasar görmüş cilt ve hassas bölgelerle temastan kaçının. Çözelti yanlışlıkla 
saç derisi dışındaki vücut bölgelerine uygulanırsa bol su ile iyice  durulayınız.  
• Saç derisi haricinde hiçbir bölgeye  uygulamayınız.  
• Önerilen dozu aşmak saçınızı daha hızlı UZATMAZ ve yan etkilere yakalanma 
olası lığınız  artar.  
• Yanlışlıkla  yutulması kalple  ilgili ciddi  yan etkilere  neden  olabilir.  Bu nedenle  
çocukların erişemeyeceği bir yerde saklanmalıdır.  
• ANDROVİUM®, gözlerde yanma ve tahrişe sebep olabilecek etanol (alkol) 
içermektedir. Tahrip olmuş cilde uygulandığında yanma hissine sebep olabilir. 
Yanlışlıkla hassas yüzeylere (göz, aşınmış deri ve mukoza gibi) temas etmesi 
durumunda bu bölge bol su ile  yıkanmalıdır.  
• Her uygulama sonrası ellerinizi iyice yıkayınız. Yanlışlıkla saç derisi dışında vücudun 
herhangi bir yerine ANDROVİUM® temas ederse, o bölgeyi bol su ile yıkayınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız.  
 
ANDROVİUM®’un yiyecek ve içecek ile kullanılması  
ANDROVİUM®’un yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
• ANDROVİUM® erkekler içindir. Kadınlarda  kullanmayınız.  
• Topikal  uygulanan  minoksidil  ile hayvanlarda  ve hamilelerde  yeterli araştırma mevcut 
değildir.  Bu nedenle hamile kadınlarda  kullanılmamalıdır.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
• ANDROVİUM® erkekler içindir. Kadınlarda  kullanmayınız.  
• Dolaşıma katılan Minoksidil’in anne sütüne geçtiği bilinmektedir. Potansiyel yan 
etkilerden dolayı emzirme döneminde  kullanılmamalıdır.  
 
Araç ve makine kullanımı  
ANDROVİUM® baş dönmesini de içeren sersemlik hali ve düşük tansiyona neden olabilir.  
Böyle bir etki durumunda hastalar araç veya makine kullanmamalıdır. 4/8  ANDROVİUM®’un içeriğinde bulunan bazı yardımcı maddeler hakkında önemli  bilgiler 
ANDROVİUM®’un içeriğindeki  alkol;  göz, mukozalar  veya  duyarlı  ya da bütünlüğünü yitirmiş 
deri bölgeleri  ile temas  ettiğinde  yanma  hissine  ve tahrişe  neden  olabilir.  Bu tip bölgelerle  temas 
etmesi  halinde, temas  bölgesi  bol soğuk  su ile yıkanmalıdır.  
ANDROVİUM®’un içeriğindeki Propilen glikol; ciltte tahrişe (irritasyona) neden olabilir.  
 
Diğer ilaçlarla birlikte kullanımı 
• Vazodilatör (hidralazin gibi damar genişletici tansiyon ilaçları) veya diğer tansiyon 
düşürücü (antihipertansif) bir ilaç kullanıyorsanız, doktora danışmadan kullanmayınız.  
• Yüksek tansiyon tedavisinde kullanılan bir ilaç olan guanetidin kullanıyorsanız, 
ANDROVİUM®’u kullanmayınız.  
• ANDROVİUM®’u saçlı deriye uygulanan diğer ilaçlarla birlikte  kullanmayınız.  
• Saç derisi tedavisi ile ilgili merhemler, losyonlar ya da kremler kullanıyor iseniz 
ANDROVİUM®’u kullanmayınız. Örnek olarak;  
- Ditranol (sedef hastalığı tedavisinde  kullanılır)  
- Tretinoin (akne ve cilt bozukluklarını tedavi etmek için kullanılır)  
- Kortikosteroid (hidrokortizon, betametazon, dipr opionat gibi bir tür iltihap 
giderici)  
- Vazelin (saç şekillendiricilerin ortak  bileşeni)  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ANDROVİUM® nasıl  kullanılır?  
Uygun kullanım ve doz / uygulama sıklığı için talimatlar:  
ANDROVİUM® yalnızca topikal ve harici kullanıma uygundur. ANDROVİUM® sadece saç  
derisine uygulanmalıdır.  
• ANDROVİUM®’u saç dökülmesi olan bölgeye; günde 2 kez 5 püskürtme (1 ml)  sabah  
ve akşam olmak üzere uygulayınız. 
• ANDROVİUM®’u kuru saç ve saç derisi dışında vücudunuzun hiçbir yerine 
kullanmayınız.  
• Kuru saç ve saç derisi dışında bir bölgeye istenmeden temas ettirildiğinde bölgeyi bol 
su ile  yıkayınız.  
• Uygulama  öncesinde ellerinizi iyice  yıkayınız.  
• ANDROVİUM®’u uygulamadan önce saçlarınızın ve saç derinizin tamamen kuru 
olduğuna emin olunuz.  
Yaş Doz 
• 18  –  65  yaş  arası  yetişkin  
erkekler  • Günde iki kez tamamen kuru saç ve saç derisine 1  ml’yi  
aşmayacak şekilde beşer püskürtme olarak uygulanır. 
• Çözeltiyi uyguladıktan sonra saç derisine hafifçe  masaj  
yapılmalıdır.  
 
• İki uygulama arasında en az 12 saat  beklenmelidir.  
• Günde 2 ml’den (sabah beş, akşam beş püskürtme) fazla uygulama  yapmayınız.  
• Günde iki kereden (her bir kullanımda beşer püskürtme) fazla  kullanmayınız.  
• Saç büyümesi yavaş ilerleyen bir süreç olduğu için, ANDROVİUM®’u yeni saçların 
büyümesini görene kadar günde 2 kez olmak üzere en az 8 hafta boyunca 
kullanmalısınız.  
• Yeni saçlar ilk başta tüy gibi ve yumuşak olarak çıkacak, daha sonra normal  saçlarla  5/8  aynı forma kavuşacaktır.  
• Yeni  çıkan  saçların  büyümeye  başladığını  gözlemlediğinizde,  yine günde  iki kez olmak 
üzere ANDROVİUM®’u kullanmaya devam etmelisiniz. Klinik çalışmalarda, her 5 
erkekten 3'ü, bu ürünün 48 haftalık sürekli kullanımından sonra yeniden saç çıktığını 
bildirmiştir.  
• İlacı kullanmayı bıraktığınızda yeniden çıkan scalar 3 -4 ay sonra  kaybolabilir  ve 
kelleşme / saç dökülmesi süreci devam eder.  
• ANDROVİUM®’u kullanmaya başladıktan 1 yıl sonra  hiçbir fayda  görmezseniz  tedaviyi 
bırakınız.  
 
Uygulama yolu ve metodu:  
ANDROVİUM®’u saç dökülmesinin olduğu bölgeye bir kez püskürtüp, parmaklarınızla masaj 
yaparak yayınız.  
 
 
 
 
• Bu işlemi 5 kez tekrarlayıp, ardından ellerinizi iyice  yıkayınız.  
• Bölgenin büyüklüğü ne olursa olsun 5 püskürtmeyi (1 ml)  aşmayınız.  
• Bir şişe ANDROVİUM®, 30 günlük kullanım  dozu içerir.  
• ANDROVİUM®, haricen uygulanır. Ağız veya nefes yoluyla kullanmayınız  ve 
içmeyiniz.  
 
Değişik yaş grupları:  
Çocuklarda kullanımı  
18 yaşından küçüklerde kullanılmaz.  
 
Yaşlılarda kullanımı  
65 yaşından büyüklerde kullanılmaz.  
 
Özel kullanım durumları:  
Böbrek/Karaciğer yetmezliği:  
Böbrek ve/veya karaciğer yetmezliği olan hastalarda özel bir doz ayarlamasına gerek yoktur.  
 
Eğer  ANDROVİUM®’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
 
Kullanmanız gerekenden fazla ANDROVİUM® kullandıysanız  
ANDROVİUM®’dan kullanmanız gerekenden fazlasını kullanmışsanız bir doktor veya eczacı 
ile konuşunuz. 
6/8  Eğer aşırı miktarda ANDROVİUM®’u cildinize uyguladıysanız, derhal doktorunuzu veya en 
yakın hastanenin acil servisini bilgilendiriniz. ANDROVİUM®’u ve kutusunu yanınızda 
götürünüz. Eğer ilacı yanlışlıkla başka bir kişi kullanırsa (örn. çocuk) aynı önlemler 
uygulanmalıdır.  
 
ANDROVİUM®’u kullanmayı unutursanız  
ANDROVİUM®’u bir ya da iki doz kullanmayı unutursanız, yine normal zamanında kullanınız.  
 
Unutulan dozları dengelemek için çift doz almayınız. 
 
ANDROVİUM® ile tedavi sonlandırıldığında oluşabilecek etkiler  
Tedavi sonlandırıldığında; tedavinin sağladığı yarar ortadan kalkmakta, saç dökülmesi tekrar 
başlamaktadır.  
 
4. Olası yan etkiler  nelerdir?  
Tüm ilaçlar gibi ANDROVİUM®’un içeriğinde bulunan maddelere duyarlı olan kişilerde yan  
etkiler olabilir.  
 
Aşağıdaki sıklık grupları kullanılmıştır:  
Çok yaygın:  10 hastanın en az birinde  görülebilir.  
Yaygın:  10 hastanın birinden az, fakat 100 hastanın birinden fazla  görülebilir.  
Yaygın  olmayan:  100 hastanın birinden az, fakat 1.000 hastanın birinden fazla  görülebilir.  
Seyrek:  1.000 hastanın birinden az, fakat 10.000 hastanın birinden fazla 
görülebilir.  
Çok seyrek:  10.000 hastanın birinden az  görülebilir.  
Bilinmiyor:  Eldeki verilerden hareketle sıklık derecesi tahmin edilemiyor.  
 
Aşağıdakilerden biri olursa ANDROVİUM®’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Göğüs  ağrısı,  
• Yüz, dudak, ağız ve dilde şişme ya da boğazın şişmesi dolayısıyla yutma ve  nefes  
almada güçlük,  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
ANDROVİUM®’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Aşağıdakilerden herhangi birini fark ederseniz, doktorunuza bildiriniz veya size en yakın 
hastanenin acil bölümüne başvurunuz:  
• Aşırı duyarlılık reaksiyonları (yüz ödem, yaygın kızarıklık, deride kaşıntı, boğaz 
sıkışması  dahil)  
• Düşük kan basıncı  
• Baygınlık veya  başdönmesi  
• Hızlı kalp atışı ya da kalp atışı konusunda artan farkındalık (çarpıntı)  
• Ani ve açıklanamayan kilo artışı 
• Eller ve ayaklarda  şişme  
• Nefes  darlığı  7/8  • Kalıcı lokal kızarıklıklar ve  döküntüler  
 
Bunların hepsi  ciddi  yan etkilerdir.  Acil  tıbbi müdahale  gerekebilir.  Ciddi  yan etkiler  çok seyrek 
görülür.  
 
Aşağıdakilerden herhangi birini fark ederseniz doktorunuza söyleyiniz:  
Bu yan etkiler, görülme sıklığına göre sıralanmıştır.  
 
Çok yaygın:  
• Baş ağrısı  
 
Yaygın:  
• Aşırı duyarlılık reaksiyonları (yüz ödem, yaygın kızarıklık, deride kaşıntı, boğaz 
sıkışması  dahil)  
• Kaşıntı (uygulama yerinde kaşıntılı döküntü ve gözde  kaşıntı),  
• Kızarıklık, maküler döküntü (kabarık olmayan, ciltten farklı deri  döküntüsü), 
• Uygulama bölgesinde alerjik, atopik ve seboreik dermatit (kuruluk ve  kaşıntıyla  
karakterize bir deri hastalığı)  
• Göğüs  ağrısı  
• İstenmeyen tüylenme (kadınlarda yüz bölgesinde tüylenme).  
• Kilo artışı 
• Çevresel (periferik) ödem  
 
Yaygın olmayan:  
• Çarpıntı  
• Solunum  güçlüğü  
• Mide  bulantısı  
 
Seyrek:  
• Saç dokusunda değişiklik meydana gelebilir. Bu durumda ANDROVİUM® kullanmayı 
bırakınız.  
 
Bilinmiyor:  
• Anjiyoödem (dudakta ödem, dudakta şişlik, ağızda ödem, orofaringeal şişlik, boğazda 
ödem, dilin şişmesi ve dil ödemi  dahil)  
• Depresif ruh  hali 
• Gözde ve uygulama bölgesinde tahriş (bazen kulaklar ve yüz gibi kafasaç derisi 
yakınındaki  yapılarda  genellikle  kaşıntı,  tahriş,  ağrı, kızarıklık,  ödem, kuru cilt, döküntü 
ve bazen daha şiddetli soyulma, dermatit (bir tür deri hastalığı), kabarma, kanama v e 
ülser  oluşabilir)  
• Nabız  artışı 
• Tansiyon düşmesi  (hipotansiyon)  
• Gözde  tahriş  
• Kusma  
• Uygulama bölgesinde tahriş (ciltte tahriş), uygulama bölgesinde eritem (kızarıklık ve 
kızarık döküntü)  8/8  • Ciltte kuruluk, ciltte pul pul dökülme (uygulama bölgesinde, eksfoliyatif döküntü ve 
eksfoliyatif dermatit), akne (akne benzeri  döküntüler),  
• ANDROVİUM®’u kullanmaya başladıktan sonraki ilk 2- 6 haftada geçici saç 
dökülmeleri meydana gelebilir. Saç büyüme döngüsünde bir değişim söz konusu 
olduğundan bu sonucun olması muhtemeldir. Bu durum birkaç hafta içerisinde 
bitecektir. Saç dökülmesi 2 haftadan uzun sürerse ürünü kullanmayı  bırakınız.  
• Saç renginde değişiklik meydana gelebilir. Bu durumda ANDROVİUM® kullanmayı 
bırakınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Far makovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ANDROVİUM®’un saklanması  
ANDROVİUM®’u çocukların göremeyeceği, er işemeyeceği yerlerde ve ambalajında saklayınız.  
25ºC’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra ANDROVİUM®’u kullanmayınız. 
 
Eğer üründe ve/veya ambalajında bozukluklar fark ederseniz ANDROVİUM®’u 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat  Sahibi : ASSOS İlaç, Kimya, Gıda Ürünleri, Üretim ve Tic.  A.Ş. 
Ümraniye, İstanbul,  Türkiye.  
 
Üretim Yeri : PharmaVision San. ve Tic. A.Ş.  
Topkapı, Zeytinburnu, İstanbul, Türkiye.  
 
Bu kullanma talimatı .. / .. / …. tarihinde onaylanmıştır.  