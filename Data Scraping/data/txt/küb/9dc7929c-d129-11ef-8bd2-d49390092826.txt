KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri gerekmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
EPOPLUS 2000 IU/ml S.C./I.V. enjeksiyon için çözelti içeren flakon
Steril
2. KALİTATİF VE KANTİTATİF BİLEŞİM
Etkin madde:
Epoetin alfa (Rekombinant insan eritropoietini*)...................................2000 IU/ml
* Rekombinant DNA teknolojisi ile Çin Hamster Over (CHO) hücrelerinde üretilmiş bir
biyobenzerdir.
Yardımcı maddeler:
İnsan albümini……………………………………………………………2,5 mg/ml
Sodyum sitrat…………………………………………………………….5,8 mg/ml
Sodyum klorür……………………………………………………………5,8 mg/ml
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyon için çözelti içeren flakon
Berrak, renksiz çözelti
4. KLİNİK ÖZELLİKLER
4.1 Terapötik endikasyonlar
• Antianemiktir.
• Diyalize giren hastalarda kronik böbrek yetmezliği ile ilgili anemi (renal anemi) tedavisi,
• Prediyaliz hastalarda semptomatik renal anemi tedavisi,
• Hb ≤10 g/dL olan hastalarda ve myelodisplastik sendromların (MDS) alt grubu olan RA
(refrakter anemi), RARS (refrakter anemi ringed-halkalı sideroblastlarda giden) ve
RCMD (refrakter sitopeni multilineage-birden fazla seride displazi ile giden) ve tedavi
öncesi bazal EPO düzeyi < 500 MU/mL ve kemik iliğinde blast sayısı < %5 olan
hastalarda Eritropoezis Stimüle Edici Ajanların (ESA) kullanılması endikedir.
1• EPOPLUS ve diğer ESA’ların kullanımında hedef hemoglobin (Hb) düzeyi 10-12
g/dL’dir. Hedef hemoglobin Hb >12 g/dL üzerine çıkarılmamalıdır. ESA’lar Hb= 12
g/dL olunca kesilmelidir.
4.2.Pozoloji ve uygulama şekli
Pozoloji / uygulama sıklığı ve süresi:
Kronik böbrek yetmezliği hastalarında, hedeflenenhemoglobin konsantrasyonu aralığı 10 g/dl
ile12 g/dL arasındadır. Hemoglobin seviyesi 12 g/dL’nin üzerine çıkarılmamalıdır. Eğer
hemoglobin seviyesi 2 haftada 1 g/dL’den fazla yükselirse, uygun bir doz azaltımı
düşünülmelidir. Hipertansiyon veya kardiyovasküler, serebrovasküler veya periferik vasküler
hastalıklar varsa Hb’ deki haftalık artış ve hedeflenen Hb düzeyi, her hastada klinik tabloya
bakılarak ayrı ayrı belirlenmelidir.
Hastalar, anemi semptomlarının yeterli kontrolünü sağlamak amacıyla EPOPLUS’ın en düşük
dozunun kullanıldığından emin olmak için yakından izlenmelidir.
Tedaviye yeterli yanıt alınamıyor ya da tedaviden gecikmiş yanıt alınıyorsa, depo demir
durumu ya da diğer olası anemi nedenleri araştırılmalıdır.
Kronik Böbrek Yetmezliği Hastaları
EPOPLUS tedavisi iki basamaklıdır:
1. Düzeltme fazı
Haftada 3 kere 50-100 IU/kg (yetişkinlerde)
Haftada 3 kere 50 IU/kg (diyalize giren pediyatrik hastalarda)
İntravenöz ya da subkutan yoldan uygulanabilir fakat hemodiyaliz hastalarında intravenöz
erişim uygun olduğundan intravenöz yol tercih edilmelidir. Periton diyalizi ve prediyaliz
hastalarına subkutan yolla uygulama yapılabilir.
Doz ayarlaması: Zorunlu değilse ayda birden fazla doz ayarlaması yapılmamalıdır.
Doz azaltılması: Hemoglobin değeri 2 haftada 1 g/dl’den fazla artarsa doz azaltılmalıdır.
Doz artırımı: 4 haftalık tedavi sonrası hemoglobin değeri 1g/dl artış göstermezse doz
arttırılmalıdır.
2. İdame fazı
Transfüzyon gerekliliğini azaltmak için her hasta için doz bireyselleştirilmelidir.
Tedavinin kesilmesi: Hemoglobin değeri ayda > 2 g/dl’den fazla artış gösterirse ya da 12
g/dl’nin üzerine çıkarsa tedavi kesilmelidir.
2Uygulama şekli
EPOPLUS tedavisine yukarıda belirtilen endikasyonlarda deneyimli doktorlar tarafından
başlanmalıdır. Bazı olgularda aşırı duyarlılık reaksiyonları gözlendiğinden, ilk dozun tıbbi
gözetim altında uygulanması önerilir.
EPOPLUS subkutan veya intravenöz yolla uygulanabilir.
Parenteral yoldan verilen herhangi bir ilaç için olduğu gibi, enjeksiyon çözeltisi uygulama
öncesinde partikül ve renk değişimi açısından incelenmelidir. Çalkalanmamalıdır; çalkalama
glikoproteini denatüre edebilir ve onu etkisizleştirebilir.
Seyreltilmemeli veya başka tıbbi ürünlerle karıştırılmamalıdır.
İntravenöz uygulama durumunda çözelti yaklaşık olarak 2 dakikadan uzun sürede enjekte
edilmelidir (hemodiyaliz hastalarında, diyaliz sonunda arteriyovenöz fistül yoluyla).
Subkutan uygulama yolu tercih edildiğinde enjeksiyon bölgesi başına uygulanacak maksimum
hacim, 1 mL olmalıdır. Daha büyük hacim gerekli olduğunda, birden fazla enjeksiyon bölgesi
kullanılmalıdır. Enjeksiyonlar, ekstremitelere veya ön karın duvarına yapılmalıdır.
Özel popülasyonlara ilişkin ek bilgiler:
Böbrek yetmezliği:
(Bkz. Bölüm 4.4)
Karaciğer yetmezliği:
Karaciğer fonksiyon bozukluğu olan hastalarda EPOPLUS’ın güvenliği belirlenmemiştir.
Azalmış metabolizmaya bağlı olarak karaciğer fonksiyon bozukluğu olan hastalarda EPOPLUS
ile eritropoez artmış olabilir.
Pediyatrik popülasyon:
Çocuklarla yapılan klinik çalışmalar genel olarak hastanın yaşı ne kadar küçükse o kadar
yüksek EPOPLUS dozu gerektiğini göstermiştir. Bununla beraber, bireysel yanıt önceden
tahmin edilemeyeceğinden önerilen doz programı izlenmelidir.
Kronik böbrek hastalığına bağlı gelişen anemili çocuklar ve adolesanlarda klinik çalışmalar
gerçekleştirilmiştir.
İki yaşın altındaki bebeklerde kronik böbrek hastalığına bağlı gelişen anemi belirtilerinde
EPOPLUS kullanılmamalıdır.
Geriyatrik popülasyon:
Sadece yaşlılar üzerinde gerçekleştirilmiş bir çalışma yoktur. Fakat yaşlı hastaların büyük
oranda dahil olduğu klinik çalışmalar mevcuttur. Yaşlı popülasyonu için özel bir doz ayarı
gereksinimi tanımlanmamıştır.
34.3. Kontrendikasyonlar
• İnsan serum albumini dahil, eritropoietin’e ve/veya preparatın herhangi bir bileşenine
karşı aşırı duyarlılığı olanlarda,
• Kontrol altına alınmamış hipertansiyonu olan hastalarda,
• Herhangi bir nedenle yeterli antitrombotik profilaksi uygulanamayan hastalarda,
• Herhangi bir eritropoietin preparatının tedavisine bağlı saf kırmızı hücre aplazisi (SKHA)
olanlarda, kontrendikedir.
• Kanser ve kansere bağlı anemilerde ve kanser kemoterapisine bağlı anemilerde ESA
(Eritropoezis Stimüle Edici Ajanlar)’nın kullanılmasının morbitide ve mortaliteyi
arttırdığı gözlenmiştir. Bu nedenle; kanser, kansere bağlı ve kanser kemoterapisine bağlı
anemilerde ESA (epoetin alfa, epoetin beta, darbepoetin alfa ve benzeri ajanlar)
kontrendikedir.
• Majör elektif ortopedik cerrahi planlanan ve bir otolog kan bağışı öncesi programa
katılmayan hastalarda, epoetin alfa kullanımı, yakın zamanda miyokard enfarktüsü ya da
serebrovasküler olay yaşamış hastalar dahil olmak üzere, şiddetli koroner, periferik
arteriyel, karotis ya da serebral vasküler hastalığı olan hastalarda kontrendikedir.
4.4 Özel kullanım uyarıları ve önlemleri
UYARI: ESA’LAR ÖLÜM, MİYOKARD İNFAKTÜS, İNME, VENÖZ
TROMBOEMBOLİZM, VASKÜLER GİRİŞ YOLU TROMBOZU VE TÜMÖR
PROGRESYONU VEYA NÜKSETMESİ RİSKİNİ ARTIRIR.
Kronik böbrek hastalarında eritropoezis-stimüle edici ajanlar ile tedaviye hemoglobin düzeyi
10 g/dl’nin altında başlanması düşünülmeli ve 12 g/dl’nin üzerinde tedavi kesilmelidir. Doz
bireyselleştirilmeli ve kırmızı kan hücreleri transfüzyonu ihtiyacını azaltmak için yeterli olan
en düşük doz kullanılmalıdır.
Özellikle, tedaviye yeterli cevap vermeyen hastalarda hedef hemoglobin düzeyine (10-12
g/dl) ulaşmak için yapılacak doz artışında dikkatli olunmalıdır.
Tüm terapötik proteinlerde olduğu gibi EPOPLUS için de potansiyel immunojenite riski söz
konusudur.
Epoetin tedavisi ile ilişkili olarak Stevens-Johnson Sendromu (SJS) ve toksik epidermal
nekroliz (TEN) dahil olmak üzere hayatı tehdit edici veya ölümcül olabilecek şiddetli kutanöz
advers reaksiyonlar (SCARs) bildirilmiştir (bkz. Bölüm 4.8). Uzun etkili epoetinler ile daha
şiddetli vakalar gözlemlenmiştir.
Reçeteleme sırasında hastalar, belirtiler ve semptomlar konusunda bilgilendirilmeli ve cilt
reaksiyonları için yakından izlenmelidir. Bu reaksiyonları düşündüren belirti ve bulgular
ortaya çıkarsa, EPOPLUS tedavisi derhal sonlandırılmalı ve alternatif bir tedavi
düşünülmelidir.
4EPOPLUS kullanımı nedeniyle SJS veya TEN gibi ciddi bir kutanöz cilt reaksiyonu gelişirse,
bu hastalarda ESA (eritropoietin stimüle edici ajan) tedavisi tekrar başlatılmamalıdır.
Virüs güvenliği
EPOPLUS yardımcı madde olarak insan albümini içermektedir.
İnsan albümini insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. EPOPLUS’da Varyant
Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
EPOPLUS kullanılması gerekiyorsa hekim tarafından, hastalık yapıcı etkenlerin bulaşmasını
önlemek için uygun asıların (Hepatit A, Hepatit B vb.) yaptırılması önerilebilir.
Hastalar açısından EPOPLUS her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Genel
EPOPLUS tedavisine başlamadan önce kan basıncı yeterli bir şekilde kontrol edilmelidir.
EPOPLUS, tedavi edilmeyen, yetersiz bir şekilde tedavi edilen veya zayıf bir şekilde kontrol
edilebilen hipertansiyon varlığında dikkatli kullanılmalıdır. EPOPLUS tedavisi sırasında
antihipertansif tedaviye başlamak veya bu tedaviyi artırmak gerekli olabilir. Kan basıncı
kontrol edilemiyorsa, EPOPLUS’ la tedavi kesilmelidir.
Önceden normal veya düşük kan basıncı olan hastalarda, epoetin alfa tedavisi sırasında,
derhal bir hekimin ilgisini ve yoğun tıbbi bakım gerektiren ensefalopati ve nöbetlerle
seyreden hipertansif kriz de meydana gelmiştir. Bıçak gibi saplanan, ani migren benzeri baş
ağrısına olası bir uyarı işareti olarak özellikle dikkat edilmelidir.
Epoetin alfa, epilepsili, epileptik nöbet hikayesi veya santral sinir sistemi enfeksiyonu ve
beyin metastazı gibi nöbet aktivitesine yatkınlıkla ilişkili tıbbi rahatsızlıkları olan hastalarda
da dikkatli kullanılmalıdır.
5Kanser hastalarında kanser ve kanser kemoterapisine bağlı olup kan kaybı, demir, folik asit ve
vitamin B12 eksikliği ve hemoliz gibi bir başka sebebe bağlı olmadığı anlaşılan ve ilerlemekte
olup semptomatik olan bir anemi durumunda hemoglobin seviyesi 10 g/dL’nin altına inmesi
halinde hastanın klinik durumu (transfüzyona refrakter Hb düşüklüğü, transfüzyon
komplikasyonları, kronik dirençli anemi, patalojik demir birikimi, hemokromatozis) dikkate
alınarak, ilgili onkoloji veya hematoloji uzman hekimi tarafından endikasyon konularak
eritropoietin preparatları reçete edilebilir.
ESA kullanan hastalarda, trombotik vasküler olayların (TVE) sıklığında artış gözlemlenmiştir
(bkz. Bölüm 4.8). Bunlar arasında derin ven trombozu, pulmoner emboli, retina trombozu,
miyokard enfarktüsü gibi venöz ve arteriyal trombozlar ile emboliler (bazıları ölümcül
sonuçları olan) bulunur. Ayrıca, serebrovasküler olaylar da (serebral enfarktüs, serebral
kanama ve geçici iskemik ataklar dahil olacak şekilde) bildirilmiştir.
TVE için bildirilen risk, özellikle, obezite ve geçirilmiş TVE öyküsü (örneğin; derin ven
trombozu, pulmoner emboli ve serebrovasküler olay) dahil olmak üzere TVE yönünden
önceden risk faktörü taşıyan hastalarda epoetin alfa tedavisinin sağladığı yararlara karşı
dikkatle hesaplanmalıdır.
Kullanım endikasyonunda hedeflenen aralığın üzerindeki hemoglobin konsantrasyonlarında
tedavi edildiğinde ölümcül sonuçlar ve tromboembolik olay riskindeki potansiyel artış
nedeniyle hemoglobin düzeyleri tüm hastalarda yakından takip edilmelidir.
Altta yatan hematolojik hastalığı (örneğin; hemolitik anemi, orak hücreli anemi, talasemi)
olanlarda epoetin alfa tedavisinin güvenliliği ve etkililiği belirlenmemiştir.
Epoetin alfa ile tedavi sırasında trombosit sayısında normal sınırlar içinde doza bağlı orta
derecede bir artış olabilir. Bu, devam eden tedavi sırasında geriler. Buna ek olarak, normal
sınırların üzerinde trombositemi bildirilmiştir. Tedavinin ilk 8 haftası sırasında trombosit
sayısının düzenli olarak takip edilmesi önerilmektedir.
EPOPLUS, transformasyon sürecinde bulunan çok sayıda blastın eşlik ettiği refrakter
anemide, epilepsi, trombositoz ve kronik böbrek yetmezliğinde dikkatle kullanılmalıdır.
Ancak folik asit ve B12 vitamini eksikliği bulunan hastalarda EPOPLUS’ın etkinliği
azaldığından bu uyarı göz ardı edilmelidir.
EPOPLUS’a optimum yanıtı sağlayabilmek amacıyla, demir depolarında yeterince demir
bulunması temin edilmeli, tedaviye başlamadan önce folik asit ve B12 vitamini eksiklikleri
giderilmelidir.
Hemoglobin düzeyindeki paradoksikal düşüş ve düşük retikülosit sayısıyla ilgili olarak
şiddetli anemi gelişmesi durumunda, epoetin tedavisi hemen kesilmeli ve anti-eritropoietin
antikor testi yapılmalıdır. İnterferon ve ribavirin ile tedavi edilen hepatit C hastalarında, eş
zamanlı olarak epoetinler kullanıldığında vakalar rapor edilmiştir. Hepatit C ile ilişkili anemi
tedavisinde epoetinlerin kullanımı bulunmamaktadır.
Kronik böbrek yetmezliği ve klinik yönden belirgin iskemik kalp hastalığı veya konjestif kalp
yetmezliği bulunan hastalarda, idame hemoglobin konsantrasyonu hedef hemoglobin
konsantrasyonunun üst sınırını geçmemelidir.
6Eritopoezis ile stimüle edici ajanların (ESA’lar) izlenebilirliğini geliştirmek için, uygulanan
ESA’nın ticari ismi ve seri numarası açık olarak hasta dosyasına kaydedilmelidir. Hastalar bir
ESA’dan diğerine sadece uygun bir gözetim altında geçirilmelidir.
ESA’lar esas olarak kırmızı kan hücresi üretimini uyaran büyüme faktörleridir. Çeşitli tümör
hücrelerinin yüzeyinde eritropoietin reseptörü bulunabilir. Tüm büyüme faktörleri gibi
ESA’ların tümör büyümesini uyarabileceğine ilişkin kaygı bulunmaktadır.
Majör elektif ortopedik cerrahi planlanan hastalarda, epoetin alfa tedavisi süresince demir
takviyesi (ağız yoluyla 200 mg/gün elementer demir) uygulanmalıdır. Mümkünse, demir
takviyesine, yeterli demir depolarına ulaşmak için epoetin alfa tedavisinden önce
başlanmalıdır.
Kronik Böbrek Yetmezliği Hastaları
Kronik böbrek hastalarında ESA (eritropoez stimüle edici ajan) tedavisine hemoglobin düzeyi
10g/dl’nin altında olduğu zaman başlanılması düşünülmelidir. Doz bireyselleştirilmeli ve
kırmızı kan hücreleri, transfüzyon ihtiyacını azaltmak için yeterli olan en düşük dozda
kullanılmalıdır. Hedef hemoglobin düzeyi 10-12 g/dl arasındadır. Özellikle, tedaviye yeterli
cevap vermeyen hastalarda hedef hemoglobin düzeyine ulaşmak için yapılacak doz artışında
dikkatli olunmalıdır.
Kronik böbrek yetmezliği olan ve ESA tedavisine yetersiz hemoglobin yanıtı veren hastalar,
kardiyovasküler olaylar ve ölüm açısından diğer hastalara göre daha fazla risk taşıyabilirler.
Kronik böbrek yetmezliği hastalarında, hemoglobindeki artış hızı yaklaşık olarak ayda 1 g/dL
(0.62 mmol/L) olmalı ve hipertansiyondaki artış riskini en düşük seviyeye indirmek için ayda
2 g/dL’ yi (1.24 mmol/L) aşmamalıdır.
EPOPLUS kullanan kronik böbrek yetmezliği hastalarında hemoglobin düzeyleri stabil bir
düzeye ulaşılana kadar düzenli olarak ölçülmeli ve ölçümler daha sonra periyodik olarak
sürdürülmelidir. EPOPLUS tedavisi süresince hemoglobindeki artışın bir sonucu olarak,
hemodiyaliz sırasında heparin dozunun sık sık artırılması gerekir.
Kronik böbrek yetmezliği olan, kan basıncı normal veya düşük, bağımsız hastalarda
ensefalopatiye benzer semptomlar (baş ağrıları, konfüzyon hali, duyusal-motor bozukluklar-
konuşma ve yürüme bozukluğu gibi- ve tonoklonik nöbetler) ile hipertansif kriz de
görülebilir. Bu durum doktor ve yoğun bakım ünitesinin acil müdahalesini gerektirir.
Böbrek yetmezliğinin progresyon hızında artış ihtimali göz ardı edilemeyeceğinden, diyalize
girmemiş nefrosklerotik hastalarda EPOPLUS tedavisi bireysel olarak belirlenmelidir.
Kronik böbrek yetmezliği ile ilişkili anemi nedeni ile diyalize giren hastalarda tümör
gelişimine rastlanmamıştır.
Subkutan yoldan epoetin alfa ile tedavi edilen kronik böbrek yetmezliği hastaları, daha
önceden bu tedaviye yanıt vermiş hastalarda epoetin alfa tedavisine yanıt olmaması ya da
yanıt azalması olarak tanımlanan etkinlik kaybı açısından düzenli olarak izlenmelidir. Bu
durum, epoetin alfa dozunda artışa rağmen hemoglobin düzeyinde sürekli azalma ile
karakterizedir (bkz. Bölüm 4.8).
7Epoetin alfa dozaj aralıkları daha fazla uzatılan (haftada bir kezden uzun) bazı hastalar, yeterli
hemoglobin düzeylerini koruyamayabilir (bkz. Bölüm 5.1) ve epoetin alfa dozunda artış
gerektirebilirler. Hemoglobin düzeyleri düzenli olarak izlenmelidir.
Bugüne kadar elde edilen bilgilere göre, epoetin alfanın prediyaliz (son dönem böbrek
yetersizliği) hastalarında kullanımı böbrek yetersizliğinin ilerleme hızını artırmamaktadır.
Hemodiyaliz hastalarında, özellikle hipotansiyon eğilimi olan ya da arteriyo-venöz fistülleri
komplikasyon gösteren (örneğin; stenoz, anevrizma v.b.) hastalarda şant trombozu
oluşmuştur. Bu hastalarda erken şant revizyonu, örneğin, asetilsalisilik asit uygulanmasıyla
tromboz proflaksisi önerilmektedir.
Münferit vakalarda nedensellik ilişkisi olmasa da hiperkalemi gözlemlenmiştir. Kronik
böbrek yetmezliği hastalarında serum elektrolitleri izlenmelidir. Yüksek ya da yükselmekte
olan serum potasyum düzeyinin fark edilmesi halinde, hiperkaleminin uygun tedavisine ek
olarak, serum potasyum düzeyi düzeltilene kadar epoetin alfa uygulamasının durdurulması
düşünülmelidir.
Hematokritteki artışın bir sonucu olarak epoetin alfa kullanan hemodiyaliz hastalarında
diyaliz sırasında sıklıkla heparin dozunun artırılması gerekir. Heparinizasyon optimum
değilse diyaliz sistemi tıkanabilmektedir.
Tüm diğer anemi nedenleri (demir, folik asit ya da vitamin B12 eksikliği, alüminyum
intoksikasyonu, enfeksiyon ya da inflamasyon, kan kaybı, hemoliz ve herhangi bir sebebe
bağlı kemik iliği fibrozisi) değerlendirilmeli ve epoetin alfa ile tedaviye başlanmadan önce ve
doz artışına karar verilirken tedavi edilmelidir. Birçok olguda, serumdaki ferritin değerleri
hematokritteki artışla eşzamanlı olarak düşer. Epoetin alfaya en uygun cevabın verildiğinden
emin olmak için yeterli demir stoğunun bulunması temin edilmelidir; gerekli olduğunda demir
takviyesi uygulanmalıdır.
Kronik böbrek yetmezliği olan hastalarda serum ferritin düzeyleri 100 ng/ml’nin altındaysa,
demir takviyesi (yetişkinler için ağız yoluyla 200-300 mg/gün; çocuklar için ağız yoluyla 100-
200 mg/gün elementer demir) tavsiye edilir.
Seyrek olarak, epoetin alfa ile tedavi edilen hastalarda, porfirinin ilk defa ortaya çıkışı ya da
şiddetlendiği görülmüştür. Epoetin alfa, porfirisi olan hastalarda dikkatli kullanılmalıdır.
Saf Kırmızı Hücre Aplazisi (SKHA)
Antikorların aracılık ettiği saf kırmızı hücre aplazisi (eritroblastopeni), eritropoietinlerle
tedavi ile ilişkili olarak bildirilmiştir. Antikorların aracılık ettiği SKHA vakaları, özellikle
subkutan uygulama yolu ile ilişkili olduğundan, EPOPLUS’ın intravenöz yolla verilmesi
tercih edilmelidir. İntravenöz erişimin uygun olmadığı hastalarda EPOPLUS’ı subkutan yolla
uygulamadan önce SKHA riski dikkate alınmalıdır. Saf kırmızı hücre aplazisi olan hastaların
çoğunda, eritropoietinlere karşı antikor bildirilmiştir. Ani etki eksikliği gelişen hastalarda
cevapsızlığın tipik nedenleri (örneğin; kronik kan kaybı, kemik iliği fibrozisi, böbrek
yetmezliği tedavisine bağlı şiddetli alüminyum yüklenmesi, folik asit ve vitamin B12
eksiklikleri ve hemoliz) araştırılmalıdır. SKHA teşhis edilirse, EPOPLUS tedavisi derhal
kesilmeli ve eritropoietin antikorları için tahlil göz önünde tutulmalıdır. Eritropoietine karşı
antikor tespit edilirse, anti-eritropoietin antikorları, diğer eritropoietinlerle çapraz reaksiyona
8girdikleri için hastalara başka bir eritropoietin verilmemelidir. Saf kırmızı hücre aplazisinin
diğer nedenleri araştırılmalı ve uygun tedaviye başlanmalıdır.
Çapraz reaksiyon riski nedeniyle başka bir ESA tedavisi başlatılmamalıdır.
EPOPLUS her flakonunda 1 mmol (23 mg)’den daha az sodyum içermektedir; yani esasında
“sodyum içermez”. Bu nedenle sodyuma bağlı herhangi bir uyarı gerekmemektedir.
4.5 Diğer tıbbi ürünler ile etkileşimler ve diğer etkileşim şekilleri
EPOPLUS siklosporin ile birlikte kullanıldığında, siklosporinin kan konsantrasyonu
izlenmelidir. HCT düzeyinde artış görülürse, kırmızı kan hücreleri ile bileşik olduğu için
siklosporinin dozunun değiştirilmesi gerekebilir.
Tedavide EPOPLUS ile birlikte bir hematopoietik kullanılırsa EPOPLUS’ın etkililiği artabilir.
Eritropoiezisi azaltan ilaçlar epoetin alfaya verilen cevabı azaltabilir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Etkileşim çalışmaları sadece erişkinler üzerinde gerçekleştirilmiştir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda gebelik sonucu böbrek fonksiyonlarında
azalma ve kan basıncında artma eğilimi görüleceğinden, EPOPLUS kullanımı sırasında
dikkatli olunmalıdır. Doğum kontrolünde kullanılan oral kontraseptif ilaçların hipertansiyona
eğilimi arttırması nedeniyle, bu gibi hastalarda EPOPLUS kullanımı sırasında dikkatli
olunmalıdır.
Gebelik dönemi
EPOPLUS’ın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar, gebelik ve/veya embriyonel/fetal gelişim ve/veya doğum ve/veya
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
EPOPLUS gebelik sırasında ancak potansiyel yarar fetus için potansiyel riske ağır bastığında
kullanılmalıdır.
9Laktasyon dönemi
Eritropoietin’in anne sütüne geçip geçmediği bilinmemektedir. Emzirmenin ya da EPOPLUS
tedavisinin durdurulup durdurulmayacağına ilişkin karar verilirken, emzirmenin çocuk
açısından faydası ve EPOPLUS tedavisinin emziren anne açısından faydası dikkate
alınmalıdır.
Üreme yeteneği/Fertilite
Kadın ve erkeklerde fertilite üzerine veri mevcut değildir.
4.7 Araç ve makine kullanımı üzerindeki etkiler
EPOPLUS tedavisinin başlangıç fazı sırasında hipertansiyon riskinin artışı nedeniyle, böbrek
yetmezliği olan hastalar, EPOPLUS’ın optimum idame dozu belirleninceye kadar araç ve
makine kullanma gibi potansiyel olarak tehlikeli aktiviteleri gerçekleştirirken dikkatli
olmalıdır.
4.8. İstenmeyen etkiler
Güvenlilik Profili Özeti
Epoetin alfa ile tedavi sırasında en sık görülen advers ilaç reaksiyonu, kan basıncının doza
bağımlı bir artışı ya da mevcut hipertansiyonun kötüleşmesidir. Özellikle tedavinin başında,
kan basıncı takibi yapılmalıdır (bkz. Bölüm 4.4).
Epoetin alfa ile gerçekleştirilen klinik çalışmalarda en yaygın gözlemlenen advers ilaç
reaksiyonları hiperpotasemi, diyare, bulantı, baş ağrısı, venöz ve arteriyel tromboz, döküntü,
artralji, ekstremite ağrıları, titremeler ve enjeksiyon yerindeki reaksiyonlardır. Gribe benzer
bir hastalık, özellikle tedavinin başlangıcında ortaya çıkabilmektedir.
Henüz diyalize girmeyen erişkin böbrek yetersizliği hastalarında dozaj aralığının uzatıldığı
çalışmalarda, üst solunum yolu konjesyonu, nazal konjesyon ve nazofarenjit olaylarını içeren
solunum yolu konjesyonu bildirilmiştir.
ESA uygulanan hastalarda trombotik vasküler olay (TVO) insidansında artış gözlemlenmiştir
(bkz. Bölüm 4.4).
Advers Reaksiyonlar Tablosu
Epoetin alfanın genel güvenlilik profili, dört böbrek yetmezliği çalışmasında (2 çalışma
diyaliz öncesinde [N = 131 KBY’li hasta] ve 2 çalışma diyaliz sırasında yapılmıştır [N = 97
KBY’li hasta]) epoetin alfa ile tedavi edilen ve kronik böbrek yetmezliği (KBY) bulunan 228
hastada değerlendirilmiştir. Bu çalışmalarda epoetin alfa ile tedavi edilen hastaların ≥%1’i
tarafından bildirilen advers ilaç reaksiyonları aşağıdaki tabloda gösterilmiştir.
Sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
10Sistem Sıklık
Organ Sınıfı
Çok yaygın Yaygın Yaygın Seyrek Çok Bilinmiyor
olmayan seyrek
Kan ve lenf Eritropoietin
sistemi antikorlarının
hastalıkları aracılık ettiği
saf kırmızı
hücre aplazisi
3,
trombositemi
Bağışıklık Hipersensitivite3 Anafilaktik
sistemi reaksiyon3
hastalıkları
Metabolizma Hiperkalemi1
ve beslenme
hastalıkları
Sinir sistemi Baş ağrısı Konvülsiyon
hastalıkları
Vasküler Hipertansiyon Hipertansif
hastalıkları venöz ve kriz3
arteriyel
trombozlar2
Solunum, Öksürük Solunum
göğüs yollarında
bozuklukları konjesyon
ve
mediastinal
hastalıkları
Gastrointesti Diyare,
nal bulantı,
hastalıkları kusma
Deri ve Döküntü Ürtiker3 Anjiyonöro
derialtı doku tik ödem3,
hastalıkları
Kas-iskelet Artralji, kemik
bozukluklar, ağrısı, miyalji,
bağ doku ve ekstremitelerd
kemik e ağrı
hastalıkları
Konjenital ve Porfiri3
kalıtımsal /
genetik
hastalıkları
11Sistem Sıklık
Organ Sınıfı
Genel Pireksi Titreme,grip- İlacın
bozukluklar benzeri etkisizliği3
ve uygulama hastalık,
bölgesine enjeksiyon
ilişkin yerinde
hastalıkları reaksiyon,
periferik
ödem
Araştırmalar Anti-
eritropoetin
antikor
pozitifliği
1- Prediyaliz hastalarında sık
2- Arteriyel ve venöz, öldürücü ve öldürücü olmayan olayları (örneğin; derin ven trombozu,
pulmoner emboli, retinal tromboz, arteriyel tromboz [miyokard enfarktüsü dahil],
serebrovasküler olaylar [serebral enfarktüs ve serebral hemoraji dahil], geçici iskemik ataklar,
şant trombozu [diyaliz donanımı dahil] ve arteriyovenöz şant anevrizmalarında trombozu)
içerir.
3-Bölüm 4.4’te ele alınmıştır.
Seçilmiş advers reaksiyonların tanımı
Aralarında döküntü vakaları (ürtiker dahil), anafilaktik reaksiyonlar ve anjiyonörotik
ödemin de yer aldığı aşırı duyarlılık reaksiyonları bildirilmiştir.
Daha önceden normal ya da düşük kan basıncı olan hastalarda epoetin alfa tedavisi sırasında
acil doktor müdahalesi ve yoğun tıbbi bakım gerektiren ensefalopati ve nöbetin eşlik ettiği
hipertansif kriz görülmüştür. Olası bir uyarı işareti olarak ani saplanıcı tarzda migren benzeri
baş ağrılarına dikkat edilmelidir (bkz. Bölüm 4.4).
Antikorların aracılık ettiği saf kırmızı hücre aplazisi epoetin alfa ile aylar-yıllar süren
tedaviden sonra çok seyrek olarak bildirilmiştir (hasta yılı başına < 1/10.000 vaka) (bkz.
Bölüm 4.4).
Epoetin tedavisi ile ilişkili olarak Stevens-Johnson Sendromu (SJS) ve toksik epidermal
nekroliz (TEN) dahil olmak üzere hayatı tehdit edici veya ölümcül olabilecek şiddetli kutanöz
advers reaksiyonlar bildirilmiştir. (bkz. Bölüm 4.4)
Hemodiyaliz tedavisi gören kronik böbrek yetmezliği bulunan pediyatrik hasta
topluluğu
Klinik çalışmalarda ve ilaç piyasaya verildikten sonra elde edilen deneyimde, kronik böbrek
yetmezliği bulunan ve hemodiyaliz uygulanan pediyatrik hastalarda ilaca maruziyet sınırlıdır.
Bu hasta topluluğunda, yukarıdaki tabloda belirtilmemiş, pediyatriye özgü advers reaksiyonlar
ya da altta yatan hastalığa atfedilemeyen advers reaksiyonlar bildirilmemiştir.
Şüpheli advers reaksiyonların raporlanması
Ruhsatlandırma sonrası şüpheli advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
12Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
EPOPLUS’ın terapötik sınırları çok geniştir. Çok yüksek serum düzeylerinde bile hiçbir
zehirlenme semptomu saptanmamıştır.
EPOPLUS’a verilen cevap uygulanan doza göre bireyden bireye değişiklik göstermektedir.
EPOPLUS ile doz aşımı, hipertansiyon ve polisitemiye neden olabilir. Polisitemi olması
durumunda (aşırı yüksek hemoglobin seviyesi) flebotomi yapılabilir.
5. FARMAKOLOJİK ÖZELLİKLER
Eritropoietin’in biyolojik etkinliği, çeşitli hayvan modellerinde (normal ve üremik sıçanlar,
polisitemik fareler ve köpekler) intravenöz ve subkutan uygulama sonrasında in vivo olarak
gösterilmiştir. Eritropoietin uygulamasının ardından eritrosit sayısı, Hb değerleri ve retikülosit
(genç eritrosit) sayımları ile 59Fe-inkorporasyon hızı artar.
İn vitro (fare dalak hücre kültüründe) olarak, eritropoietin ile inkübasyon sonrasında eritroid
çekirdekli dalak hücrelerinde 3H-timidin-inkorporasyon artışı bulunmuştur. İnsan kemik iliği
hücre kültürü araştırmaları eritropoietin’in eritrosit oluşumunu stimüle ettiğini ve lökosit
oluşumunu etkilemediğini göstermiştir. Eritropoietin’in kemik iliği ya da insan deri hücreleri
üzerine sitotoksik etki yaptığı tespit edilmemiştir.
Tek doz eritropoietin uygulamasının ardından farelerin davranış ya da lokomotor
aktivitelerinde ve köpeklerin solunum ya da dolaşım fonksiyonlarında herhangi bir etki
gözlenmemiştir.
5.1 Farmakodinamik özellikler
Farmakoterapötik grubu: Diğer antianemik preparatlar, hematopoetik ilaçlar
ATC kodu: B03XA01
EPOPLUS, biyobenzer bir ilaçtır. Eritropoietin, eritroid progenitörlerinden eritrosit
yapılmasını uyaran bir glikoprotein olup, mitozu uyaran bir faktör ve farklılaşma hormonu
olarak görev yapar. Anemik hastaların idrarından izole edilen eritropoietinin aminoasit ve
karbonhidrat içeriği ile epoetin betanınki aynıdır.
Etki mekanizması
Eritropoietin (EPO), hipoksiye yanıt olarak temelde böbrekte üretilen glikoprotein yapıda bir
hormondur ve eritrosit üretiminin kilit düzenleyicisidir. EPO, eritroid hücre serisi gelişiminin
tüm evrelerinde rol oynar. Temel etkisini eritroid seri öncü hücreleri düzeyinde gösterir. EPO
hücre yüzey reseptörüne bağlandıktan sonra, apoptoz ile etkileşen sinyal transdüksiyon
yolaklarını harekete geçirir ve eritroid hücre proliferasyonunu uyarır. Çin hamster yumurtalık
hücrelerinde ifade edilen rekombinan insan EPO (epoetin alfa), insandaki üriner
EPO’yla eşdeğer olan 165 amino asit dizisine sahiptir. Bunların ikisi de işlevsel ölçüme
göre ayırt edilemez. Eritropoetinin sanal molekül ağırlığı 32000-40000 daltondur.
13Eritropoietin, büyüme faktörü olarak, eritroid progenitörlerinden eritrosit yapılmasını uyaran
bir glikoproteindir. Mitozu uyaran bir faktör ve farklılaşma hormonu olarak görev yapar.
EPOPLUS diyalize giren ve düzenli diyalize ihtiyacı olmayan KBY’li anemik hastalarda
eritropoezi stimüle eder. Haftada üç defa EPOPLUS uygulamasına cevabın ilk kanıtı 10 gün
içerisinde retikülosit sayısındaki artış ile genellikle 2-6 hafta içerisinde, onu izleyen kırmızı
kan hücreleri sayımı, hemoglobin ve hematokrit değerlerindeki artıştır. Eritropoietin için
gereken sürenin uzunluğundan dolayı –eritroid kök hücrelerinin olgunlaşması ve sirkülasyona
katılması için birkaç gün- genellikle 2 haftadan daha kısa sürede hematokrit değerlerinde
klinik olarak anlamlı bir artış gözlenmemekte olup, bazı hastalarda da 6 haftaya kadar süre
gerekebilmektedir. Hematokrit, önerilen hedef aralığına (% 30-36) geldiği zaman, bu seviye
demir eksikliği ve eşzamanlı hastalık bulunmaması durumunda EPOPLUS tedavisi ile idame
ettirilebilir.
Hematokrit artışının oranı hastalar arasında değişiklik gösterir ve yaklaşık olarak haftada üç
defa 50-300 ünite/kg terapötik aralık içerisindeki EPOPLUS dozuna bağlıdır. Cevabın hızı ve
derecesini etkileyen diğer faktörler, demir depolarının elverişliliği, başlangıç hematokrit
değerleri ve eşzamanlı tıbbi problemlerin varlığı olarak sıralanabilir.
5. 2 Farmakokinetik özellikler
Genel Özellikler:
Emilim:
Deri altı enjeksiyonu takiben serum seviyesi i.v. enjeksiyondan sonra ulaşılan seviyeden çok
daha düşüktür; seviye yavaş yükselir ve dozdan 12 ve 18 saat sonrası arasında zirveye ulaşır.
Zirve i.v yol kullanıldığında ulaşılandan daima epeyce düşüktür (yaklaşık 1/20’si kadar).
Birikme olmayıp, ilk enjeksiyondan ve son enjeksiyondan 24 saat sonra tayin edilmiş olan
seviye aynı kalır. Subkutan yolla enjekte edilen epoetinin biyoyararlılığı, intravenöz
yapılandan yaklaşık % 20 daha düşüktür.
Dağılım:
Sağlıklı bireyler ve üremik hastalarla yapılan farmakokinetik araştırmalar, dağılım
volümünün, plazma volümünün 1-2 katına eşit olduğunu göstermiştir.
Biyotransformasyon:
Protein metabolizması genel olarak anlaşıldığından (ör. daha küçük peptitlere ve amino
asitlere enzimatik olarak degradasyon), sitokrom P450’nin katıldığı bir biyotransformasyon
beklenmemektedir.
Eliminasyon:
Çok dozlu intravenöz uygulamadan sonra epoetin alfa ölçümleri, yarılanma ömrünün normal
gönüllülerde yaklaşık olarak 4 saat, böbrek yetmezliği hastalarında ise biraz daha uzamış bir
şekilde yaklaşık 5 saat olduğunu ortaya koymuştur. Çocuklarda yarılanma ömrünün yaklaşık
6 saat olduğu bildirilmiştir. Subkutan yolla yarılanma ömrü değerlendirmesi zor olup, 24 saat
civarında tahmin edilmektedir.
14Doğrusal/ doğrusal olmayan durum:
1800 IU/kg’a kadar tek doz kullanımı için, retikülosit eğri altındaki alan (EAA) ve epoetin
maruz kalımı arasında doğrusal bir ilişki bulunmaktadır.
Hastalardaki karakteristik özellikler
Cinsiyet:
Kadınlarda kullanımı esnasında Bölüm 4.6. Gebelik ve laktasyon bölümündeki uyarıların göz
önünde bulundurulması gerekmektedir.
Böbrek yetmezliği:
EPOPLUS kronik böbrek hastalarında görülen semptomatik aneminin tedavisinde
kullanıldığından, kısa ürün bilgilerinin tamamı bu hasta grubuna yönelik bilgiler içermektedir.
Bu sebeple, bu bölümde böbrek yetmezliği olan hastalar için ayrıca özel bilgi
verilmemektedir.
Karaciğer yetmezliği:
Kronik karaciğer yetmezliği olan hastalarda metabolizma yavaşlamış olduğu için dikkatli
kullanılması gerektiği bildirilmiştir.
Pediyatrik popülasyon:
Çocuklarda yaklaşık 6 saatlik bir yarılanma ömrü bildirilmiştir. Çocuklarda dozun
ayarlanması gerekmektedir (Bkz. Bölüm 4.2).
Geriyatrik popülasyon:
EPOPLUS’ın geriyatrik hastalardaki güvenlik ve etkililiği incelenmemiştir. Geriyatrik
hastalarda dikkatli kullanılmalıdır. Epoetin alfanın yarı ömrü, erişkin ve yaşlı hastalarda
benzerdir.
5.3 Klinik öncesi güvenlilik verileri
Karsinojenisite
Farelerdeki homolog eritropoietin ile yapılan bir karsinojenisite çalışmasında proliferatif ya
da tümörojenik potansiyele ilişkin işaretler gözlenmiştir.
Diğer
Klasik güvenlilik farmakolojisi, tekrarlanan doz toksisitesi, genotoksisite ve üreme toksisitesi
çalışmalarına dayanan klinik öncesi veriler, insanlar için özel bir tehlike yaratmadığını ortaya
koymuştur.
6. FARMASÖTİK ÖZELLİKLER
6.1 Yardımcı maddelerin listesi
İnsan albümini
Sodyum sitrat
Sodyum klorür
Sitrik asit
Polisorbat 20
Enjeksiyonluk su
156.2 Geçimsizlikler
Yeterli çalışma olmadığı için, geçimsizliği veya aktivite kaybını önlemek için diğer ilaçlar
veya infüzyon çözeltileri ile karıştırılmamalıdır.
6.3 Raf ömrü
24 ay
6.4 Saklamaya yönelik özel tedbirler
2°C - 8°C arasında buzdolabında saklayınız.
İlacı dondurmayınız, şiddetle çalkalamayınız ve ışıktan koruyunuz.
6.5 Ambalajın niteliği ve içeriği
EPOPLUS, 13 mm ağızlı, cam yüzeyi ve kütlesi nötr renksiz ve saydam camdan gri
bromobütil 13 mm tıpalar ve mavi 13 mm alüminyum ve plastik geçme kapaklar ile
kapatılmış hidrolitik sınıf I flakonlar içerisinde 1 ml’lik enjeksiyonluk çözelti içerir.
Bir kutuda 5, 6 veya 10 flakon bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Enjeksiyon yapılmadan önce herhangi bir enjekte edilebilir üründe olduğu gibi çözeltide
partikül olup olmadığı ve renk değişimi olup olmadığı kontrol edilmelidir. İntravenöz
infüzyonla veya diğer ilaçlarla karıştırarak uygulanmamalıdır.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
HASBIOTECH İlaç San. ve Tic. A.Ş.
Hacılar Yolu 8.km 38210 Hacılar / Kayseri
Tel: (0 352) 442 46 40 Faks: (0 352) 442 16 44
8. RUHSAT NUMARASI
136/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12/06/2013
Ruhsat yenileme tarihi:
10. KÜB’ÜN YENİLENME TARİHİ
16