KISA ÜRÜN BİLGİSİ
1.BEŞERİ TIBBİ ÜRÜNÜN ADI
ASİST COLD C 600 mg/600 mg/ 300 mg toz içeren saşe
2. KALİTATİF VE KANTİTATİF BİLEŞİM
Etkin madde:
Asetilsistein 600 mg
Parasetamol 600 mg
Askorbik asit 300 mg
Yardımcı madde(ler):
Aspartam 125 mg
Sukroz 1683 mg
Yardımcı maddeler için bölüm 6.1’e bakınız.
3. FARMASÖTİK FORM
Toz içeren saşe.
Karakteristik portakal, çok hafif kükürt kokulu sarı toz içeren saşe
4. KLİNİK ÖZELLİKLER
4.1. Terapötik endikasyonlar
ASİST COLD C ateş, eklem ağrısı, burun tıkanıklığı ile beraber solunum yollarında yoğun
kıvamlı balgam oluşumunun eşlik ettiği soğuk algınlığı ve gribal enfeksiyonlarının kısa süreli (3
gün) semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde tavsiye edilmediği takdirde, yetişkinlerde ve 14 yaş
üzerindeki ergenlerde ve erişkinlerde günde 1-2 defa bir ASİST COLD C saşe kullanılması
önerilir. Dozlar arasındaki süre 4 saatten az olmamalıdır.
Uygulama şekli:
ASİST COLD C oral kullanım içindir.
ASİST COLD C çözelti haline getirildikten sonra aç veya tok karnına alınabilir.
Bol sıvı alımı ASİST COLD C’nin mukolitik etkisini destekler.
Tedavi süresi aksi belirtilmedikçe 4-5 günden daha uzun olmamalıdır.
İlacın hazırlanması;
Bir saşe içeriği su bardağı içerisine boşaltılarak üzerine yarısına dek (100 mL) içme suyu eklenir.
Karıştırılarak tamamen çözünmesi sağlanır. Hazırlandıktan sonra oral yoldan hemen
kullanılmalı, kalan bölümü atılmalıdır.
1 / 19Sulandırılmış sıvının görünüşü: Opalesan görünümlü, karakteristik kokulu (portakal), çözelti.
Özel popülasyonlara ilişkin ek bilgiler:
Böbrek/Karaciğer yetmezliği: Hafif-orta şiddette karaciğer ve böbrek fonksiyon bozukluğu
olan hastalarda dikkatle kullanılmalıdır (Bkz. Özel kullanım uyarıları ve önlemleri). Şiddetli
karaciğer ve böbrek yetmezliklerinde ise kullanılmamalıdır (Bkz. Kontrendikasyonlar).
Pediyatrik popülasyon: 14 yaş altındaki çocuklarda, ASİST COLD C’nin güvenliliği ve
etkililiği değerlendirilmemiştir. Bu nedenle bu yaş grubu çocuklarda kullanımı
önerilmemektedir.
Geriyatrik popülasyon: Asetilsisteinin yaşlı hastalardaki güvenlilik ve etkililik
incelenmemiştir. Bu nedenle ASİST COLD C’nin geriyatrik popülasyonda kullanımı
önerilmemektedir.
4.3. Kontrendikasyonlar
 Asetilsisteine, askorbik aside, parasetamole veya ASİST COLD C’nin diğer bileşenlerine
karşı alerji varsa,
 Şiddetli karaciğer (Child-Pugh kategorisi>9) böbrek yetmezliği olanlarda,
 Asidüri veya normal idrar pH'sı ve oksalüri ile birlikte görülen böbrek taşı vakalarında,
 Glukoz-6-fosfat dehidrogenaz eksikliği olanlarda,
 Hiperoksalüri olanlarda kullanılmamalıdır.
4.4. Özel kullanım uyarıları ve önlemleri
Asetilsistein
 Asetilsistein uygulamasından sonra bronşiyal sekresyonlarda belirgin bir artış olabilir. Bu
durumda eğer öksürük refleksi veya öksürük yeterli değilse hava yolunun açık tutulmasına
dikkat edilmelidir. Astımlı hastalarda dikkatli kullanılmalıdır.
 Asetilsistein kullanımıyla bağlantılı olarak Stevens-Johnson sendromu ve Lyell’s sendromu
gibi şiddetli cilt reaksiyonlarının oluşumu nadiren bildirilmiştir. Eğer kütanöz ya da mukozal
değişiklikler ortaya çıkarsa zaman kaybetmeden bunun asetilsistein ile ilgisi araştırılmalı ve
gerektiğinde ilacın kullanımı sonlandırılmalıdır.
 Kullanıma hazırlarken özellikle atopik kişiler ve astımlı hastalar tarafından ASİST COLD
C’nin inhale edilmemesine dikkat edilmelidir.
 Seyrek olarak gastrointestinal sistemde irritasyona yol açabilir (Bkz. Bölüm 4.8.). Bu nedenle
ülserli hastalarda dikkatli olunmalıdır.
 Kronik karbamazepin tedavisi gören epileptik hastalarda asetilsistein tonik-klonik
konvülsiyonlara neden olabilir.
 ASİST COLD C daha fazla nitrojenli maddenin sağlanmasından kaçınmak amacıyla karaciğer
ve böbrek yetmezliği olanlarda uygulanmamalıdır
Askorbik asit
 Diyabetik hastalarda askorbik asit kullanımı, idrarda glukoz tayini testlerinde yanlış
sonuçların elde edilmesine neden olabilir. Ancak, kan şekeri düzeyleri üzerinde herhangi bir
2 / 19etkisi yoktur. Bu nedenle, bu tür testlerin yapılmasından birkaç gün önce askorbik asit kullanımı
kesilmelidir.
 Askorbik asit, demir absorbsiyonunu arttırdığından yüksek dozlar hemokromatoz, talasemi,
polisitemi, lösemi ya da sideroblastik anemili hastalarda tehlikeli olabilir.
 Askorbik asidin yüksek dozlarının, orak hücreli anemi hastalarında orak hücre krizleri ile
ilişkili olduğu ortaya konulmuştur.
 Teorik olarak askorbik asidin yüksek dozları ürik asit atılımı üzerindeki etkisinden dolayı
duyarlı hastalarda gut artritine neden olabilir.
 Askorbik asidin yüksek dozları üriner oksalat seviyelerini yükseltir ve böbrekte kalsiyum
oksalat tuzlarının oluşumuna sebep olabilir. Böbrek fonksiyonu bozulmuş olan veya böbrek taşı
öyküsü olan hastalar bu etkiye daha duyarlı olabilir.
 Hemodiyaliz hastalarında plazma oksalik asit düzeylerinde artmaya neden olabilir.
 Diyabetlilerde bir hafta günde 500 mg askorbik asit verildiğinde, kontrol altındaki bazı
diyabetlilerin kontrolden çıktığı görülmüştür.
 Askorbik asidin hızla çoğalan ve geniş şekilde yayılmış tümörleri şiddetlendirebildiği
düşünülmektedir.
Parasetamol
 Parasetamolü ilk kullananlarda veya daha önce kullanım hikâyesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi bir
daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Steven Johnson Sendromu (SJS), toksik epidermal nekroliz (TEN) ve
akut jeneralize egzantematöz püstüloz (AGEP) dâhil cilt reaksiyonlarına neden olabilmektedir.
 Anemisi olanlar, akciğer hastaları, karaciğer ve böbrek fonksiyon bozukluğu olan hastalarda
doktor kontrolü altında kullanılmalıdır. Önceden mevcut hepatik hastalığı bulunan hastalar için,
yüksek dozda veya uzun süreli tedaviler esnasında periyodik aralıklarla karaciğer fonksiyon
tetkikleri yapmak gerekebilir. Böbrek yetmezliği (kreatinin klerensi<10 mL/dakika) halinde,
doktorun parasetamol kullanımının yarar/ risk oranını dikkatle değerlendirmesi gerekir. Doz
ayarlaması yapılmalı ve hasta kesintisiz izlenmelidir.
 Bir yıl boyunca günlük terapötik parasetamol dozları alan bir hastada hepatik nekroz ve daha
kısa süreli olarak aşırı doz kullanan bir hastada karaciğer hasarı bildirilmiştir.
 12-48 saat içinde karaciğer enzimleri yükselebilir ve protrombin zamanı uzayabilir. Ancak
klinik semptomlar dozun alınmasından 1–6 gün sonrasına kadar görülmeyebilir.
 Kronik günlük dozlarda ve akut yüksek dozlarda karaciğer hasarına neden olabilir.
 Hepatotoksisite riskinden ötürü, parasetamol, tavsiye edilenden daha yüksek dozlarda ya da
daha uzun süreli alınmamalıdır. Hafif veya orta şiddette karaciğer yetmezliği (Child-Pugh
kategorisi <9) olan hastalar, parasetamolü dikkatli kullanmalıdır.
 Terapötik dozlarda parasetamol uygulaması sırasında serum alanin aminotransferaz (ALT)
düzeyi yükselebilir.
 Terapötik dozlarda parasetamol ile hepatik oksidatif stresi artıran ve hepatik glutatyon
rezervini azaltan ilaçların eşzamanlı kullanımı, alkolizm, sepsis veya diabetes mellitus gibi çeşitli
durumlar hepatik toksisite riskinde artışa yol açabilir.
3 / 19 Sepsis gibi glutatyon eksikliği olan hastalarda, parasetamol kullanımı metabolik asidoz riskini
arttırabilir.
 Ciddi bir enfeksiyonunuz varsa bu metabolik asidoz riskini arttırabilir.
 Metabolik asidoz belirtileri şunlardır:
 Derin, hızlı ve zorlanarak nefes alıp vermek
 Mide bulantısı ve kusma
 İştahsızlık
 Yüksek dozlarda parasetamolün uzun süreli kullanılması böbrek hasarına neden olabilir.
 Genelde, özellikle diğer analjeziklerle kombinasyon halinde kesintisiz parasetamol
kullanılması, kalıcı böbrek hasarına ve böbrek yetmezliği riskine (analjezik nefropatisi) yol
açabilir.
 Glukoz 6 fosfat dehidrogenaz eksikliği olanlarda seyrek olarak hemoliz vakaları görülebilir.
 Gilbert sendromu olan hastaların parasetamol kullanması, sarılık gibi klinik semptomlara ve
daha belirgin hiperbilirubinemiye neden olabilir. Bundan dolayı, bu hastalar parasetamolü
dikkatli kullanmalıdırlar.
 Orta düzeyde alkol ile birlikte eş zamanlı parasetamol alınması, karaciğer toksisitesi riskinde
bir artışa yol açabilir. Alkolik karaciğer hastalarında dikkatli kullanılmalıdır.
 Parasetamol içeren diğer ilaçların ASİST COLD C ile eş zamanlı kullanımından
kaçınılmalıdır.
 3–5 gün içinde yeni semptomların oluşması ya da ağrının ve/veya ateşin azalmaması halinde,
hastaların parasetamol kullanmaya son vermesi ve bir doktora danışması önerilir.
ASİST COLD C her dozunda 125 mg aspartam içerdiğinden fenilketonürisi olan insanlar için
zararlı olabilir.
ASİST COLD C sükroz içermektedir bu nedenle nadir kalıtımsal früktoz intoleransı, glikoz-
galaktoz malabsorbsiyon veya sükraz - izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Asetilsistein
・Antitüssifler:
Asetilsistein ve antitüssiflerin birlikte kullanılması halinde, öksürük refleksinin azalmasına bağlı
olarak solunum yollarındaki sekresyonda belirgin artış olabilir. Bu yüzden, bu tip kombinasyon
tedavisi kesin tanı üzerine yapılmalıdır.
・Antibiyotikler:
Sahip olduğu serbest sülfidril grubu nedeni ile asetilsistein çeşitli penisilinler, tetrasiklinler,
sefalosporinler, aminoglikozitler, makrolidler ve amfoterisin B ile etkileşime girebilir. Bu ilaçlar
asetilsisteinle eş zamanlı olarak kullanılmamalı, gerekli ise uygulama aralığı en az 2 saat
olmalıdır. Amoksisilin, doksisiklin, eritromisin veya tiamfenikol ve sefuroksim ile herhangi bir
geçimsizlik bildirilmemiştir.
・Diğer İlaçlar:
Asetilsistein ile birlikte kullanıldığında nitrogliserinin vazodilatör ve trombosit agregasyonunu
inhibe edici etkisinde bir artış olabileceği bildirilmiştir.
Kronik karbamazepin tedavisi gören epileptik hastada asetilsisteinin karbamazepin kan düzeyini
düşürerek tonik-klonik konvülsiyona neden olduğu bildirilmiştir.
4 / 19Aktif kömür asetilsisteinin emilimini etkileyebileceği için birlikte kullanımları önerilmez.
Askorbik asit
 Askorbik asit ile bazik ilaçların (örneğin; amfetamin), trisiklik antidepresanların birlikte
kullanılması terapötik etkiyi azaltır.
 Estrojenlerle birlikte kullanımı ile “estrojen” etkisi artabilir.
 Demir absorbsiyonunu arttırdığından, yüksek dozda demir yüklenmesine neden olabilir.
 Salisilatlar barsak duvarından aktif transportu azaltır.
 Asetil salisilik asit ve barbitüratlar askorbik asidin idrar yoluyla atılımını arttırır.
 Varfarin ile hipoprotrombinemik etkiyi azaltarak etkileşir.
 Dikumarol kullanan hastanın askorbik asit alımından sonra protrombin zamanının kısaldığı
istisnai bir vaka mevcuttur.
 Askorbik asit ile vitamin B12’nin birlikte alınması vitamin B12’nin inaktivasyonu ile
sonuçlanır.
 Alüminyum içeren antiasitlerle birlikte kullanılması alüminyum absorbsiyonunu ve üriner
alüminyum eliminasyonunu arttırabilir. Antiasitlerle askorbik asidin eş zamanlı kullanımı
önerilmez. Bu duruma özellikle böbrek yetmezliği olan hastalarda dikkat edilmelidir.
 Askorbik asit kan ve idrar örneklerinde glukoz, kreatin ve ürik asidin biyokimyasal
tayinlerine zarar verebilir.
 Hemodiyaliz hastalarında plazma oksalik asit düzeylerinde artmaya neden olabilir.
 Levodopa ile birlikte kullanıldığında levodopanın oluşturduğu kusmayı azalttığı bildirilmiştir.
 Diyabetlilerde bir hafta günde 500 mg askorbik asit verildiğinde, kontrol altındaki bazı
diyabetlilerin kontrolden çıktığı görülmüştür.
 Askorbik asit desferrioksamin ile eş zamanlı verildiğinde demirin atılımını arttırabilir. Eş
zamanlı tedavi alan hastalarda kardiyomiyopati ve konjestif kalp yetmezliği durumları
görülmüştür.
 Alkol askorbik asidin kandaki seviyesini azaltabilir.
 Askorbik asidin kronik veya yüksek dozlarda kullanımı, eş zamanlı kullanımda disülfiram-
alkol etkileşimini engelleyebilir.
 Günlük 1 gram dozajda askorbik asit, oral kontraseptif preparatlardan etinil estradiolün
biyoyararlanımını arttırır. Böylece düşük doz kontraseptifler, daha yüksek dozlulara farmasötik
ve toksikolojik özellikler bakımından benzer hale gelir. Bu etki özellikle askorbik asit desteğine
son verildiğinde önem kazanır, çünkü bu durumda hormon emilimindeki düşüş ani kanama ve
hatta kontrasepsiyonda bozulmaya neden olabilir. Ayrıca oral kontraseptifler askorbik asidin
serum seviyesini düşürür.
 Askorbik asidin yüksek dozları asidik ilaçların beklenmeyen renal tübüler reabsorbsiyonuna
neden olabilecek şekilde idrarın asidik olmasına yol açar. Böylece asidik ilaçların kan düzeyleri
artarak istenmeyen etkileri ortaya çıkarabilir. Bazik ilaçların ise terapötik etkisinde azalmaya yol
açacak şekilde reabsorbsiyonda azalma gösterirler.
Parasetamol
Propantelin gibi mide boşalmasını yavaşlatan ilaçlar, parasetamolün yavaş emilmesine ve
dolayısıyla parasetamolün etkisinin daha geç ortaya çıkmasına neden olabilir.
Metoklopramid gibi mide boşalmasını hızlandıran ilaçlar, parasetamolün daha hızlı emilmesine
ve dolayısıyla parasetamolün etkisinin daha hızlı başlamasına neden olabilir.
5 / 19Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.)
veya rifampisin gibi karaciğerde hepatik mikrozomal enzim indüksiyonuna sebep olan ilaçların
tek başına kullanıldığında zararsız olan parasetamol dozlarıyla eşzamanlı kullanımı karaciğer
hasarına yol açabilir. Aşırı alkol tüketimi halinde, terapötik dozlarda bile parasetamol alınması
da karaciğer hasarına neden olabilir.
Parasetamol kloramfenikol ile kombinasyon halinde kullanılması, kloramfenikolün yarılanma
ömrünü uzatabilir ve dolayısıyla bu ilacın toksisite riskini artırabilir.
Parasetamol (veya metabolitleri), K vitamine bağımlı koagülasyon faktörü sentezinde rol
oynayan enzimler ile etkileşir. Parasetamol ile varfarin veya kumarin türevleri arasındaki
etkileşimler, “uluslararası normalleştirilmiş oran” (International Normalized Ratio, INR)
değerinde bir artışa ve kanama riskinde bir artışa neden olabilir. Bundan dolayı, oral
antikoagülan kullanan hastalar, tıbbi denetim ve kontrol olmadan uzun süreli parasetamol
kullanmamalıdır.
5-hidroksitriptamin (serotonin) tip 3 reseptör antagonistleri olan tropisetron ve granisetron,
farmakodinamik etkileşim ile parasetamolün analjezik etkisini tamamen baskılayabilir.
Parasetamol ve azidotimidin (AZT-zidovudin) eşzamanlı kullanılması nötropeni eğilimini artırır.
Bu nedenle tıbbi tavsiye olmadıkça, parasetamol AZT ile birlikte alınmamalıdır.
Birden fazla ağrı kesiciyle kombinasyon tedavisinden kaçınılması önerilmektedir. Bunun hastaya
ekstra bir fayda sağladığını gösteren çok az kanıt vardır ve genelde istenmeyen etkilerde artışa
yol açmaktadır.
Parasetamol emilim hızı metoklopramid ya da domperidon ile artabilir ve kolestiramin ile
azalabilir.
St. John’s Wort (Hypericum perforatum – sarı kantaron) parasetamolün kan düzeylerini
azaltabilir.
Besinler ile birlikte alındığında parasetamolün emilim hızı azalabilir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi C dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Asetilsistein çocuk doğurma potansiyeli bulunan kadınlar veya doğum kontrolü (kontrasepsiyon)
üzerinde etkisi olduğunu gösteren çalışma bulunmamaktadır. Hayvanlar üzerinde yapılan
araştırmalar üreme toksisitesinin bulunmadığını göstermiştir (Bkz. Bölüm 5.3.). Asetilsisteinin
6 / 19kullanımı sırasında hamile kalan kadınlarla ilgili veri bulunmamaktadır. Asetilsisteinin doğum
kontrol hapları ile etkileşimi bildirilmemiştir.
Parasetamolün doğurganlık üzerine etkisi olduğuna dair kanıt bulunmamaktadır.
Yine de çocuk doğurma potansiyeli bulunan kadınlara verilirken tedbirli olunmalıdır.
Askorbik asidin yüksek dozları ile etinil estradiol içeren oral kontraseptifler birlikte
kullanıldıktan sonra askorbik asit desteğine son verildiğinde kontrasepsiyonda bozulma olabilir
(Bkz. bölüm 4.5. Diğer tıbbi ürünler ile etkileşimler ve diğer etkileşim şekilleri).
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Gebelik döneminde asetilsistein ve askorbik asit kullanımı hakkında yeterli deneyim
olmadığından, ASİST COLD C gerekli olmadıkça gebelik döneminde kullanılmamalıdır.
Parasetamol plasentayı geçer ve fötal dolaşımda maternal dolaşımdakine benzer düzeylere ulaşır.
Bununla beraber, parasetamol terapötik dozlarının kısa süreli olarak anne tarafından alınmasının
insanda teratojenik etkilerle ilişkili olmadığına dair epidemiyolojik kanıtlar vardır.
Parasetamol için, gebeliklerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Laktasyon dönemi
ASİST COLD C’ nin etkin maddelerinden asetilsisteinin süte geçip geçmediği bilinmemektedir
fakat askorbik asit ve parasetamol süte geçmektedir. Bu nedenle laktasyon döneminde ASİST
COLD C kullanılmamalıdır.
Üreme yeteneği/Fertilite
Oral asetilsistein uygulanan sıçanlarla fertilite çalışmaları, perinatal ve postnatal çalışmalar
yürütülmüştür. Bu çalışmaların sonucunda asetilsisteinin, gonadal fonksiyonda, fertilite
oranında, doğum, emzirme veya yenidoğan hayvanların gelişiminde herhangi bir bozukluğa yol
açmadığı görülmüştür.
Askorbik asidin üreme yeteneği/fertiliteyi etkileyip etkilemediği bilinmemektedir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir. İnsanlarda fertilite üzerindeki etkisini
araştıran yeterli çalışma bulunmamaktadır. Bazı çalışmalarda non-steroidal antiinflamatuvar
ilaçların fertilite üzerine engelleyici etkisi olduğu bildirilmekle birlikte kesin sonuca
varılmamıştır.
7 / 194.7. Araç ve makine kullanımı üzerindeki etkiler
Bazı hastalarda parasetamol kullanımına bağlı olarak baş dönmesi veya somnolans görülebilir.
Parasetamol kullanan hastaların uyanık kalmalarını gerektiren faaliyetler sırasında dikkatli
olmaları gerekmektedir.
4.8. İstenmeyen etkiler
Askorbik asidin yüksek dozların nadiren diüretik ve/veya diyare yapan etkisi olabilir. Güncel
veriler, uzun süre yüksek dozlarda askorbik asit kullanımının oksalat kristali oluşumuna yol
açmadığını göstermektedir.
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Farklı organ sistemlerinde;
Çok yaygın [≥ 1/10], yaygın [≥ 1/100 ila < 1/10], yaygın olmayan [≥ 1/1000 ila < 1/100], seyrek
[≥ 1/10.000 ila <1/1000], çok seyrek [< 1/10.000], bilinmiyor (eldeki verilerden hareketle tahmin
edilemiyor).
Asetilsistein ve askorbik asit
Kan ve lenf sistemi hastalıkları
Çok seyrek: Glikoz 6 Fosfat Dehidrogenaz (G6PD) eksikliğinde hemoliz
Bağışıklık sistemi hastalıkları
Yaygın olmayan: Alerjik reaksiyonlar (kaşıntı, ürtiker, ekzantem, raş, bronkospazm, anjiyoödem,
taşikardi ve hipotansiyon).
Çok seyrek: Şoka kadar gidebilen anafilaktik reaksiyonlar.
Solunum yolları bozuklukları ve mediastinal hastalıklar
Seyrek: Dispne, bronkospazm (özellikle bronşiyal astımla birlikte hiperreaktif bronşiyal sistem
hastalıkları olanlarda rastlanmaktadır).
Gastrointestinal hastalıklar
Seyrek: Stomatit, mide yanması, mide bulantısı, kusma ve diyare
Böbrek ve idrar hastalıkları
Seyrek: İdrar yapmada güçlük
Bilinmiyor: Böbrek taşı oluşumu, hiperoksalüri, diürez
Genel bozukluklar ve uygulama bölgesine ilişkin hastalıklar
Çok seyrek: Ateş
Ayrıca, çok seyrek olarak aşın duyarlılık reaksiyonları kapsamında asetilsistein kullanımına bağlı
hemoraji oluşumu bildirilmiştir. Trombosit agregasyonunda azalma olabilir.
Parasetamolün istenmeyen etkileri genellikle hafiftir. 10 g’ın üzerinde alınması durumunda
toksisite görülmesi muhtemeldir.
8 / 19Kan ve lenf sistemi hastalıkları
Seyrek: Çok miktarda alındığında anemi, methemoglobinemi, uzun süreli kullanımda hemolitik
anemiye bağlı trombositopeni, trombositopenik purpura, lökopeni, nötropeni ve pansitopeni gibi
kan sayımı değişiklikleri
Bu yan etkiler parasetamol ile neden-sonuç ilişkisi içinde değildir.
Çok seyrek: Agranülositoz
Bağışıklık sistemi hastalıkları
Seyrek: Alerjik reaksiyonlar, anafilaksi
Çok seyrek: Lyell sendromu
Bilinmiyor: Bronkospazm, pozitif alerji testi, immün trombositopeni
Sinir sistemi hastalıkları
Yaygın: Baş ağrısı, baş dönmesi, somnolans, parestezi
Bilinmiyor: Santral sinir sistemi stimülasyonu, ensefalopati, insomni, tremor
Solunum, göğüs bozuklukları ve mediastinal hastalıklar
Yaygın: Üst solunum yolları enfeksiyon belirtileri
Seyrek: Analjezik astım sendromu da dâhil astım ve bronkospazm
Gastrointestinal hastalıklar
Yaygın: Bulantı, kusma, dispepsi, flatulans, karın ağrısı, konstipasyon
Yaygın olmayan: Gastrointestinal kanama
Seyrek: İshal
H hepatobilier hastalıklar
Seyrek: Çok miktarda alındığında hepatik bozukluk
Deri ve deri altı doku hastalıkları
Seyrek: Deri döküntüsü, kaşıntı, ürtiker, alerjik ödem ve anjiyoödem, akut jeneralize
egzantematöz püstüloz, eritema multiforme, Stevens Johnson sendromu (SJS) ve toksik
epidermal nekroliz (fatal sonuçlar dâhil)
Bu belirti ilacın kesilmesiyle kaybolur.
Böbrek ve idrar yolu hastalıkları
Yaygın olmayan: Parasetamolün terapötik dozlarını takiben nefrotoksik etkileri yaygın değildir.
Uzun süreli uygulamada papiler nekroz bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakojilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
9 / 194.9. Doz aşımı ve tedavisi
Asetilsistein:
Asetilsisteinin oral farmasötik formları ile bugüne kadar toksik aşırı doz vakası bildirilmemiştir.
11.6 g asetilsistein/gün ile 3 aydan daha uzun süreli tedavilerde hiçbir yan etki gözlenmemiştir.
500 mg/kg’a kadar oral asetilsistein kullanımı ile herhangi bir intoksikasyon belirtisine
rastlanmamıştır. İntravenöz asetilsistein tedavilerinden elde edilen deneyimlere göre
asetilsisteinin insanlardaki günlük maksimum dozu 30 g’dır.
Semptomları:
Doz aşımı mide yanması, kusma ve diyareye yol açabilir. Emzirilen bebeklerde hipersekresyon
tehlikesi vardır.
Askorbik asit:
Askorbik asit, doz aşımında glukoz 6-fosfat dehidrogenaz eksikliği olan hastalarda asidoza veya
hemolitik anemiye neden olabilir. Yüksek doz aşımı böbrek yetmezliği, diyare, hiperoksalüri,
böbrek taşı oluşumu, idrar söktürücü gibi etkileri de ortaya çıkabilir.
Tedavi:
Semptomlara yönelik tedavi uygulanır. Gastrik lavaj yapılabilir.
Askorbik asit doz aşımında hasta diyalize alınabilir.
Parasetamol:
Yetişkinlerde 10 gramdan fazla kullanılması halinde toksisite olasılığı vardır. Dahası, aşırı dozun
zararı sirotik olmayan alkolik karaciğer hastalığı olanlarda daha büyüktür. Çocuklarda aşırı dozu
takiben karaciğer hasarı göreceli olarak daha seyrektir. Karaciğer hücre hasarı ile birlikte
parasetamol aşırı dozajında normal erişkinlerde 2 saat civarında olan parasetamol yarılanma
ömrü genellikle 4 saate veya daha uzun sürelere uzar. 14C-aminopirinden sonra 14C0 atılımında
2
azalma bildirilmiştir. Bu plazma parasetamol konsantrasyonu veya yarılanma ömrü veya
konvansiyonel karaciğer fonksiyon testi ölçümlerine nazaran parasetamol aşırı dozajı ile
karaciğer hücre hasarı arasındaki ilişkiyi daha iyi gösterir.
Parasetamole bağlı fulminant karaciğer yetmezliğini takiben gelişen akut tübüler nekrozdan
dolayı böbrek yetmezliği oluşabilir. Bununla beraber, bunun insidansı başka nedenlerden dolayı
fulminant karaciğer yetmezliği olan hastalarla karşılaştırıldığında bu grup hastalarda daha sık
değildir. Seyrek olarak, ilaç aldıktan 2–10 gün sonra, sadece minimal karaciğer toksisitesine
karşın renal tübüler nekroz oluşabilir. Aşırı dozda parasetamol almış bir hastada kronik alkol
alımının akut pankreatit gelişmesine katkıda bulunduğu bildirilmiştir. Akut aşırı doza ilaveten,
parasetamolün günlük aşırı miktarlarda alımından sonra karaciğer hasarı ve nefrotoksik etkiler
bildirilmiştir.
Semptom ve belirtiler:
Solgunluk, anoreksi, bulantı ve kusma parasetamol aşırı dozajının sık görülen erken
semptomlarıdır. Hepatik nekroz parasetamol aşırı dozajının, dozla ilişkili komplikasyonudur.
Hepatik enzimler yükselebilir ve protrombin zamanı 12 ila 48 saat içinde uzar, fakat klinik
semptomlar ilacın alımını takiben 1 ila 6 gün içinde belirgin olmayabilir.
10 / 19Tedavi:
Hastayı gecikmiş hepatotoksisiteye karşı korumak için parasetamol aşırı dozajı hemen tedavi
edilmelidir. Bunun için, absorbsiyonu azaltmayı (gastrik lavaj veya aktif kömür) takiben
intravenöz N-asetilsistein veya oral metionin vermek gerekir. Eğer hasta kusuyorsa veya aktif
kömür ile konjugasyon yapılmışsa metionin kullanılmamalıdır. Doruk plazma parasetamol
konsantrasyonları aşırı dozu takiben 4 saate kadar gecikebilir. Bu nedenle, hepatotoksisite riskini
belirlemek için plazma parasetamol düzeyleri ilaç alımından en az 4 saat sonrasına kadar
ölçülmelidir. Ek tedavi (ilave oral metionin veya intravenöz N-asetilsistein) kan parasetamol
içeriği ve ilaç alımından beri geçen süre ışığı altında değerlendirilmelidir.
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya
kronik olarak beslenme eksikliği olanlarda N-asetilsistein ile tedavi eşiğinin %30–50
düşürülmesi önerilir, çünkü bu hastalar parasetamolün toksik etkilerine karşı daha duyarlı
olabilirler. Parasetamol aşırı dozajını takiben gelişebilecek fulminant karaciğer yetmezliği
tedavisi uzmanlık gerektirir.
5. FARMAKOLOJİK ÖZELLİKLER
5.1. Farmakodinamik özellikler
Asetilsistein
Farmakoterapötik grubu: Mukolitik
ATC kodu: R05CB01
Asetilsistein doğal bir aminoasit olan L-sisteinin N-asetillenmiş türevine verilen isimdir.
Asetilsistein mukolitik bir ajandır. Asetilsistein sahip olduğu sülfidril grubu ile mukus
glikoproteini içindeki disülfit bağlarını kopararak mukoid ve mukopürülan sekresyonlar üzerine
mukolitik etki gösterir. Bu etki en iyi pH 6–8 arasında görülmektedir. Dokularda özellikle
akciğer dokusunda yüksek konsantrasyonda bulunur. Solunum yollarında toplanan balgamın
yoğunluğunu ve yapışkanlığını azaltır, su gibi akıcı hale getirir. Bronşiyal sekresyonların
atılımını ve solunumu kolaylaştırarak akciğer fonksiyonlarının düzenlenmesine yardımcı olur.
Asetilsistein proteinleri depolimerize etmez, fibrin ve diğer canlı dokular üzerine etkisi yoktur.
DNA üzerine etkisizdir.
Asetilsistein antioksidan bir maddedir. Asetilsistein akciğer ve karaciğerde glutatyon sentezine
sistein vericisi olarak katılır ve glutatyon sentezini arttırır. Asetilsistein ve glutatyon özellikle
akciğerde enfeksiyonlar esnasında nötrofillerin oluşturduğu, sigara dumanı ve diğer zararlı
maddelerin solunmasıyla ortaya çıkan serbest oksijen radikallerini bağlar ve muhtemel hücre
hasarını önleyerek koruyucu bir etki gösterir.
Asetilsisteinin parasetamol (asetaminofen) zehirlenmesinde karaciğer hasarını azaltıcı etkisi
vardır. Normalde parasetamol karaciğerde metabolize edilirken az bir bölümü sitokrom P450
enzim sistemi ile reaktif bir ara metabolite dönüşür. Bu ara metabolite glutatyon ile konjuge
edilerek idrarla atılır. Parasetamol yüksek dozda alınırsa reaktif ara metabolitin oluşumu artar ve
glutatyonun azalmasıyla ara metabolitin inaktivasyonu azalır. Bu durumda uygulanan
asetilsistein karaciğer hücrelerinde glutatyonu normal düzeylere getirerek ve reaktif metabolite
bağlanarak olası karaciğer hücre hasarını önler.
11 / 19Askorbik asit
Farmakoterapötik grubu: Askorbik Asit (Vitamin C) (Yalın)
ATC kodu: A11GA01
C Vitamini suda çözünen bir vitamin olup, antioksidandır. Organizmanın düşük C vitamini
stoklama kapasitesi dikkate alındığında, yeterli miktarların düzenli olarak alınması insanlar için
çok önemlidir. C vitamininin vücutta birçok işlevi bulunmaktadır.
Antioksidan: Çeşitli etmenler, lipit peroksitlenmesi yoluyla hücre membranlarının hasarına yol
açabilecek serbest radikalleri inaktif hale getirerek hücreyi korur.
Kollajen üretimi: C vitamini, prolinden hidroksiprolin üretiminde anahtar bir rol oynar ve bu
değişim, fonksiyonel olarak aktif kollajen oluşumu için gereklidir. Eksikliğinde; kollajen
oluşumundaki bozukluklara bağlı olarak yara iyileşmesinde gecikme, kemik büyümesinde
düzensizlikler, damar frajilitesi ve diş oluşumunda bozukluklar oluşur.
Karnitin sentezi: Mitokondriden enerji üretiminde önemli bir madde olan karnitinin sentezi için
C vitamini çok önemlidir. C vitamini eksikliğinde karnitin sentezi azalmasına bağlı kas
güçsüzlüğü görülebilir.
Kolesterol yüksekliği: Yetersiz miktarda C vitamini alımı ile birlikte kolesterol düzeyinin
yükseldiği gözlenmiştir. Ek C vitamini alımı ile kolesterolün safra asitlerine dönüşümü artarak,
kolesterol miktarının normale dönüşebildiğine dair bulgular vardır.
Kortizon sentezi: C vitamini, kortizon sentezini hızlandırarak organizmanın strese karşı daha
güçlü yanıt sergilemesine yol açabilir.
Katarakt: C vitamini, serbest radikalleri inaktive ederek katarakt oluşum riskini azaltabilir.
Bağışıklık sistemi: C vitamininin lökosit hareketliliğini arttırdığı gösterilmiştir. Yeterli C
vitamini düzeyi, normal bağışıklık sistemi işlevleri için gereklidir.
Demir emilimi: C vitamini, yiyeceklerden demir emilimini arttırdığından, besinlerden alınan
demir miktarını arttırır ve demir eksikliği anemisine karşı koruyucu bir etki gösterir.
Aşağıdaki tabloda, sağlıklı bireylerin “günlük ihtiyacı karşılamak üzere gereksinim duydukları
minimum miktarlar–“RDI (Recommended Daily Intakes)”–ve “günlük maksimum müsaade
edilebilecek toplam miktarlar (üst limit)” belirtilmiştir.
3 yaşına 4-6 7-10 yaş Erişkin Erişkin Gebelik Emzirme
kadar yaş kadın erkek dönemi dönemi
C 15 25 25-45 45-75 45-90 80-85 115-120
vitamini 400* 650* 650-1200* 1200-2000* 1200-2000* 1800-2000* 1800-2000*
(Askorbik (1-3yaş)
asit) (mg)
* ve koyu renk; üst limiti ifade etmektedir.
Zehirlenme belirtilerinin görülebileceği miktar C vitamini için bildirilmemiştir ve müstahzarın
herhangi bir birim dozları ile zehirlenme belirtisi görülmemektedir.
12 / 19Parasetamol:
Farmakoterapötik grup: Analjezik
ATC kodu: N02BE01
Parasetamol analjezik ve antipiretik bir ajandır. Parasetamolün terapötik etkilerinin,
siklooksijenaz enziminin inhibisyonu sonucu prostoglandin sentezinin inhibisyonuna bağlı
olduğu düşünülmektedir. Parasetamolün periferik siklooksijenaza oranla santral siklooksijenaz
üzerine daha etkili inhibitör olduğunu gösteren kanıtlar vardır. Parasetamolün analjezik ve
antipiretik özellikleri vardır fakat sadece zayıf antiinflamatuvar özellikler gösterir. Bu durum;
inflamatuvar dokuların diğer dokulara oranla daha yüksek seviyelerde hücresel peroksitler
içermesi ve bu hücresel peroksitlerin parasetamolün siklooksijenaz inhibisyonunu önlemesiyle
açıklanabilir.
5.2. Farmakokinetik özellikler
Asetilsistein
Emilim:
Asetilsistein gastrik ve intestinal sıvılarda stabildir ve ağız yoluyla uygulamadan sonra hızla
absorbe edilir, günde 2 kez uygulanan 600 mg ile günde 1 kez uygulanan 1200 mg’ın ağız
yoluyla uygulama sonrası biyoyararlanımları benzerdir. Aç veya tok karnına uygulamadan
etkilenmez. Uygulama sonrası 30–60 dakikada doruk plazma konsantrasyonuna ulaşır.
Yüksek ilk geçiş etkisine bağlı olarak oral asetilsisteinin biyoyararlanımı çok düşüktür (Yaklaşık
%10).
Dağılım:
Dağılım hacmi (Vd) 0,33–0,47 L/kg arasındadır ve öncelikle akciğer, böbrek ve karaciğere
geçer. Ağız yoluyla uygulama sonrası kana geçen miktarın %48’i akciğerlerde tespit edilmiştir.
Asetilsistein plazma ve akciğerlerde hem serbest hem de disülfit köprüleriyle proteine geri
dönüşümlü bağlanmış halde bulunur. Plazma proteinlerine bağlanma oranı yaklaşık %50’dir.
Ratlarda asetilsisteinin plasentayı geçtiği ve amniyotik sıvıda bulunduğu saptanmıştır. 100 mg/kg
asetilsisteinin oral uygulamadan 0,5, 1, 2 ve 8 saat sonra L-sistein metabolitinin konsantrasyonu
plasenta ve fetüste maternal plazma konsantrasyonundan daha yüksektir. İnsanlarda
asetilsisteinin kan beyin engelini geçip geçmediğine dair bir bilgi bulunmamaktadır.
Biyotransformasyon:
Karaciğerde ilk geçişte deasetillenerek sistein açığa çıkar ve bu sistein vücutta sistein amino
asidinin normal metabolik seyrine katılır. Karaciğerde ve kanda sistein artışı glutatyon artışına da
neden olur.
Eliminasyon:
Asetilsistein esas olarak sülfat ve taurin olarak idrar ve karaciğer yolu ile vücuttan atılır.
Asetilsisteinin plazma yarılanma ömrü yaklaşık 2,27 saattir. Karaciğer fonksiyonlarındaki bir
bozukluk plazma yarı ömrünün 8 saate kadar uzamasına yol açar.
Doğrusallık/doğrusal olmayan durum:
Veri bulunmamaktadır.
13 / 19Askorbik asit
Emilim:
Askorbik asit, ağırlıklı olarak ince barsağın üst kısmında sodyuma bağımlı aktif transport
mekanizması yoluyla emilir. Askorbik asit yüksek konsantrasyonlarda bulunduğunda, emilim
pasif difüzyon yoluyla olur.
Dağılım:
Askorbik asidin plazma proteinlerine bağlanma oranı yaklaşık olarak %24'tür. Serum
konsantrasyonları normal olarak 10 mg/L'dir (60 μmol/L). 6 mg/L'nin (35 μmol/L) altındaki
konsantrasyonlar, askorbik asit alımının her zaman yeterli düzeylerde olmadığını gösterir. 4
mg/L'nin (20 μmol/L) altındaki konsantrasyonlar ise, vitamin alımının yetersiz olduğunu
gösterir. Klinik skorbütte ise serum konsantrasyonları 2 mg/L'nin (10 μmol/L) altındadır.
Metabolizma:
Askorbik asit, dehidroaskorbik asit üzerinden kısmen oksalik aside metabolize edilir. Ancak,
aşırı miktarlarda alındığında, askorbik asit büyük oranda değişmemiş biçimde idrar ve dışkıyla
atılır. Askorbik-asit–2-sülfat da bir metabolit olarak idrarda bulunur.
Eliminasyon:
Fizyolojik vücut depoları yaklaşık olarak 1500 mg'dır. Askorbik asidin atılım yarı ömrü; verilme
şekli, verilen miktar ve emilim hızı ile ilişkilidir. Yaklaşık 50 mg'lık oral bir askorbik asit
dozundan sonra, yarı ömrü yaklaşık 14 gün; 1 g'lık bir dozun verilmesinden sonra ise yaklaşık
olarak 13 saattir. İntravenöz yolla 500 mg sodyum askorbat verilmesinden sonra, yarı ömrü
yaklaşık olarak 6 saattir. 1–2 g/gün'den daha düşük miktarlarda askorbik asit alındığında, ana
atılım yolu böbreklerdir. 3 g'ı aşan dozlarda ise, artan miktarlar değişmemiş biçimde dışkı ile
atılır.
Doğrusallık/Doğrusal olmayan durum:
Veri mevcut değil.
Parasetamol
Emilim:
Parasetamolün absorbsiyonu başlıca ince barsaklardan pasif difüzyon ile olur. Gastrik boşalma,
oral uygulanan parasetamol absorbsiyonu için hız sınırlayıcı bir basamaktır. Doruk plazma
parasetamol konsantrasyonu formülasyona bağlı olarak genellikle oral uygulamadan sonra 30 ila
90 dakika arasında meydana gelir. Parasetamol değişken bir oranda ilk geçiş metabolizmasına
uğradığı için oral uygulamadan sonra sistemik dolaşımda tam olarak bulunmaz. Erişkinlerdeki
oral biyoyararlanımın uygulanan parasetamol miktarına bağlı olduğu görülmektedir. Oral
biyoyararlanım 500 mg’lık dozdan sonra %63 iken 1 veya 2 g (tablet formu) dozundan sonra
yaklaşık %90’a yükselir.
Dağılım:
Parasetamol birçok vücut sıvısına eşit miktarda dağılır; tahmini dağılım hacmi 0.95 l/kg’dır.
Terapötik dozları takiben parasetamol plazma proteinlerine önemli oranda bağlanmaz.
Çocuklardaki dağılım kinetiği (Vd/F) erişkinlerdekine benzerdir.
14 / 19Biyotransformasyon:
Terapötik dozlardan sonra parasetamolün plazma yarılanma ömrü 1.5-2.5 saat arasındadır.
Parasetamol karaciğerde metabolize olur ve insanda çok sayıda metabolitleri tanımlanmıştır.
İdrarla atılan majör metaboliti glukuronid ve sülfat konjugatıdır. Parasetamolün %10 kadarı
minör bir yolla sitokrom P-450 karma fonksiyonlu oksidaz sistemi (başlıca CYP2E1 ve
CYP3A4) ile reaktif bir metabolit olan asetamidokinona dönüşür. Bu metabolit hızla indirgenmiş
glutatyon ile konjuge olur ve sistein ve merkaptürik asit konjugatları şeklinde atılır. Büyük
miktarlarda parasetamol alındığında hepatik glutatyon azabilir ve vital hepatoselüler makro
moleküllerine kovalent olarak bağlanan hepatosit asetomidokinonun aşırı birikmesine yol açar.
Bu da doz aşımı durumunda görülebilen hepatik nekroza yol açar.
Eliminasyon:
Tek dozu (1000 mg i.v.) takiben parasetamolün total vücut klerensi yaklaşık 5mL/dak/kg’dır.
Parasetamolün renal klerensi idrar akış hızına bağlıdır, fakat pH ’ya bağlı değildir. Uygulanan
ilacın %4’ten daha azı değmemiş parasetamol halinde atılır. Sağlıklı bireylerde terapötik dozun
yaklaşık %85-95’i 24 saat içinde idrar ile atılır.
Doğrusallık/doğrusal olmayan durum:
Reaktif parasetamol metabolitlerinin karaciğer hücre proteinlerine bağlanması, hepatoselüler
hasara sebep olur. Terapötik dozlarda, bu metabolitler, glutatyon tarafından bağlanır ve
nontoksik konjugatlar oluştururlar. Ancak masif doz aşımı halinde, karaciğerin (glutatyon
oluşumunu kolaylaştıran ve teşvik eden) SH-donörleri deposu tükenir; ilacın toksik metabolitleri
karaciğerde birikir ve karaciğer hücre nekrozu gelişir ve bu da karaciğer fonksiyonunda
bozulmaya ve giderek hepatik komaya kadar ilerler.
Pozolojiye uygun kullanıldığında farmakokinetiği doğrusaldır.
Hastalardaki karakteristik özellikler
Yaş ve cinsiyet:
Askorbik asidin farmakokinetiği üzerinde yaşın etkisi bulunmamaktadır. İnsanlarda cinsiyetin
askorbik asidin farmakokinetiğine etkisini inceleyen bir çalışmada cinsiyetle ilgili bazı
farklılıklar bulunduğu ve gözlenen farkların cinsiyetler arasındaki vücut kompozisyon farkları ile
açıklanabileceği belirtilmiştir.
Karaciğer yetmezliği olan hastalarda:
İlerlemiş karaciğer yetmezliği olan (Child-Pugh Klas C) hastalarda asetilsisteinin ortalama
eliminasyon yarı ömrü (T ) % 80 uzar ve klerens % 30 azalır.
1/2
Parasetamolün, hafif karaciğer hastalığı olan hastalardaki ortalama plazma yarılanma ömrü
normal bireylerdekine göre benzerdir, fakat ciddi karaciğer yetmezliğinde önemli derecede uzar
(yaklaşık %75). Bununla beraber, yarılanma ömrünün uzamasının klinik önemi açık değildir;
çünkü karaciğer hastalığı olan hastalarda ilaç birikmesi ve hepatotoksisite olduğu kanıtlanmamış
ve glutatyon konjugasyonu azalmamıştır. Kronik stabil karaciğer hastalığı olan 20 hastaya 13
gün günde 4 g parasetamol verilmesi karaciğer fonksiyonunda bozulmaya yol açmamıştır. Hafif
karaciğer hastalığında önerilen dozlarda alındığında parasetamolün zararlı olduğu
kanıtlanmamıştır. Bununla beraber, şiddetli karaciğer hastalığında, plazma parasetamol
yarılanma ömrü önemli derecede uzamıştır.
15 / 19Böbrek yetmezliği olan hastalarda:
Böbrek fonksiyonu azalmış hastalarda asetilsistein farmakokinetiği ile ilgili bilgi
bulunmamaktadır.
Parasetamolün, 2-8 saatler arasında ortalama plazma yarılanma ömrü normal ve böbrek
yetmezliği olan hastalarda aynıdır, fakat 8-24 saatleri arasında böbrek yetmezliğinde eliminasyon
hızı azalır. Kronik renal yetmezlikte glukuronid ve sülfat konjugatlarında belirgin birikme olur.
Ana bileşiğin kısıtlı rejenerasyonuyla kronik böbrek yetmezliği olan hastalarda biriken
parasetamol doz aralıklarını uzatmak tavsiye edilir. Hemodiyalizde parasetamol plazma
düzeyleri azalabileceğinden terapötik kan düzeylerini korumak için ilave parasetamol dozları
gerekebilir.
Pedivatrik hastalarda:
N-asetilsisteinin eliminasyon yarı ömrü (T ) yeni doğmuşlarda (11 saat) yetişkinlerdekinden (5,
1/2
6 saat) daha uzundur. Diğer yaş gruplan için farmakokinetik bilgi bulunmamaktadır.
Çalışmalar 0-2 gün arasındaki yeni doğanlarda ve 3-10 yaş arasındaki çocuklarda parasetamol
majör metabolitinin parasetamol sülfat olduğunu göstermiştir. Yetişkinlerdeki ve 12 yaş ve üzeri
çocuklardaki veriler, majör metabolitin glukuronid konjugatı olduğunu göstermiştir. Bununla
beraber, parasetamolün genel eliminasyon hızında veya idrara geçen toplam ilaç miktarında yaşa
ilişkin önemli farklılıklar yoktur.
Yaşlılarda farmakokinetik:
Genç ve yaşlı sağlıklı denekler arasında farmakokinetik parametrelerde gözlenen farklılıkların
klinik olarak önemli olduğu düşünülmektedir. Bununla beraber serum parasetamol yarılanma
ömrünün belirgin derecede arttığını (yaklaşık %84) ve parasetamol klerensinin zayıf, hareketsiz
ve yaşlı hastalarda sağlıklı genç kişilere nazaran azaldığını (yaklaşık %47) düşündüren kanıtlar
vardır.
5.3. Klinik öncesi güvenlilik verileri
Asetilsistein
Akut toksisite
Hayvan deneylerinde akut toksisite düşük bulunmuştur. Doz aşımı tedavisi için bölüm 4.9.'a
bakınız.
Kronik toksisite:
Çeşitli hayvan türlerinde bir yıl süreyle yapılan çalışmalarda (ratlar, köpekler) herhangi bir
patolojik değişiklik görülmemiştir.
Mutajenik ve tümörojenik potansiyel:
Asetilsisteinin mutajenik etki göstermesi beklenmez. Bakteriyel organizma testlerinde negatif
sonuçlar elde edilmiştir. Asetilsisteinin tümörojenik potansiyeli ile ilgili çalışmalar
yapılmamıştır.
Reprodüktif toksikoloji:
Oral asetilsistein uygulanan gebe tavşan ve ratlarda organogenez periyodu süresince
embriyotoksik çalışmalar yürütülmüştür. Uygulanan dozlar tavşanlarda 250, 500 ve 750 mg/kg,
ratlarda 500, 1000 ve 2000 mg/kg’dır. Hiçbir çalışmada deforme olmuş fetüse rastlanmamıştır.
16 / 19Oral asetilsistein uygulanan ratlarla fertilite çalışmaları, perinatal ve postnatal çalışmalar
yürütülmüştür. Bu çalışmaların sonucunda asetilsisteinin, gonadal fonksiyonda, fertilite
oranında, doğum, emzirme veya yenidoğan hayvanların gelişiminde herhangi bir bozukluğa yol
açmadığı görülmüştür.
Askorbik asit
Askorbik asidin tek başına ya da siklofosfamid ile birlikte kullanılması durumunda genotoksik
ve embriyoletal etkileri değerlendirildiğinde askorbik asidin tek başına embriyotoksik, sitotoksik
ve genotoksik aktivite göstermediği saptanmıştır. Sonuçlar erken hamilelik süresince Askorbik
asidin mega dozlarının bile genotoksik olmadığını ve siklofosfamid gibi genotoksik ajanlar
tarafından indüklenen hasara karşı genç embriyoları koruduğunu ileri sürmüştür.
Parasetamol
Akut Toksisite
Parasetamol yetişkin sıçanlara ve kobaylara oral yoldan verildikten sonra hafif toksik olduğu
saptanmıştır. Farelerde ve yenidoğan sıçanlarda önemli oranda daha fazla toksik olmasının
sebebi ise, muhtemelen, farelerde maddenin farklı bir metabolizmasının bulunması ve yenidoğan
sıçanlarda hepatik enzim sisteminin olgunlaşmamış olmasıdır.
Köpeklere ve kedilere daha yüksek dozlarda verildiğinde kusmaya sebep olmuştur; bu nedenle
bu hayvan cinslerinde oral LD değeri saptanamamıştır.
50
Kronik Toksisite
Toksik dozların verilmesinin ardından deney hayvanlarında yavaş kilo artışı, diürez, asidüri ve
dehidratasyon ile enfeksiyonlara karşı duyarlılık artışı gibi etkiler gözlenmiştir. Otopsi sırasında,
abdominal organlarda kan akımı artışı, intestinal mukoza irritasyonu gözlenmiştir.
Mutajenik ve Tümörojenik Potansiyeli
Sıçanlarda, hepatotoksik doz düzeyinde potansiyel bir genotoksisite gözlenmiş ve bu bulgu
doğrudan bir DNA hasarı olarak değil, hepatotoksisite/ miyelotoksisitenin dolaylı bir sonucu
olarak açıklanmıştır. Dolayısıyla, bir eşik doz varsayılabilir.
Diyeti 6.000 ppm’e kadar olan erkek sıçanlarda yapılan 2 yıllık bir çalışmada parasetamolün
karsinojenik aktivitesine ilişkin herhangi bir bulgu bildirilmemiştir. Mononükleer hücre lösemisi
insidansının artmasından dolayı dişi sıçanlarda bazı karsinojenik aktivite bulguları söz
konusudur. Diyeti 6.000 ppm kadar olan farelerde yapılan 2 yıllık bir çalışmada ise
parasetamolün karsinojenik aktivitesini gösteren herhangi bir bulgu saptanmamıştır.
Üreme Toksisitesi
İnsanlarda kapsamlı kullanımdan sonra embriyotoksik veya teratojenik riskte bir artış
gözlenmemiştir. Parasetamol hamilelik dönemlerinde de sıklıkla alınmakta olup, gerek
hamileliğin seyri gerekse doğmamış çocuk üzerinde herhangi bir olumsuz etki görülmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
17 / 196. FARMASÖTİK ÖZELLİKLER
6.1. Yardımcı maddelerin listesi
HPMC
Aerosil
Aspartam (E951)
Beta-karoten
Sükroz
Portakal aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25 °C’nin altındaki oda sıcaklığında, ışıktan korunarak saklanmalıdır.
6.5. Ambalajın niteliği ve içeriği
Karton kutuda, kuşe kağıdı/AL/LDPE folyodan ısıyla kapatılmış 20 ve 30 saşe, kullanma
talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A. Ş.
Kaptanpaşa Mah.
Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2016/755
18 / 199. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.10.2016
Ruhsat yenileme tarihi:
10. KÜB’ÜN YENİLENME TARİHİ
19 / 19