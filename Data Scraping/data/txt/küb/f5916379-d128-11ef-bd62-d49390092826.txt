KISA ÜRÜN BİLGİSİ
1. BEŞERİ TIBBİ ÜRÜNÜN ADI
QALYVİZ 0,25 mcg yumuşak kapsül
2.KALİTATİF VE KANTİTATİF BİLEŞİM
Etkin madde:
Kalsitriol (koyun yününden üretilir) 0,25 mcg
Yardımcı maddeler:
Sorbitol 14 mg
Yardımcı maddeler için 6.1’e bakınız.
3. FARMASÖTİK FORM
Yumuşak kapsül
Bir yarısı kahverengi turuncu ile kırmızı turuncu, opak; diğer yarısı beyaz opak yumuşak
kapsül.
4. KLİNİK ÖZELLİKLER
4.1 Terapötik endikasyonlar
QALYVİZ aşağıdaki durumlarda endikedir:
 Yerleşmiş postmenopozal osteoporoz,
 Kronik böbrek yetersizliği olan, özellikle hemodiyaliz yapılan hastalardaki renal
osteodistrofi,
 Orta ile ağır kronik böbrek yetersizliği (pre-diyaliz) bulunan hastalarda sekonder
hiperparatiroidi,
 Postoperatif hipoparatiroidi,
 İdiyopatik hipoparatiroidi,
 Psödohipoparatiroidi,
 D vitaminine bağımlı raşitizm,
 D vitaminine dirençli, hipofosfatemik raşitizm.
4.2. Pozoloji ve uygulama şekli
Pozoloji/uygulama sıklığı ve süresi:
QALYVİZ’in optimum günlük dozu, serum kalsiyum düzeyine göre her hastada dikkatle
belirlenmelidir. QALYVİZ tedavisine daima mümkün olan en düşük dozda başlanmalı ve
serum kalsiyum düzeyi dikkatle izlenmedikçe doz arttırılmamalıdır (Bkz. Hasta izleme).
QALYVİZ’in optimum etkililiği için ön koşul, tedavinin başlangıcında yeterli ancak aşırı
olmayan kalsiyum alımıdır (erişkinlerde günde yaklaşık 800 mg). Kalsiyum takviyesi gerekli
olabilir.
1/12QALYVİZ kullanan bazı hastalar, gastrointestinal bölgeden kalsiyum emilimini artırdığından,
daha az kalsiyum alarak beslenebilirler. Hiperkalsemi gelişmesine eğilimi olan hastalarda,
sadece düşük dozlarda kalsiyum gerekli olabilir veya kalsiyum takviyesi gerekmeyebilir.
Toplam günlük kalsiyum alımı (örn., besinlerden ve gerektiğinde ilaçlardan) yaklaşık olarak
800 mg olmalıdır ve 1000 mg’ı geçmemelidir.
Hasta izleme:
QALYVİZ tedavisinin stabilizasyon fazında serum kalsiyum düzeyleri haftada en az iki kez
ölçülmelidir. QALYVİZ’in optimum dozu belirlendiğinde, serum kalsiyum düzeyleri ayda bir
(veya aşağıdaki farklı endikasyonlar için önerilen aralıklarla) kontrol edilmelidir. Serum
kalsiyum düzeyinin tayin edileceği örnekler için kan alınırken turnike uygulanmamalıdır.
Serum kalsiyum düzeyleri, normalin (9-11 mg/100 mL ya da 2250-2750 mikromol/L) 1 mg/100
mL (250 mikromol/L) üzerine çıktığında ya da serum kreatinin değeri 120 mikromol/L’nin
üzerine yükseldiğinde normokalsemi sağlanana kadar QALYVİZ ile tedavi derhal
durdurulmalıdır. Hiperkalsemi dönemleri sırasında, serum kalsiyum ve fosfat düzeyleri her gün
izlenmelidir. Normal düzeyler elde edildiğinde, QALYVİZ, daha önce kullanılandan 0,25
mikrogram daha düşük olan bir günlük dozda verilerek tedavi sürdürülür. Günlük diyetle alınan
kalsiyum hesaplanmalı ve gereğinde doz ayarlanmalıdır.
Postmenopozal osteoporoz
QALYVİZ’in tavsiye edilen dozu günde iki kez 0,25 mikrogram’dır.
Tedaviye başladıktan sonra, 1., 3. ve 6. aylarda ve bundan sonraki her 6 ayda bir serum
kalsiyum ve kreatinin düzeyleri ölçülmelidir.
Renal osteodistrofi (diyaliz hastaları)
Başlangıç dozu günde 0,25 mikrogram’dır. Serum kalsiyum düzeyleri normal veya hafif düşük
olan hastalarda, gün aşırı 0,25 mikrogram’lık dozlar yeterlidir. İki ila dört hafta içinde
biyokimyasal parametrelerde ve hastalığın klinik belirtilerinde yeterli bir yanıt görülmez ise,
doz iki ila dört haftalık aralıklarla günde 0,25 mikrogram artırılabilir. Bu dönemde serum
kalsiyum düzeyleri haftada en az iki kez ölçülmelidir. Hastaların çoğu günde 0,5 mikrogram ila
1 mikrogram arasındaki doza yanıt verirler.
İki veya üç eşit doza bölünmüş, 0,1 mikrogram/kg/hafta başlangıç dozunda ve geceleri verilen
oral QALYVİZ puls (aralıklı) tedavisinin daimi tedaviye dirençli olan hastalarda bile etkili
olduğu bulunmuştur. Haftada 12 mikrogram’lık maksimum toplam kümülatif doz
aşılmamalıdır.
Sekonder hiperparatiroidizm (pre-diyaliz hastaları)
Orta ila ağır böbrek yetmezliği, yani kreatinin klerensi (Kl ) 15 ila 55 mL/dakika olan
KR
hastalarda sekonder hiperparatiroidizm ve bunun sonucunda ortaya çıkan metabolik kemik
hastalığının tedavisi için QALYVİZ’in önerilen başlangıç dozu erişkinlerde ve 3 yaş ve
üzerindeki pediyatrik hastalarda (1,73 m2 yüzey alanına göre düzeltilmiş) günde 0,25
mikrogram’dır. Bu doz gerekirse 0,5 mikrogram/gün dozuna yükseltilebilir.
2/12Hipoparatiroidizm, raşitizm
QALYVİZ'in önerilen başlangıç dozu sabahları verilen günlük 0,25 mikrogram’dır.
Biyokimyasal parametreler ve hastalığın klinik belirtilerinde yeterli bir yanıt görülmez ise, doz
iki ila dört haftalık aralıklarla artırılabilir. Bu dönemde, serum kalsiyum düzeyleri haftada en az
iki kez ölçülmelidir. Hiperkalsemi gözlenecek olursa, normokalsemi yeniden oluşuncaya dek
QALYVİZ derhal kesilmelidir. Beslenme ile kalsiyum alınmasının azaltılması gereği de önemle
dikkate alınmalıdır.
Hipoparatiroidi olan hastalarda bazen malabsorpsiyon görülmektedir. Bu nedenle daha yüksek
dozda QALYVİZ gerekebilir.
Hekimin hipoparatiroidisi olan gebe bir kadına QALYVİZ’i reçete etmeyi düşünmesi halinde
gestasyonun son yarısında dozun yükseltilmesi gerekebilir, doz doğumdan sonra ve emzirme
döneminde azaltılmalıdır.
Uygulama şekli:
QALYVİZ kapsüller tercihen bir miktar su ile bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
QALYVİZ’in böbrek yetmezliği olan hastalarda kullanım dozuna ilişkin bilgiler yukarıda
verilmiştir.
Karaciğer yetmezliği:
QALYVİZ’in karaciğer yetmezliği olan hastalarda güvenliliği ve etkililiği incelenmemiştir.
Pediyatrik popülasyon:
QALYVİZ kapsülün pediyatrik popülasyon üzerindeki güvenliliği ve etkililiği
incelenmemiştir.
Geriyatrik popülasyon:
Yaşlı hastalarda spesifik doz ayarlamaları gerekli değildir. Serum kalsiyum ve kreatininin
izlenmesi konusundaki genel önerilere dikkat edilmelidir.
4.3. Kontrendikasyonlar
 Kalsitriole (veya aynı sınıftan ilaçlara) veya QALYVİZ’in bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
 Hiperkalsemi ile seyreden tüm hastalıklarda ve metastatik kalsifikasyonda,
 Vitamin D toksisitesi bulgusu varlığında QALYVİZ kontrendikedir.
4.4. Özel kullanım uyarıları ve önlemleri
Kalsitriol tedavisi ile hiperkalsemi oluşumu arasında yakın bir ilişki vardır. Diyetteki
değişikliklerin sonucunda (örn., süt ürünlerinin fazla tüketilmesi) veya kalsiyum preparatlarının
kontrolsüz kullanımı ile kalsiyum alımında ortaya çıkan ani bir artış hiperkalsemiye neden
3/12olabilir. Hastalara ve ailelerine, verilen diyete kesin olarak uyulması gerektiği tavsiye edilmeli
ve hiperkalsemi semptomlarını nasıl tanıyacakları kendilerine öğretilmelidir. Serum kalsiyum
düzeyleri normalin (9-11 mg/100 mL veya 2250-2750 mikromol/L) 1mg/100 mL (250
mikromol/L) üzerine çıktığında ya da serum kreatinini 120 mikromol/L’nin üzerine
yükseldiğinde normokalsemi sağlanana kadar QALYVİZ ile tedavi derhal durdurulmalıdır (bkz.
Bölüm 4.2).
Hareketsiz hastalar, örneğin operasyon geçirmiş olan hastalarda, hiperkalsemi riski özellikle
yüksektir.
Kalsitriol serumdaki inorganik fosfat düzeylerini artırır. Bu durum hipofosfatemisi olan
hastalarda istenilen bir durumken, ektopik kalsifikasyon tehlikesi nedeniyle böbrek yetmezliği
olan hastalarda dikkatli olunmalıdır. Bu vakalarda, uygun fosfat bağlayıcı ilaçların oral
uygulanması ve fosfat açısından fakir diyetle plazma fosfat düzeyi normal düzeyde (2-5 mg/100
mL veya 0,65-1,62 mmol/L) tutulmalıdır.
Serum kalsiyumu x fosfat (Ca x P) ürününün 70 mg2/dL2’yi geçmesine izin verilmemelidir.
D vitaminine dirençli raşitizmi (ailesel hipofosfatemi) olan ve QALYVİZ ile tedavi edilen
hastalar oral fosfat tedavilerine devam etmelidirler. Buna karşılık QALYVİZ'in fosfatın
bağırsak emilimini uyarabileceği hesaba katılmalıdır; çünkü bu etki fosfat takviyesi gereğini
değiştirebilir. Gerekli olan düzenli laboratuar incelemeleri; kalsiyum, fosfor, magnezyum ve
alkalen fosfatazın serum düzeylerinin ve 24 saatlik idrardaki kalsiyum ve fosfat içeriğinin
saptanmasını içerir. QALYVİZ ile tedavinin stabilizasyon fazında, serum kalsiyum düzeyleri
haftada en az iki kez kontrol edilmelidir (bkz. Bölüm 4.2).
Kalsitriol mevcut olan en aktif D vitamini metaboliti olduğu için, QALYVİZ tedavisi sırasında
başka bir D vitamini preparatı reçete edilmemelidir. Böylece D hipervitaminozu oluşması
önlenmiş olur.
Eğer hasta ergokalsiferolden (D vitamini) kalsitriole geçirilmişse, kandaki ergokalsiferol
2
düzeyinin bazal değerlere dönmesi birkaç ay sürebilir (bkz. Bölüm 4.9).
Böbrek fonksiyonları normal olan ve QALYVİZ alan hastalar dehidrasyondan kaçınmalıdırlar.
Yeterli sıvı alımı sağlanmalıdır.
QALYVİZ sorbitol ihtiva eder. Nadir kalıtımsal fruktoz intolerans problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Kalsitriol, D vitamininin en aktif metabolitlerinden biri olduğu için, olası ek etkilerden ve
3
hiperkalsemiden kaçınmak için QALYVİZ tedavisi sırasında D vitamini ve türevlerinin
farmakolojik dozlarının kullanımından kaçınılmalıdır.
4/12Beslenme ile ilgili, özellikle ek kalsiyum takviyeleri ile ilgili talimatlara kesin olarak uyulmalı
ve kalsiyum içeren preparatların ek olarak kontrolsüz kullanımından kaçınılmalıdır.
Bir tiyazid diüretiği ile eşzamanlı tedavi hiperkalsemi riskini artırır. Kalsitriol dozu, digital ile
tedavisi süren hastalarda dikkatle belirlenmelidir; çünkü bu hastalardaki hiperkalsemi kardiyak
aritmilere yol açabilir (bkz. Bölüm 4.4).
Kalsiyum emilimini artıran D vitamini analogları ve kalsiyum emilimini inhibe eden
kortikosteroidler arasında fonksiyonel bir antagonizma ilişkisi mevcuttur.
Magnezyum içeren ilaçlar (örn. antiasitler) hipermagnezemi yapabilirler ve bu nedenle kronik
böbrek diyalizinde olup QALYVİZ alan hastalarda kullanılmamalıdırlar.
QALYVİZ’in bağırsaklar, böbrekler ve kemiklerdeki fosfatın taşınması üzerinde de bir etkisi
olduğu için, fosfat bağlayıcı ilaçların dozu serum fosfat konsantrasyonuna (normal değerler: 2-5
mg/100 mL veya 0,65-1,62 mmol/L) göre ayarlanmalıdır.
D vitaminine dirençli raşitizmi (ailesel hipofosfatemi) olan hastalar oral fosfat tedavilerine
devam etmelidirler. Buna karşılık, QALYVİZ’in fosfat bağırsak emilimini uyarabileceği hesaba
katılmalıdır; çünkü bu etki fosfat takviyesi gereğini değiştirebilir.
Fenitoin veya fenobarbital gibi enzim indükleyicilerinin verilmesi metabolizmada artışa ve bu
nedenle kalsitriolün serum konsantrasyonlarının azalmasına neden olabilir. Buna bağlı olarak,
bu ilaçlarla birlikte verilmesi gerektiğinde, kalsitriolün daha yüksek dozlarda uygulanması
gerekebilir.
Kolestiramin, yağda çözünen vitaminlerin bağırsaktan emilimini azaltabilir ve bu nedenle
QALYVİZ’in bağırsaktan emilimini bozabilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
D vitamininin gebe kadınlarda kullanımına ilişkin yeterli veri mevcut değildir. Çocuk
doğurma potansiyeli olan kadınların tedavi süresince etkili doğum kontrolü uygulamaları
tavsiye edilir.
Gebelik dönemi
QALYVİZ, kesin gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
5/12Gebe tavşanlarda D vitamininin fatal doza yakın oral dozları ile fetüslerde supravalvüler aort
stenozu oluşturulmuştur. D vitamininin çok yüksek dozlarda bile insanda teratojen olduğunu
gösteren veri mevcut değildir. QALYVİZ ancak ilacın gebe kadına olan potansiyel yararı
fetüse olan riskinden fazla olduğu durumlarda uygulanmalıdır.
Laktasyon dönemi
Ekzojen kalsitriol anne sütüne geçmektedir. Annede hiperkalsemi oluşma potansiyeli ve anne
sütü alan bebeklerde QALYVİZ’e bağlı advers reaksiyonlar görülme olasılığı göz önüne
alındığında, anne ve bebeğin serum kalsiyum düzeyleri izlendiği sürece anneler QALYVİZ
kullanırken emzirebilirler.
Üreme yeteneği/Fertilite
Sıçanlar üzerinde yapılan üreme toksisite çalışmaları, kalsitriolün 300 ng/kg/gün’e kadar olan
dozlarda (genel insan dozunun 30 katı) üremeyi olumsuz etkilemediğini göstermiştir.
Tavşanlarda, kalsitriol 300 ng/kg/gün’lük dozda, bazı maternal ve fetotoksik etkiler
oluşturmuştur; ancak 20 veya 80 ng/kg/gün’lük dozlarda (olağan insan dozunun 8 katı) advers
etki göstermemiştir.
4.7. Araç ve makine kullanımı üzerindeki etkiler
Bildirilen advers olayların farmakodinamik profili göz önüne alındığında bu ilacın güvenilir
olduğu veya bu aktiviteleri olumsuz etkilemesinin beklenmediği kabul edilir.
4.8. İstenmeyen etkiler
Klinik çalışmalar
İstenmeyen etkilerin sınıflandırılmasında şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: Üriner sistem enfeksiyonları (kronik)
Bağışıklık sistemi hastalıkları
Bilinmiyor: Aşırı duyarlılık reaksiyonları (kaşıntı, döküntü, ürtiker ve çok seyrek olarak ciddi
eritematöz deri bozuklukları)
Metabolizma ve beslenme hastalıkları
Seyrek: Anoreksi (akut)
Bilinmiyor: Distrofi (kronik)
Sinir sistemi hastalıkları
Seyrek: Baş ağrısı (akut)
Bilinmiyor: Duyusal bozukluklar, apati (kronik)
6/12Gastrointestinal hastalıklar
Seyrek: Bulantı, kusma, abdominal ağrı veya mide ağrısı, konstipasyon (akut)
Kas-iskelet bozukluklar, bağ doku ve kemik hastalıkları
Bilinmiyor: Büyümenin durması (kronik)
Böbrek ve idrar hastalıkları
Bilinmiyor: Poliüri (kronik)
Genel bozukluklar ve uygulama bölgesine ilişkin hastalıklar
Bilinmiyor: Susama ile birlikte ateş, susama/polidipsi, dehidrasyon (kronik)
Araştırmalar
Böbrek fonksiyonu normal olan hastalarda görülen kronik hiperkalsemi, serum kreatinindeki
artışla ilişkili olabilir.
Kalsitriol, D vitamini aktivitesine sahip olduğu için, hiperkalsemi sendromu veya kalsiyum
intoksikasyonu (hiperkalseminin derecesine ve süresine bağımlı olarak) gibi aşırı dozda D
vitamini alındığında görülenlere benzer advers etkiler ortaya çıkabilir (bkz. Bölüm 4.2 ve
bölüm 4.4). Seyrek olarak görülen semptomlar yukarıda sistem organ sınıflarına göre
verilmiştir.
Kalsitriolün biyolojik yarı ömrü kısa olduğu için farmakokinetik araştırmalar, tedavinin
birkaç gün süreyle kesilmesi (D3 vitamini preparatları ile tedavide görülene göre çok daha
hızlı bir şekilde) ile birlikte yükselmiş olan serum kalsiyum düzeyinin normalleştiğini
göstermiştir.
Eş zamanlı hiperkalsemi ve hiperfosfatemide (>6 mg/100 mL veya >1,9 mmol/L) yumuşak
doku kalsifikasyonu oluşabilir ve bu radyografik olarak görülebilir.
Pazarlama sonrası veriler
Kalsitriol’ün tüm endikasyonlarında, 15 yıllık klinik kullanımında bildirilen advers etki
insidansı çok düşüktür ve görülen hiperkalsemi dahil her bir etkinin oluşma oranı %0,001
veya daha düşüktür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Asemptomatik hiperkalseminin tedavisi (bkz. Bölüm 4.2):
7/12Kalsitriol D vitamininin bir türevi olduğu için, aşırı doz semptomları D vitamininin aşırı doz
semptomlarıyla aynıdır. QALYVİZ ile birlikte yüksek dozda kalsiyum ve fosfat alınması da
benzer semptomlara yol açabilir. Serum kalsiyumu x fosfat (Ca x P) ürününün 70 mg2/dL2’yi
geçmesine izin verilmemelidir. Diyalizatta kalsiyum düzeyinin yüksek olması da hiperkalsemi
gelişimine katkıda bulunabilir.
D vitamini intoksikasyonunun akut semptomları: Anoreksi, baş ağrısı, kusma ve kabızlıktır.
Kronik semptomlar: Distrofi (güçsüzlük, kilo kaybı), duyusal bozukluklar, susama ile birlikte
ateş, poliüri, dehidrasyon, apati, büyümenin durması ve üriner sistem enfeksiyonlarıdır. Renal
korteks, miyokard, akciğerler ve pankreasta metastatik kalsifikasyon ile birlikte hiperkalsemi
ortaya çıkar.
Yanlışlıkla alınan aşırı dozun tedavisinde aşağıdaki önlemler alınmalıdır:
Daha fazla emilimi önlemek için hemen gastrik lavaj veya kusturma; fekal yoldan atılımı
artırmak için sıvı parafin verilmesi; serum kalsiyumunun sürekli olarak belirlenmesi önerilir.
Eğer serumdaki yüksek kalsiyum düzeyi devam ederse, fosfatlar ve kortikosteroidler verilebilir
ve yeterli diürez sağlayacak önlemler alınabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin D ve analogları
ATC kodu: A11CC04
Etki mekanizması:
Kalsitriolün bilinen iki etki yeri bağırsak ve kemiklerdir.
İnsan bağırsak mukozasında bir kalsitriol reseptör-bağlayıcı proteininin mevcut olduğu
görülmektedir. Diğer bulgular kalsitriolün böbrekler ve paratiroid bezleri üzerine de etki
edebileceğini düşündürmektedir. Kalsitriol, bağırsaklarda kalsiyum taşınmasının
uyarılmasında D vitamininin bilinen en aktif formudur. Akut üremik sıçanlar üzerinde
3
yapılan çalışmalarda, kalsitriolün bağırsaklardan kalsiyum emilimini uyardığı gösterilmiştir.
Üremik hastaların böbrekleri, prekürsör D vitamininden oluşturulan aktif hormon olan
kalsitriolü yeterince sentezleyemezler. Bunun sonucunda ortaya çıkan hipokalsemi ve
sekonder hiperparatiroidizm böbrek yetmezliğindeki metabolik kemik hastalığının en büyük
nedenlerinden birisidir. Bununla beraber üremi sırasında biriken kemik için toksik diğer
maddeler de (örn., alüminyum) bu tablonun oluşumuna katkıda bulunabilir.
Kalsitriol’ün renal osteodistrofideki yararlı etkisinin hipokalsemi ve sekonder
hiperparatiroidizmin düzeltilmesi sonucunda çıktığı görünmektedir. Kalsitriol’ün başka
bağımsız yararlı etkiler oluşturup oluşturmadığı bilinmemektedir.
8/12Klinik çalışmalar/ etkililik çalışmaları:
Kalsitriol, D vitamininin en önemli aktif metabolitlerinden biridir. Normal olarak böbrekte
3
prekürsörü olan 25-hidroksikolekalsiferolden (25-HCC) oluşur. Günlük fizyolojik üretimi
normal olarak 0,5-1 mikrogram'dır ve kemik sentezinin arttığı dönemlerde (örn., büyüme veya
gebelik) biraz daha yüksektir. Kalsitriol, kalsiyumun bağırsaklardan emilimini artırır ve kemik
mineralizasyonunu düzenler. Tek doz kalsitriolün farmakolojik etkisi yaklaşık 3-5 gün sürer.
Kalsitriol kemik üzerindeki etkisini kalsiyum homeostazını düzenleyerek yapar. Kalsitriolün,
iskelette osteoblastik aktiviteyi stimüle edici etkilerini de kapsayan, kalsiyum homeostazını
düzenlemedeki önemli rolü osteoporozdaki terapötik etkilerini de açıklar.
Belirgin böbrek bozukluğu olan hastalarda, endojen kalsitriol sentezi mukayeseli olarak azalır
veya tamamen durabilir. Bu eksiklik renal osteodistrofinin gelişiminde önemli bir rol oynar.
Renal osteodistrofili hastalarda, kalsitriol’ün oral verilmesi kalsiyumun bağırsaktan
emilimindeki azalmayı, hipokalsemiyi, yükselmiş olan serum alkalen fosfatazı ve serum
paratiroid hormon konsantrasyonunu normale döndürür. Kalsitriol kemik ve kas ağrısını
hafifletir ve osteitis fibroza ve diğer mineralizasyon kusurlarındaki histolojik değişiklikleri de
düzeltir.
Postoperatif hipoparatiroidi, idiyopatik hipoparatiroidi ve psödohipoparatiroidisi olan
hastalarda, hipokalsemi ve hipokalseminin klinik semptomları kalsitriol tedavisi ile hafifletilir.
D vitaminine bağımlı raşitizmi olan hastalarda serum kalsitriol düzeyleri düşüktür veya sıfırdır.
Kalsitriolün böbrekteki endojen sentezi yetersiz olduğu için kalsitriol yerine koyma tedavisi
şeklinde kabul edilmektedir.
Plazma kalsitriol düzeyleri azalmış olan D vitaminine dirençli raşitizm ve hipofosfatemili
hastalarda kalsitriol tedavisi, fosfatların tübüler eliminasyonunu azaltır ve eş zamanlı uygulanan
fosfat tedavisi ile kemik gelişimini normale döndürür.
Neonatal hepatit, biliyer atrezi, sistinozis ve besinsel kalsiyum ve D vitamini eksikliğine bağlı
olan raşitizmin değişik diğer formlarında hastalar kalsitriol tedavisinden faydalanmışlardır.
5.2. Farmakokinetik özellikler
Genel Özellikler
Emilim:
Kalsitriol bağırsaklardan hızla emilir. Kalsitriol’ün 0,25 mikrogram ila 1 mikrogram’lık oral tek
doz uygulamasından sonra kalsitriolün doruk serum konsantrasyonları üç ila altı saat içinde elde
edilir.
Çoklu uygulamadan sonra serum kalsitriol düzeyleri 7 gün içinde kararlı duruma ulaşır, kararlı
durum konsantrasyonu uygulanan kalsitriol dozu ile ilişkilidir.
9/12Dağılım:
Kalsitriol’ün 0,5 mikrogram'lık oral tek doz uygulanmasından sonra, kalsitriolün ortalama
serum konsantrasyonları, başlangıç değeri olan 40 ± 4,4 pg/mL'den iki saat sonra 60 ± 4,4
pg/mL'ye yükselmiş, dört saat sonra 53 ± 6,9 pg/mL'ye, sekiz saat sonra 50 ± 7 pg/mL'ye, on iki
saat sonra 44 ± 4,6 pg/mL'ye ve yirmi dört saat sonra 41,5 ± 5,1 pg/mLye düşmüştür. Kalsitriol
ve D vitamininin diğer metabolitleri kanda taşınırken spesifik plazma proteinlerine bağlanırlar.
Ekzojen kalsitriolün anne kanından fetal kan dolaşımına ve anne sütüne geçtiği kabul edilir.
Biyotransformasyon:
Kalsitriolün her biri farklı bir D vitamini aktivitesi gösteren çeşitli metabolitleri saptanmıştır.
Eliminasyon:
Kalsitriolün serumdaki eliminasyon yarı ömrü 9-10 saattir.
Buna karşılık tek doz kalsitriolün farmakolojik etkisi en az yedi gün sürmektedir. Kalsitriol
safra ile atılır ve enterohepatik dolaşıma katılır.
Sağlıklı gönüllülere radyoaktif kalsitriol’ün intravenöz uygulanmasından sonra, 24 saat içinde
radyoaktivitenin yaklaşık %27'si dışkıda ve yaklaşık %7'si idrarda bulunmuştur.
Sağlıklı gönüllülere 1 mikrogram radyoaktif kalsitriol’ün oral verilmesinden sonra, tüm
radyoaktivitenin yaklaşık %10'u 24 saat içinde idrarda saptanmıştır. Radyoaktif kalsitriolün
intravenöz uygulamasından sonraki altıncı gün, kümülatif radyoaktivite atılımının %16'sının
idrar, %49'unun dışkı ile olduğu tespit edilmiştir.
Hastalardaki karakteristik özellikler
Böbrek yetmezliği:
Nefrotik sendromu olan ya da hemodiyalizdeki hastalarda, kalsitriolün serum düzeyleri
azalmış ve doruk düzeylere ulaşma süresi uzamıştır.
5.3. Klinik öncesi güvenlilik verileri
Farelerde ve sıçanlarda yapılan akut toksisite çalışmaları, kalsitriolün ortalama oral letal
dozunun 1,35-3,9 mg/kg olduğunu göstermiştir. Bu değerler, günde iki kere 0,25
mikrogram’lık önerilen klinik dozdan (yaklaşık olarak 8-10 ng/kg/gün) birkaç kat daha
yüksektir.
Sıçanlarda ve köpeklerdeki subkronik toksisite çalışmaları, kalsitriolün 6 aya kadar uygulanan
20 ng/kg/gün’lık oral dozda (genel insan dozunun iki katı) advers etki oluşturmadığını veya
minimum düzeyde advers etki oluşturduğunu göstermiştir. 6 aya kadar uygulanan 80
ng/kg/gün’lük bir doz (genel insan dozunun sekiz katı) orta derecede advers etkiler
oluşturmuş olup görülen değişiklikler primer olarak uzun süreli hiperkalseminin sonucu
olarak görülmektedir.
10/12Fertilite bozukluğu
Sıçanlar üzerinde yapılan üreme toksisite çalışmaları, kalsitriolün 300 ng/kg/gün’e kadar olan
dozlarda (genel insan dozunun 30 katı) üremeyi olumsuz etkilemediğini göstermiştir.
Tavşanlarda, kalsitriol 300 ng/kg/gün’lük dozda, bazı maternal ve fetotoksik etkiler
oluşturmuştur; ancak 20 veya 80 ng/kg/gün’lük dozlarda (olağan insan dozunun 8 katı) advers
etki göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Butil hidroksianisol
Butil hidroksitoluen
Orta zincirli trigliserit
Jelatin (sığır jelatini)
Gliserin
Sorbitol, sıvı
Saflaştırılmış su
Kırmızı demir oksit
Sarı demir oksit
Titanyum dioksit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25oC altındaki oda sıcaklığında saklayınız. Nemden koruyunuz.
6.5. Ambalajın niteliği ve içeriği
QALYVİZ ürünümüzün ambalaj malzemesi olarak opak PVC/Aklar– Alüminyum folyo
blister kullanılmaktadır. Bir karton kutu içerisinde 30 adet veya 100 adet yumuşak kapsül
içeren blister ambalajlarda kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad. No:1 Kat:1
34303 Küçükçekmece-İstanbul
Tel: 0212 692 92 92
Fax: 0212 697 00 24
E-mail: saba@sabailac.com.tr
11/128. RUHSAT NUMARASI
2019/101
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.02.2019
Ruhsat yenileme tarihi:
10. KÜB’ÜN YENİLENME TARİHİ
12/12