1/12 
  
KULLANMA TALİMATI  
 
SYNJARDY® 5 mg/1000 mg film kaplı tablet  
Ağızdan alınır.  
 Etkin madde:   
Her bir SYNJARDY 5 mg/1000 mg film kaplı tablet, 5 mg empagliflozin ve 1000 mg metformin hidroklorür içerir.  
 Yardımcı maddeler:   
Tablet çekirdeği: Mısır nişastası, kopovidon, kolloidal anhidr silika, magnezyum stearat  
Film kaplama: Hipromelloz, makrogol 400, titanyum dioksit (E171), talk, demir oksit sarı      
(E172)  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
 Bu Kullanma Talimatında:  
 1. SYNJARDY  nedir ve ne için kullanılır?  
2. SYNJARDY ’yi
 kullanmadan önce dikkat edilmesi gerekenler  
3. SYNJARDY  nasıl kullanılır?  
4. Olası yan etkiler nelerdir? 
5. SYNJARDY ’nin saklanması  
 
Başlıkları yer almaktadır. 
 
1.   SYNJARDY nedir ve ne için kullanılır?  
 SYNJARDY 5 mg/1000 mg film kaplı tabletler, kahverengimsi sarı renkte, oval, bikonveks yapıdadır. Tabletin bir yüzeyinde “S5” ve Boehringer Ingelheim logosu ve diğer yüzeyinde 
“1000” basılıdır. Tabletin uzunluğu 21,1 mm ve genişliği 9,7 mm ’dir. 
 SYNJARDY, empagliflozin ve metformin adı verilen iki etkin madde içerir. Her iki etkin 
madde de diyabet için kullanılan “oral antidiyabetikler ” ilaç grubuna aittir. Bunlar Tip 2 diyabet 
hastalığının tedavisinde kullanılan ağızdan alınan ilaçlardır.  
2/12 
  
Tip 2 diyabet nedir?  
Tip 2 diyabet, genlerinizden ve yaşam tarzınızdan kaynaklanan bir hastalıktır. Eğer Tip 2 diyabetiniz varsa, pankreasınız kanını zdaki glikoz  (şeker) seviyesini kontrol etmek için yeterli 
insülini yapmaz ve vücudunuz kendi insülinini etkili bir şekilde kullanamaz. Bu durumda, kanınızda glikoz  düzeyi yükselir ve kalp hastalığı, böbrek hastalığı, körlük ve uzuvlarınızda 
dolaşım yeters izliğine yol açabilir.  
 SYNJARDY nasıl çalışır?  
Empagliflozin, “sodyum glikoz  ortak -taşıyıcı 2 (SGLT2)” inhibitörü adı verilen bir ilaç 
grubuna aittir ve böbreklerinizdeki SGLT2 proteinini bloke ederek etki gösterir. Böylece idrarınızdan kan şekeri ( glikoz ) uzaklaştırılmış olur. Metformin, kan şekeri düzeylerini başka 
bir yolla düşürür. Başlıca, karaciğerde glikoz  oluşumunu engeller.  
 Dolayısıyla SYNJARDY kanınızdaki şeker düzeyinizi düşürür.  
 
SYNJARDY aşağıdaki durumlarda kullanılır:  
• SYNJARDY, Tip 2 şeker hastalığı (Tip 2 diyabet) olan ve hastalığı diyet ve egzersize 
eklenen metformin ile veya diyet ve egzersize eklenen metformin + diğer şeker hastalığı 
ilaçları ile kontrol edilemeyen erişkin (18 yaş ve üzeri) hastalarda, bu hastalığın tedavisi için diyet ve egzersize ek olarak kullanılır.  
 
• SYNJARDY, diyabet tedavisinde kullanılan diğer ilaçlarla birlikte de kullanılabilir. Bu 
ilaçlar, ağızdan kullanılan ilaçlar olabileceği gibi, insülin gibi enjeksiyonla kullanılan 
bir ilaç da  olabilir.  
 
• Ayrıca, halen  ayrı ayrı tabletler şeklinde kullanılmakta olan empagliflozin ve metformin 
yerine, alternatif olarak, SYNJARDY, tek tablet olarak kullanılabilir. Eğer bu ilacı 
kullanmaya başlarsanız, doz aşımını engellemek için, ayrı ayrı aldığınız empagliflozin ve metfo rmin tabletleri artık kullanmayınız.  
 Doktorunuzun, hemşirenizin veya eczacınızın önerdiği diyet ve egzersiz planına uymaya  devam 
etmeniz çok önemlidir.  
 2. SYNJARDY’ yi
 kullanmadan önce dikkat edilmesi gerekenler  
 SYNJARDY’ yi aşağıdaki durumlarda KULLANMAYINIZ  
 Eğer:  
• Empagliflozin, metformin veya yukarıda “yardımcı maddeler” başlığı altında bildirilen diğer maddelere karşı alerjiniz varsa,  
• Kontrol altında olmayan şeker hastalığınız varsa, örneğin, şiddetli hiperglisemi (kan şekeri düzeyinizin çok yüksek olması), bulantı, kusma, ishal, hızlı kilo kaybı laktik 
asidoz (Bkz. “Laktik asidoz riski”) veya ketoasidoz. Ketoasidoz, kanınızda “keton cisimcikleri” adı verilen maddelerin birikmesi sonucu oluşan bir durumdur ve diyabetik prekomaya yol açabilir. Belirtileri arasında şunlar bulunur: karın ağrısı, hızlı ve derin 
nefes alma, uykulu olma hali veya nefesinizde olağan dışı meyvemsi koku, 
• Diyabetik prekoma  (yüksek veya düşük kan şekeri düzeylerinin neden olduğu, uzun 
süreli bilinçsizlik durumu olan komadan önceki durum)  öykünüz varsa , 
3/12 
 • Ciddi böbrek problemleriniz varsa. Doktorunuz günlük dozunuzu sınırlayabilir veya 
farklı bir ilaç almanızı isteyebilir (ayrıca bkz. Bölüm 3. SYNJARDY nasıl kullanılır?)  
• Şiddetli bir enfeksiyonununuz varsa (akciğerinizi veya bronş sisteminizi veya 
böbreklerinizi etkileyen bir enfeksiyon gibi). Şiddetli enfeksiyonlar, böbrek sorunlarına yol açabilir, bu da sizi laktik asidoz riski altında bırakabilir (Bkz. “SYNJARDY ’yi 
aşağıdaki durumlarda dikkatli  kullanınız”) . 
• Vücudunuzdan çok su kaybetti iseniz (dehidratasyon). Örneğin, uzun süreli veya şiddetli ishaliniz varsa veya ardarda birkaç kez kustuysanız. Su kaybı, böbrek sorunlarına yol açabilir, bu da sizi laktik asidoz riski altında bırakabilir (Bkz. “SYNJARDY’ yi aşağıdaki durumlarda dikkatli kullanınız”) . 
• Akut kalp yetmezliği için tedavi görüyorsanız veya yakın geçmişte kalp krizi geçirdiyseniz, şok gibi şiddetli dolaşım problemleriniz veya nefes alma güçlüğünüz varsa. Bu durumlar, dokuda oksijen yokluğuna yol açabilir ve laktik asidoz riski altında 
kalabilirsiniz (Bkz. “SYNJARDY ’yi aşağıdaki durumlarda dikkatli kullanınız”) . 
• Karaciğeriniz ile ilgili problemleriniz varsa,  
• Her gün ya da zaman zaman yüksek miktarlarda alkol tüketiyorsanız (lütfen “SYNJARDY ve alkolün birlikte kullanılması ” bölümüne bakınız).  
 SYNJARDY’ yi aşağıdaki durumlarda DİKKATLİ KULLANINIZ  
 Laktik asidoz riski  
SYNJARDY, “laktik asidoz” adı verilen çok seyrek ancak çok ciddi bir yan etkiye neden olabilir. Laktik asidoz, özellikle, böbrekleriniz iyi çalışmıyorsa ortaya çıkabilir. Laktik asidoz 
gelişme riski şu durumlarda da artabilir: Kontrol altında olmayan şeker hastalığı,  ciddi 
enfeksiyonlar, uzun süreli açlık veya alkol alımı, dehidratasyon (ilave bilgi için aş ağıya 
bakınız), karaciğerle ilgili sorunlar ve vücudun herhangi bir bölümünde oksijensizlik yaratan herhangi bir tıbbi durum (şiddetli akut kalp hastalıkları gibi).  Yukarıdaki durumlardan herhangi biri sizin için geçerliyse, doktorunuza danışınız.  Eğer dehidratasyon  (vücudunuzdan önemli miktarda sıvı kaybı olması) ile ilgili olabilecek  
herhangi bir durum fark ederseniz (örneğin şiddetli kusma, ishal, ateş, ısıya maruz kalma ya 
da normalden daha az sıvı tüketimi gibi), SYNJARDY alımını kı sa bir süre için durdurunuz . 
İlave bilgi için doktorunuzla konuşunuz.  
 Laktik asidoz belirtilerinden bazılarının sizde ortaya çıktığını farkederseniz derhal SYNJARDY kullanmayı kesiniz ve zaman kaybetmeden doktorunuza veya en yakın hastaneye başvurunuz, çünkü laktik asidoz  uzun süreli bilinçsizlik durumu olan komaya  yol 
açabilir.  
 Laktik asidoz belirtileri arasında şunlar bulunur:  
• Kusma  
• Karın ağrısı  
• Kas krampları  
• Şiddetli bir yorgunlukla birlikte genel olarak kendini iyi hissetmeme hali  
• Nefes almada güçlük  
• Vücut sıcaklığında ve kalp atım hızında düşme  
 
Laktik asidoz acil tıbbi müdahale gerektiren bir durumdur ve hastanede tedavi edilmelidir.  
4/12 
  
SYNJARDY kullanmadan önce ve tedaviniz sırasında, doktorunuz, eczacınız veya hemşireniz ile görüşünüz:  
 
• Eğer,  hızlı kilo kaybı, bulantı veya kusma, karın ağrısı, aşırı susama, hızlı ve derin nefes 
alıp verme, kafa karışıklığı, olağan dışı uykulu olma hali veya yorgunluk, nefesinizde tatlımsı bir koku, ağzınızda tatlımsı veya metalik tat duyusu veya idrarınız veya  terinizin 
kokusunda bir değişiklik fark ederseniz, zaman kaybetmeden doktorunuza veya en 
yakın hastaneye başvurunuz. Bu belirtiler, seyrek görülen fakat ciddi, bazen de yaşamı 
tehdit eden bir problem olan “diyabetik ketoasidoz” adı verilen ve şeker hastal ığının 
neden olduğu bir durumu gösteriyor olabilir. Diyabetik ketoasidoz, idrarınızda veya 
kanınızda artan ve laboratuvar testleri ile saptanabilen keton cisimciklerinin artması 
nedeniyle ortaya çıkar. Diyabetik ketoasidoz ortaya çıkma riski şu durumlarda artabilir: 
uzun süreli açlık, aşırı alkol tüketimi, vücudun susuz kalması, insülin dozunun ani 
şekilde düşürülmesi veya büyük ameliyat veya ciddi bir hastalık nedeniyle daha fazla insüline gerek duyulması. 
• Eğer, Tip 1 diyabetiniz varsa (Bu tip genellikle gençken başlar ve vücudunuz hiç insülin 
üretmez). SYNJARDY Tip 1 diyabeti olan hastalarda kullanılmamalıdır; örneğin 
aşağıdaki durumlarda dehidratasyon riski söz konusu olabilir:  
• Hastaysanız, ishal veya ateşiniz varsa veya bir şey yiyemiyor veya 
içemiyorsanız  
• Üre üretimini arttıran ilaçlar (diüretikler) veya kan basıncını düşüren ilaçlar 
kullanıyorsanız  
• 75 yaşın üzerindeyseniz  
Olası belirtileri “4.  Olası yan etkiler nelerdir?” başlığında dehidratasyonun altında 
verilmiştir. Doktorunuz, fazla sıvı kaybının engellemek amacıyla SYNJARDY kullanmanızı durmayı isteyebilir. Dehidratasyonu önlemenin yolları hakkında bilgi alınız.   
• Eğer, 85 yaşında veya daha yaşlı iseniz, kullanım deneyimi sınırlı olduğundan, SYNJARDY kullanma ya başlamamalısınız.  
• Eğer, böbreklerinizde veya idrar yolunuzda ateşle seyreden ciddi bir enfeksiyon varsa. Doktorunuz, iyileşinceye kadar SYNJARDY kullanımını durdurmanızı isteyebilir. 
• Eğer size, iyotlu kontrast maddelerle bir tetkik yapılacaksa (örneğin X -ray veya tarama). 
“Diğer ilaçlar ile birlikte kullanımı”  bölümünde daha fazla bilgi bulabilirsiniz. 
 Eğer, üreme organlarınızda veya üreme organları ile makat arasındaki bölgede ağrı, 
hassasiyet, kızarıklık veya şişlik gibi belirtilerin bir arada ortaya çıkmasıyla birlikte ateşiniz de varsa veya genel olarak kendinizi iyi hissetmiyorsanız derhal doktorunuzla görüşünüz. Bu belirtiler, seyrek görülen, ancak ciddi ve hatta hayati teh like yaratabilen, 
nekrotizan fasiit (Fournier gangreni) adı verilen bir enfeksiyonu gösteriyor olabilir. Bu tıbbi durum, cilt altı dokunuzun tahrip olmasına yol açar. Fournier gangreni derhal tedavi edilmelidir.  
 Ameliyat  
Eğer büyük bir ameliyat geçirmeniz  gerekiyorsa, SYNJARDY alımını ameliyat sırasında ve 
sonrasında bir süre için durdurunuz. Doktorunuz SYNJARDY alımını ne zaman durduracağınıza ve ne zaman yeniden başlayacağınıza karar verecektir.  
  
5/12 
 Böbrek fonksiyonu  
SYNJARDY tedaviniz sırasında doktorunuz , böbrek fonksiyonlarınızı yılda en az bir kez ya da 
yaşlı iseniz ve/veya böbrek fonksiyonlarınız kötüleşiyor ise daha sık kontrol edecektir.  
 
Ayak bakımı  
Tüm diyabet hastalarında olduğu gibi, ayaklarınızı düzenli olarak kontrol etmeniz ve doktorunuz ya da  hemşireniz tarafından size önerilen ayak bakım tavsiyelerine uymanız 
önemlidir.  
 İdrar glikoz  
Bu ilacın çalışma şekli nedeniyle, bu ilacı kullandığınız süre boyunca idrarda şeker testi  
sonucunuz pozitif çıkacaktır.  Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
SYNJARDY’ nin yiyecek ve içecek ile kullanılması:  
Midenizin rahatsız olma olasılığını azaltmak için ilacınızı yemekle birlikte alınız.  
 
Hamilelik  
İlacı kullanmadan önce doktorunuza veya eczacınıza danışınız.  
 SYNJARDY tedavisi sırasında uygun bir doğum kontrol yöntemi kullanabilirsiniz. SYNJARDY’nin ağız yoluyla alınan doğum kontrol ilaçlarının vücuda alınmasından sonra emilimi, dağılımı, dönüştürülmesi v e atılımı üzerinde anlamlı bir klinik etkisi olmadığı 
düşünülmektedir.  Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız, bu ilacı almadan önce doktorunuz veya eczacınız ile görüşünüz.  
 Eğer hamileyseniz SYNJARDY kullanmayınız. Bu ilacın doğmamış bebeğe zararlı olup 
olmadığı bilinmemektedir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Metformin anne sütüne küçük miktarlarda geçer. Empagliflozinin anne sütüne geçip geçmediği bilinmemektedir. Eğer emziriyorsanız, SYNJARDY kullanmayınız.  
 Araç ve makine kullanımı  
SYNJARDY araç ve makine kullanımı üstünde küçük bir etki oluşturur.  
 Bu ilacın sülfonilüre grubu ilaçlar veya insülinle birlikte kullanılması, kan şekeri düzeylerinizin çok fazla düşmesine (hipoglisemi) yol açabilir. Kan şekeriniz çok fazla düşerse, titreme, terleme ve görmenizde değişiklikler olabilir ve bu dur um araç ve makine kullanma yeteneğinizi 
etkileyebilir. SYNJARDY kullanırken sersemlik ve baş dönmesi hissederseniz araba, herhangi bir alet veya makine kullanmayınız.  
6/12 
  
SYNJARDY’ nin içeriğinde bulunan bazı yardımcı maddeler hakkında önemli bilgiler  
SYNJARDY’nin içeriğinde uyarı gerektiren herhangi bir yardımcı madde bulunmamaktadır.  Diğer ilaçlar ile birlikte kullanımı  
 Kan dolaşımınıza, iyot içeren bir kontrast madde enjeksiyonu yapılması gerekiyorsa (örneğin, röntgen çekilmesi veya tarama), SYNJARDY alımını enjeksiyon öncesinde veya enjeksiyon sırasında durdurmalısınız. SYNJARDY tedavinizi ne zaman durduracağınıza ve yeniden ne zaman başlayacağınıza doktorunuz karar verecektir.  Eğer aşağıdaki ilaçlardan herhangi birini kullanıyorsanız, yakın zamanda kullandıysanız veya 
kullanma ihtimaliniz varsa, bu durumu doktorunuza haber vermeniz önemlidir. Daha sık kan glikoz  ve böbrek fonksiyon testlerine ihtiyaç duyabilirsiniz ya da doktorunuz SYNJARDY 
dozunu ayarlama gereği duyabilir. Özellikle aşağıdakileri belirtmeniz önemlidir:  
• Vücudunuzda idrar üretimini attıran ilaçlar (diüretikler) kullanıyorsanız: Çünkü SYNJARDY vücu dunuzdan çok fazla sıvı kaybetme riskinizi arttırabilir. Bu  durumda 
doktorunuz SYNJARDY kullanmanızı durdurabilir. Vücudunuzdan çok fazla sıvı kaybettiğinizi gösteren belirtiler, “Bölüm 4. Olası yan etkiler ” kısmında listelenmiştir.  
• Vücudunuzdaki şeker miktarını düşürmek için insülin veya bir sülfonilüre gibi diyabet 
hastalığının tedavisinde kullanılan ve ağızdan alınan başka  bir ilaç kullanıyorsanız. 
Doktorunuz, kan şekeri düzeylerinizin çok fazla düşmesini (hipoglisemi) önlemek için 
bu diğer ilaçların dozunu düşürmek isteyebilir. 
• Özellikle böbrek fonksiyonlarınız azalmış ise ve kanınızda metformin miktarını değiştirebilecek ilaçlar kullanıyorsanız (örneğin, verapamil, rifampisin, simetidin e, 
dolutegravir,  ranolazin,  trimethoprim,  vandetanib, isavukonazol, krizotinib, olaparib).  
• Bronş gevşetici ilaç (beta -2 agonist) (Astım tedavisi için kullanılan ilaçlar) 
kullanıyorsanız  
• Kortikosteroidler (Astım ve artrit (eklem iltihabı) gibi hastalıklarda iltihabi durumların tedavisinde kullanılan ilaçlar). Ağızdan, enjeksiyonla veya soluyarak uygulanabilir. 
• Ağrı ve yangı giderici ilaçlar (ibuprofen ve  selekoksib gibi NSAİ ilaçlar ve COX -2 
inhibitörleri)  
• Yüksek kan basıncı tedavisinde kullanılan bazı ilaçlar (ADE inhibitörleri ve anjiyotensin II reseptör antagonistleri)  
• Alkol içeren ilaçlar (Bkz. SYNJARDY ve alkolün birlikte kullanılması)  
• İyotlu kontrast madde içeren ilaçlar (röntgen tetkiki sırasında kullanılan ilaçlar) (Bkz. 
“SYNJARDY’ yi aşağıdaki durumlarda dikkatli kullanınız ”). 
• Lityum alıyorsanız. SYNJARDY kanınızdaki lityum miktarını azaltabilir.  
 
SYNJARDY ve alkolün birlikte kullanılması  
SYNJARDY alırken, laktik asidoz riskinin artabilmesi nedeni ile aşırı alkol tüketilmesinden kaçınılmalıdır (Bkz. “2. SYNJARDY kullanmadan önce dikkat edilmesi gerekenler”).  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
  
7/12 
  
3. SYNJARDY nasıl kul lanılır?  
 İlacınızı, her zaman, tam olarak doktorunuzun size söylediği şekilde alınız. Emin değilseniz, 
doktorunuza veya eczacınıza sorunuz.  
 
• Uygun kullanım ve doz/uygulama sıklığı için talimatlar:  
SYNJARDY dozu, durumunuza ve halen kullanmakta olduğunuz şeker hastalığı ilaçlarını n 
dozuna göre değişecektir. Doktorunuz sizin için uygun dozu gerektiği şekilde ayarlayacak ve 
ilacınızın tam olarak hangi yitiliğini kullanacağınızı size söyleyecektir.  
 
Erişkinler için önerilen doz Önerilen doz, günde iki kez birer tablettir. Doktorunuz, normalde, kullanmakta olduğunuz 
metformin dozunu (günde iki kez 850 mg veya 1000 mg) ve en düşük empagliflozin dozunu (günde iki kez 5 mg) sağlayacak tablet yitiliğini reçete ederek tedavinize başlayacaktır. Eğer bu ilaçları halen ayrı ayrı tab letler olarak kullanmakta iseniz, doktorunuz, bu iki etkin maddenin 
aynı miktarlarını almanızı sağlayacak SYNJARDY tabletle tedavinize başlayacaktır. Böbrek fonksiyonlarınız azalmış ise doktorunuz dozunuzu düşürebilir  veya alternatif bir ilaç 
kullanmaya ka rar verebilir.  
 
• Uygulama yolu ve metodu:  
- Tabletinizi bütün halinde su ile yutunuz. 
- Midenizde rahatsızlık olasılığını azaltmak için ilacınızı yemekle birlikte alınız.  
- Tabletinizi günde iki kez ağızdan alınız.  
 
Doktorunuz, SYNJARDY ’yi başka bir şeker hastalı ğı ilacıyla birlikte kullanılmak üzere reçete 
edebilir. Sağlığınız için en iyi sonuçları elde etmek amacıyla, ilaçlarınızı tam olarak 
doktorunuzun söylediği şekilde kullanınız. Doktorunuz, kan şekerinizi kontrol altında tutmak 
için ilacınızın dozunu ayarla ma gereğini duyabilir. 
 Uygun diyet ve egzersiz, vücudunuzun kan şekerini daha iyi kullanmasına yardımcı olur. SYNJARDY kullanırken, doktorunuzun önerdiği diyet ve egzersiz programına devam etmeniz önemlidir.  
 Değişik yaş grupları:  
 Çocuklarda  kullanımı:  
Bu ilaç, çocuklarda ve 18 yaşın altındaki ergenlerde önerilmez. Çünkü bu hasta gruplarında çalışılmamıştır.  
 Yaşlılarda kullanımı:   
Eğer yaşlı iseniz, metformin böbreklerden atıldığı ve yaşlılarda genellikle böbrek işlevleri azaldığı için, doktorunuz böbreklerinizin nasıl çalıştığını kontrol etmelidir.  
 Özel kullanım durumları:  
 Böbrek yetmezliği:  
Böbreklerinizde bir sorun varsa, doktorunuz bu ilacı kullanıp kullanamayacağınızı ve nasıl kullanabileceğinizi değerlendirecektir.  
 
8/12 
 Karaciğer yetmezliği:  
Karaciğer yetmezliği olan hastalarda SYNJARDY kullanılmamalıdır.  
 
Eğer SYNJARDY ’nin etkisinin çok güçlü veya çok zayıf olduğuna dair bir izleniminiz varsa 
doktorunuz veya eczacınız ile konuşunuz.  Kullanmanız ger ekenden daha fazla SYNJARDY kullandıysanız : 
Eğer kullanmanız gerekenden daha fazla SYNJARDY kullandıysanız, laktik asidoz ortaya çıkabilir. Laktik asidoz belirtileri spesifik olmayabilir ve şu şekilde görülebilir: Bulantı ve 
şiddetli bulantı hissetme, kusma, kas krampları ile birlikte mide ağrısı, ş iddetli bir yorgunlukla 
birlikte genel olarak kendini iyi hissetmeme ve nefes almada güçlük. Ayrıca, vücut sıcaklığında düşme ve kalp atımında azalma da görülebilir. Eğer bu durumlardan bazılarıyla 
karşılaşırsanız, laktik asidoz uzun süreli bilinçsizlik du rumu olan  komaya yol 
açabileceğinden, acil olarak hastanede tedaviniz gerekebilir. Derhal bu ilacı kullanmayı kesiniz ve zaman geçirmeden doktorunuza veya en yakındaki hastaneye başvurunuz (Bkz. Bölüm 2). Hastaneye giderken ilacınızı da yanınızda götürünüz . 
 
SYNJARDY’den kullanmanız gerekenden fazlasını kullanmışsanız bir doktor veya eczacı ile 
konuşunuz.  SYNJARDY’ yi kullanmayı unutursanız:  
Eğer bir dozu unutursanız hatırlar hatırlamaz alınız. Bir sonraki doza kadar ilacınızı almadığınızı hatırlamaz iseniz, unuttuğunuz dozu atlayınız ve normal kullanım düzeninize 
devam ediniz. İki dozu birden almayınız.  
 
Unutulan dozları dengelemek için çift doz almayınız.  SYNJARDY ile tedavi sonlandırıldığında oluşabilecek etkiler:  
Doktorunuzla görüşmeden SYNJARDY almayı durdurmayınız. Eğer SYNJARDY almayı durdurursanız, kan şekeri düzeyiniz yükselebilir.  
 Bu ilacın kullanımı ile ilgili başka bir sorunuz varsa doktorunuz, eczacınız  veya hemşireniz ile 
konuşunuz.  4. Olası yan etkiler nelerdir?  
 Tüm ilaçlar gibi SYNJARDY’nin içeriğinde bulunan maddelere duyarlı kişilerde yan etkiler olabilir.  
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın           : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan    : 100 hastanın birinden az, fakat 1.000 hastanın birinden fazla görülebilir.  
Seyrek           : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek           : 10.000 hastanın birinden az görülebilir.  
Bilinmiyor   : Eldeki verilerden tahmin edilemiyor.  
   
9/12 
  
Aşağıdakilerden biri olursa, SYNJARDY’ yi kullanmayı durdurunuz ve DERHAL 
doktorunuza bildiriniz veya en yakın hastanenin acil bölümüne başvurunuz:  
 
Şiddetli alerjik reaksiyon, yaygın olmayan sıklıkta görülür : 
Şiddetli alerjik reaksiyonun olası belirtileri şunları içerebilir:  
• Yüz, dudak, ağız, dil veya boğazın nefes alma veya yutkunmayı zorlaştırabilecek 
şekilde şişmesi  
 
Laktik asidoz, çok seyrek görülür:  SYNJARDY, çok seyrek fakat çok ciddi bir yan etki olan laktik asidoza sebep olabilir (Şu bölüme de bakınız: “ SYNJARDY’ yi aşağıdaki durumlarda dikkatli kullanınız ”). 
 Eğer sizde böyle bir durum ortaya çıkarsa, bu ilacı kullanmayı kesiniz ve acil olarak  
doktorunuza veya en yakın hastaneye başvurunuz , çünkü laktik asit uzun süreli bilinçsizlik 
durumu olan komaya yol açabilir.  
 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi müdahaleye ve hastaneye yatırılmanıza gerek olabilir.  Diyabetik ketoasidoz, seyrek görülür:  
Diyabetik ketoasidoz belirtileri şunlardır (Şu bölüme de bakınız: “SYNJARDY’ yi aşağıdaki 
durumlarda dikkatli kullanınız ”). 
• İdrarınız veya kanınızda keton cisimciklerinin düzeyinde yükselme  
• Hızlı kilo kaybı  
• Bulantı veya kusma  
• Karın ağrısı  
• Aşırı susama  
• Hızlı ve derin nefes alıp verme  
• Kafa karışıklığı 
• Olağan dışı uyku hali veya yorgunluk  
• Nefesinizde tatlımsı bir koku, ağzınızda tatlı ve metalik tat veya idrarınız veya terinizde değişik bir koku. 
 Bu durum, kan şekeri düzeyinizden bağımsız olarak ortaya çıkabilir. Doktorunuz, SYNJARDY tedavinizi, geçici olarak veya tamamen du rdurmaya karar verebilir.  
 Aşağıdakilerden herhangi birini fark ederseniz, hemen doktorunuza veya size en yakın hastanenin acil bölümüne başvurunuz:  
 Düşük kan şekeri (hipoglisemi), çok yaygın sıklıkta görülür  Eğer SYNJARDY ile birlikte sülfonilüre grubu ilaçlardan biri veya insülin gibi kan şekerini düşürücü başka bir ilaç alıyorsanız, düşük kan şekeri riskiniz artacaktır. Düşük kan şekeri durumunda görülebilecek belirtiler arasında şunlar bulunur:  
 
• Titreme, terleme, kendini çok endişeli hissetme veya kafa karışıklığı, hızlı kalp atışı  
• Aşırı açlık, baş ağrısı  
 
10/12 
 Doktorunuz, kan şekeriniz düştüğünde nasıl tedavi etmeniz gerektiğini ve yukarıda sıralanan 
belirtilerden birini yaşarsanız ne yapacağınızı size anlatacaktır. Eğer kan şekerinizin düşük olduğunu gösteren belirtilerden biri olursa, glikoz  tablet çiğneyiniz,  şeker içeriği yüksek  
atıştırmalıklar yiyiniz veya meyve suyu içiniz. Eğer mümkünse kan şekerinizi ölçünüz ve dinleniniz.  İdrar yolu enfeksiyonu, yaygın sıklıkta görülür  İdrar yolu enfeksiyonunun belirtileri şunlardır:  
• İdrar yaparken yanma hissi  
• Bulanık görünen idrar  
• Kalçada veya sırtın ortasında ağrı (böbreklerde enfeksiyon varsa)  
 Acil idrar yapma ihtiyacı veya daha sık idrara çıkma, SYNJARDY ’nin etki mekanizmasına 
bağlı olabilir. Ancak bu belirtiler, idrar yolu enfeksiyonu nedeniyle de görülebi lir. Eğer bu tip 
belirtilerin arttığını fark ediyorsanız, bu durumda da doktorunuza başvurunuz.  Dehidratasyon (vücudun susuz kalması), yaygın olmayan sıklıkta görülür  Dehidratasyon belirtileri spesifik değildir, ancak dehidratasyon belirtileri arasında şunlar  
bulunabilir:  
• Olağan dışı susama hissi  
• Ayağa kalkıldığında sersemleme veya baş dönmesi  
• Bayılma veya bilincin kaybolması  
 Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:   SYNJARDY kullanırken görülebilecek diğer yan etkiler  
 Çok yaygın:  
• Bulantı, kusma  
• İshal veya  karın ağrısı  
• İştah kaybı  
 Yaygın:  
• Genital mantar enfeksiyonu 
• Olağandan daha fazla idrar yapma veya daha sık idrar yapma ihtiyacı  
• Kaşıntı 
• Döküntü veya kızarma (kaşıntılı olabilir ve deride kabartılar, sıvı sızması veya su dolu kabarcıklar bulunabilir)  
• Tat almada değişiklikler  
• Susama hissi  
• Kanda yapılan testlerde kanda yağ (kolesterol) dü zeylerinde artış  
• Kabızlık  
• Kanda azalmış veya düşük B12 vitamini seviye si (belirtileri arasında aşırı yorgunluk  
(bitkinlik ), ağrılı ve kırmızı dil (glossit), karıncalanma (parestezi) veya ciltte solukluk 
ya da sarılık yer alabilir). Doktorunuz bu belirtilerin nedenini bulmak için bazı testler yapmak isteyebilir, çünkü bu belirtilerden bazılarına şeker hastalığı veya diğer alakası 
olmayan sağlık sorunları da neden olabilmektedir.  
11/12 
  
Yaygın olmayan:  
• Kurdeşen  
• İdrar yaparken zorlanma veya ağrı  
• Böbrek fonksiyonları ile ilgili kan testlerinde (kreatinin veya üre) değişiklikler  
• Kan testlerinde kırmızı kan hücreleri sayısında artma (hematokrit)  
 Seyrek:  
• Perineumda nekrotizan fasiit veya Fournier gangreni. Bu durum, üreme organlarınızın veya üreme organları ile makat arasındaki bölgenin ciddi seyreden bir yumuşak doku enfeksiyonudur.  
 Çok seyrek:  
• Karaciğer fonksiyon testlerinde anormallikler, karaciğerde iltihaplanma (hepatit)  
• Ciltte kızarıklık (eritem)  
• Böbreklerde iltihaplanma (tübülointerstisyel nefrit)  
 
Eğer bu kullanma talimatında bahsi geçmeyen herhangi bir yan etki ile karsılasırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08  numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5.   SYNJARDY’ nin saklanması  
 SYNJARDY ’yi çocukların göremeyeceği, erişemeyeceği yerlerde ve ambalajında saklayınız.  
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SYNJARDY ’yi kullanmayınız. Bu tarih, o ayın son 
gününü göstermektedir.  
 
25⁰ C’nin altındaki oda sıcaklığında saklayınız.  
 Ambalajı hasar görmüş veya açılmış ilaçları kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
  
12/12 
  
Ruhsat s ahibi:   
Boehringer Ingelheim İlaç Tic. A.Ş.  
Esentepe Mah. Harman 1 Sok.  Nidakule Levent No: 7/9 Kat: 15  34394 Şişli/ İstanbul  
Tel: (0 212) 329 1100  
Faks: (0 212) 329 1101  
 Üreti ci:  
Boehringer Ingelheim Ηellas Single Member S.A.   5th km Paiania – Markopoulo Koropi Attiki  
19441 Yunanistan  
 Bu kullanma talimatı …/…/…tarihinde onaylanmıştır.   
