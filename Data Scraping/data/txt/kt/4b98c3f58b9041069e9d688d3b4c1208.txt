1 / 6 
 
 KULLANMA TALİMATI  
HİPER -AMONEMİX® 940 mg/g granül  
Ağız , nazogastrik tüp veya gastrostomi yoluyla kullanım içindir.  
 
• Etkin madde:  Her bir gram granül 940 mg sodyum fenilbütirat içerir.  
• Yardımcı maddeler:  Magnezyum stearat, kolloidal silika.   
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4: Olası yan etki ler nelerdir?  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düş ük doz kullanmayınız. 
 
Bu Kullanma Talimatında:  
1. HİPER -AMONEMİX® nedir ve ne için kullanılır?  
2. HİPER -AMONEMİX®’i kullanmadan önce dikkat edilmesi gerekenler  
3. HİPER -AMONEMİX® nasıl kullanılır?  
4. Olası yan etkiler nelerdir? 
5. HİPER -AMONEMİX®’in saklanması  
Başlıkları yer almaktadır.  
 
1. HİPER -AMONEMİX® nedir ve ne için kullanılır?  
Her bir gram granül 940 mg sodyum fenilbütirat içerir.  
HİPER -AMONEMİX, 266 gram granül içeren HDPE ambalajda, kaşık ölçekle rle beraber 
sunulmaktadır.  
HİPER -AMONEMİX  üre döngüsü bozukluğu olan hastalara verilir. Bu nadir bozukluğa sahip 
hastaların bazı ka raciğer enzimleri eksiktir ve bu nedenle azot atıklarını ortadan kaldıramazlar.  
Azot, proteinlerin bir yapı taşıdır. B u nedenle protein yedikten sonra vücutta azot birikmesi 
olur. Amonyak biçimindeki azot atığı özellikle beyin için zehirlidir ve ciddi dur umlarda bilinç 
düzeyinin azalmasına ve komaya neden olur.  
HİPER -AMONEMİX vücuttaki amonyağı azaltarak vücudun azot yükünün ortadan 
kaldırılmasına yardımcı olur.  
 
 
 
 2 / 6 
 
 2. HİPER -AMONEMİX®’i kullanmadan önce dikkat edilmesi gerekenler  
HİPER -AMONEMİX®’i aşağıdaki durumlarda KULLANMAYINIZ.  
Eğer;   
• Hamile iseniz,  
• Emziriyorsanız,  
• HİPER -AMONEMİX  etkin maddesi olan sodyum fenilbütirat  veya ilacın içindeki diğer 
yardımcı maddelere karşı alerjiniz varsa.  
Alerjiniz olduğunu düşünüyorsanız doktorunuza danışınız. 
 
HİPER -AMONEMİX®’i aşağıdaki durumlarda DİKKATLİ KULLANINIZ  
HİPER -AMONEMİX’i  kullanmadan önce doktorunuza danışınız.  
Eğer:  
• Kalp yetmezliğiniz varsa, 
• Böbrek fonksiyonunuzda bozukluk varsa veya bu ilaçta bulunan sodyum tuzunun 
tutulmasının durumunuzu daha da kötüleştireceği farklı hastalıklarınız varsa, 
• HİPER -AMONEMİX vücuttan karaciğer ve böbrek yolu ile atıldığı için, böbrek veya 
karaciğer fonksiyonlarınızda azalma varsa . 
 
HİPER -AMONEMİX, sizin için doktor ve diyetisyen tarafından tavsiye edilen ve azaltılmış 
protein içeren bir diyetle kullanılmalıdır. Bu diyete dikkat etmelisiniz.  
HİPER -AMONEMİX, kanda ani aşırı amonyak oluşumunu tamamen önlemez ve tıbbi olarak 
acil olan böyle bir durumun tedavisi için uygun değildir.  
Laboratu var testlerine ihtiyacınız varsa, doktorunuza HİPER -AMONEMİX kullandığınızı 
mutlaka söylemelisiniz. Çünkü sodyum fenilbütirat bazı laboratuvar test sonuçlarını 
etkileyebilir.  
 
Bu uyarılar, geçmişteki  herhangi bir dönemde dahi olsa sizin için geçerliyse lütfen doktorunuza  
danışınız.  
 
HİPER -AMONEMİX®’in yiyecek ve içecek ile kullanılması  
Ağızdan alındığında, ölçülen dozu doktorunuzun önereceği katı veya sıvı yiyeceklerle 
karıştırın.  
 
Hamilelik  
İlacı kullanmadan önce doktorunuza veya eczacınıza danışınız .  
Hamileyseniz HİPER -AMONEMİX kullanmayınız, çünkü bu ilaç doğmamış bebeğinize zarar 
verebilir.  
Hamilelik döneminde ilaç kullanımı yalnızca, fayda/zarar ilişkisinin dikkatle değerlendirildiği 
hekim kararı ile mümkündür. 
Hamile kalma olasılığı olan bir kadınsanız, HİPER -AMONEMİX tedavis i sırasında güvenilir 
bir doğum kontrol yöntemi kullanmalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  3 / 6 
 
 HİPER -AMONEMİX kullanıyorsanız bebeğinizi emzirmeyiniz, çünkü bu ilaç anne sütüne 
geçebilir ve bebeğinize zarar verebilir.  
Emzirirken HİPER -AMONEMİX kullanmayınız.  
 
Araç ve makine kullanımı  
Araç ve makine kullanımı üzerine etkisi bilinmemektedir.  
 
HİPE R-AMONEMİX®’in içeriğinde bulunan bazı yardımcı maddeler hakkında önemli 
bilgiler  
 
HİPER -AMONEMİX sodyum içerir.  
Bir (beyaz renkte) kü çük kaşık HİPER -AMONEMİX, 149 mg sodyum içerir. 
Bir (sarı renkte) orta boy kaşık HİPER -AMONEMİX, 408 mg sodyum içerir.  
Bir (mavi renkte) büyük boy kaşık HİPER -AMONEMİX, 1200 mg sodyum içermektedir.  
 
Uzun süreli azaltılmış tuz (sodyum) diyeti tavsiye edildiyse, örneğin 2 veya daha fazla beyaz 
küçük kaşık veya 1 veya daha fazla sayıda orta sarı veya büyük mavi kaşık HİPER -
AMONEMİX reçete edildiğinde eczacınız veya hekiminiz ile bunu konuşunuz.  
 
Diğer ilaçlar ile birlikte kullanımı  
Aşağıdaki ilaçlardan birini veya birkaçını kullanıyorsanız, dozu değiştirmeniz ve/veya başka 
önlemler almanız gerekebilir.  
- Probenesit (gut  hastalığı ile ilişkili hiperürisemi tedavisinde kullanılan bir ilaç)  
- Haloperidol (psikotik bozukluklarda kullanılan bir ilaç)  
- Valproik asit (antiepileptik bir ilaç)  
- Kortikosteroidler (vücudun iltihaplı bölgelerine rahatlama sağlamak için kullanılan 
kortiz on benzeri ilaçlar)  
Bu ilaçlar HİPER -AMONEMİX’ in etkisini değiştirebileceği için kan değerlerinizin daha sık 
kontrol edilmesi gerekecektir. Kullandığınız ilaçların bu maddeleri içerdiğinden emin 
değilseniz doktorunuza danışın.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. HİPER -AMONEMİX® nasıl kullanılır?  
Uygun kullanım ve doz/uygulama sıklığına ilişkin talimatlar:   
Bu ilacı her zaman doktorunuzun tavsiye ettiği miktarda kullanın. Eğer emin değilseniz 
eczacınıza ya da doktorunuza danışın.  
HİPER -AMONEMİX’in günlük dozu, doktorunuz tarafından protein toleransınız, diyetiniz, 
vücut ağırlığınız ve vücut yüzeyinize göre hesaplanacaktır.  
Doğru günlük dozu belirlemek için düzenli kan testlerine ihtiyacınız olacak, doktorunuz 
almanız gereken granül miktarını söyleyecektir.  
 
 
Dozu ölçmek için:  
-   Şişeyi açmadan önce hafifçe çalkalayınız.   4 / 6 
 
 -   HİPER -AMONEMİX dozaj ını hazırlamak için doğru kaşığı kullanınız.  
-   Bir küçük boy kaşık (beyaz renkte) HİPER -AMONEMİX 1,2 g sodyum fenilbütirat içerir.  
-   Bir orta boy kaşık (sarı renkte), HİPER -AMONEMİX 3,3 g sodyum fenilbütirat içerir.  
-   Bir büyük boy kaşık (mavi renkt e) HİPER -AMONEMİX 9,7 g sodyum fenilbütirat içerir.  
-   Şişeden bir silme kaşık dolusu granül alınız.  
-   Kaşığın üzerinde kalan fazla granülleri bıçak ucu gibi düz bir yüzeyle uzaklaştırınız.  
-   Kaşıktaki granüller bir kaşık ölçüsüne eşdeğerdir.   
-   Şişeden doğru sayıda kaşık ölçüsünde granül alınız.  
 
Uygulama yolu ve metodu:  
Ağızdan, gastrostomi veya naz ogastrik tüp yoluyla kullanım içindir. 
Ağızdan alındığında ölçülen dozu doktorunuzun önereceği katı yiyeceklerle (patates püresi 
gibi) veya sıvı yiyeceklerle (su, elma suyu, portakal suyu, protein içermeyen bebek mamaları 
gibi) karıştırın.  
Gastrostomi (ağız yoluyla beslenemeyen hastaların beslenmesini sağlamak amacıyla, karın 
duvarından mideye tüp yerleştirilmesi) veya nazogastrik tüpü (ağız yoluyla beslenemeyen 
hastaların beslenmesini sağlamak amacıyla burundan mideye yerleştirilen tüp) olan hastalarda 
kuru granül kalmayıncaya kadar granülleri su ile karıştırarak çözün. Granüller suda 
çözüldüğünde beyaz bir sıvı elde edersiniz. Çözül müş sıvıyı hemen kullanın.  
HİPER -AMONEMİX, proteini azaltılmış özel bir diyetle alınmalıdır.  
Değişik yaş grupları:  
Çocuklar da kullanımı:  
Günlük toplam doz eşit miktarlara bölünerek her yemek veya beslenme  ile birlikte  alınmalıdır 
(çocuklarda günde 4 -6 kez olabilir).  
 
Yaşlılarda kullanımı:  
Yaşlılarda kullanımına ilişkin özel bir bilgi bulunmamaktadır.  
 
Özel kullanım durumları:  
Böbrek  yetmezliği / Karaciğer yetmezliği :  
Ciddi böbrek ve karaciğer rahatsızlıklarında kullanılmamalıdır.  
Sodyum fenilbütirat ın metabolizması ve atılımı, karaciğer ve böbrekler  ile gerçekleştiğinden , 
HİPER -AMONEMİX karaciğer veya böbrek yetmezliği olan hastalarda dikkatli 
kullanılmalıdır.  
Tedavi sırasında serum potasyum seviyesi izlenmelidir, çünkü fenilasetilglutamin böbrek yolu 
ile (renal) atılımı idrarda potasyum kaybına neden olabilir. 
Tedavide bile, bazı hastalarda akut hiperamonyemik ensefalopati (vücutta amonyak fazlalığına 
bağlı ola rak çabuk ilerleyen bir beyin hasarı) görülebilir. 
HİPER -AMONEMİX ’in dikkatli uygulanması konusunda doktorunuz sizi uyaracaktır. Lütfen 
doktorunuza danışınız.  
 
Eğer HİPER -AMONEMİX’in etkisinin çok güçlü veya zayıf olduğuna dair bir izleniminiz var 
ise dok torunuz veya eczacınız ile konuş unuz.  
 
Kullanmanız gerekenden daha fazla HİPER -AMONEMİX® kullandıysanız  
HİPER- AMONEMİX ’den kullanmanız gerekenden fazlasını kullanmışsanız doktor veya 
eczacınız ile konuşunuz.  5 / 6 
 
 Kazayla doktorunuzun size söylediğinden çok daha fazla HİPER -AMONEMİX aldıysanız, 
derhal doktorunuzla ya da eczacınızla temas kurunuz ya da bir hastanenin acil servisine  
başvurunuz. Çok yüksek dozlarda HİPER -AMONEMİX almış olan hastalar; uyku hali, 
yorgunluk, sersemlik ve nadiren kafa karışıklığı, baş ağrısı, tat almada değişiklik (tat 
bozukluğu), duymada azalma, oryantasyon bozukluğu, zayıf bellek, mevcut nörolojik 
koşul ların kötüleşmesi görülebilir.  
Bu semptomlardan herhangi birini yaşarsanız, destek tedavisi için derhal doktorunuza veya en 
yakın hastanenin acil servisine başvurmalısınız.  
 
HİPER -AMONEMİX®’i kullanmayı unutursanız  
Bir sonraki öğününüzle mümkün olan en kısa sürede bir doz almalısınız. İki doz arasında en az 
3 saat olduğundan emin olun.  
 
Unutulan dozları dengelemek için çift doz almayınız.  
 
HİPER -AMONEMİX® ile tedavi sonlandırıldığında oluşabilecek etkiler  
HİPER -AMONEMİX ile tedavi sonlandırılmasına dair yeterli veri yoktur.   
 
İlacı kullanmadan önce doktorunuza veya eczacınıza danışınız.  
 
4. Olası yan etkiler nelerdir?  
Yan etkiler aşağıdaki kategorilerde gösterildiği şekilde sınıflandırılmıştır.  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fa kat 1.000 hastanın birinden fazla görülebilir.  
Seyrek:  1000 hastanın birinden az fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
Düzensiz adet döngüsü, adetten kesilme. 
Cinsel olarak aktifseniz ve adet döneminiz durduysa, buna HİPER -AMONEMİX’in  neden 
olduğunu düşünmeyin. Bu durumda doktorunuzla görüşün, çünkü adet döneminizin durması 
hamilelikten kaynaklanabilir  (Yukarıdaki hamilelik ve emzirme bölümüne bakınız.) . 
 
Yaygın:  
Böbrek yoluyla atılması gere ken asidin birikmesi (metabolik asidoz), vücudun pH değerinin 
artması (alkaloz), kan hücrelerinin sayısında (kırmızı hücreler, beyaz hücreler ve trombositler) 
değişiklik, iştah a zalması, depresyon, sinirlilik, baş ağrısı, bayılma, sıvı tutulumu (şişlik), tat 
almada bozukluk (disguzi), karın ağrısı, kusma, mide bulantı sı, kabızlık, cilt kokusu, ciltte 
döküntü, böbrek fonksiyonunda bozukluk, kilo alımı, değişen laboratuvar test değe rleri.  
 
Yaygın olmayan:  
Kemik iliği baskılanması nedeniyle kırmızı kan hücrelerinin eksikliği, morarma, kalp ritminin 
değişmesi (aritmi), rektal kanama, mide tahrişi, mide ülseri, pankreas iltihabı. 
Sürekli kusma meydana gelirse, derhal doktorunuza başvurmalısınız.  
 
 
 6 / 6 
 
 Yan etkilerin  raporlanması  
Tıbbi ürünün ruhsatlandırılmasından sonra şüpheli ilaç advers reaksiyonlarının raporlanması 
büyük önem taşımaktadır. Tıbbi ürünün yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta: 
tufam@titck.gov.tr; tel: 0 800 314 00 08; faks: 0 312 218 35 99)  
 
5. HİPER -AMONEMİX®’in saklanması  
HİPER- AMONEMİX ’i çocukların göremeyeceği, erişemeyeceği yerlerde ve ambalajında 
saklayınız.  
 
25°C’nin altındaki oda sıcaklığında saklayınız. Nemden  koruyunuz.  
 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra HİPER- AMONEMİX ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz HİPER -AMONEMİX’i 
kullanmayınız.  
 
Ruhsat Sahibi:  
ASSOS İlaç, Kimya, Gıda Ürünleri, Üretim ve Tic. A.Ş. 
Ümraniye, İstanbul, Türkiye. 
 
Üretim Yeri:  
Pharma Plant İlaç San. v e Tic. A.Ş.  
Kadıköy, İstanbul , Türkiye. 
 
Bu kullanma talimatı  ../../…. tarihinde onaylanmıştır.  