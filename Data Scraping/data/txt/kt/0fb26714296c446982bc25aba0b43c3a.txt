1 / 8 
 KULLANMA TALİMATI  
RENALAMER CO 3 800 mg f ilm tablet  
Ağız yolu ile kullanılır.  
• Etkin madde: 800 mg sevelamer karbonat  
• Yardımcı maddeler: Tablet çekirdeğinde mikrokristalin  selüloz, kolloidal silikon dioksit, 
talk ve stearik asit ; tablet kaplamasında; opadry II  clear  (içeriği: polisorbat 80, talk, polivinil 
alkol, polietilen glikol/makrogol),  opadry fx yellow  (içeriği: mika -bazlı pearlescent pigment, 
talk, polietilen glikol/ makrogol, polivinil alkol, polisor bat 80)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığın ızı söyleyiniz.  
• Bu talimatta yazanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
Bu Kullanma Talimatında:  
 
1. RENALAMER CO 3 nedir ve ne için kullanılır?  
2. RENALAMER CO 3’ü kullanmadan önce dikkat edilmesi gerekenler  
3. RENALAMER CO 3 nasıl kullanılır?  
4. Olası yan etkiler nelerdir?  
5. RENALAMER CO 3’ün saklanması  
Başlıkları yer almaktadır.  
1. RENALAMER CO 3 nedir ve niçin kullanıl ır? 
RENALAMER CO 3 karton kutularda, PVDC Alüminyum blister ambalajlar içerisinde  180 
film tablet halinde bulunur ve her bir film tablet 800 mg sevelamer karbonat içermektedir.  
RENALAMER CO 3 etkin madde olarak sevelamer karbonat içermektedir. Bu madde sindirim 
yolunda yiye ceklerden gelen fosfatı sindirim sistemi içerisinde kendisine bağlayarak vücut 
tarafından emilmesini engeller ve böylece kandaki fosfor düzeyini azaltır.  
 2 / 8 
 Böbrekleri düzgün şekilde çalışmayan hastalarda kandaki fosfor düzeyinin kontrolü mümkün 
olamamaktad ır. Bu durumda fosfor değerleri yükselir (doktorunuz bunu hiperfosfatemi olarak 
adlandıracaktır).  
RENALAMER CO 3 aşağıdaki durumlarda hiperfosfatemiyi kontrol etmek için kullanılır:  
• Hemodiyaliz veya periton diyalizi tedavisi gören yetişki n böbrek yetmezliğ i hastaları  
• Kronik böbrek hastalığı olan, diyalize girmeyen ve serum fosfor düzeyi 1,78 mmo l/l 
veya üzerinde olan hastalar  
Serum fosfor düzeyinin yükselmesi vücudunuzda kalsifikasyon adlı sert birikimlerin 
oluşmasına neden olabilir. Bu birikim kan damarlarınızı daraltarak kanın tüm vücuda 
pompalanmasını zorlaştırabilir. Yükselen serum fosfor düzeyi aynı zamanda deride kaşıntı, 
gözlerde kızarıklık, kemik ağrıları ve kırıklara neden olabilir.  
Böbrek kaynaklı kemik hastalığı gelişiminin kontrol edilmesi için RENALAMER CO 3 ile 
birlikte kalsiyum ve D vitamini gibi başka ilaçların da kullanılması gerekli olabilir.  
2. RENALAMER CO 3’ü kullanmadan önce dikkat edilmesi gerekenler  
RENALAMER CO 3’ü aşağ ıdaki durumlarda KULLANMAYINIZ  
Eğer;  
• etkin madde sevelamer karbonat veya formülasyonda yer alan diğer yardımcı 
maddelere karşı alerjiniz (aşırı duyarlılık) varsa,  
• kanınızdaki fosfor seviyesi düşükse,  
• bağırsaklarınızda tıkanma varsa.  
RENALAMER CO 3’ü aşağıdaki durum larda DİKKATLİ KULLANINIZ  
Eğer sizde aşa ğıdaki belirti veya durumlardan biri varsa RENALAMER CO 3 almadan önce 
doktorunuza danışın ız. 
• Diyaliz tedavisi almıyorsanız,  
• Yutma problemleriniz varsa,  
• Ciddi veya tedavi edilmemiş mide kaslarının felci (gastroparezi), kalın bağırsak 
duvarının dışa doğru çıkıntı yaparak kese oluşturması (divertiküloz), gecikmiş veya 
yavaş mide boşalması durumu (gastrik içerik retansiyonu) veya anormal veya düzensiz 
bağırsak hareketleri dahil olmak üzere mide ve bağırsaklarınızda motilite (hareketlilik) 
problemi varsa,  
• Mide  içeriğinde birikim ve bağırsak hareketlerinde azalma (kabızlık) varsa , 
• Bağırsaklarınızda ishal, karın ağrısı, ateş, dışkıda kan veya irin ve mukus belirtileriyle 
kendini gösteren aktif enflamasyon (iltihap) varsa,  
• Mide veya bağırsaklarınızla ilgili ciddi bir cerrahi ameliyat geçirdiyseniz , 
• Mide içeriğinizin boşalmasında gecikme olduğuna dair doluluk hissi, bulantı ve/veya 
kusma gibi belirtileriniz varsa . 
 
Eğer  sizde  RENALAMER CO 3'ü alırken aşağıdaki belirtilerden biri mevcutsa doktorunuza 
danışı n: 3 / 8 
 • Şiddetli karın ağrısı, mide veya bağırsak rahatsızlıkları veya dışkıda kan  görülmesi 
(mide -bağırsak kanaması)  durumlarında doktorunuza danışın . Bu belirtile r, 
bağırsağınızda biriken sevelamerin neden olduğu ciddi inflamatuar bağırsak 
hastalığına bağlı olab ilir. Tedaviye devam edip etme yeceğinize  doktorunuz karar 
verecektir . 
İlave tedaviler:  
Böbreğiniz ya da diyaliz tedavinizin durumuna bağlı olarak  
• Kanınızda düşük veya yüksek seviyede kalsiyum bulunabilir. RENALAMER CO 3 
kalsiyum içermediğinden doktorunuz ayrıca bir kalsiyum tableti verebilir.  
• Kanınızdaki D vitamini seviyes i düşük olabilir. Dolayısıyla, doktorunuz kanınızdaki D 
vitamini seviyesini gözlemleyerek gerekli olduğunda ilave olarak D vitamini verebilir. 
Birden fazla vitamin içeren destekleyici bir tedavi almıyor iseniz, kanınızda aynı 
zamanda A, E, K vitaminleri il e folik asit seviyeleri düşük olabilir. Bu nedenle, 
doktorunuz bu seviyeleri gözlemleyerek gerekli gördüğü takdirde destekleyi ci 
vitaminler önerebilir.  
• Kanınızdaki bikarbonat düzeyinde bozulma ve kanda ve diğer vücut dokularında asit 
artışı olabilir. Doktorunuz kanınızdak i bikarbonat seviyesini takip etmeli dir. 
 
Periton diyalizi alan hastalar için özet not:  
Periton diyalizi tedavisine bağlı olarak karın sıvısında enfeksiyon (peritonit) gelişebilir. Bu 
risk torba değişimleri sırasında steril  tekniklere dikkatli bir şekilde uyulması ile azaltılabilir. 
Karnınızda sıkıntı, karında şişme, karın ağrısı, karında duyarlılık  veya  karında sertlik, 
kabızlık, ateş, titreme, bulantı veya kusma gibi herhangi bir belirti gözlemlediğinizde hemen 
doktorunu za bildirmelisiniz.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuz a danışınız.  
RENALAMER CO 3’ün yiyecek ve içecek ile kullanılması  
RENALAMER CO 3’ü yiyeceklerle birlikte almalısınız . Bununla birlikte size verilmiş olan 
diyete ve sıvı alımına sıkı bir şekilde uymalısınız.  
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamilelik planlıyorsanız doktorunuza bilgi veriniz.   
RENALAMER CO 3’ün doğmamış bebekler üzerine etkisi  olup olmadığı bilinmemektedir. 
RENALAMER CO 3 doktorunuz tarafından hamileliğiniz sırasında ancak olası yararın 
risklerden daha fazla olduğu durumlarda reçete edilecektir.  
Tedaviniz sırasında hamile olduğunu zu fark ederseni z hemen doktorunu za ve ya eczacınıza 
danışınız.  
  4 / 8 
 Emzirme  
İlacı kullanmadan önce doktorunuza veya eczacınıza danışınız.  
Bebeğinizi emzirmek istediğinizi doktorunuza bildiriniz. RENALAMER CO 3’ün anne sütüne  
geçip geçmediği ve bebeği etkileyip etkilemediği bilinmemektedir.  
Bebeğinizi emzirip emziremeyeceğinize ve RENALAMER CO 3 tedavisini durdurmanın gerekli 
olup olmadığına karar verecek  olan doktorunuzla konuşun uz. 
Araç ve makine kullanımı  
RENALAMER CO 3’ün araç veya makine kullanma yeteneğinizi etkilemesi olası değildir.  
RENALAMER CO 3’ün içeriğinde bulunan bazı yardımcı maddeler hakkında önemli 
bilgiler  
RENALAMER CO 3’ün içerisinde kullanım yolu veya dozundan dolayı özel uyarı gerektiren 
herhangi bir yardımcı madde bulunmamaktadır.  
Diğer ilaçlar ile birlikte kullanımı  
RENALAMER CO 3 bir antibiyotik olan siprofloksasin ile aynı anda alınmamalıdır.  
Kalp ritmi problemleri veya sara (epilepsi) hastalığı için ilaç kullanıyor iseniz, 
RENALAMER CO 3 alırken doktorunuza danışınız.  
Siklosporin, mikofenolat mofetil ve takrolimus (bağışıklık sistemini baskılamak için 
kullanılan ilaçlar) gibi ilaçların etkisi RENALAMER CO 3 kullanımı ile azalabilir.  Bu ilaçları 
kullanıyor iseniz doktorunuz size gerekli tavsiyeleri verecektir.  
Levotiroksin (düşük tiroid hormon seviyelerinin tedavisinde kullanılır) ve RENALAMER 
CO 3’ü birlikte kullanan bazı kişilerde yaygın olmamakl a birlikte tiroid hormon düşüklüğü 
gelişebilir. Bundan dolayı doktorunuz tiroid stimüle edici hormon (TSH) seviyesini daha 
yakından gözlemleyebilir.  
Omeprazol, pantoprazol veya "proton pompası inhibitörleri" olarak bilinen lansoprazol gibi 
mide veya özofagustan mide ekşimesi ve reflüyü tedavi eden ilaçlar RENALAMER CO 3’ün 
etkinliğini azaltabilir. Bu nedenle d oktorunuz  kanınızdaki fosfor seviyesini takip ede bilir.  
Doktorunuz RENALAMER CO 3 ile diğer ilaçlar arasındaki etkileşimleri düzenli olarak 
kontro l edecektir.  
RENALAMER CO 3'ün başka bir ilaçla aynı anda alınması gereken bazı durumlarda, 
doktorunuz size bu ilacı RENALAMER CO 3 almadan 1 saat önce veya aldıktan 3 saat sonra 
kullanmanızı önerebilir ve ya diğer ilacın  kan seviyesini  takip edebilir.  
Digoksin (düzensiz kalp ritmi veya diğer kalp problemlerini tedavi etmede kullanılan bir ilaç), 
varfarin (kanın pıhtılaşmasını önleyen bir ilaç), enalapril veya metoprolol (kalp ve damar 
hastalıklarında kullanılan ilaçlar) kullanıyorsanız doktorunuzu bilgi lendiriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınız a bunlar hakkında bilgi veriniz.  
  5 / 8 
 3. RENALAMER CO 3 nasıl kullanılır?  
• Uygun kullanım ve doz/uygulama sıklığı için talimatlar:  
RENALAMER CO 3’ü doktorunuzun size öngördüğü gibi kullanmalısınız. Doktorunuz serum 
fosfor seviyeniz doğrultusunda dozunuzu belirleyecektir.  
RENALAMER CO 3 için önerilen başlangıç dozu, yetişki nler ve yaşlılar için günde 3 kez her 
öğünde 1 ya da 2 adet 800 mg tablettir.   
RENALAMER CO 3'ü yemekten sonra veya yemekle birlikte alınız.  
Doktorunuz periyodik olarak kanınızdaki fosfor düzeyini kontrol edecektir ve uygun bir 
fosfor düzeyine ulaşmak için gerekli olduğunda ilacınızın dozunu ayarlayacaktır.  
Doktorunuzun önerdiği diyete uymalısınız.  
Eğer kullanmanız gereken RENALAMER CO 3 dozundan emin değilseniz doktorunuza veya 
eczacınıza danışınız . 
• Uygulama yolu ve metodu:  
RENALAMER CO 3 tabletleri bütün olarak yutulmalıdır. Tabletleri ezmeyin, çiğnemeyin ve 
parçalamayın.  
• Değişik yaş grupları:  
Çocuklarda kullanımı:  
Çocuklardaki (18 yaş ve altında) güvenli liği ve etkinliği belirlenmemiştir. Bu nedenle  
RENALAMER CO 3’ün 18 yaşın altındaki  çocuklarda kullanımı önerilmemektedir.  
Yaşlılarda kullanımı:  
Özel kullanımı yoktur.  
• Özel kullanım durumları:  
Karaciğer yetmezliği  
Karaciğer yetmezliği olan hastalarda RENALAMER CO 3 kullanımı hakkında bilgi 
bulunmamaktadır.  
Böbrek yetmezliği  
Kan fosfor düzeyiniz 1,78 mmol/l’den düşükse  ve diyaliz almıyorsanız RENALAMER 
CO 3 kullanmanız önerilmemektedir.  
Eğer RENALAMER CO 3’ün etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
Kullanmanız gerekenden daha fazla RENALAMER CO 3 kullandıysanız:  
Hastalarda doz aşımı bildirilmemiştir.  
Olası doz aşımı durumunda hemen doktorunuza başvurunuz.  
RENALAMER CO 3’ten kullanmanız gerekenden fazlasını kullanmışsanız bir doktor veya 
eczacı ile konuşunuz.  
  6 / 8 
 RENALAMER CO 3’ü kullanmayı unutursanız  
Eğer bir dozu almayı unutursanız o dozu atlayınız ve bir sonraki dozunuzu normal zamanında 
yemek sırasında alınız.  
Unutulan dozları dengelemek için çift doz almayınız.  
RENALAMER CO 3 ile tedavi sonlandır ıldığında oluşabilecek etkiler  
RENALAMER CO 3 tedavisi, kandaki uygun fosfor seviyesini korumak için önemlidir.  
RENALAMER CO 3 ile tedavinin durdurulması kan damarlarında kireçlenme gibi önemli 
sonuçlara yol açabilir.  
RENALAMER CO 3 tedavisini durdurmayı düşünüyorsanız ya da ilacın kullanımıyla ilgili 
başka sorularınız varsa doktorunuza veya eczacınıza danışınız.  
4. Olası yan etkiler nelerdir?  
Tüm ilaçlar gibi, RENALAMER CO 3’ün içeriğinde bulunan ma ddelere duyarlı olan kişilerde 
yan etkiler olabilir.  
Kabızlık çok yaygın bir yan etkidir (10 kişiden 1'inden fazlasını etkileyebilir). 
Bağırsaklarınızdaki tıkanıklığın erken bir belirtisi olabilir.  
Aşağıdakilerden biri olursa, RENALAMER CO 3’ü kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Alerjik reaksiyon (döküntü, kurdeşen, şişme, nefes almada zorluk gibi belirtiler). Bu 
çok nadir görülen bir yan etkidir (10.000 kişiden 1'ini e tkileyebilir).  
• Bağırsakta tıkanıklık ( şiddetli şişkinlik, karın ağrısı, kramp,  şiddetli kabızlık  gibi 
belirtiler ) bildirilmiştir (hangi sıklıkla görüldüğü  eldeki verilerden hareketle tahmin 
edilemiyor).  
• Bağırsakta yırtılma (şiddetli mide ağrısı, titreme, ateş, mide hassasiyeti, mide bulantısı  
veya kusma gibi belirtiler ) bildirilmiştir  (hangi sıklıkla görüldüğü eldeki verilerden 
hareketle tahmin edilemiyor).  
• Kalın bağırsakta ciddi iltihaplanma (şiddetli karın ağrısı,  mide  veya bağırsak 
bozuklukları ya da  dışkıda kan [gastrointestinal kanama]  gibi belirtiler ) ve bağırsakta 
kristal birikimi bildirilmiştir  (hangi sıklıkla görüldüğü eldeki verilerden hareketle 
tahmin edilemiyor).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
RENALAMER CO 3’e karşı ciddi alerjiniz var demektir. Acil tıbbi müdahleye veya hastaneye 
yatırılmanıza gerek olabilir.  
RENALAMER CO 3 alan hastalarda aşağıdaki yan etkiler raporlanmıştır:  
Çok yaygın :10 hastanın en az birinde görülebilir.  
Yaygın :10 hastanın birinden az fakat 100 hastanın birinden fazla görülebilir.  
Yaygın olmayan:100 hastanın birinden az fakat 1.000 hastanın birinden fazla görülebilir.  
Seyrek :1.000 hast anın birinden az fakat 10.000 hastanın birinden fazla görülebilir.  7 / 8 
 Çok seyrek :10.000 hastanın birinden az görülebilir.  
Bilinmiyor :Eldeki verilerden hareketle tahmin edilemiyor.  
 
Çok yaygın   
 Kusma  
 Bulantı  
 Üst karın ağrısı  
 Kabızlık  
Yaygın  
 İshal  
 Karın ağrısı 
 flatulans  (gaz şikayeti)  
 dispepsi  (hazımsızlık)  
Çok seyrek  
 Aşırı duyarlılık  
Bilinmiyor  
 Kaşıntı  
 Döküntü  
 İleus/subileus ( Bağırsak  içeriği  geçiş inin kısm en ya da tamamen engellenmesi ) 
 Bağırsak tıkanıklığı  
 Bağırsak perforasyonu  (bağırsak duvarında delinme)  
 Bağırsak ülserasyonu  (bağırsakta yara oluşumu)  
 Gastrointestinal hemoraji (mide bağırsak kanalında kanama)  
 Gastrointestinal nekroz  (mide bağırsak kanalında doku kaybı)  
 Kolit (kalın bağırsak iltihabı)  
 Bağırsak kitlesi  
 Bağırsakta kristal birikmesi  
Kabızlık şikayeti ba ğırsak tıkanmasının bir belirtisi olabileceği için doktor veya eczacınızı 
bilgilendiriniz.  
Yan etkilerden herhangi birinin ciddileşmesi durumunda doktor veya eczacınızı 
bilgilendiriniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 8 / 8 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. RENALAMER CO 3’ün Saklanması  
RENALAMER CO 3’ü çocukların göremeyeceği, erişemeyeceği yerlerde ve ambalajında 
saklayınız.  
25ºC’nin altındaki oda sıcaklığında saklayınız.  
Orijinal ambalajı içinde saklayınız. Nemden koruyunuz.  
Son kullanma tarihiyle uyumlu olarak kullanınız  
Ambalajdaki ve şişedeki son kullanma tarihinden sonra RENALAMER CO 3’ü kullanmayınız.  
Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
Ruhsat S ahibi:  
DİNÇSA İLAÇ SAN. ve TİC. A.Ş.  
1. Organize Sanayi Bölgesi, Avar Cad. No: 2, Sincan / ANKARA  
Tel  : 0 312 267 11 92  
Fax  : 0 312  267 11 99  
Üretim Yeri:  
DİNÇSA İLAÇ SAN. ve TİC. A.Ş.  
1. Organize Sanayi Bölgesi, Avar Cad. No: 2, Sincan / ANKARA  
Tel  : 0 312 267 11 92  
Fax  : 0 312 267 11 99  
 
Bu kullanma talimatı ………..  tarihinde onaylanmıştır.  
 
  