 
 1 / 11 
  
KULLANMA TALİMATI  
 
DEFLU® 300 mg / 5 mg /2 mg tablet  
Ağız yoluyla alınır.  
 
• Etkin madde: Her bir tablet 300 mg parasetamol, 5 mg fenilefrin hidroklorür ve 2 mg 
klorfeniramin maleat içerir.  
• Yardımcı maddeler: Mısır nişastası, mikrokristalin selüloz, s. kolloidal silisyum dioksit, 
magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız. 
 
 
Bu Kullanma Talimatında:  
 
1. DEFLU® nedir ve ne için kullanılır?  
2. DEFLU®’yu kullanmadan önce dikkat edilmesi gerekenler  
3. DEFLU® nasıl kullanılır?  
4. Olası yan etkiler nelerdir?  
5. DEFLU®’nun saklanması  
 Başlıkları yer almaktadır.  
 1. DEFLU
® nedir ve ne için kullanılır?  
• DEFLU,  tablet formunda bir ilaçtır. DEFLU tabletler beyaz  renkli, bikonveks, yuvarlak 
tabletlerdir.  
• DEFLU, bir ağrı kesici ve ateş düşürücü (parasetamol), bir antihistaminik (klorfeniramin maleat) ve mukozanın şişkinliğini azaltarak tıkanıklıkları gideren bir dekonjestan (fenilefrin hidroklorür) olmak üzere üç etkin madde içeren kombine bir ilaçtır.   
• DEFLU 20 tablet içeren blister ambalajlarda, orijinal kutuda kullanıma sunulmaktadır.  
• DEFLU grip ve soğuk algınlığına bağlı aşağıdaki şika yetlerin tedavisinde kullanılır.  
• burun ve burun boşluklarının (sinüs) tıkanıklığı  
• burun akıntısı ya da burun tıkanı klığı   
 2 / 11 
 • hapşırık  
• kaşıntılı burun ya da boğaz  
• boğazdaki tahrişe bağlı öksürük  
• boğaz ağrısı, baş ağrısı, kas ağrısı ve burun boşluklarının ağrısı gibi minör ağrılar  
• ateş 
 
2. DEFLU®’yu kullanmadan önce dikkat edilmesi gerekenler  
DEFLU®’yu aşağıdaki durumlarda KULLANMAYINIZ  
Eğer:  
• Etkin maddeler veya diğer adrenalin hormonu ile aktive olan (adrenerjik) ilaçlara veya 
DEFLU’nun  içerdiği maddelerden herhangi birine karşı (bkz. yardımcı maddeler listesi) 
alerjiniz varsa,  
• Depresyon, psikiyatrik ya da duygusal bozukluklar ya da Parkinson tedavisinde kullanılan 
monoamin oksidaz inhibitörü (MAOI- monoaminoksidaz enzimini baskılayan ilaçlar) bir 
ilaç kullanıyorsanız ya da son 2 hafta içinde kullandıysanız.  
• Şiddetli kalp -damar, karaciğer (Child -Pugh kategorisi> 9) veya böbrek hastalığınız varsa,  
• Yüksek tansiyon veya kalp damarlarının daralmasıyla kalbin yeterli beslenmesine bağlı, 
kalbin hızlı kalp atışının eşlik ettiği bir hastalığınız (koroner arter hastalığı) varsa ,   
• İdrara çıkma sonrası, idrar kesesinde bir miktar idrarın kaldığı, prostat adenomu (üreme 
sistem i organının büyümesi) denilen rahatsızlığınız varsa,  
• İdrar kanalında, idrarın akışını/tutulmasını sağlayan, mesane kaslarından oluşan mesane boynunda tıkanıklık varsa,  
• Midenizde daralmaya neden olan peptik ülseriniz  (mide zarında ya da oniki parmak 
bağırsağında yara) varsa,  
• Ağrı kesici  kullanımına bağlı astım da dahil olmak üzere astım ya da herhangi bir akciğer 
hastalığınız (bronkospazm -bronşlarda kasılma) varsa,  
• Göz tansiyonunuz (glokom) varsa,  
• Glukoz 6-fosfat dehidrojenaz enzim eksikliğiniz varsa (kırmızı kan hücrelerini oksidasyon 
reaksiyonları denen hasar verici durumdan koruyan proteinin eksikliği),  
• Şeker (diabetes mellitus) hastasıysanız   
• Sara (Epilepsi) hastasıysanız,  
• Tiroid bezinin salgıladığı tiroid hormonlarının fazla çalışması (hipertiroid) varsa , 
• Parasetamol içeren başka ilaç kullanıyorsanız,  
• Beta bloker (kalp ve dolaşım bozuklukları için kullanılan ilaçlar) ilaçları kullanıyorsanız  
• Trisiklik antidepresan (depresyon için kullanılan ilaçlar) kullanıyorsanız  
• Burun açıcı (nazal dekonjestanlar), iştah kesici ilaçlar, tatlandırıcılar  gibi, diğer 
sempatomimetik ilaçları kullanıyorsanız  
• Feokromositoma (böbreküstü bezlerinde oluşan bir tümör olup, adrenalin miktarında artışa sebep olur) hastasıysanız , 
• Hamileyseniz veya bebeğinizi emziriyorsanız  
• 12 yaşından küçükseniz    
 3 / 11 
 DEFLU®’yu aşağıdaki durumlarda DİKKATLİ KULLANINIZ  
Eğer:  
• Alkol kullanıyorsanız ; alkol alan kişilerde karaciğer zehirlenmesi (hepatotoksisite) riski 
nedeniyle günlük alınan parasetamol dozunun 2000 mg’ı aşmaması gerekir.  
• Sürekli alkol kullanımınızın yanında karaciğer rahatsızlığınız varsa,  
• Geçmişte, kalbin atım hızının  bozukluğu (aritmi) (Torsades de Pointes ) veya QT  (kalp 
atımının hızını ifade eden süre) uzaması görüldü ise,  
• Böbrek ya da karaciğer hastalığınız varsa  
• Serebral ateroskleroz (beyin damarlarının sertleşmesi) hastasıysanız,  
• Kalp -damar sistemi hastalıklarınız varsa,  
• Belirsiz nedenle tansiyonunuz düşüyorsa (idiyopatik ortostatik hipotansiyon varsa),  
• Tiroid fonksiyon bozukluğunuz varsa,  
• İdrar tutulmasına hassas olabileceğinizden, prostat büyümeniz varsa,   
• Bronşiyal astımınız varsa,  
• Şeker (D iabetes mellitus) hastasıysanız,  
• Sürekli yetersiz beslenme (K ronik malnutrisyon) ve aşırı sıvı kaybınız (dehidrasyon) varsa,  
• Karaciğer enzimlerinde yükselme (örneğin alanin aminotransferaz (ALT) düzeyi) ve 
gelip geçici sarılıkla karakterize kalıtsal bir hastalık olan Gilbert sendromunuz varsa  
• Ameliyat olacaksanız,  
• DEFLU’yu önerilenden daha uzun ya da daha kısa süreli kullanmayınız.  
DEFLU önerilen dozların ve sürenin üzerinde kullanıldığında karaciğer hasarına neden 
olabilen parasetamol maddesini içermektedir . 
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Birden (akut) yüksek doz verildiğinde ciddi karaciğer toksisitesine neden olur.  
• Erişkinlerde uzun süreli (kronik) günlük dozlarda karaciğer hasarına neden olabilir.  
• Alkolik karaciğer hastalarında dikkatli kullanılmalıdır.  
• Parasetamol içeren bir ürünü ilk kez kullanıyorsanız ya da daha önce kullandıysanız, ilk 
dozda ya da tekrarlayan dozlarda deride kızarıklık, döküntü veya deri reaksiyonu oluşabilir. 
Bu durumda doktorla irtibata geçiniz. İlacı bırakarak alternatif bir tedaviye geçmeniz 
gerekir. Böyle bir deri reaksiyonu oluşumunda bu ilacı ya da parasetamol içeren başka bir 
ilacı kullanmamalısınız. Bu durum, ciddi ve ölümle sonuçlanabilen cilt reaksiyonlarına 
neden olabilir.  
• Eğer astım, amfizem ya da kronik bronşit gibi nefes alma problemleriniz varsa  
• Şikayetleriniz 3–5 gün içinde düzelmezse ya da eşlik eden yüksek ateş varsa, ateş 3 günden 
uzun sürmüşse, deri döküntüsü (kurdeşen) ya da inatçı baş ağrısı olursa doktorunuza 
danışınız.  
• DEFLU’ nun önerilen dozunu aşmayınız. DEFLU ile birlikte parasetamol içeren daha başka 
ürünler kullanmayınız. Günlük maksimum dozu aştığınızda şiddetli karaciğer hasarı 
görülebilir.  
• Glutatyon düzeyi azalmış, düzenli alkol kullanan, aşırı iştahsız (anoreksik), düşük  
 4 / 11 
 vücut kütle indeksi olan bir hastaysanız  ya da beslenme yetersizliğiniz varsa , DEFLU  
karaciğer fonksiyon bozukluğu riski nedeniyle dikkatli kullanılmalıdır.  
• Glutatyon eksikliğiniz varsa, DEFLU  metabolik asidoz riskini artırabilir. Metabolik 
asidozun belirtileri aşağıda verilmiştir : 
o Derin, hızlı ve zorlanarak nefes alıp vermek  
o Mide bulantısı ve kusma  
o İştahsızlık  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
DEFLU®’nun yiyecek ve içecek ile kullanılması  
DEFLU  alkolle birlikte kullanılırsa karaciğer hasarına neden olabileceği nden  bu ürünü 
kullanılırken alkollü içecekler kullanmamalısınız.  
 
Hamilelik  
İlacı kullanmadan önce doktorunuza veya eczacınıza danışınız.  
• DEFLU gerekli olmadıkça hamilelik döneminde kullanılmamalıdır.  Çocuk doğurma çağında 
iseniz, DEFLU alırken güvenilir bir doğum kontrol yöntemi kullanmalısınız . 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 
Emzirme  
İlacı kullanmadan önce doktorunuza veya eczacınıza danışınız.  
• DEFLU gerekli olmadıkça emzirme döneminde kullanılmamalıdır.  
 
Araç ve makine kullanımı  
DEFLU uyuşukluğa , baş dönmesi, bulanık görüş ve düşüncenin azalması ve hareketleri 
yavaşlaması gibi psikomotor bozukluğa  neden olabilir. Bu durum araç ve makine kullanma 
yeteneği üzerine ciddi etki edebilir. Bu nedenle araç ve makine kullanırken dikkatli olunuz. 
Uyku hali, sakinleştirici, gerginlik azaltmada kullanılan ilaçlar, alkollü içeceklerin kullanımıyla 
artabilir.  
 
DEFLU®’nun içeriğinde bulunan bazı yardımcı maddeler hakkında önemli bilgiler  
DEFLU’nun içeriğinde bulunan yardımcı maddelere karşı aşırı bir duyarlılığınız yoksa bu yardımcı maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
 Eğer:  
• Monoamin oksidaz inhibitörleri (MAOI) depresyon ve Parkinson hastalığının tedavisinde 
kullanılır. MAOI (maklobemid dahil)  kullanıyorsanız ya da son iki hafta içinde kullanmış 
iseniz DEFLU’yu almayınız.  
  
 5 / 11 
 Bazı ilaçlarla birlikte kullanıldığında DEFLU ’nun etkisi değişebilir.  
Aşağıdaki ilaçları kullanıyorsanız lütfen doktorunuza söyleyiniz:  
• Sakinleştirici  (sedatifler, trankilizanlar) ilaçlar  
• Mide boşalmasında gecikme yaratan ilaçlar (ör. propantelin)  
• Mide boşalmasını hızlandıran ilaçlar (ör. Metoklopramid ve domperidon gibi)  
• Kolestiramin gibi kolesterol düşürücü ilaçlar  
• Karaciğer enzimlerini uyaran ilaçlar ör. Bazı uyku ilaçları, sara hastalığında kullanılan 
ilaçlar  (fenitoin, fenobarbital, karbamazepin, lamotrijin  gibi) ve tüberküloz tedavisinde 
kullanıla n ilaçlar (rifampisin, izoniyazid)  
• Antibiyotik olarak kullanılan kloramfenikol  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (AİDS hastalığında kullanılan bir ilaç)  
• Bulantı ve kusmanın önlenmesi için kullanılan ilaçlar (tropisetron ve granisetron)  
• Alkol  
• Antidepresanlar (ruhsal çöküntü tedavisinde kullanılan ilaçlar: İmipramin, amitiriptilin, 
bitkisel bir ilaç sarı kantaron (St.  John Wort ) gibi)  
• Kalp ve astım hastalığı için kullanılan (sempatomimetikler) ilaçlar  
• Kalp ritm bozukluğu ve tansiyon için kullanılan ilaçlar (beta -blokerler, debrisokin, 
guanetidin, rezerpin, metildopa gibi )  
• Migren tedavisinde kullanılan ergo alkaloitleri (ergotamin ve metilserjit)  
• Sinir sisteminin uyarılmasını azaltmak için kullanılan antikolinerjik ilaçlar (ör. bazı 
psikotrop ilaçlar, atropin ve idrar kaçırma tedavisinde kullanılan ilaçlar)  
• Kalp rahatsızlıkların da kullanılan digoksin ve kardiyak glikozitler  
• Doğumu kolaylaştırmak için kullanılan oksitosin  
• Gut hastalığının (eklemlerde görülen bir hastalık) tedavisinde kullanılan probenesid  
• Parasetamolün non steroidal antienflamatuar ilaçlar (NSAİ) denen ağrı kesici ve iltihap 
giderici ilaçlar ile birlikte kullanılması, NSAİ’ların böbreklerdeki olumsuz etkilerini 
arttırabilir.  
• Birden fazla ağrı kesici ve iltihap giderici ilaçlar ile kombinasyon tedavisinden kaçınılması 
önerilmektedir.  
• Parasetamol, özellikle gut hastalarında kandaki ürik asit düzeylerinin belirlenmesinde kullanılan fosfotungstik ürik asit testlerini etkileyebilir.  
• Prometazin gibi a lerji ilaçları (antihistaminikler), derideki histamin yanıtını 
baskılayabileceği için alerji testleri yapılmadan birkaç gün önce kesilmelidir.  
• Parasetamol içeren ya da dekonjestan içeren grip ve soğuk algınlığı için kullanılan ilaçlar ile 
birlikte kullanılması önerilmez.  
• Antikolinerjik (istem dışı çalışan bazı sinir sinyallerini engelleyici/azaltıcı etkisi olan) ilaçlar 
(ör. bazı psikiyatrik ilaçlar, atropin ve idrar kaçırma tedavisinde kullanılan ilaçlar)  
• Dijitalis, Rauwolfia alkaloidleri, indometazin, diğer santral sinir sistemi uyarıcıları ve 
olasılıkla teofilinle etkileşime girebilme potansiyeli vardır.  
  
 6 / 11 
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  DEFLU® nasıl kullanılır?  
Uygun kullanım ve doz/uygulama sıklığı için talimatlar:  
Doktor tarafından başka şekilde tavsiye edilmediği takdirde aşağıdaki dozlarda kullanınız:  
12 yaşın üzerindeki çocuklar ve yetişkinlerde:  
Her 6 saatte 1  veya 2  tablet alınız.  
Durumunuza göre doktorunuz gerekli gördüğü durumlarda her 4 saatte 1 veya 2 tablet 
kullanılabilir. G ünde  12 tabletten fazla kullanmayınız.   
DEFLU’yu 5 günden uzun süreli kullanmayınız.  
 
Alkol alan kişilerde karaciğer zehirlenmesi (hepatoksisite) nedeniyle günlük alınan parasetamol 
dozunun 2000 mg’ı aşmaması gerekir.  
 Uygulama yolu ve metodu:  
DEFLU’yu yeterli miktarda (örneğin bir bardak) su ile alınız.  
DEFLU’yu yemeklerden önce veya yemeklerden sonra kullanabilirsiniz.  
 
Değişik yaş grupları:  
Çocuklarda kullanımı:  
DEFLU, 12 yaşın altındaki çocuklarda kullanılmamalıdır.  
 
Yaşlılarda kullanımı:  
DEFLU’nun yaşlılarda kullanımı araştırılmamıştır.  
 
Özel kullanım durumları:  
Böbrek/karaciğer yetmezliği:  
DEFLU, karaciğer veya böbrek yetmezliği olan hastalarda kullanılırken dikkatli olunmalıdır.   
DEFLU şiddetli karaciğer veya böbrek yetmezliği olan hastalarda kullanılmamalıdır.  
Eğer DEFLU’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 Kullanmanız gerekenden daha fazla DEFLU  kullandıysanız:  
Doz aşımı durumlarında solgunluk, bulantı ve kusma sık görülen erken belirtilerdir. Ancak bazı 
durumlarda saatlerce belirti görülmeyebilir. Bu nedenle aşırı doz veya kazayla ilaç alma 
durumlarında derhal doktorunuza haber veriniz veya hastaneye başvurunuz. Akut (kısa sürede) yüksek doz alındığında karaciğer zehirlenmesine yol açabilir. Aşırı dozun zararı alkolik 
karaciğer hastalarında daha yüksektir. Parasetamol doz aşımı hemen tedavi edilmelidir.  
Doz aşımında karşılaşılan etkiler olası yan etkiler bölümünde listelenen etkilerle benzerdir. 
Ciddi vakalarda zihin karışıklığı, hal üsinasyonlar (hayal görme), nöbetler ve kalp ritm  
bozuklukları görülebilir.   
 7 / 11 
 Doz aşımında sakinlik, merkezi sinir sisteminin paradoksal uyarılması, toksik psikozis 
(duygudurum bozukluğu), nöbet, apne (solunumun geçici olarak durması), konvülsiyonlar 
(istemli olarak çalışan kasların, istem dışı kasılması), antikolinerjik etkiler (bu lanık görme, ağız 
kuruluğu, idrar tutulması, kabızlık), distonik reaksiyonlar (istem dışı, güçlü kas kasılmaları ve 
postür bozukluğu) ve aritmi (kalp atışında anormallik) dahil kardiyovasküler kollaps 
(damarların genişleyip burada kanın toplanmasıyla oluşa n ağır bir çöküntü tablosu) meydana 
gelebilir.  
Parasetamol ile doz aşımı , karaciğer hasarı, ensefalopati (beyin dokusunda değişikliklere neden 
olan hastalık), koma ve ölüme neden olabilir.  
DEFLU’dan kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
DEFLU ’yu kullanmayı unutursanız:  
Eğer DEFLU’nun bir dozunu almayı unutursanız, hatırladığınız anda dozu alınız ve 6 saat sonra 
gerekiyorsa (doktorunuzun önerisi doğrultusunda) dozu tekrarlayınız.   
Unutulan dozları dengelemek için çift doz almayınız.  
 
DEFLU ile  tedavi sonlandırıldığında ki oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, DEFLU ’nun içeriğinde bulunan maddelere duyarlı olan kişilerde yan etkiler 
olabilir.   
Aşağıdakilerden biri olursa DEFLU ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciltte kızarıklık, kaşıntı gibi alerjik cilt reaksiyonları  
• Çok miktarda alındığında kansızlık, uzun süreli kullanımında kan hücrelerinin sayısında azalma (trombositopeni, trombositopenik purpura, lökopeni, nötropeni, pansitopeni),  
• Beyaz kan hücrelerinin sayısında azalma (agranülositoz),  
• Lyell sendromu ((ölümle sonuçlanan (fatal) sonuçlar dahil toksik epidermal nekroliz , ilaç ve 
çeşitli enfeksiyonlara bağlı olarak gelişebilen bir deri hastalığı)  
• Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap)  
• Akut jeneralize eksantematoz püstülozis (yüksek ateşin eşlik ettiği akut yaygın döküntülü, içi cerahat dolu küçük kabarcıklar)  
• Astım ve nefes darlığı  
• Çok miktarda alındığında ciddi karaciğer hasarı  
• Karaciğer enzimlerinin yükselmesi  
 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi 
müdahaleye veya hastaneye yatırılmanıza gerek olabilir.  
   
 8 / 11 
 Uyuşukluk, sersemlik, ağız veya boğaz kuruluğu, baş ağrısı, uykusuzluk, irritabilite (uyaranlara 
karşı aşırı duyarlı olma durumu) ve asabiyet, taşikardi (kalp atımının hızlanması) ve 
palpitasyonlar (kalp çarpıntısı) , en sık bildirilen yan etkilerdir. Özellikle çocuklarda, bazen 
huzursuzluk ve uyku bozuklukları ortaya çıkabilir.  
Kabızlık, ishal veya şişkinlik dahil gastrointestinal (mide -barsak) bozukluklar görülebilir; 
bulantı ve kusma bildirilmiştir.  
 
Yan etkiler görülme sıklıklarına göre aşağıdaki şekilde sıralanmıştır.  
• Çok yaygın: 10 hastanın en az birinde görülebilir.  
• Yaygın: 10 hastanın birinden az, fakat 100 hastanın birinden fazla görülebilir.  
• Yaygın olmayan: 100 hastanın birinden az, fakat 1000 hastanın birinden fazla görülebilir.  
• Seyrek: 1000 hastanın birinden az, fakat 10.000 hastanın birinden fazla görülebilir.  
• Çok seyrek: 10.000 hastanın birinden az görülebilir.  
• Bilinmiyor: Eldeki verilerden hareketle tahmin edilemiyor.  
Çok yaygın  
• Uykululuk hali, hafif sersemlikten derin uykuya kadar değişen sedasyon 
Yaygın  
• Sinirlilik  
• Bulanık görme  
• Baş ağrısı, baş dönmesi, uykululuk hali, uyuşma , uykusuzluk, dikkat dağınıklığı, anormal 
koordinasyon 
• Kan basıncının yükselmesi (özellikle yüksek tansiyonu olan kişilerde)  
• Üst solunum yolu hastalık belirtileri  
• Bulantı, kusma, ağız kuruluğu, gaza bağlı mide -bağırsakta şişkinlik, karın ağrısı, kabızlık, 
hazımsızlık   
• Halsizlik  
• Parestezi  (ciltte hissedilen, ve belirgin uzun süreli etkisi olmayan, karıncalanma, uyuşma, 
iğnelenme, yanma  hissi ) 
 
Yaygın olmayan  
• Mide -bağırsak kanaması  
• Tedavi dozlarında uzun süreli kullanımda böbrek üzerine zararlı etki  
Parasetamolün yüksek dozlarını takiben böbrek üzerine zararlı etki (nefrotoksik). Uzun süreli 
uygulamada papiler nekroz (bir böbrek hasarı) bildirilmiştir. Asetilsalisilik asiti tolere 
edemeyen hastalar (örneğin, astım hastaları), yaygın olarak (% 5-10) parasetamole reaksiyon gösterebilir.  
 Seyrek  
• Kan pulcuğu sayısında azalma (trombositopeni), akyuvar sayısında azalma (lökopeni), kan hücrelerinde azalma (pansitopeni), kansızlık (anemi), hemolitik anemi gibi kan sayım  
 9 / 11 
 değişiklikleri, methemoglobinemi  (kandaki methemoglobin miktarının fazla olması), 
trombositopenik purpura  (kemik iliğinde üretilen ve kanamanın durdurulmasında görevli 
trombosit denilen kan pulcuklarının kanımızda sayısının azalması durumu), nötropeni , 
agranülositoz  (beyaz kan hücrelerinin sayısında azalma)  
• Alerjik reaksiyonlar, anaflaksi  (bir alerjik reaksiyon), anaflaktik şok (el, ayak, yüz ve 
dudakların şişmesi ya da özellikle boğazda nefes darlığına yol açacak şişme)  
• Kurdeşen (ürtiker), deri döküntüsü, kaşıntı, alerjik ödem, yüzde, dilde ve boğazda şişlik 
(anjioödem), yaygın akıntılı döküntüler (akut jeneralize ekzantematöz püstülozis ), el, yüz 
ve ayakta dantele benzer kızarıklık oluşturan, aşırı duyarlılık (eritema multiform), alerjik 
dermatit  (cildin iltihaplanmasına neden olan durumlar), Stevens -Johnson sendromu 
(enfeksiyon ya da ilaç gibi bir tetikleyiciye karşı vücudun aşırı reaksiyon göstermesi ile 
ciltte ve mukozada döküntü ve kabarcıklara neden olan cilt rahatsızlığı) ve toksik epidermal 
nekroliz (genellikle ilaçlara karşı gelişen, akut seyirli, deri ve mukozaları tutan ve şiddetli 
döküntü ile seyreden bir hastalık) (ölümcül  sonuçlar dahil), raş  (ciltte kızarıklık)  
• Bu belirti ilacın kesilmesiyle kaybolur.  
• Akciğerde nefes darlığına yol açacak astım benzeri belirtiler (bronkospazm), bronşiyal 
salgılarda kalınlaşma , analjezik astım sendromu da dahil astım   
• İshal, hazımsızlık  
• Karaciğerde bozukluk, sarılık dahil hepatit (karaciğer iltihabı), karaciğer enzimlerinin 
yükselmesi   
• Göğüste sıkışma  
• Depresyon, kâbus  görme , uykusuzluk  
• İrritabilite (uyaranlara karşı aşırı duyarlı olma durumu), konsantre olamama  
• Göz bebeğinin büyümesi (midriyazis), gözün ön bölümündeki sıvı akışının azalmasıyla göz 
için basıncını artması (akut açılı glokom)  
• İdrar yaparken ağrı (dizüri), daha çok prostat büyümesi gibi, mesane çıkışındaki tıkanıklık kaynaklı idrar yapamama (üriner retansiyon), idrar yaparken başlangıçta zorlanma ve 
damla, ağrılı idrar yapma  
• Kulak çınlaması  
• Kalp atımının hızlanması (taşikardi), çarpıntı, kalpte ritm bozukluğu (aritmi)  
• Düşük tansiyon 
• Baş dönmesi, baş ağrısı, yüksek tansiyon ve huzursuzluk  
 
Çok seyrek  
• Lyell sendromu (ilaç ve çeşitli enfeksiyonlara bağlı olarak gelişebilen bir deri hastalığı)  
• Pıhtılaşma mekanizmasında görevli kan pulcuklarının kanda azalması (Trombositopeni), 
agranülositoz  (beyaz kan hücrelerinin sayısında azalma ) 
• Beyaz kan hücrelerinin sayısında azalma ,  
• Aspirin ve diğer NSAI ilaçlara duyarlı kişilerde nefes darlığı (bronkospazm)  
• Karaciğer fonksiyon bozukluğu (hepatik disfonksiyon) 
 
  
 10 / 11 
 Bilinmiyor  
• Bağışıklık sistemine bağlı nefes darlığı (bronkospazm), pozitif alerji testi, bazı kan 
hücrelerinin azalması (trombositopeni), aşırı duyarlılık, anjiyoödem (cilt altındaki dokularda meydana gelen şişme)  
• Merkezi sinir sisteminde uyarılma, beyinde iltihaplanma (ensefelopati), ellerde titreme 
(tremor), uykusuzl uk (imsonia)   
• Sinirlilik, ir ritabilite (uyaranlara karşı aşırı duyarlı olma durumu), huzursuzluk, 
heyecanlanma , konfüzyon (zihin bulanıklığı), eksitasyon (uyarılma), paradoksikal 
eksitasyon (enerji artışı, huzursuzluk, sinirlilik)   
• Kas seğirmesi  ve inkoordinasyonu (koordinasyonun bozulması), kas zayıflığı   
• Üriner retansiyon (idrar yapamama)  
• Düşük kan basıncı (hipotansiyon), kan basıncının (özellikle yüksek tansiyonlu hastalarda) yükselmesi 
• Refleks bradikardi (kalp atış hızındaki artışa bağlı tepki ile gelişen kalp atış hızındaki azalma)  
• Akciğer salgılarında (bronşiyal sekresyon) kalınlaşma  
• Eksfoliyatif dermatit (deride kızarıklık ve pullanma) dahil alerjik reaksiyonla r, ışığa 
duyarlılık, deri reaksiyonları, ürtiker, diğer sempatomimetiklerle (doğrudan ya da dolaylı olarak sempatik sisteme ait alfa ve beta reseptörleri uyararak etki gösteren) oluşabilecek 
çapraz duyarlılığın dahil olduğu aşırı duyarlılık reaksiyonları, raş (ciltte kızarıklık)  
• Çocuklarda paradoksikal eksitasyon (vücut/organların uyarılması), yaşlılarda konfüzyonel 
psikoz (bilinç bulanıklığıyla seyreden sinirsel bozukluk)  
• İdrar yapmada zorlanma, ağrılı idrar yapma  
• İştahsı zlık (anoreksi),  
• Kusma, hazımsızlık, karın ağrısı, ishal  
• Göz bebeklerinin büyümesi (midriazis) (göz tansiyonunun üzerine etki ile), m etabolik 
fonksiyonun iç salgı bezi ve diğer düzenleyicileri üzerindeki etkileri  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 5. DEFLU
®’nun Saklanması  
DEFLU’yu çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.    
 11 / 11 
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra DEFLU’y u kullanmayınız.  
Eğer üründe ve/veya ambalajında bozukluklar fark ederseniz DEFLU’yu kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Recordati İlaç San. ve Tic. A.Ş. 
Doğan Araslı Cad. No:219  
34510 Esenyurt/İSTANBUL  
 
Üretim Yeri:  
Recordati İlaç San. ve Tic. A.Ş. 
Doğan Araslı Cad. No:219  
34510 Esenyurt/İSTANBUL  
 
Bu kullanma talimatı -- /--/---- tarihinde onaylanmıştır.  