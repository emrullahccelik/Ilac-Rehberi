 
                       ASFT -240326P27  
 1/10 
 KULLANMA TALİMATI  
 
A-FERİN® SİNÜS  500 mg/30 mg/1,25 mg  film kaplı  tablet  
Ağızdan alınır.  
 
• Etkin madde:  Her film kaplı tablet 500 mg parasetamol, 30 mg psödoefedrin hidroklorür, 
1,25 mg triprolidin hidroklorür içerir.  
• Yardımcı maddeler:  Prejelatinize nişasta, povidon, krospovidon, stearik asit, magnezyum 
stearat, mikrokristalin selüloz, hidroksipropilmetil selüloz, titanyum dioksit, kinolin sarısı 
alüminyum lak, indigo karmin . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
Bu Kullanma Talimatında:  
 
1. A-FERİN SİNÜS nedir ve ne için kullanılır?  
2. A-FERİN SİNÜS’ü kullanmadan önce dikkat edilmesi gerekenler  
3. A-FERİN SİNÜS nasıl kullanılır?  
4. Olası yan etkiler nelerdir?  
5. A-FERİN SİNÜS’ün saklanması  
 
Başlıkları yer almaktadır.  
 
1. A-FERİN SİNÜS nedir ve ne için kullanılır?  
 
A-FERİN SİNÜS 20 adet tablet içeren bl isterler halinde bulunmaktadır.  
 
A-FERİN SİNÜS, üst solunum yollarını açıcı etki gösteren bir ilaçtır. Alerjik nezle, alerjik 
olmayan sürekli nezle, soğuk algınlığı ve grip gibi durumların belirtilerinin giderilmesinde 
kullanılır.  
 
2. A-FERİN SİNÜS’ü kullanmadan önce dikkat edilmesi gerekenler  
 
A-FERİN SİNÜS’ü aşağıdaki durumlarda KULLANMAYINIZ  
Eğer;  
• Psödoefedrin hidroklorüre, triprolidin hidroklorüre ve parasetamole ilacın diğer 
bileşenlerine veya diğer adrenerjik ilaçlara karşı alerjiniz varsa,  
• Şiddetli hipertansiyon (yüksek tansiyon) ve çarpıntının eşlik ettiği hastalıklarınız varsa,  
• Şiddetli koroner arter hastalığınız (kalbi besleyen damar ile ilgili hastalıklar) varsa,  
 
                       ASFT -240326P27  
 2/10 
 • Şiddetli karaciğer yetmezliğiniz varsa,  
• A-FERİN SİNÜS tedavisine başlamadan 2 hafta öncesinde ya da halen Monoamino 
Oksidaz İnhibitörleri (MAOI -bir çeşit antidepresan) grubundan bir ilaç alıyorsanız,   
• Furazolidon içerikli ilaç kullanıyorsanız.  
• Diğer sempatik sinir sistemi uyarıcı ilaçlar (burun mukozasındaki damarları büzerek 
mukozada kanlanmayı ve ona bağlı şişkinliği gideren ilaçlar, iştah bastırıcı ilaçlar ya da 
amfetamin benzeri merkezi sinir sistemini uyaran ilaçlar) ve sempatik sinir sisteminin bazı 
etkilerini bloke ederek kalbin atışını kontrol altına alan beta -blokörlerle birlikte kullanım  
• Feokromositoma olan hastalarda (Böbreküstü bezlerinde oluşan bir tümör olup, adrenalin 
miktarında artışa sebep olabilmektedir.)  
• Şeker hastalığınız varsa,  
• Şiddetli derecede karaciğer yetmezliğiniz varsa  
• Göz tansiyonunuz varsa,  
• Tiroid fonksiyon bozukluğunuz varsa ,  
• 12 yaşın altındaki çocuklarda , 
• Kan basıncınız çok yüksekse (şiddetli hipertansiyon) veya ilaçla kontrol altına alınamayan 
hipertansiyonunuz varsa , 
• Şiddetli akut ( ani gelişen) veya kronik (uzun süredir olan) böbrek hastalığınız ve böbrek 
yetmezliğiniz varsa . 
 
A-FERİN SİNÜS ’ü aşağıdaki durumlarda DİKKATLİ KULLANINIZ  
Eğer;  
• Kalp hastalığınız, kalp rit im bozukluğunuz, epilepsiniz (sara), astımınız, bronşit (bronş 
iltihabı) ve bronşektaziniz (bronş genişlemesi) varsa  
• Yüksek tansiyon hastalığınız varsa,  
• Prostat büyümeniz varsa,  
• Orta derecede karaciğer bozukluğunuz ve böbrek yetmezliğiniz varsa, özellikle bu 
hastalıklara eşlik eden kalp damar hastalığınız varsa,  
• Psödoefedrin ile iskemik kolit (kalın bağırsağa giden kan akımında azalmaya bağlı oluşan 
hasar) bildirimleri olmuştur. Şayet karın ağrısı, makattan kanama ya da iskemik kolitin 
diğer semptomları gelişirse, psödoefedrin derhal durdurulmalı ve doktora başvurulmalıdır.  
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Pointes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa,  
• A-FERİN SİNÜS sersemlik yapabilir. Eğer bu ilacı kullanıyorsanız aynı zamanda alkol 
veya sakinleştirici ilaç kullanmaktan kaçınınız.  
• Seyrek olarak psödoefedrin dahil olmak üzere sempatik sistemi uyaran ilaçlarla beynin 
arka bölümünde iyileşebilen beyin dokusu harabiyeti (posterior geri dönüşlü ensefalopati 
(PRES)) ve beyin damarlarında iyileşebilen daralma (geri dönüşlü serebral 
vazokonstriksiyon sendromu (RCVS)) bildirilmiştir. Bildirilen semptomlar ani başlangıçlı 
şiddetli baş ağrısı, bulantı, kusma ve görme bozukluğudur. Olguların çoğu uygun tedavi ile 
birkaç günde düzelmiştir. PRES/RCVS belirti ve semptomları gelişmesi halinde 
psödoefedrin hemen kesilmelidir.  
• Eğer bu ilaçları  kullanıyorsanız: bazı antidepresanlar,  göz veya bağırsak bozukluklarının 
tedavisinde kullanılan atropin,  alfa blokörler içerebilen yüksek tansiyon ilaçları, kan 
basıncı yükselmesi ve astım tedavisinde kullanılan ilaçlar,  duygu durum bozuklukları 
 
                       ASFT -240326P27  
 3/10 
 tedavisinde kullanılan moklobemid,  migren tedavisinde kullanılan ergotamin veya 
metiserjit, doğum sırasında rahim kasılmalarına yardımcı olan oksitosin  
• 60 yaş üzerindeyseniz ,  
• 5 günden daha uzun süre kullanmayınız.  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Parasetamol içeren başka bir ilaç alıyorsanız kullanmayınız. Parasetamol içeren başka 
ilaçlarla birlikte kullanımı doz aşımına neden olabilir. Parasetamol içeren ve ağrı kesici, 
ateş düşürücü, grip ve nezle semptomlarını giderici ya da uykuya yardımcı ilaçlar ile 
birlikte kullanmayınız.  
• Kilonuz normalin altındaysa, anoreksik iseniz ya da beslenme yetersizliğiniz mevcutsa , 
• Deride kızarıklık, döküntü veya bir deri reaksiyonu görüldüğü takdirde,  
• Alkol alıyorsanız günlük 2 gramdan fazla parasetamol almamalısınız.  
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa.  
• Kan şekeri metabolizmasında etkili olan glukoz 6 fosfat dehidrogenaz enzimi eksikliği 
olan hastalarda seyrek olarak hemoliz (kırmızı kan hücrelerinin yıkımı) görülebilir.  
• Halüsinasyonlar (varsanı, gerçekte olmayan şeyleri görmek veya duymak), huzursuzluk, 
uyku düzensizliği oluştuğunda kesilmelidir.  
• Parasetamol içeren bir ürünü ilk kez kullanıyorsanız ya da daha önce kullandıysanız, ilk 
dozda ya da tekrarlayan dozlarda deride kızarıklık, döküntü veya bir deri reaksiyonu 
oluşabilir. Bu durumda doktorla irtibata geçiniz. İlacı bırakarak alternatif bir tedaviye 
geçmeniz gerekir. Böyle bir deri reaksiyonu oluşumunda bu ilacı ya da parasetamol içeren 
başka bir ilacı kullanmamalısınız.  
 
Psödoefedrin içeren ilaçların kullanımını takiben posterior geri dönüşümlü ensefalopati 
sendromu (PRES) ve geri dönüşümlü serebral vazokonstriksiyon sendromu (RCVS) vakaları 
rapor edilmiştir. PRES ve RCVS, beyne kan akışının azaldığı nadir durumlardır. PRES veya 
RCVS belirtisi olabilecek semptomlar gelişmesi durumunda hemen A -FERİN SİNÜS’ü 
kullanmayı bırakın ve acil tıbbi yardım alınız (semptomlar için bk. Bölüm “4. Olası yan 
etkiler nelerdir”)  
 
3-5 gün içinde yeni belirtilerin oluşması ya da ağrının ve/veya ateşin azalmaması halinde, 
parasetamol kullanmaya son vererek doktorunuza danışınız.  
 
A-FERİN SİNÜS  etkin maddelerinden parasetamol  birden ( akut) yüksek doz verildiğinde  
ciddi karaciğer toksisitesine neden olur. Erişkinlerde uzun süreli (kronik) günlük dozlarda 
karaciğer hasarına neden olabilir.  
 
Alkolik karaciğer hastalarında dikkatli kullanılmalıdır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Parasetamolü ilk kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması ve 
 
                       ASFT -240326P27  
 4/10 
 alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi 
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve 
ölümle sonuçlanabilen Steven Johnson Sendromu (cilt ve mukoza zarının ilaç veya 
enjeksiyona karşı ciddi şekilde reaksiyon gösterdiği bir rahatsızlıktır), toksik epidermal 
nekroliz (ilaç ve çeşitli enjeksiyonlara bağlı gelişen deri hastalığı) ve akut generalize 
ekzantematöz püstüloz (yaygın akıntılı döküntüler) dahil cilt reaksiyonlarına neden 
olabilmektedir.  
 
Sepsis (bakteri veya toksinlerinin kana geçmesiyle oluşan klinik durum) gibi glutatyon 
eksikliği olan hastalarda, parasetamol kullanımı metabolik asidoz riskini arttırabilir.  
Ciddi bir enfeksiyonunuz varsa bu metabolik asidoz riskini arttırabilir.  
 
Metabolik asidoz belirtileri şunlardır:  
• Derin, hızlı ve zorlanarak nefes alıp vermek  
• Mide bulantısı ve kusma  
• İştahsızlık  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
A-FERİN SİNÜS’ün yiyecek ve içecek ile kullanılması  
Eğer bu ilacı kullanıyorsanız aynı zamanda alkol kullanmaktan kaçınınız. Besinler 
parasetamolün bağırsaktan emilimini azaltabilir.  
 
Hamilelik  
İlacı kullanmadan önce doktorunuza veya eczacınıza danışınız . 
 
Hamile kadınlarda A -FERİN SİNÜS kullanımı hakkında yeterli çalışma bulunmamaktadır. A -
FERİN SİNÜS’ü doktorunuzun kullanmanız gerektiğine karar verdiği durumlarda kullanınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
A-FERİN SİNÜS gerekli olmadıkça emzirme döneminde kullanılmamalıdır.  
 
Araç ve makine kullanımı  
Dikkat gerektiren alet ve araba kullanımından kaçınılmalıdır veya tehlikeli etkinliklere 
katılmayınız.  
 
A-FERİN SİNÜS sersemlik, baş dönmesi ve bulanık görmeye neden olabilir.  
 
A-FERİN SİNÜS ’ün içeriğinde bulunan bazı yardımcı maddeler hakkında önemli 
bilgiler  
 
A-FERİN SİNÜS, kinolin sarısı içerdiği için alerjik reaksiyonlara sebep olabilir.  
 
                       ASFT -240326P27  
 5/10 
 Diğer ilaçlar ile birlikte kullanımı  
Bazı ilaçlar ile birlikte kullanıldığında A -FERİN SİNÜS’ün etkisi değişebilir. Aşağıdaki 
ilaçları kullanıyorsanız  lütfen doktorunuza söyleyiniz:  
 
A-FERİN SİNÜS ’ün burun tıkanıklığını giderici ilaçlar, trisiklik antidepresanlar (psikiyatrik 
rahatsızlıkların tedavisinde kullanılır), iştah kesici ilaçlar ve bazı sinir sistemi uyarıcı ilaçlar 
veya Monoamino oksidaz inhibitörleri (psikiyatrik rahatsızlıkların tedavisinde kullanılır) ile 
beraber kullanılması bazen tansiyon yükselmesine neden olabilir. İlacın psödoefedrin 
içermesinden dolayı, bretilyum, betanidin, guanitidin, debrizokin, metildopa ve alfa - ve beta -
adrenerjik blok ör ilaçlar gibi tansiyonu düşüren ilaçların etkisini kısmen tersine çevirebilir. A -
FERİN SİNÜS sakinleştiri ci ilaçlarla kullanılmamalıdır.  
 
Moklobemid ile birlikte kullanımı hipertansif kriz (ciddi kan basın cı yükselmesi) riski 
oluşturur.  
 
Kardiyak glikozidlerle (kalp yetmezliğinde kullanılır) birlikte kullanım kalp r itmi bozukluğu 
riskini artırır.  
 
Ergot alkaloidleri (ergotamin ve metiserjit; migren tedavisinde kullanılır) ile birlikte 
kullanı lması yan etki riskini artırır.  
 
Doğumu kolaylaştırmak için kullanılan oksitosin ile birlikte  hipertansiyon riskini artırır.  
 
Trisiklik antidepresanların (depresyon tedavisinde kull anılır) yan etkilerini artırır.  
 
Mide boşalmasında gecikme yaratan ilaçlar (ör . propantelin vb.); mide boşalmasını 
hızlandıran ilaçlar (ör . metoklopramid veya domperidon gibi); karaciğer enzimlerini uyaran 
ilaçlar (ör . bazı uyku ilaçları, sara hastalığında kullanılan bazı ilaçlar, fenitoin, fenobarbital, 
karbamazepin gibi); antibiyotik olarak kullanılan kloramfenikol, rifampisin; varfarin ve 
kumarin türevi antikoagülanlar (kan pıhtılaşmasını engelleyen ilaçlar); zidovudin (çocuk ve 
erişkinlerde görülen HIV enfeksiyonlarının (AIDS) tedavi ve önlenmesinde kullanılan bir 
ilaç); domperidon (bulantı -kusma tedavisinde kullanılır); sarı kantaron (St John’s 
Worth/Hypericum perforatum) içerikli ilaçlar; kolestiramin içerikli ilaçlar (yüksek kolesterol 
tedavisinde kullanılır); tropisetron ve granisetron içerikli ilaçlar (radyoterapi ve/veya 
kemoterapi alan hastalarda bulantı ve kusmanın önlenmesi amacıyla kullanılır); diğer ağrı 
kesici ve antidepresan (ruhsal çöküntü tedavisinde kullanılan bazı ilaçlar) gibi ilaçlarla 
kullanılması ve ilacın alkol ile birlikte tüketilmesi yan etkilerini artırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. A-FERİN SİNÜS nasıl kullanılır?  
 
Uygun kullanım ve doz/uygulama sıklığı için talimatlar:  
12 yaş ve üzerindeki çocuklar ve erişkinler: 6 saat arayla 1 tablet önerilir. 24 saatte 4 tablet 
aşılmamalıdır.  
 
 
 
                       ASFT -240326P27  
 6/10 
 Uygulama yolu ve metodu:  
A-FERİN SİNÜS sadece ağızdan kullanım içindir. Tabletler bir miktar su ile yutulmalıdır.  
 
Değişik yaş grupları:  
Çocuklarda kullanımı:  
12 yaş ve üzeri çocuklarda kullanılmalıdır.  
 
Yaşlılarda kullanımı:  
Yetişkinlerde kullanıldığı miktarda kullanılabilir.  
 
Özel kullanım durumları:  
 
Hafif ve orta şiddetli karaciğer ve böbrek yetmezliğinde dikkatli şekilde kullanılmalıdır. 
Özellikle kalp damar hastalıklarının eşlik ettiği durumlarda dikkatli olunmalıdır. Şiddetli 
böbrek ve karaciğer yetmezliği olanlarda kullanılmamalıdır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Eğer A -FERİN SİNÜS’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla A-FERİN SİNÜS  kullandıysanız  
A-FERİN SİNÜS aşırı dozajında önerilen dozlarda görülen istenmeyen etkilere ilaveten 
halsizlik, baş dönmesi, ataksi (hareket kontrolünde zorluğa bağlı yürüme bozukluğu), 
güçsüzlük, kasların gerginliğini yitirmesi, solunum yetmezliği, deri ve mukoz membranların 
kuruması (ağız ve burun içi, mide, bağırsak, vajina ve akciğer alanlarını döşeyen zarın 
kuruması), ateş yükselmesi, hiperaktivite (aşırı hareketlilik), titreme, nöbet, gerginlik, 
huzursuzluk, kalp çarpıntısı ve yüksek tansiyon görülebilir. Akut (kısa sürede) yüksek doz 
alındığında parasetamole bağlı karaciğer zehirlenmesine yol açabilir. Aşırı dozun zararı 
alkolik karaciğer hastalarında daha yüksektir.  
 
A-FERİN SİNÜS ’ten kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
A-FERİN SİNÜS ’ü kullanmayı unutursanız  
Unutulan dozları dengelemek için çift doz almayınız.  
 
A-FERİN SİNÜS ile tedavi sonlandırıldığındaki oluşabilecek etkiler  
Bulunmamaktadır.  
 
4. Olası yan etkiler nelerdir?  
 
Aşağıdakilerden biri olursa, A -FERİN SİNÜS’ü kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
 
• El, ayak, yüz ve dudakların şişmesi ya da özellikle boğazda nefes darlığına yol açacak 
şekilde şişmesi (anaf ilaktik şok)  
 
                       ASFT -240326P27  
 7/10 
 • Alerjik belirtiler  
• Astım ve akciğerde nefes darlığına yol açacak astım benzeri belirtiler (bronkospazm)  
• Kalpte ritim bozukluğu (aritmi)   
• Kalbi besleyen damarlarda t ıkanma (iskemik kalp hastalığı)   
• Karaciğer işlev bozuklukları  
• Aşırı duyarlılık  
• Deri döküntüsü  
• Varsanı, gerçekte olmayan şeyleri görme k veya duymak (halüsinasyonlar)   
• Kan basıncı yükselmesi (hipertansiyon)  
• Aspirin ya da benzeri non -steroid anti -inflamatu var ilaçlar kullandığınızda nefes 
güçlüğü yaşadıysanız ve buna benzer semptomları bu ilacı kullandığınızda da 
gördüyseniz  
• Beklenmeyen morarma ve kanama görürseniz  
 
Bunlar çok ciddi yan etkilerdir. Eğer bunlardan biri sizde mevcut ise, sizin A -FERİN 
SİNÜS’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Tüm ilaçlar gibi, A-FERİN SİNÜS’ün içeriğinde bulunan maddelere duyarlı olan kişilerde 
yan etkiler olabilir.  
 
Yan etkiler a şağıdaki kategorilerde gösterildi ği şekilde sınıflandırılmı ştır: 
Çok yaygın:   10 hastanın en az birinde görülebilir.  
Yaygın:     10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:     1.000 hastanın birinden az fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Parasetamole bağlı gelişen yan etkiler  
 
Yaygın:  
• Uyku hali (somnolans)  
• Baş ağrısı  
• Baş dönmesi  
• Üst yolunum yolları enfeksiyon belirtileri  
• Bulantı  
• Kusma  
• Uyuşma, karıncalanma ve yanma hissi gibi duyusal bozukluklar  
• Bağırsak gazı  
• Karın ağrısı  
• Kabızlık  
• Hazımsızlık  
 
Yaygın olmayan:  
• Uzun süreli uygulamada böbreklerde yetmezliğe yol açabilen böbrek hasarı (papiler 
nekroz)  
 
                       ASFT -240326P27  
 8/10 
 • Sindirim sisteminde görülen kanama (gastrointestinal kanama)  
 
Seyrek:  
• Akyuvar sayısında azalma (lökopeni), kan hücrelerinde azalma (pansitopeni), anemi 
(kansızlık), kanda methemoglobin bulunması (methemoglobinemi) , anormal sayıda düşük 
beyaz kan hücresi (nötropeni), kılcal damarların deri içine kanaması (trombositopenik 
purpura)  
• Bu yan etkiler parasetamol ile neden -sonuç ilişkisi içinde değildir:  
Bulantı, kusma, ishal, karın ağrısı  
• Deri döküntüsü, kaşıntı, ürtiker, egzama, alerjik ödem,  yüzde, dilde ve boğazda şişlik 
(anjiyoödem), yaygın akıntılı döküntüler (akut generalize eksantematöz püstülozis), el, yüz 
ve ayakta dantele benzer kızarıklık oluşturan, aşırı duyarlılık (eritema multiform)   
• Stevens -Johnson sendromu (cilt ve mukoza zarının ilaç veya enfeksiyona karşı ciddi 
şekilde reaksiyon gösterdiği bir rahatsızlıktır)  
• Toksik epidermal nekroliz (Lyell sendromu) (ilaç ve çeşitli enfeksiyonlara bağlı gelişebilen 
deri hastalığı)  
 
Çok seyrek:  
• Ani ve sık gelişebilen kan hücresi sayısının azalması (agran ülositoz)  
• Kan pulcuğu (pıhtılaşmadan sorumlu kan hücreleri) sayısında azalma (trombo sitopeni)   
• Alerjik reaksiyon belirtileri  
• Aspirin ya da benzeri non -steroid anti -inflamatu var ilaçlara karşı hassasiyeti olan 
hastalarda bron kospazm  
• Karaciğer işlev bozukluğu  
 
Bilinmiyor:  
• Merkezi sinir sisteminde uyarılma, beyinde iltihaplanma (ensefalopati), uykusuzluk 
(insomni a), titreme (tremor)  
• Pozitif alerji testi  
• İnsan vücudu savunma sisteminin kan pulcuklarını (trombosit) zarar verici olarak kabul 
edip imha etmesi (immün trombositopeni)  
 
Psödoefedrine bağlı gelişen yan etkiler  
 
Yaygın:  
• Asabiyet, uykusuzluk, sersemlik, ağız kuruluğu, bulantı, kusma.  
 
Yaygın olmayan:  
• Tutarsız aşırı davranış (ajitasyon), huzursuzluk, idrar yapmada güçlük (dizüri), idrar 
yapamama (üriner retansiyon), yorgunluk, telaş hali  
 
Seyrek:  
• Varsanı (özellikle çocuklarda), kalbin atım sayısında artış (taşikardi), kalp atışı anormalliği 
(palpitasyonlar), artan kan basıncı, döküntü, egzama (alerjik dermatit)  
 
 
 
 
                       ASFT -240326P27  
 9/10 
 Bilinmiyor:  
• Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon  sendromu (RCVS) olarak bilinen, beyinde kan damarlarını etkileyen 
ciddi durumlar  
• Anksiyete (kaygı, endişe), baş ağrısı, irritabilite (uyaranlara karşı aşırı duyarlı olma 
durumu)  
 
Posterior geri dönüşümlü ensefalopati sendromu (PRES) ve geri dönüşümlü serebral 
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen A -FERİN SİNÜS’ü kullanmayı bırakın ve acil tıbbi yardım 
alınız:  
• Ani başlayan şiddetli baş ağrısı  
• Hasta hissetmek  
• Kusma  
• Bilinç bulanıklığı  
• Nöbetler, görmede değişiklikler  
 
Triprolidine bağlı gelişen yan etkiler  
 
Çok yaygın:  
• Rahatlama (sedasyon), uyuşukluk  
 
Yaygın:  
• Ağız, burun ve boğaz kuruluğu, dikkat bozukluğu, anormal koordinasyon, sersemlik  
 
Bilinmiyor:  
• Deri döküntüsü, kurdeşen (ürtiker), idrar yapamama (üriner retansiyon), kusma, bulantı 
dahil mide -bağırsak kanalı bozuklukları, akciğer bronş salgılarında kıvam artışı, bulanık 
görme, aşırı uyarılma (artan enerji, asabiyet, huzursuzluk), bilinç bulanıklığı (konfüzyon), 
kabus görme, halüsinasyon (varsanı).  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans 
Merkezi ’ne (TÜFAM) bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. A-FERİN SİNÜS ’ün saklanması  
 
A-FERİN SİNÜS ’ü çocukların göremeyeceği, erişemeyeceği yerlerde ve ambalajında 
saklayınız.  
 
 
                       ASFT -240326P27  
 10/10 
 25°C altındaki oda sıcaklığında  saklayınız.  
 
Son kullanma tarihi ile uyumlu olarak kullanınız . 
 
Ambalajdaki son kullanma tarihinden sonra A-FERİN SİNÜS ’ü kullanmayınız.  
 
Eğer üründe ve/veya ambalajında bozukluklar fark ederseniz A -FERİN SİNÜS’ü 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
HÜSNÜ ARSAN İLAÇLARI A.Ş.  
Beyoğlu -İSTANBUL  
 
Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 
Bu kullanma talimatı  … … …  tarihinde onaylanmıştır.  
 
