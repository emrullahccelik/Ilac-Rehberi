1/6 KULLANMA TALİMATI  
 
HEPAZEC  200 mg film tablet 
Ağızdan alınır.  
 
• Etkin madde: Her bir film kaplı tablet 200 mg rifaksimin içerir.  
• Yardımcı maddeler: Hipromelloz , disodyum EDTA, mikrokristalin selüloz PH 101, 
mikrokristalin selüloz PH 200, gliserol distearat, kollodial silikon dioksit, sodyum 
nişasta glikolat, propilen glikol, kı rmızı demir oksit, titanyum dioksit, talk. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
•Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. HEPAZEC nedir ve ne için kullanılır?  
2. HEPAZEC'i  kullanmadan önce dikkat edilmesi gerekenler  
3. HEPAZEC nasıl kullanılır?  
4. Olası yan etkiler nelerdir? 
5. HEPAZEC'i n saklanması  
 
Başlıkları yer almaktadır.  
1. HEPAZEC  nedir ve ne için kullanılır?  
HEPAZEC , 12 adet film kaplı tablet içeren blister ambalajda takdim edilmektedir . 
Tabletler  pembe renkli, yuvarlak şekilli, bikonveks yüzlü, çentiksiz  şekildedir. Blister 
ambalajda 12 film kaplı tablet formu mevcuttur.  
 
Her bir film tablet, 200 mg rifaksimin içerir.  
 HEPAZEC  antibiyotikler olarak adlandırılan bir ilaç grubunda yer alır ve bağırsakta etkili  
antimikrobiyal bir ajan olarak kullanılan rifaksimin içerir. Şiddetli mide -bağırsak 
enfeksiyonlarında, Turist ishali (Yetişkinlerde rastlanılan, kanlı dışkı veya ateşin görülmediği, son 24 saat içinde 8 veya 8’ den fazla biçimsiz (sulu veya yumuşak) dışkının görüldüğü bir 
hastalık) durumunda, kandaki amonyak ve bileş imlerinin miktarı arttığı zaman kullanılan ilacın 
etkisini arttırmak amacıyla ve diyare baskın irritabl bağırsak sendromu (hassas bağırsak hastalığı) tedavisinde kullanılır.  2/6 18 yaş altındaki çocukların kullanması önerilmez. 
 
2. HEPAZEC 'i kullanmadan önce dikkat edilmesi gerekenler  
HEPAZEC 'i aşağıdaki durumlarda KULLANMAYINIZ  
Eğer;  
• Rifaksimin, diğer rifamisinlere , benzer tipteki antibiyotiklere ( Örn: rifampisin ve ya 
rifabutin)  ya da ilacın yukarıda belirtilen bileşimindeki yardımcı maddelerden herhangi 
birisine aşırı duyarlılığınız varsa (alerjik olabileceğinizi düşünüyorsanız) , 
• Ateşiniz varsa,  
• Son 24 saat içinde 8 veya 8’den fazla biçimsiz dışkınız olduysa, 
• Kabızlık, kanlı dışkı, bağırsak tıkanması  nedeniyle karın ağrısı ve kusma şikayetleriniz 
varsa,  
• Bağırsak tıkanıklığı hastalığınız varsa.  
 
HEPAZEC 'i aşağıdaki durumlarda DİKKATLİ KULLANINIZ  
Eğer,  
• Tedavi boyunca belirtilerinizde kötüleşme olursa HEPAZEC  almayı kesiniz ve 
doktorunuza danışınız . 
•  3 günlük tedaviden sonra belirtileriniz devam ederse veya tekrar ortaya çıkarsa, 
HEPAZEC’i  ikinci defa kullanmayınız ve doktorunuza danışınız.  
Aktif kömür kullanıyorsanız (örneğin gaz veya ishal tedavisi için) lütfen kömür aldı ktan en 
az 2 saat sonra HEPAZEC’i alınız.  
Rifaksimin çok az miktarda bağırsaklardan emilebilir. Bu yüzden idrar rengi kırmızıya dönüşebilir. Siklosporin (Bağışıklık sistemini baskılayan bir ilaç ) gibi P -glikoprotein enziminin işleyişini 
yavaşlatan veya durduran ilaçlar ile birlikte kullanımının gerekli olduğu durumlarda dikkatli 
kullanılmalıdır.  
Varfarin (kan pıhtılaşmasını önleyici ilaç) ile Rifaksiminin birlikte kullanılması, varfarinin 
etkinliğini azaltabilir veya etkinliğini artırarak kanamaya neden olabilir. Varfarin kullanıyorsanız, doktorunuz tarafından kan değerlerinizin kontrol edilmesi gerekebilir. Bu 
yüzden varfarin veya herhangi bir kan pıhtılaşmasını önleyici ilaç kullanıyorsanız 
doktorunuza bilgi veriniz. 
 Klinik veriler; Rifaksiminin, tipik olarak ateş, kanlı dışkı ve dışkılama sıklığının artması ile 
karakterize olan dizanteri benzeri ishale sebep olan Campylobacter jejuni , Salmonella spp. 
ve Shighella gibi bakterilerin neden olduğu turist ishalinin tedavisinde etkili olmadığını 
göstermiştir. Clostridium difficile  adlı bir bakteri ile rifaksimin tedavisi sonucu Clostridium 
difficile  ile ilişkili ishale ve psödomembranöz kolit’ e (kalın bağırsağın iltihaplanması) 
neden olabilir.  
 
Bu uyarılar, geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  
 3/6 HEPAZEC 'in yiyecek ve içecek ile kullanılması:  
Yiyeceklerle birlikte veya ayrı alınması etkisini değiştirmez.  Bir bardak suyla ağı z yoluyla 
alınmalıdır.  
Bu ilaç, idrar renginizde kırmızılaşma gibi renk değişikliklerine neden olabilir. 
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz veya hamile kalmayı düşünüyorsanız HEPAZEC’i kullanmanız önerilmez.  
Hamile  kadınlarda yapılmış yeterli ve iyi kontrollü çalışmalar bulunmamaktadır. 
Hayvan çalışmaları, rifaksiminin fetüste kemikleşme ve iskelet değişimleri üzerinde geçici 
etkileri olduğunu göstermiştir. Bu bulguları n insanlardaki klinik önemi bilinmemektedir.  
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen doğum kontrol yöntemleri kullanmalıdır. 
Hayvan çalışmaları, erkek ve dişinin üreme yeteneği açısından doğrudan veya dolaylı zararlı 
etkilere işaret etmemektedir  
Eğer;  
• Hamileyseniz, hamile olduğunuzu düşünüyorsanız veya hamile kalmayı planlıyorsanız, 
doktorunuza veya eczacınıza danışınız.  
Tedaviniz sırasında hamile olduğunuzu fark ederseniz hemen doktorunuza veya eczac ınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
• Emziriyorsanız veya emzirmeyi düşünüyorsanız, kullanmaya başlamadan önce 
doktorunuza veya eczacınıza danışınız.  
Rifaksiminin veya metabolitlerinin süte geçip geçmediği bilinmemektedir.  
Emzirilen çocuk için risk göz ardı edilemez.  
Emzirmeye devam edilip edilmemesine veya rifaksimin tedavisinin kesilip kesilmemesine 
/rifaksimin kullanılıp kullanılmamasına, emzirmenin çocuğa yararı ve tedavinin anneye yararı 
göz önünde bulundurularak karar verilmelidir.  
Emzirme dönemi süresince HEPAZEC  kullanmadan önce, bunu doktorunuza bildiriniz. 
 
Araç ve makine kullanımı  
HEPAZEC ’ un araç ve makine kullanımı üzerinde herhangi bir etkisi bulunmamaktadır.  
Baş dönmesi veya uyku hali hissederseniz araç veya makine kullanmayın.  
 HEPAZEC 'in içeriğinde bulunan bazı yardımcı maddeler hakkında önemli bilgiler  
HEPAZEC 'in içeriğinde bulunan yardımcı  maddelere karşı aşırı bir duyarlılığınız yoksa bu 
maddelere bağlı olumsuz bir etki beklenmez.  
 Diğer ilaçlar ile birlikte kullanımı  
Bugüne kadar hiçbir etkileşim tanımlanmamıştır.  
- Farklı organlara yayılmış bir bakt eriyel enfeksiyonu tedavi etmek için başka bir rifamisin 
antibakteriyel ilacını kullanan kişilere rifaksimin verilmesine ilişkin bir deneyim yoktur. 4/6 - Siklosporin (immünosupressör, bağışıklık sistemini baskılayan bir ilaç), varfarin (kan 
pıhtılaşmasını önleyici ilaç) veya oral kontraseptif (doğum kontrol hapı) kullanıyorsanız lütfen 
doktorunuza bildiriniz . 
- Rifaksimin ve turist ishali sırasında kullanılabilecek diğer ilaçların (örn. loperamid, aktif 
kömür) eşzamanlı alımını araştıran ilaç etkileşimi çalışmaları mevcut değildir. 
- Eğer aktif kömür kullanıyorsanız (örneğin gaz kaçırmayı veya ishali tedavi etmek için) lütfen 
HEPAZEC ’ u kömürü aldıktan en az 2 saat sonra alınız . 
- Karaciğer yetmezliği hastalığınız varsa, HEPAZEC  ile birlikte CYP3A4 adlı bir kar aciğer 
enziminden etkilenen varfarin, antiepileptik (epilepsi ilaçları), antiaritmik (kalp ritim bozukluğu tedavisinde kullanılan ilaçlar), doğum kontrol hapı gibi ilaçlar kullanıldığında, bu 
ilaçların etkinliği azalabilir.  
- Varfarin (kan pıhtılaşmasını ö nleyici ilaç) ile Rifaksiminin birlikte kullanılması, varfarinin 
etkinliğini azalttığı ya da arttırdığı için, INR değerlerinin (uluslararası normalleştirilmiş oran) 
doktorunuz tarafından izlenmesi gerekir. Ağız yolu ile alınan pıhtı önleyicilerin (oral 
antikoagülan) dozunda ayarlamalar gerekebilir. Varfarin kullanıyorsanız doktorunuza bilgi 
veriniz.  
Sağlıklı deneklere orta derecede etkinliğe sahip bir P -glikoprotein engelleyici maddesi olan 600 
mg siklosporin ile 550 mg’lık tek doz rifaksimin birlikte veril miş ve rifaksiminin kandaki 
maksimum yoğunluğunun (Cmax) 83 kat, ilacın emildiği yerden kana geçme miktarının (AUC ∞ ’ın) ise 124 kat arttığı gözlenmiştir.  
Bu artışın, kan dolaşımına geçmesi beklenen miktar (sistemik maruziyet) açısından klinik önemi bilinmemektedir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. HEPAZEC  nasıl kullanılır?  
Uygun kullanım ve doz/uygulama sıklığı i çin talimatlar:  
Doktorunuzun önerisine bağlı olarak dozların miktarı ve sıklığı değiştirilebilir. Doktor tarafından başka bir şekilde tavsiye edilmediği takdirde tedavi süresi 3 günü 
geçmemelidir.  
Tedavi süresi doktor tarafından hastanın klinik cevabına göre belirlenmelidir.  
Tekrarlayan tedavi serilerinin gerekli olduğu vakalarda her bir tedavi serisi 20- 40 günlük ilaçsız 
dönemlerle ayrılmalıdır.  
Aralıklı tedavinin toplam süresi, doktorunuz tarafından belirlenmelidir.  
 Önerilen doz Akut mide -bağırsak kanalı enfeksiyonları, turist ishali  tedavisi : 
-Erişkin ler: Her 8 saatte bir, 1 tablet ( 600 mg rifaksimin)  
Kanda amonyum düzeyinin artması nda tedaviye yardımcı olarak:  
-Erişkin ler: Her 8 saatte bir 2 tablet (1200 mg rifaksimin)  
 Diyare baskın irritabl bağırsak sendromu (İshal ağırlıklı hassas bağırsak hastalığı) tedavisi:  
-Erişkinler: 8 saatte bir 2 tablet (1200 mg ri faksimin)  5/6 Uygulama yolu ve metodu:  
• Film tableti blisterden çıkarınız ve bütün olarak bir bardak su ile yutunuz.  
• HEPAZEC  yiyeceklerle veya aç karnına alınabilir.  
 
Değişik yaş grupları :  
Çocuklarda kullanım:  
İlacın etkililiği ve güvenliği 18 yaşın altındaki çocuklarda kanıtlanmadığından 18 yaş altı 
çocuklarda kullanımı önerilmez.   
Yaşlılarda kullanım:  
Yaşlı kişilerde rifaksimin uygulaması ile ilgili deneyim sınırlıdır.  Ancak tavsiye edilen 
dozlarda ilacın tole re edilebilirliğinin yüksek olduğu saptanmıştır. 
 
Özel kullanım durumları:  
Böbrek / karaciğer yetmezliği:  
Böbrek yetmezliği olan hastalarda rifaksimin uygulamasına dair klinik veri bulunmamaktadır. 
Rifaksiminin sınırlı sistemik absorbsiyonundan (ilacın bağırsaklardan emilimi) dolayı 
karaciğer yetmezliği olan hastalarda doz ayarlaması önerilmemektedir.  
Eğer HEPAZEC ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 
Kullanmanız gerekenden daha fazla HEPAZEC  kullandıysanız:  
Turist ishalinden şikâyetçi olan hastalarla yapılan klinik çalışmalarda, günde 1800 mg'a kadar olan dozlarda ciddi klinik bulgulara rastlanmamıştır. 
Sağlıklı deneklerde 7 gün süreyle günde 2400 mg ’a kadar uygulanan rifaksimin dozları, yüksek 
doza bağlı klinik belirtilere neden olmamıştır.  
Doz aşımının farkına varıldığı hastalarda, belirlenen ve uygun destekleyici tedavinin 
uygulanması önerilir. HEPAZEC 'in kullanmanı z gerekenden fazlasını kullanmışsanız bir doktor veya eczacı ile 
konuşunuz.  HEPAZEC 'i kullanmayı unutursanız
 
Unuttuğunuz dozu hatırladığınız an alınız ve diğer dozu normal zamanında alınız. 
Unutulan dozları dengelemek için çift doz almayınız. 
 HEPAZEC  ile tedavi sonlandırıldığında oluşabilecek etkiler:  
Eğer tedaviye üç gün boyunca devam etmezseniz, belirtileriniz kötüleşebilir. 
Eğer bu ürünün kullanımı hakkında başka sorularınız varsa, doktorunuza veya eczacınıza 
danışın.  Eğer HEPAZEC ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   6/6 4. Olası yan etkiler nelerdir? 
Tüm ilaçlar gibi HEPAZEC 'in içeriğinde bulunan maddelere duyarlı olan kişi lerde yan etkiler 
olabilir. . 
 
İlaçların yan etkileri aşağıdaki şekilde sınıflanmaktadır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanı n birinden fazla görülebilir.  
Seyrek: 1.000 hastanın birinden az , fakat 10.000 hastanın birinden fazla  görülebilir. 
Çok seyrek: 10.000 hastanın birinden az görülebilir. Bilinmiyor : Eldeki verilerden hareketle tahmin edilemiyor.  
 
Aşağıdakilerden biri olursa , HEPAZEC 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Döküntü, kaşıntı, nefes almayı veya yutkunmayı zorlaştırabilecek şekilde yüzde, dudaklarda, dilde ve/veya boğazda şişme ile kendini gösteren şiddetli alerjik reaksiyon.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin HEPAZEC ’ 
e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 HEPAZEC ile ilgili diğer yan etkiler aşağıda bildirilmiştir:  
Yaygın:  
• Baş ağrısı  
• Baş dönmesi  
• Gaz 
• Karında şişkinlik 
• Kabızlık  
• Karın ağrısı  
• İshal  
• Acil tuvalete gitme ihtiyacı 
• Bulantı  
• İstemsiz ve ağrılı veya etkisiz ıkınma  
• Kusma  
• Ateş 
 Yaygı n olmayan:  
• Vücudun çeşitli bölgelerinde meydana gelen mantar hastalığı, pamukçuk (kandidiyazis)  
• Soğuk algınlığı  
• Boğazın şişmesi  
• Uçuk, içi sıvı dolu kabarcık 
• Burun ve yutak iltihabı  
• Kandaki beyaz kan hücrelerinde artış  
• Kandaki monosit sayısında anormal artış  7/6 • Kanda nötrofil sayısının düşmesi  
• İştah kaybı  
• Vücutta sıvı kaybı  
• Uykusuzluk 
• Anormal rüyalar  
• Depresif ruh hali  
• Sinirlilik  
• Şiddetli baş ağrısı (Migren)  
• His kaybı  
• Uyuşma  
• Uyuklama  
• Sinüs baş ağrısı  
• Çift görme  
• Şiddetli baş dönmesi (Vertigo, odanın dönmesi hissi)  
• Kulak ağrısı  
• Kalp çarpıntısı  
• Sıcak basması  
• Kan basıncı artışı  
• Nefes darlığı  
• Burun tıkanıklığı  
• Öksürük 
• Ağız ve yutak ağrısı  
• Boğaz kuruluğu  
• Burun akıntısı  
• Hazımsızlık  
• Mide -bağırsak hareketliliğinde bozukluk 
• Üst karın ağrısı  
• Salgı kıvamlı dışkı (Dışkıda mukus)  
• Katı (Sert) dışkı  
• Dışkıda kan  
• Dudak kuruluğu  
• Tat almada duyu kaybı  
• Kan test sonuçları: karaciğer enzim değerlerinde artış : Aspartat aminotransferaz isimli 
bir enzimde artış  
• Döküntü 
• Kabarıklık  
• Güneş yanığı  
• Ciltte lekelenme  
• Virüs kaynaklı döküntülü hastalık 
• Sırt ağrısı 
• Kas kasılması  
• Sürekli hale gelen kas ağrısı (miyalji)  8/6 • Kas zayıflığı  
• Boyun ağrısı  
• Güçsüz lük 
• İdrarda şeker  
• Çok sık ama azar azar idrara çıkma  
• Fazla idrar yapma  
• İdrarda kan  
• İdrarda protein bulunması  
• Sık adet görme (iki adet kanaması arası 21 günden daha az)  
• Halsizlik  
• Ağrı ve rahatsızlık  
• Çevresel ödem (kollarda şişme)  
• Grip benzeri hastalık  
• Titreme  
• Soğuk ter  
• Aşırı terleme  
 
Bilinmiyor:  
• Bakteriyel enfeksiyonlar (Klostridyal enfeksiyonlar)  
• Anormal kan testleri (trombositlerin azalması, karaciğer fonksiyon testlerinin normal 
aralığın dışında olması , uluslararası normalleştirilmiş orandaki değişiklikler -  INR)  
• Vücudun ilaca karşı gösterdiği ciddi tepkiler (anafilaktik reaksiyonlar), ilaca karşı aşırı 
duyarlılık (alerjik reaksiyonlar)  
• Bayılacak gibi olma durumu 
• Deride kızarıklık, kaşıntı, sulanm a, kabuk bağlama vb. doku bozukluklarıyla kendini 
gösteren ve bulaşıcı olmayan bir deri hastalığı (egzama)  
• En çok dudaklarda, dilde, göz çevresinde, yüz, boyun, kol, bacak, karın ve cinsel bölge 
derisinde görülen, aniden oluşan ağrılı ve sınırları belli şişmeler (anjiyoödem)  
• Kaşıntılı pembe ya da kırmızı döküntüler olarak görülen deri iltihabı (dermatit)  
• Kullanılan ilaçlara ve ya bilinmeyen nedenlere bağlı olarak deride görülen yaygın kızarıklık ve pullanma (dermatit eksfolyatif)  
• Çoğunlukla diz altı  kısımda bulunan kırmızımsı ve ağrılı topuklara neden olan cilt 
iltihabı (eritema)  
• Kızarıklık  
• Kaşıntı 
• Kırmızımsı mor renkte, basmakla solmayan deri döküntüsü(purpura)  
• Kurdeşen  
 
Herhangi bir antibiyotik ile tedavi, Clostridium difficile (organ üzerine harap edici etkisi olan 
birçok enzim ve zehire sahip olan bir bakteri türü) ile ilişkili ishale (CDAD) neden olabilir.  9/6 Yüksek dozlarda uzun süreli tedavi sırasında veya barsak iç yüz eyinde zedelenme olduğu 
zaman ilacın küçük bir miktarı (fakat %1’den daha azı) emilebilir ve idrarın kırmızımsı bir 
renge dönüşmesine yol açabilir.  Eğer bu kullanma talimatında bahsi geç meyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana ge len yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  5. HEPAZEC 'in saklanması  
HEPAZEC 'i çocukların göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında  saklayınız.  
 Son kullanma tarihiyle uyumlu olarak kullanınız. Ambalajdaki son kullanma tarihinden sonra HEPAZEC ‘i kullanmayınız. 
Eğer üründe ve/veya ambalajında bozukluklar fark ederseniz HEPAZEC 'i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 Ruhsat sahibi:  
İlko İlaç San. ve Tic. A.Ş.  
Veysel Karani Mah. Çolakoğlu Sok. No:10 34885 Sancaktepe / İstanbul  
Telefon No: 0216 564 80 00  
Üretim yeri:  
İlko İlaç San. ve Tic. A.Ş. 
3.Organize Sanayi Bölgesi Kuddusi Cad. 23. Sok. No:1 Selçuklu / Konya  
 
Bu kullanma talimatı  …/…/… tarihinde onaylanmıştır.  