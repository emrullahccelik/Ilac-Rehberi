 
1/12  KISA ÜRÜN BİLGİSİ  
 
1. BEŞERİ TIBBİ ÜRÜNÜN  ADI 
PRİMSEL 10 mg/2 mL I.M./I.V. enjeksiyonluk çözelti içeren ampul  
Steril  
 
2. KALİTATİF VE KANTİTATİF BİLEŞİM Etkin  madde:  
Her bir ampul (2 mL) 10 mg Metoklopramid hidroklorür içerir.  
 
Yardımcı maddeler:  
Sodyum  klorür  .............................  14 mg 
Sodyum  metabisülfit  .....................  3 mg 
 
Yardımcı maddeler için 6.1’e bakınız,  
 
3. FARMASÖTİK  FORM  
Enjeksiyonluk çözelti  
Amber renkli cam ampul içerisinde berrak, renksiz, kokusuz, steril  çözelti  
 
4. KLİNİK  ÖZELLİKLER  
4.l. Terapötik endikasyonlar  
 
Yetişkin popülasyonda  
PRİMSEL, yetişkinlerde aşağıdaki durumlarda endikedir:  
• Cerrahi sonrası bulantı ve kusmanın  önlenmesinde.  
• Bulantı ve kusmanın (akut migrenin indüklediği bulantı ve kusma dahil) semptomatik 
tedavisinde.  
• Radyoterapinin ind üklediği bulantı ve kusmanın  önlenmesinde.  
 
Pediyatrik popülasyonda  
PRİMSEL, çocuklarda (1 -18 yaş) aşağıdaki durumlarda endikedir:  
• Kemoterapinin indüklediği bulantı ve kusmanın önlenmesinde, ikincil seçenek  olarak.  
• Cerrahi sonrası bulantı ve kusmanın tedavisinde, ikincil seçenek  olarak.  
 
4.2. Pozoloji ve uygulama  şekli  
Pozoloji/uygulama sıklığı ve süresi:  
İntravenöz veya intramusküler uygulanabilir.  
İntravenöz doz yavaş bolus infüzyon  şeklinde uygulanmalıdır (en az 3 dakika boyunca).  
 
Yetişkin hastalar:  
Cerrahi sonrası bulantı ve kusmanın önlenmesinde 10 mg’lık tek doz uygulanması önerilir.  
 
Akut migrenin indüklediği bulantı ve kusmanın ve radyoterapinin indüklediği bulantı ve  
2/12  kusmanın önlenmesi dahil olmak üzere bulantı ve kusmanın semptomatik tedavisi için; önerilen 
tek doz 10 mg’dır, günde en fazla 3 kere tekrarlanabilir.  
 
Önerilen maksimum  günlük doz 30 mg veya 0 ,5 mg/kg vücut ağırlığıdır.  
 
Enjektabl tedavi süresi mümkün olduğunca kısa olmalı ve mümkün olan en kısa sürede oral 
tedaviye geçiş yapılmalıdır.  
 
Pediyatrik hastalar (1 -18 yaş):  
Tüm endikasvonlarda:  
Önerilen doz 0 ,1 ila 0 ,15 mg/kg vücut ağırlığı arasındadır. Bu doz I.V. olarak günde 3 defaya 
kadar tekrarlanabilir.  
 
24 saat içinde uygulanabilir maksimum günlük doz 0 ,5 mg/kg vücut ağırlığını geçmemelidir.  
 
Doz tablosu:  
Yaş Vücut ağırlığı  Doz Tekrarlama  
1-3 yaş  10-14 kg  1 mg  Günde 3 defaya kadar  
3-5 yaş  15-19 kg  2 mg  Günde 3 defaya kadar  
5-9 yaş  20-29 kg  2,5 mg  Günde 3 defaya kadar  
9-18 yaş  30-60 kg  5 mg  Günde 3 defaya kadar  
15-18 yaş  60 kg üstü  10 mg  Günde 3 defaya kadar  
 
Kemoterapinin indüklediği bulantı ve kusmanın önlenmesinde ikincil seçenek olarak, 
maksimum uygulama süresi 5 gündür.  
 
Cerrahi sonrası oluşan bulantı ve kusmanın tedavisinde ikincil seçenek olarak, maksimum 
uygulama süresi 48 saattir.  
 
Maksimum önerilen günlük doz 30 mg ya da 0,5 mg/kg vücut ağırlığıdır.  
 
Maksimum önerilen tedavi süresi 5 gündür.  
 
Kemoterapinin indüklendiği bulantı ve kusmanın önlenmesinde (1 -18 yaş arası pediyatrik 
hastalar)  
18 yaş altında yarar/risk dengesi dikkatlice değerlendirildikten sonra kullanılmalıdır.  
 
Uygulama şekli:  
PRİMSEL, intravenöz ya da intramüsküler olarak uygulanabilir.  
 
İntravenöz dozlar yavaş enjeksiyon şeklinde uygulanmalıdır (en az 3 dakika süreyle).  
İki uygulama dozu arasında, kusma ve kullanılan dozun çıkarıldığı durumlar  da dahil olmak 
üzere, en az 6 saat ara verilmelidir.   
3/12   
Özel popülasyonlara ilişkin ek bilgiler:  
Böbrek yetmezliği:  
Son dönem böbrek yetmezliği (kreatinin klerensi ≤ 15 mL/dak) olan hastalarda günlük doz %75 
oranında azaltılmalıdır.  
 
Orta ve şiddetli böbrek  yetmezliği (kreatinin klerensi 15 -60 mL/dak) olan hastalarda günlük doz 
%50 oranında azaltılmalıdır.  
 
Hafif böbrek yetmezliğinde doz ayarlaması gerekmez (bkz. Bölüm 5.2).  
 
Karaciğer yetmezliği:  
Şiddetli karaciğer yetmezliği olan hastalarda, doz %50 oranında azaltılmalıdır (bkz. Bölüm 
5.2). 
 
Pediyatrik popülasyon:  
Metoklopramid 1 yaşından küçük çocuklarda kontrendikedir (bkz. Bölüm 4.3).  
 
Geriyatrik popülasyon:  
Yaşlılarda karaciğer ve böbrek işlevleri ile hastanın genel durumu değerlendirilerek, doz 
azaltılması göz önünde bulundurulmalıdır.  
 
4.3. Kontrendikasyonlar  
• Bölüm 6.1’de listelenen yardımcı maddelerden herhangi birine ya da etkin maddeye 
karşı  hipersensitivite,  
• Gastrointestinal kanamalar, mekanik tıkanma veya gastrointestinal perforasyon gibi, 
gastro intestinal motilitenin stimule olmasının riskli olduğu  hallerde,  
• Şiddetli  hipertansiyon  epizot  riskine  sebep  olabileceğinden  dolayı  onaylanmış  veya  
şüpheli feokromositoması olan hastalarda,  
• Nöroleptik veya metoklopramid ile indüklenmiş tardif diskinezi öyküsü  olanlarda,  
• Epilepsi (sıklığın ve şiddetin arttığı krizler)  varlığında,  
• Parkinson hastalığı  olanlarda,  
• Levodopa veya dopaminerjik agonistlerle kombinasyon (bkz. Bölüm  4.5), 
• Metoklopramid  ya da NADH  sitokrom -b5 yetmezliği  ile görülen  bilinen  
methemoglobinemi öyküsü  olanlarda,  
• Ekstrapramidal bozukluk riskindeki artışa sebep olabileceğinden 1 yaşından küçük 
çocuklarda (bkz. Bölüm  4.4). 
• Gastrointestinal sistem cerrahisinden sonraki 3 -4 gün içinde  kullanılmamalıdır.  
 
4.4. Özel kullanım uyarıları ve  önlemleri  
Atopi (astım dahil) veya porfiri öyküsü olan hastalarda metoklopramid kullanılırken dikkatli 
olunmalıdır.  
   
4/12  Nörolojik bozukluklar  
Özellikle çocuklarda ve genç yetişkinlerde kullanımı ile ekstrapiramidal bozukluklar meydana 
gelebilir. Bu reaksiyonlar genellikle tek bir dozdan sonra ve tedavinin başında oluşabilir. 
Ekstrapiramidal semptomların olması durumunda metoklopramid derhal kesi lmelidir. Bu etkiler 
genellikle ilaç tedavisinin kesilmesinden sonra tamamen geri dönüşümlüdür fakat semptomatik 
bir tedaviye ihtiyaç duyulabilir (çocuklarda benzodiazepinler ve/veya yetişkinlerde 
antikolinerjik anti -parkinson ürünler).  
 
Doz aşımından kaçı nmak için, kusma ve dozun reddi olsa bile her bir metoklopramid 
uygulaması arasında Bölüm 4.2’de belirtilen en az 6 saatlik zaman aralığına riayet edilmelidir.  
 
Metoklopramid ile uzatılmış tedavi, özellikle de yaşlılarda potansiyel olarak geri dönüşümsüz 
tardif diskineziye neden olabilir. Tardif diskinezi riski nedeniyle tedavi üç ayı geçmemelidir 
(bkz. Bölüm 4.8). Tardif diskineziye ait klinik belirtiler görülürse tedavi kesilmelidir.  
 
Metoklopramidin monoterapisinin yanı sıra nöroleptikler ile kombinasyon larında  nöroleptik 
malign sendromu bildirilmiştir (bkz. Bölüm 4.8). Nöroleptik malign sendrom semptomları 
görüldüğünde acilen metoklopramid kesilmeli ve uygun tedaviye başlanmalıdır.  
 
Altta yatan nörolojik durumları olan hastalara ve diğer merkezi etkili i laçlarla tedavi edilen 
hastalara özel dikkat gösterilmelidir (bkz. Bölüm 4.3).  
 
Metoklopramidin hipertansiyon hastalarında dolaşımdaki katekolamin miktarını arttırabileceği 
ile ilgili sınırlı veri bulunduğundan, hipertansiyonu olan hastalarda dikkatli kull anılmalıdır.  
 
Parkinson hastalığının belirtileri metoklopramid ile şiddetlenebilir.  
 
Metoklopramid gastro -intestinal motiliteyi arttırabileceğinden, gastro -intestinal anastomoz veya 
gastro -intestinal kapatılmanın ardından ameliyat bölgelerinde dikiş çizgis inde teorik olarak 
basınç artışına sebep olabilir.  
 
Methemoglobinemi  
NADH sitokrom b5 redüktaz eksikliğine bağlı olabilen methemoglobinemi bildirilmiştir. Bu 
durumda, metoklopramid hemen ve sürekli kesilmeli ve uygun önlemler (ör. metilen mavisi ile 
tedavi  gibi) başlatılmalıdır.  
 
Kalp hastalıkları  
Özellikle I.V. yolla metoklopramid enjeksiyon uygulaması sonrasında dolaşım bozukluğu, ciddi 
bradikardi, kardiyak arrest ve QT uzaması gibi ciddi kardiyovasküler istenmeyen etkiler 
raporlanmıştır (bkz. Bölüm 4.8).  
 
Yaşlı hasta popülasyonuna, kardiyak iletim bozukluğu olan hastalara (QT uzaması dahil), 
düzeltilmemiş elektrolit dengesizliği olan hastalara  ve QT aralığını uzattığı bilinen diğer ilaçları 
kullanan hastalara özellikle intravenöz yoldan metoklopramid uygu laması sırasında çok dikkat   
5/12  edilmelidir.  
 
Advers etki (örn. hipotansiyon, akatizi) riskini azaltmak için intravenöz dozlar yavaşça bolus  
şeklinde (en az 3 dakika boyunca) uygulanmalıdır.  
 
Böbrek ve karaciğer yetmezliği  
Böbrek yetmezliği veya şiddetli karaciğer yetmezliği olan hastalarda dozun azaltılması önerilir 
(bkz. Bölüm  4.2). 
 
Alkol ile birlikte kullanılmamalıdır.  
 
Metoklopramid, serum prolaktin düzeylerinin yükselmesine neden olabilir.  
 
İçeriğinde bulunan yardımcı maddeler hakkında ek bi lgiler  
PRİMSEL her 2 mL dozunda 1 mmol (23 mg)’dan  daha az sodyum ihtiva eder; yani esasında 
“sodyum içermediği kabul edilebilir”.  
 
PRİMSEL yardımcı madde olarak sodyum metabisülfıt içerdiğinden, nadir olarak şiddetli aşırı 
duyarlılık reaksiyonları ve bron kospazma neden olabilir.  
 
4.5. Diğer tıbbi ürünler ile etkileşimler ve diğer etkileşim  şekilleri  
Kontrendike kombinasyon:  
Levodopa  veya  dopaminerjik  agonistler  ile metoklopramid,  antagonistik  etkileşme 
göstermektedir (bkz. Bölüm  4.3). 
 
Kaçınılması gereken kombinasyon:  
Alkol, metoklopramidin sedatif etkisini güçlendirir.  
 
Dikkate alınacak kombinasyon:  
Metoklopramidin prokinetik etkisi nedeniyle, bazı ilaçların emilimi değişebilir.  
 
Antikolinerjikler ve morfin türevleri:  
Antikolinerjikler ve morfin tü revlerinin metoklopramid ile sindirim sistemi motilitesi 
üzerinde karşılıklı antagonizması  olabilir.  
 
Merkezi  sinir sistemi  depresanları  (morfin  türevleri,  anksiyolitikler,  sedatif  H1 
antihistaminikler, sedatif antidepresanlar, barbitüratlar, klonidin ve ilgili  ilaçlar)  
Merkezi sinir sistemi depresanları ve metoklopramid sedatif etkiyi arttırabilir.  
 
Nöroleptikler:  
Metoklopramid, diğer nöroleptikler ile birlikte ekstrapiramidal  bozuklukların oluşma riskini 
arttırabilir.  
 
  
6/12  Serotonerjik ilaçlar:  
SSRI’lar gibi serotonerjik ilaçlar ile birlikte metoklopramid kullanılması, serotonin sendromu 
riskini arttırabilir.  
 
Digoksin:  
Metoklopramid, digoksin biyoyararlanımını azaltabilir. Digok sin plazma konsantrasyonlarının 
dikkatle izlenmesi gereklidir.  
 
Siklosporin:  
Metoklopramid, siklosporin biyoyararlanımını (Cmaks’ı %46’ya kadar ve maruz kalmayı  
%22’ye kadar) arttırır. Siklosporin plazma konsantrasyonunun dikkatle izlenmesi gereklidir.  
 
Mivakuryum ve suksametonyum:  
Metoklopramid enjeksiyonu (plazma kolinesterazın inhibisyonu yoluyla) nöromüsküler 
bloğunun süresini uzatabilir.  
 
Güçlü CYP2D6 inhibitörleri:  
Fluoksetin ve paroksetin gibi kuvvetli CYP2D6 inhibitörleri ile birlikte uygulandığı za man 
metoklopramid maruziyet seviyeleri artmıştır. Klinik önemi belli olmamakla birlikte, hastalar 
advers reaksiyonlar için izlenmelidir.  
 
Aspirin, parasetamol:  
Metoklopramidin gastrik motilite üzerine etkisi eş zamanlı kullanılan diğer oral uygulanan 
ilaçların emilimini, gastrointestinal kanaldan emilimde azalma veya ince bağırsaktan emilimde 
artış şeklinde değiştirebilir (örn., parasetamol ve aspirin etkilerinde artış meydana gelir).  
 
Atovakuon:  
Metoklopramid, atovakuonun  plazma konsantrasyonunu azaltabilir.  
 
Apomorfin:  
Apomorfinden önce metoklopramid uygulaması, apomorfine verilen emetik yanıtı azaltabilir; 
ayrıca, eş zamanlı kullanım, apomorfinin veya metoklopramidin SSS depresan etkilerini 
güçlendirebilir.  
 
Bromokriptin:  
Metoklopramid, serum prolaktin konsantrasyonlarını arttırabilir ve bromokriptin etkileri ile 
etkileşime girebilir, bu da bromokriptin için dozaj ayarlaması gerektirmektedir.  
 
Meksiletin:  
Metoklopramid ile eş zamanlı kullanım, meksiletin emili mini hızlandırabilir.  
 
Teşhis yöntemleri:  
Gonadorelin testinde metoklopramidin birlikte kullanılması, gonadoreline yanıtı serum 
prolaktin seviyelerini yükselterek körleştirebilir.    
7/12  Metoklopramidin eş zamanlı kullanılması aldosteron ve serum prolaktin seviy elerinin 
yükselmesine neden olabilir.  
 
4.6. Gebelik ve laktasyon Genel  tavsiye  
Gebelik kategorisi: B  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Çocuk doğurma potansiyeli bulunan ve kontraseptif kullanan kadınlarda metokloprami d 
kullanımı ile ilgili herhangi bir veri yoktur.  
 
Gebelik dönemi  
Gebe kadınlardan elde edilen kapsamlı veriler (ilaca maruz kalan 1000’den fazla hasta), 
metoklopramidin gebe kadınların çocuklarında malformasyona yol açan toksisite veya 
fetotoksisite olmadığını göstermektedir. Klinik olarak gerekli durumlarda metoklopramid 
gebelik sırasında kullanılabilir. Farmakolojik özellikleri nedeniyle (diğer nöroleptik ilaçlar 
gibi), gebeliğin son safhasında kullanıldığında yenidoğanda ekstrapiramid al sendrom göz ardı 
edilemez.  
 
Metoklopramid, gebeliğin son döneminde kullanılmamalıdır. Kullanımı durumunda yenidoğan 
dikkatle izlenmelidir.  
 
Laktasyon dönemi  
Metoklopramid anne sütünde düşük miktarda atılmaktadır. Anne sütüyle beslenen bebeklerde 
advers reaksiyonlar göz ardı edilemez. Bu nedenle metoklopramid emzirme döneminde 
önerilmemektedir. Emziren kadınlarda metoklopramidin kesilmesi göz önünde 
bulundurulmalıdır.  
 
Üreme yeteneği / Fertilite  
Üreme yeteneği üzerine etkisi bildirilmemiştir.  
 
4.7. Araç ve mak ine kullanımı üzerindeki  etkiler  
Metoklopramid, sersemlik, baş dönmesi, diskinezi ve distonilere  neden olabilir. Bu durum 
görme yeteneğini ve ayrıca araç ve makine kullanım yeteneğini etkileyebilir.  
 
4.8. İstenmeyen  etkiler  
Advers reaksiyonlar, aşağıdaki tabloda sistem organ sınıfına ve belirtilen sınıflandırma 
kullanılarak sıklığa göre sunulmaktadır:  
 
Çok yaygın (≥ 1/10) , yaygın (≥ 1/100 , < 1/10); yaygın olmayan (≥ 1/1.000 , < 1/100); seyrek 
(≥ 1/10.000 , < 1/1.000); çok seyrek (< 1/10.000); bilinmiyor (eldeki verilerden hareketle 
tahmin edilemiyor).  
   
8/12   
Sistem organ sınıfı  Sıklık  Advers reaksiyonlar  
Kan ve lenf sistemi hastalıkları  
 Bilinmiyor  Methemoglobinemi (özellikle yenidoğanlarda 
NADH sitokrom b5 redüktaz eksikliği ile ilişkili 
olabilir) (bkz. Bölüm 4.4)  
 
Sülfhemoglobinemi  (özellikle sülfür salınımı yapan 
ilaçların yüksek dozlarıyla eş zamanlı kullanımda)  
Bağışıklık sistemi hastalıkları  
 Yaygın 
olmayan  Hipersensitivite  
 Bilinmiyor  Anafilaktik reaksiyon (anafilaktik şok da dahil; 
özellikle I.V. formülasyonlarla)  
Endokrin hastalıklar*  
 Yaygın 
olmayan  Amenore, hiperprolaktinemi  
 Seyrek  Galaktore  
 Bilinmiyor  Jinekomasti  
Psikiyatrik hastalıklar  
 Yaygın  Depresyon  
 Yaygın 
olmayan  Halüsinasyon  
 Seyrek  Konfüzyon  
  Sistem organ sınıfı  Sıklık   Advers reaksiyonlar  
Sinir sistemi hastalıkları  
 Çok yaygın  Somnolans  
 Yaygın  Ekstrapiramidal  bozukluklar (özellikle çocuklarda 
ve genç yetişkinlerde ve/veya önerilen doz 
aşıldığında; hatta ilacın tek doz uygulanmasını 
takiben) (bkz. Bölüm 4.4)  
Parkinsonizm, akatizi  
 Yaygın 
olmayan  Distoni, diskinezi, bilinç bozukluğu  
 Seyrek  Konvülsiyon (özellikle epileptik hastalarda)  
 Bilinmiyor  Tardif diskinezi  (özellikle yaşlı hastalarda uzun 
süreli tedavi sırasında ve sonrasında kalıcı 
olabilir) (bkz. Bölüm 4.4)  
Nöroleptik malign sendrom (bkz. Bölüm 4.4)  
  
9/12  Kardiyak hastalıklar  
 Yaygın 
olmayan  Bradikardi (özellikle I.V. formülasyonlarla)  
 Bilinmiyor  Kardiyak arrest (enjektabl uygulamadan hemen 
sonra meydana gelir ve bu durumu bradikardi 
takip edebilir) (bkz. Bölüm 4.4)  
 
Atriyoventriküler  blok,  sinüs  arrest  (özellikle  I.V. 
formülasyonlarda)  
 
Elektrokardiyogram QT uzaması, Torsade de 
Pointes.  
Vasküler hastalıklar  
 Yaygın  Hipotansiyon (özellikle  I.V. formülasyonlar ile)  
 Bilinmiyor  Şok, senkop (enjektabl uygulamadan sonra)  
Akut hipertansiyon (feokromasitoma  hastalarında, 
bkz. Bölüm 4.3)  
Gastrointestinal hastalıklar  
 Yaygın  Diyare  
Genel bozukluklar ve uygulama bölgesine ilişkin hastalıklar  
 Yaygın  Asteni  
*Uzun süreli tedavi sırasında oluşan hiperprolaktinemi  ile ilişkili endokrin hastalıklar 
(amenore, galaktore, jinekomasti).  
 
Aşağıdaki reaksiyonlar bazen yüksek dozlar uygulandığı zaman daha sık meydana 
gelmektedir:  
− Ekstrapiramidal semptomlar: özellikle çocuklarda ve genç erişkinlerde, tek doz 
uygulandığı zam an da dahil, akut distoni ve diskinezi, Parkinson sendromu, akatizi (bkz. 
Bölüm 4.4).  
− Sersemlik, bilinç düzeyinde azalma, konfüzyon,  halüsinasyon.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirilmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve  tedavisi  
Semptomlar  
Ekstrapiramidal semptomlar, sersemlik, bilinç düzeyind e azalma, konfüzyon, halüsinasyon ve 
kardiyo -respiratuar arrest oluşabilir.    
10/12  Tedavi  
Yüksek dozda kullanım ile ilgili/ilgisiz ekstrapiramidal semptom meydana geldiğinde, tedavi 
sadece semptomatiktir (çocuklarda benzodiazepinler , yetişkinlerde benzodiazepinler ve/veya 
antikolinerjik anti -parkinson ilaçlar).  
 
Semptomatik tedavi uygulanmalı ve hastanın klinik durumuna göre kardiyovasküler ve 
solunum fonksiyonları düzenli olarak izlenmelidir.  
 
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grup : Fonksiyonel  gastrointestinal  hastalıklarda  kullanılan  ilaçlar, 
propülsifler  
ATC kodu  : A03FA01  
 
Metoklopramid, apomorfin’in santral ve periferik etkilerini inhibe eden santral etkili bir 
antiemetiktir . Dokuları asetilkolinin etkisine karşı duyarlı hale getirerek, üst sindirim sisteminin 
hareketlerini arttırır. Gastrik kontraksiyonların (özellikle antral) tonus ve şiddetini, duodenum 
ve jejunum hareketlerini arttırırken pilor sfinkterini ve duodenal bul busu gevşetir. Böylece 
midenin boşalmasını ve yiyeceklerden bağırsaklara geçişini hızlandırır. Kolon ve safra 
kesesinin hareketlerini mide, safra ve pankreas salgılarını etkilemez.  
 
5.2. Farmakokinetik  özellikler  
Emilim : 
Farmakolojik etki başlangıcı  I.V. uygulamadan 1 -3 dakika; I.M. uygulamadan l0 -15 dakika 
sonra görülmeye başlar ve bu etkiler 1 -2 saat sürer.  
 
Dağılım : 
Metoklopramid vücutta geniş dağılım gösterir. Metoklopramid dağılım hacmi Vd: 3 ,5 L/kg’dır.  
 
Biyotransformasyon : 
Karaciğerde metabolize ed ilir. 
 
Eliminasyon : 
Eliminasyonu bifaziktir. Terminal eliminasyon yarı ömrü yaklaşık 4 -6 saat olmakla birlikte 
böbrek yetmezliği durumunda plazma konsantrasyonlarındaki artış sonucunda bu süre 
uzamaktadır. İdrar ile atılım gerçekleşir. Dozun yaklaşık %85’i  72 saat içinde atılır. 
Metoklopramidin %20 ila %30’u değişmeden, geri kalanı ise sülfat ya da glukronid konjugatları 
ya da metabolitler şeklinde vücuttan uzaklaştırılır. Dozun yaklaşık %5’i feçesle atılır.  
Doğrusallık / doğrusal olmayan durum : 
Veri bulunm amaktadır.  
 
Hastalardaki karekteristik özellikler  
Böbrek yetmezliği : 
Şiddetli böbrek yetmezliği olan hastalarda metoklopramid klerensi %70’e kadar azalmakta,  
11/12  plazma eliminasyon yarı ömrü ise artış göstermektedir (kreatinin klerensinin 10 -50 mL /dakika 
olduğu durumlarda ortalama l0 saat; <10 mL/dakika olduğu durumlarda ortalama l5 saat).  
 
Karaciğer  yetmezliği : 
Karaciğer sirozu olan hastalarda plazma klerensinin %50 azalması ile ilişkili metoklopramid 
birikimi  gözlenmiştir.  
 
5.3. Klinik öncesi güvenlil ik verileri  
Geçerli değildir.  
 
6. FARMASÖTİK ÖZELLİKLER  
6.1. Yardımcı maddelerin  listesi  
Sodyum klorür  
Sodyum metabisülfit  
Enjeksiyonluk su  
 
6.2. Geçimsizlikler  
Herhangi bir şekilde dilüe edilmesi durumunda bu dilüsyon infüzyon  süresince ışıktan 
korunmalıdır. Rengin sarıya dönüşmesi bozunmaya işaret eder. Bu durumda çözelti 
kullanılmamalıdır.  
 
6.3. Raf ömrü  
24 ay  
 
6.4. Saklamaya yönelik özel  tedbirler  
25°C'nin altındaki oda sıcaklığında, ışıktan koruyarak saklayınız.  
 
6.5. Ambalajın niteliği v e içeriği  
Amber renkli tip I cam ampullere doldurulmuş enjeksiyonluk çözelti,  
PRİMSEL her kutuda 2 mL’lik 5 adet ampul içeren karton kutularda ambalajlanmıştır.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ür ünler ya da atık materyaller "Tıbbi Atıkların Kontrolü Yönetmeliği" ve 
"Ambalaj ve Ambalaj Atıklarının Kontrolü Yönetmeliği"ne uygun olarak imha  edilmelidir.  
 
7. RUHSAT  SAHİBİ  
Osel İlaç Sanayi ve Tic. A.Ş. 
Akbaba Mah. Maraş Cad. No: 52 
34820 Beykoz /  İstanbul  
Tel: (0216) 320 45  50 
Faks:  (0216) 320 45  56 
E-mail: info@osel.com.tr  
   
12/12  8. RUHSAT  NUMARASI  
214/83  
 
9. İLK RUHSAT TARİHİ / RUHSAT YENİLEME  TARİHİ  
İlk ruhsat tarihi: 10.03.2008  
Ruhsat yenileme tarihi:  30.04.2015  
 
10. KÜB’ÜN YENİLENME  TARİHİ  