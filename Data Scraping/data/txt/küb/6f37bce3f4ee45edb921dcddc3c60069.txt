1 / 18  KISA  ÜRÜN  BİLGİSİ  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ  TIBBİ  ÜRÜNÜN  ADI 
MONTENİDON  200 mg Film  Kaplı  Tablet  
 
2. KALİTATİF  VE KANTİTATİF  BİLEŞİM  
Etkin  madde:  
Her bir tablet,  200 mg pirfenidon içerir.  
 
Yardımcı  maddeler:  
Laktoz monohidrat (inek sütü)  56,00 mg 
Yardımcı  maddeler  için Bölüm  6.1’e  bakınız.  
 
3. FARMASÖTİK  FORM  
Film  kaplı  tablet  
Açık  sarı renkli,  oval film  tablet  
 
4. KLİNİK  ÖZELLİKLER  
4.1. Terapötik  endikasyonlar  
MONTENİDON , yetişkinlerde  hafif  ve orta derecede  İdiyopatik  Pulmoner  Fibrozis  
(İPF)’in  tedavisinde endikedir.  
 
4.2. Pozoloji  ve uygulama şekli 
Pozoloji/uygulama  sıklığı  ve süresi:  
MONTENİDON  tedavisi,  İPF tanı ve tedavisinde  uzman  hekimler  tarafından  yürütülmelidir. 
Yetişkinler için;  
 
 
 
 
MONTENİDON  için önerilen başlangıç dozu, toplam doz günde 800 mg/gün olacak şekilde 
yemeklerle birlikte alınan günde 4 defa 200 mg/tablettir. Ayrıca doz, semptomlara bağlı  
olarak uygun şekilde artırılabilir.  
 
Tabletler  oral yolla  bütün  halinde,  bir miktar  su ile alınmalıdır.  Bulantı,  sersemlik  gibi yan 
etkilerin oluşma riskinin azaltılması için mutlaka yemeklerden sonra kullanılmalıdır.  
 
2400  mg/gün  üzerindeki  dozlar  hiçbir  hastada  kullanılmamalıdır.  MONTENİDON  doz şeması  
Başlangıç  dozu  (800 mg/gün)  günde  4 defa;  1 adet 200 mg/tablet  
İdameye  geçiş  dozu  (1600  mg/gün)  günde  4 defa;  2 adet 200 mg/tablet  
İdame  doz (2400  mg/gün)  günde  4 defa;  3 adet 200 mg/tablet  
 2 / 18  14 ardışık gün veya daha fazla süreyle pirfenidon tedavisi almayan hastalar, başlangıç 
dozundan başlayarak, kademeli olarak ve gözlem altında, önerilen günlük doza kadar süren 
tedaviye yeniden başlamalıdır.  
 
14 ardışık günden daha az bir zaman için tedavi kesilirse, titrasyon yapılmaksızın önceden 
önerilen günlük dozdan tedaviye devam edilebilir.  
 
Doz Ayarlaması  ve Güvenli  Kullanım  için Öneriler  
Gastrointestinal olaylar : Gastrointestinal yan etkilerden dolayı tedaviye intolerans gösteren 
hastalara, ilacı yiyeceklerle birlikte alması gerektiği hatırlatılmalıdır. Eğer semptomlar  
sürerse, MONTENİDON  dozu 1 -2 tablet azaltılabilir ve günde 4 defa yemeklerle birlikte 
tolere edilebilen önerilen günlük doza yeniden artırılabilir. Eğer semptomlar devam ederse, 
hasta semptomları gidermek adına tedaviye 1 -2 hafta ara verme konusunda 
bilgilendirilmelidir.  
 
Fotosensitivite reaksiyonu veya kızarıklık: Hafif veya orta derecede fotosensitivite reaksiyonu 
veya kızarıklık/döküntü yaşayan hastalara güneş koruyucu krem kullanımı önerilmeli ve 
güneşe maruziyeti önleme bilgisi verilmelidir. MONTENİDON  dozu günde 800 mg’a 
azaltılabilir (günde 4 defa 200 mg’lık 1 tablet). Eğer kızarıklık 7 gün sonra da devam ederse, 
MONTENİDON  15 gün için kullanılmamalı, doz artırma periyoduyla aynı olacak şekilde 
önerilen günlük doza yeniden artırılmalıdır.  
 
Ağır fotosensitivite reaksiyonu veya kızarıklık gözlenen hastalar tedaviyi kesmek ve medikal 
destek alma konusunda bilgilendirilmelidirler. Kızarıklık geçtiğinde, MONTENİDON  
yeniden başlanabilir ve hekimin yönlendirmesine göre önerilen günlük doza yeniden 
artırılabilir.  
 
Uygulama  şekli:  
MONTENİDON  oral uygulama içindir. MONTENİDON  bir bardak su ile yutulmalıdır, 
bulantıyı önlemek için yiyeceklerle birlikte alınmalıdır.  
 
Özel  popülasyonlara  ilişkin  ek bilgiler:  
Karaciğer  yetmezliği:  
Hafif ve orta derecede hepatik bozukluğu (Child -Pugh  Sınıf A ve B) olan hastalarda doz 
ayarlaması gerekmemektedir. Bununla birlikte, hafif ve orta derecede hepatik bozukluğu olan 
bazı bireylerde pirfenidonun plazma seviyesi artabileceğinden bu popülasyonda 
MONTENİDON  dikkatli kullanılmalıdır. Hastalar eğer pirfenidon ile birlikte bir CYPlA2 
inhibitörü de kullanıyorlarsa, toksisite belirtilerine karşı sıklıkla monitörize edilmelidir. 
Pirfenidon, ağır hepatik bozukluğu olan hastalarda veya son dönem karaciğer hastalığı olan 
hastalarda çalışılmamıştır ve bu hastalarda kullanılmamalıdır. Tedavi sırasında karaciğer 
fonksiyonlarının kontrol edilmesi ve artış durumunda doz ayarlaması yapılması gerekebilir.  
 
Böbrek  yetmezliği:  
Hafif veya orta dereceli renal bozukluğu olan hastalarda doz ayarlaması gerekmemektedir. 3 / 18  Pirfenidon şiddetli renal yetmezliği olan hastalarda (CrCl<30 ml/ dk) veya diyaliz gerektiren 
son dönem renal bozukluğu olan hastalarda kontrendikedir.  
Pediyatrik  popülasyon:  
Pediyatrik popülasyonda İPF tedavisinde pirfenidon kullanımına ilişkin veri  
bulunmamaktadır.  
 
Geriyatrik  popülasyon:  
65 yaş ve üzeri hastalarda  doz ayarlaması gerekmemektedir.  
 
4.3. Kontrendikasyonlar  
• Etkin  maddeye  veya  yardımcı  maddelerden  herhangi  birine  aşırı duyarlılık  
• Pirfenidon  ile anjiyoödem  hikayesi  (bkz.  Bölüm  4.4) 
• Fluvoksamin  ile eş zamanlı  kullanımda  (bkz.  Bölüm  4.5) 
• Şiddetli karaciğer yetmezliği veya terminal dönem karaciğer hastalığı olanlarda (bkz. 
Bölüm 4.2 ve 4.4)  
• Şiddetli  böbrek  yetmezliği  (CrCl  <30 ml/dk) veya  diyalizi  gerektiren  son evre böbrek 
hastalığı (bkz. Bölüm 4.2 ve 5.2)  
 
4.4. Özel  kullanım  uyarıları  ve önlemleri  
Pirfenidon kullanımının, fotogenotoksisite testlerinde ışığa maruz kalma sonucunda 
anormal bir kromozom yapısına neden olduğu gösterilmiştir; bu nedenle hastaya, ilacın 
ışığa maruz kalma üzerine ciltte kanser oluşumuna neden olabilme potansiyelinin 
açıklanması ve anladığının sözlü onayı alındıktan sonra uygulanması önemlidir.  
 
Karaciğer  fonksiyonu  
Pirfenidon  tedavisine başlamadan önce karaciğer fonksiyon testleri (ALT, AST ve bilirubin) 
yapılmalıdır. Pirfenidon tedavisi boyunca ALT, AST ve bilirubin düzeylerinde değişiklik 
meydana gelebilir. Bu nedenle tedavinin ilk 6 aylık döneminde ayda 1 ve daha sonra her üç 
ayda bir karaciğer fonksiyon testleri yapılmalıdır (bkz. Bölüm 4.8).  
 
Hepatik  bozukluk  
Orta derecede hepatik bozuklu k olan kişilerde (örn. Child -Pugh Sınıf B), pirfenidon 
maruziyeti %60 artmıştır. Önceden hafif ve orta derecede hepatik bozukluğu bulunan 
hastalarda (örn. Child -Pugh Sınıf A ve B) artan maruziyet ihtimaline karşı pirfenidon dikkatli 
kullanılmalıdır. Hastalar toksisite belirtileri için, özellikle pirfenidon ile birlikte CYP1A2 
inhibitörü bir ilaç alıyorlarsa, sıklıkla monitörize edilmelidir. Pirfenidon, şiddetli hepatik 
bozukluğu olan bireylerde çalışılmamıştır ve şiddetli hepatik bozukluğu olan hastalarda 
kullanılmamalıdır.  
 
Fotosensitivite  reaksiyonu  ve ciltte  kızarıklık  
MONTENİDON  tedavisi sırasında direkt gün ışığına maruziyetten (güneş lambaları dahil) 
kaçınılmalıdır veya en aza indirilmelidir. Hastalar, günlük güneş koruyucu kullanımı, güneşe 
maruziyeti engelleyecek kıyafetler giyme ve fotosensitiviteye neden olacak diğer tıbbi 
ürünlerin   kullanımı   konusunda   bilgilendirilmelidir.   Hastalar   fotosensitivite   veya   ciltte  4 / 18  kızarıklık semptomlarını hekimlerine bildirmeleri konusunda uyarılmalıdır. Ağır 
fotosensitivite reaksiyonları yaygın değildir. Hafiften ağıra fotosensitivite reaksiyonu veya 
ciltte  kızarıklık  durumunda  doz ayarlaması  veya  geçici  süreyle  tedaviye ara verme  gerekebilir.  
 
Anjiyoödem  
Nefes almada güçlük veya hırıltılı solunum ile birlikte görülebilen yüzde, dudaklarda ve/veya 
dilde şişme gibi anjiyoödem raporları (bazıları ciddi) pazarlama sonrasında pirfenidon 
kullanımıyla birlikte görülmüştür. Bu sebeple, MONTENİDON  tedavisi uygulanan hastalarda 
anjiyoödem belirtileri görülmesi durumunda tedavi hemen kesilmelidir. Anjiyoödem geçiren 
hastaların tedavisi standart bakım prosedürüne göre gerçekleştirilmelidir. Pirfenidondan  
dolayı anjiyoödem geçmişi olan hastalarda MONTENİDON  kullanımı kontrendikedir (bkz. 
Bölüm 4.3). 
 
Sersemlik  
Pirfenidon kullanan hastalarda sersemlik raporlanmıştır. Bu sebeple, dikkat ve koordinasyon 
gerektiren aktivitelerden önce, hastalar bu tıbbi ürünün yol açabileceği sersemlik ile ilgili 
bilgilendirilmelidirler. Klinik çalışmalarda, sersemlik yaşayan hastaların çoğu tek bir olay 
tecrübe etmiş ve 22 günlük ortalama devam süresinde birçok olay da iyileşmiştir. Eğer 
sersemlik iyileşmiyorsa veya ağırlaşıyorsa, doz ayarlaması veya MONTENİDON  tedavisinin  
kesilmesi gereklidir.  
 
Halsizlik  
Pirfenidon alan hastalarda halsizlik raporlanmıştır. Bu yüzden, dikkat ve koordinasyon 
gerektiren aktivitelerden önce, hastalar bu tıbbi ürünün yol açabileceği halsizlik ile ilgili 
bilgilendirilmelidirler.  
 
Kilo kaybı  
Pirfenidon  alan hastalarda kilo kaybı rapor edilmiştir. Hekimler hastanın ağırlığını takip  
etmeli ve kilo kaybı klinik anlamlılık gösterdiğinde hastanın uygun kalori alımını  
sağlamalıdır.  
 
MONTENİDON , laktoz monohidrat (inek sütü) içermektedir. Nadir kalıtımsal galaktoz 
intoleransı, Lapp laktoz yetmezliği ya da glikoz -galaktoz malabsorpsiyon problemi olan 
hastaların bu  ilacı kullanmamaları gerekir.  
 
4.5. Diğer  tıbbi  ürünler  ile etkileşimler  ve diğer  etkileşim şekilleri  
Pirfenidonun  yaklaşık %70 -80’i, CYP2C9, 2C19, 2D6 ve 2E1’i içeren diğer CYP 
izoenzimlerinin minör katkılarıyla, CYP1A2 tarafından metabolize edilmektedir.  
 
Greyfurt suyu tüketimi CYP1A2’nin inhibisyonu ile ilişkilidir bu nedenle pirfenidon ile  
tedavi sırasında greyfurt suyu tüketiminden kaçınılmalıdır.  5 / 18  Fluvoksamin  ve CYP1A2  inhibitörleri  
Faz 1 çalışmasında, pirfenidon ve  fluvoksaminin [diğer  CYP izoenzimleri (CYP2C9, 2C19 ve 
2D6) üzerinde inhibitör etkilere sahip CYP1A2’nin güçlü bir inhibitörü] birlikte kullanılması, 
sigara içmeyen hastaların pirfenidon maruziyetinde 4 -kat artışla sonuçlanmıştır.  
 
Eş zamanlı fluvoksamin kullanan hastalarda pirfenidon kontrendikedir (bkz. Bölüm 4.3). 
Pirfenidon tedavisine başlamadan önce fluvoksamin  tedavisi kesilmeli ve pirfenidon tedavisi 
sırasında pirfenidonun azalmış klerensi nedeniyle fluvoksamin kullanımından kaçınılmalıdır. 
Pirfenidon tedavisi sırasında hem CYP1A2’nin hem de pirfenidon metabolizmasında yer alan 
bir veya daha fazla diğer CYP izoenzimi (örn. CYP2C9, 2C19 ve 2D6)’nin inhibitörü olan 
diğer tedavilerden kaçınılmalıdır.  
 
İn vitro ve in vivo ekstrapolasyonlar, CYP1A2’nin güçlü ve seçici inhibitörlerinin (örneğin, 
enoxacin), pirfenidona maruziyeti yaklaşık 2 ila 4 kat artırma potansiyeline sahip olduğunu 
göstermektedir.  Eğer  pirfenidonun  güçlü  ve seçici CYP1A2  inhibitörü  ile birlikte  kullanılması 
önlenemezse, pirfenidonun  dozu günde 800 mg’a azaltılmalıdır (günde dört kez 200 mg). 
Pirfenidon tedavisiyle ilişkili advers reaksiyonlar açısından hastalar yakından izlenmelidir. 
Gerekirse pirfenidon tedavisi durdurulmalıdır (bkz. Bölüm 4.2 ve 4.4).  
 
Pirfenidon ve 750 mg siprofloksasinin birlikte uygulanması (orta derecede CYP1A2 
inhibitörü) pirfenidona maruz kalmayı %81 oranında artırır. Günde iki kez 750 mg dozunda 
siprofloksasin alımı gerekli ise, pirfenidonun dozu günde 1600 mg’a düşürülmelidir (günde 
dört kez 400 mg). Pirfenidon, siprofloksasin günde bir veya iki kez 250 mg veya 500 mg’lık 
bir dozda kullanıldığında dikkatli kullanılmalıdır.  
 
Pirfenidon, diğer orta derecede CYP1A2 inhibitörleri (örn. amiodaron, propafenon) ile tedavi 
edilen hastalarda dikkatli kullanılmalıdır.  
 
CYP2C9 (örn. amiodaron, flukonazol), 2C19 (örn. kloramfenikol) ve 2D6 (örn. fluoksetin 
paroksetin) gibi pirfenidonun metabolizmasında yer alan bir veya daha fazla CYP 
izoenziminin güçlü inhibitörleriyle CYP1A2 inhibitörleri eş zamanlı olarak kullanıldığında 
özel dikkat gösterilmelidir.  
 
CYP1A2  indükleyicileri  
Orta derecede CYP1A2 indükleyicileri (örneğin omeprazol), eşzamanlı kullanıldığında teorik 
olarak pirfenidon plazma seviyelerinin düşmesine neden olabilir.  
 
Hem CYP1A2 indükleyicilerinin hem de pirfenidonun metabolizmasında rol oynayan diğer 
CYP izoenzimlerinin güçlü indükleyicileri olarak etki gösteren tıbbi ürünlerin birlikte 
uygulanması, pirfenidon plazma seviyelerinin önemli ölçüde düşmesine neden olabilir.  
Mümkünse  bu tıbbi ürünlerin  kullanımından  kaçınılmalıdır.  6 / 18  Özel  popülasyonlara  ilişkin  ek bilgiler 
Pediyatrik popülasyon  
Pirfenidonun,  düşük  doğum  ağırlığına  sahip  bebeklerde,  yeni doğan  bebeklerde,  emzirilen 
yeni doğanlarda, bebeklerde veya çocuklarda güvenliliği belirlenmemiştir.  
 
Geriyatrik  popülasyon  
Yaşlı hastalarda fizyolojik fonksiyon genellikle gerilemiştir; bu nedenle pirfenidon dikkatle  
uygulanmalıdır.  
 
4.6. Gebelik  ve laktasyon 
Genel tavsiye  
Gebelik  kategorisi:  C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Pirfenidonun  çocuk  doğurma  potansiyeli  bulunan  kadınlar  ve doğum  kontrolü  üzerine  olan 
etkisi bilinmemektedir. Çocuk doğurma potansiyeline sahip kadın hastalara tedavi sırasında  
etkili bir doğum kontrol yöntemi kullanmaları önerilmelidir.  
 
Gebelik  dönemi  
Hamilelerde  pirfenidon  kullanımına  dair bir veri bulunmamaktadır.  
 
Hayvanlarda  pirfenidonun  ve/veya  metabolitlerinin  plasenta l transferi,  pirfenidonun  
ve/veya metabolitlerinin amniyotik sıvıda birikmesi potansiyeli ile meydana gelir.  
 
Yüksek  dozlarda  (≥1000  mg/kg/gün)  sıçanlarda  gebelik  süresinde  uzama  ve fötal yaşam 
şansında azalma görülmüştür.  
 
Tedbirli  olmak  adına,  hamilelik  sırasında  pirfenidon  kullanılmasından  kaçınılmalıdır.  
 
Laktasyon  dönemi  
Pirfenidonun veya metabolitlerinin insan sütüne geçip geçmediği bilinmemektedir. 
Hayvanlardan elde edilen farmakokinetik veriler, pirfenidonun ve/veya metabolitlerinin süte 
geçmesi ve beraberinde sütte birikimi potansiyelini göstermektedir. Risk göz ardı edilemez.  
 
Emzirmenin çocuğa faydası ve pirfenidon terapisinin anneye faydası dikkate alınarak, 
emzirmenin kesilmesi veya pirfenidon terapisinin kesilmesi yönünde bir karar alınmalıdır.  
 
Üreme  yeteneği/Fertilite  
Klinik  öncesi  çalışmalarda,  fertilite  üzerinde  advers  etkiler  gözlemlenmemiştir.  
 
4.7. Araç  ve makine  kullanımı üzerindeki  etkiler  
MONTENİDON  sersemlik  ve halsizliğe  sebep  olabilir, bu  da araç ve makine  kullanımını  
etkileyebilir.  7 / 18  4.8. İstenmeyen  etkiler  
Pirfenidonun güvenliliği 1650 gönüllü ve hasta ile klinik çalışma ile değerlendirilmiştir. 
I70’ten fazla hasta beş yıldan fazla süre ve bir kısmı da on yıla kadar, açık çalışmalarda 
araştırılmıştır.  
 
Pirfenidon ile 2403 mg/gün dozda, plasebo karşılaştırmalı klinik çalışma esnasında en yaygın 
raporlanan advers reaksiyonlar sırasıyla aşağıdaki gibidir:  
 
Advers  Reaksiyon  Pirfenidon  2403  mg/gün  Plasebo  
Bulantı  %32,4 %12,2 
Ciltte  kızarıklık  %26,2 %7,7 
Diyare  %18,8 %14,4 
Halsizlik  %18,5 %10,4 
Dispepsi  %16,1 %5 
Anoreksiya  %11,4 %3,5 
Baş ağrısı  %10,1 %7,7 
Fotosensitivite  reaksiyonu  %9,3 %1,1 
Ciddi  advers  reaksiyonlar  2403  mg/gün  pirfenidon  ile tedavi  edilen  hastalar  ve plasebo  alanlar 
arasında benzer sıklıklarda kaydedilmiştir.  
 
Üç pivotal Faz 3 çalışmasında önerilen doz olan 2403 mg/gün pirfenidon kullanan 623  
hastada ≥ %2 sıklığında raporlanan advers reaksiyonlar Tablo l’de gösterilmiştir. Pazarlama 
sonrası çalışmalardan elde edilen advers reaksiyonlar da Tablo l’de listelenmiştir. Advers 
reaksiyonlar Sistem Organ Sınıfi ve sıklık gruplandırmasına göre listelenmiştir [Çok yaygın 
(≥1/10),  yaygın  (≥l/100  ila <1/10),  yaygın  olmayan  (≥l/l.000  ila <1/100),  seyrek  ≥1/l0.000  ila 
<1/1.000), çok seyrek (≤1/10.000), bilinmiyor (eldeki verilerden hareketle tahmin 
edilemiyor)] advers reaksiyonlar azalan ciddiyetlerine göre sıralanmıştır.  
 
Tablo  1 
Enfeksiyonlar  ve enfestasyonlar  
Yaygın:  Üst solunum  yolları  enfeksiyonları,  idrar  yolu enfeksiyonları  
Kan ve lenf sistemi  hastalıkları  
Seyrek:  Agranülositoz 1 
İmmün  sistem  hastalıkları  
Yaygın  
olmayan:  Anjiyoödem l 
Metabolizma  ve beslenme  hastalıkları  
Çok yaygın:  Anoreksiya  
Yaygın:  Kilo kaybı,  iştah  azalması  
Psikiyatrik  hastalıklar  
Yaygın:  İnsomniya  
Sinir  sistemi  hastalıkları  
Çok yaygın:  Baş ağrısı  
Yaygın:  Sersemlik,  somnolans,  disguzi,  letarji  8 / 18  Vasküler  hastalıklar  
Yaygın:  Sıcak  basması  
Solunum,  göğüs  bozuklukları  ve mediastinal  hastalıklar  
Yaygın:  Dispne,  öksürük,  balgamlı  öksürük  
Gastrointestinal  hastalıklar  
Çok yaygın:  Dispepsi,  bulantı,  diyare  
Yaygın:  Gastroözofagal  reflü  hastalığı,  kusma,  abdominal  şişkinlik,  abdominal  
rahatsızlık,  
abdominal  ağrı, üst abdominal  ağrı, mide  rahatsızlığı,  gastrit,  konstipasyon,  
midede  gaz 
Hepato -biliyer  hastalıkları  
Yaygın:  ALT/AST  düzeylerinde  değişiklik,  gama  glutamil  trasferaz  artışı  
Seyrek:  ALT  ve AST 1 düzeylerinde  değişiklik  ile birlikte  total serum  bilirubin  artışı  
Deri  ve deri altı doku  hastalıkları  
Çok yaygın:  Fotosensitivite  reaksiyonu,  döküntü  
Yaygın:  Kaşıntı,  eritema,  kuru cilt, eritematoz  döküntü,  maküler  döküntü,  kaşıntılı  
döküntü  
Kas-iskelet  bozuklukları,  bağ doku  ve kemik  hastalıkları  
Yaygın:  Miyalji,  artralji  
Genel  bozukluklar  ve uygulama  bölgesine  ilişkin  hastalıklar  
Çok yaygın:  Halsizlik  
Yaygın:  Asteni,  kardiyak  olmayan  göğüs  ağrısı  
Yaralanma  ve zehirlenme  
Yaygın:  Güneş  yanığı  
1 pazarlama  sonrası  anketlerden  elde edilmiştir.  
 
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı ve  tedavisi  
Doz aşımı konusunda yetersiz klinik bilgi mevcuttur. Pirfenidonun günde 4806 mg’a kadar 
olan çoklu dozları, günde üç defa altı adet 267 mg’lık kapsül olarak sağlıklı erişkin 
gönüllülere 12 -günlük doz artırma periyodundan sonra uygulanmıştır. Advers reaksiyonlar 
hafif, geçici ve pirfenidon için en sık rapor edilen advers reaksiyonlar ile tutarlıdır.  
 
Şüphelenilen bir doz aşımı halinde, yaşamsal işaretlerin izlenmesi ve hastanın klinik 
durumunun yakından izlenmesi dahil destekleyici tıbbi bakım sağlanmalıdır.  
 
5. FARMAKOLOJİK  ÖZELLİKLER  
5.1. Farmakodinamik özellikler 
Farmakoterapötik  grup:  Diğer  immünosupresanlar 
ATC kodu: L04AX05  
 9 / 18  
Pirfenidonun  etki mekanizması tam olarak belirlenmemiştir. Bununla birlikte, çeşitli in vitro 
sistemlerde  ve pulmoner  fibröz  hayvan  modellerinde  (bleomisin - ve transplant -indüklenmiş  
fibröz) veriler pirfenidonun hem antifibrotik hem de antiinflamatuvar özellikler ortaya 
koyduğunu gösterir.  
 
İdiyopatik pulmoner fibrozis (İPF), tümör nekroz faktörü -alfa (TNF -α) ve interlökin -1-beta 
(IL-1β) dahil proenflamatuvar  sitokinlerin sentezi ve salımı tarafından etkilenen bir kronik 
fibrotik ve enflamatuvar pulmoner hastalıktır ve pirfenidonun çeşitli uyaranlara yanıt olarak 
inflamatuvar hücrelerin birikmesini azalttığı gösterilmiştir.  
 
Pirfenidon, fibroblast proliferasyonunu fibrozis ile ilişkili proteinlerin ve sitokinlerin  
üretimini ve dönüştürücü büyüme faktörü -beta (TGF -β) ve trombosit kaynaklı büyüme  
faktörü (PDGF) gibi sitokin büyüme faktörlerine yanıt olarak hücre -dışı matrisin 
biyosentezindeki ve birikmesindeki artışı azaltır.  
 
Sağkalım  
Pirfenidonun plaseboya kıyasla sağkalımı, Çalışma 1, 2 ve 3’te primer son noktayı 
desteklemek amacıyla keşifsel analiz şeklinde hesaplanmıştır. Tüm nedenlere bağlı mortalite, 
çalışma süresince ve mevcut takip periyodunda, ölümün sebebine ve hastanın tedaviye devam 
edip etmediğine bakmaksızın değerlendirilmiştir. Tüm nedenlere bağlı mortalite, istatistiksel 
olarak anlamlı bir farklılık göstermemiştir (bkz. Grafik 1).  
 
Grafik  1. Vital  Durumda  Tüm  Nedenlere  Bağlı  Mortalite  Kaplan -Meier  Tahminleri - 
Çalışma Sonu: Çalışma 1, 2 ve 3  
 
Klinik  etkililik  
Pirfenidonun klinik etkililiği İPF’li hastalarda dört Faz 3, çok merkezli, randomize, çift -kör, 
placebo -kontrollü çalışılmıştır. Faz 3 çalışmalarının üçü (PIPF -004, PIPF -006 ve PIPF -016) 
çok-uluslu, biri (SP -3) Japonya’da yürütülmüştür.  
 
PIPF -004 ve PIPF -006, pirfenidon 2403 mg/gün tedavisi ile plasebonun karşılaştırılmasıdır.  
Çalışmaların  tasarımı,  PIPF -004’te  ara doz grubunu  (1197  mg/gün)  içeren  birkaç  istisna  10 / 18  dışında neredeyse aynıdır. İki çalışmada da, tedavi en az 72 hafta boyunca günde üç defa 
uygulanmıştır. İki çalışmada da primer varış noktası, başlangıçtan 72. haftaya kadar, yüzde 
beklenen Zorlu Vital Kapasite (Forced Vital Capacity, FVC)’nin değişimidir.  
 
PIPF -004 çalışmasında, pirfenidon alan hastalarda (N=174), placebo  alan hastalara kıyasla 
(N=174, p=0,001) başlangıçtan tedavinin 72. haftasına kadar, beklenen FVC düşüşü yüzdesi 
belirgin  bir şekilde  azalmıştır.  Pirfenidon  tedavisi  başlangıçtan  24. (p=0,014),  36. (p<0,001),  
48. (p<0,001) ve 60. (p<0,001) haftalara kadar da, beklenen FVC düşüşü yüzdesini belirgin  
bir şekilde azaltmıştır. 72. haftada, beklenen FVC yüzdesinde başlangıçtan düşüş ≥ %10 (İPF 
mortalite riskinin indikatör eşiği) Pirfenidon alan hastalarda %20, plasebo alan hastalarda 
%35 olarak gözlenmiştir (Tablo 2).  
 
Tablo  2 PIPF -004 çalışmasında  başlangıçtan  72. haftaya  beklenen  FVC yüzdesi  
değişiminin  kategorik  değerlendirmesi  
 Pirfenidon  2403  mg/gün  
(N=174)  Plasebo  
(N=174)  
≥%10 azalma  veya ölüm veya 
akciğer  nakli  35 (%20) 60 (%35) 
%10’dan daha  az azalma  97 (%56) 90 (%52) 
Azalma  yok (FVC değişimi  > %0) 42 (%24) 24 (%14) 
 
Pirfenidon alan hastalarda placebo alan hastalara kıyasla rank  ANCOVA ile önceden 
belirlenmiş altı dakika yürüyüş testi (6MWT)  sırasında  başlangıçtan 72. haftaya kadar  bir fark 
olmasa da, rastgele bir analizde Pirfenidon alan hastaların %37’sinde, PIPF -004’teki plasebo 
alan hastaların %47’sine kıyasla 6MWT’de ≥50 m azalma gözlenmiştir.  
 
PIPF -006 çalışmasında, Pirfenidon tedavisi (N=171) başlangıçtan 72. haftaya kadar, plasebo 
ile karşılaştırıldığında (N=173; p=0,501) yüzde beklenen FVC düşüşünü azaltmamıştır. 
Bununla beraber, pirfenidon tedavisi başlangıçtan 24. (p<0,001), 36. (p=0,011) ve 48. 
(p=0,005)  haftaya  kadar  yüzde  beklenen  FVC  düşüşünü  azaltmıştır.  72. Haftada,  FVC’de  ≥% 
10 düşüş pirfenidon alan hastaların %23’ünde ve plasebo alan hastaların %27’sinde 
görülmüştür (Tablo 3).  
 
Tablo  3 PIPF -006 çalışmasında  başlangıçtan  72. haftaya  
değişiminin  kategorik  değerlendirmesi  yüzde  beklenen  FVC  
 Pirfenidon  2403  mg/gün  
(N=171)  Plasebo  (N=173)  
≥%10 azalma  veya ölüm veya 
akciğer  nakli  39 (%23) 46 (%27) 
%10’dan daha  az azalma  88 (%52) 89 (%51) 
Azalma  yok (FVC değişimi  > %0) 44 (%26) 38 (%22) 11 / 18  Başlangıçtan 72. haftaya kadar 6MWT uzaklığındaki düşüş PIPF -006 (p<0,001, rank  
ANCOVA) çalışmasındaki plasebo ile kıyaslandığında belirgin bir şekilde azalmıştır. Ek 
olarak, bir ad hoc analizde, pirfenidon alan hastaların %33’ü, 6MWT mesafesinde ≥50 m’lik 
bir düşüş gösterdi, bu da PIPF -006’da plasebo alan hastaların %47’sine karşılık gelmektedir.  
 
PIPF -004 ve PIPF -006’dan elde edilen havuzlanmış hayatta kalma analizinde, ölüm oranı 
pirfenidon 2403 mg/gün grubunda %7,8 iken, plasebo alan grupta %9,8 olarak  hesaplanmıştır 
(HR 0,77 [%95 CI, 0,47 -1,28]).  
 
PIPF -016, 2403 mg/gün Pirfenidonun plaseboya karşı karşılaştırılmalı çalışmasıdır. Tedavi 
günde üç defa 52 hafta boyunca uygulanmıştır. Primer varış noktası başlangıçtan 52. haftaya 
kadar yüzde beklenen FVC değişimidir. 555 hastanın tamamında, ortalama başlangıç yüzde 
beklenen FVC ve %DLco sırasıyla %68 (aralık %48-91) ve %42 (aralık %27-170)’dir. 
Hastaların yüzde ikisinde yüzde beklenen FVC %50’nin altındadır ve hastaların %21’inde 
yüzde beklenen DLco başlangıçta %35’in altındadır.  
 
PIPF -016 çalışmasında, başlangıçtan tedavinin 52. haftasına kadar yüzde beklenen FVC 
düşüşü, Pirfenidon alan hastalarda (N=278), plasebo alan hastalarla (N=277; p<0,000001,  
rank ANCOVA) kıyaslandığında, belirgin bir şekilde azalmıştır. Pirfenidon ile tedavi 
başlangıçtan tedavinin 13. (p<0,000001), 26. (p<0,000001) ve 39. (p=0,000002) haftasına 
kadar yüzde beklenen FVC düşüşü belirgin bir şekilde azalmıştır. 52. haftada, FVC'de ≥ %10 
düşüş Pirfenidon alan hastaların %17’ünde ve plasebo alan hastaların %32’sinde  görülmüştür 
(Tablo 4).  
 
Tablo  4 PIPF -016 çalışmasında  başlangıçtan  52. haftaya  yüzde  beklenen  FVC  
değişiminin  
kategorik  değerlendirmesi  
 Pirfenidon  2403  
mg/gün  
(N=278)  Plasebo  
(N=277)  
≥%10 azalma  veya  ölüm  46 (%17) 88 (%32) 
%10’dan  daha  az azalma  169 (%61) 162 (%58) 
Azalma  yok (FVC  değişimi  > 
%0) 63 (%23) 27 (%10) 
 
Başlangıçtan 52. haftaya kadar 6MWT uzaklığındaki düşüş PIPF -016 (p<0,036, rank  
ANCOVA) çalışmasındaki plasebo ile kıyaslandığında belirgin bir şekilde azalmıştır; 
Pirfenidon alan hastaların %26’sı, plasebo alan hastaların %36’sı ile karşılaştırıldığında, 
6MWT uzaklığında ≥50 m düşüş göstermiştir.  
 
PIPF -016, PIPF -004 ve PIPF -006 çalışmalarının 12. ayda önceden belirlenmiş toplam 
analizinde, tüm sebep -olunmuş mortalite, Pirfenidon 2403 mg/gün grubunda ( %3,5, 623 
hastanın 22’si) plasebo alan hastalarla ( %6,7, 624 hastanın 42’si) kıyaslandığında mortalite 
belirgin bir şekilde azdır, sonuçlanan %48’inde ilk 12 ayda tüm sebep olunan mortalite 
riskinde azalma gözlenmiştir (HR 0,52 [ %95 Cl, 0,31 -0,87], p=0,0107, log -rank test).  12 / 18  Japon hastalarda yapılan çalışmada (SP3), pirfenidon 1800 mg/gün (ABD'de ve PIPF - 
004/006’nın Avrupa popülasyonunda, 2403 mg/gün ile ağırlık -normalize edilmiş olarak 
karşılaştırılabilir) plasebo ile karşılaştırılmıştır (sırasıyla N = 110, N = 109). Pirfenidon ile 
tedavi vital kapasitede (VC) ortalama düşüşü 52. haftada (primer varış noktası) plasebo ile 
kıyaslandığında belirgin bir şekilde azalmıştır ( -0,09±0,02 I karşı -0,16±0,02 I sırasıyla, 
p=0,042).  
 
Pediyatrik  popülasyon  
Avrupa İlaç Ajansı, İPF’li pediyatrik popülasyonun tüm alt kümelerinde pirfenidon ile 
çalışmaların sonuçlarının yayınlanması yükümlülüğünden vazgeçmiştir.  
 
5.2. Farmakokinetik  özellikler 
Genel özellikler  
Emilim : 
Pirfenidon kapsüllerin gıda ile verilmesi, C maks’ta büyük bir azalma ( %50 oranında) ve 
EAA’da  açlık durumuna kıyasla daha küçük bir etki ile sonuçlanır. Tokluk durumunda  
sağlıklı yaşlı yetişkin gönüllülere (50 -66 yaş) tek bir doz 801 mg oral yoldan uygulandıktan 
sonra, pirfenidon emilim hızı yavaşlarken tokluk durumdaki EAA değeri açlık 
durumundakinin yaklaşık %80-85’i olarak hesaplanmıştır. Açlık durumunda 801 mg tabletin 
üç 267 mg’lık kapsül ile karşılaştırıldığı çalışmada biyoeşdeğerlik gösterilmiştir. Tokluk 
durumda, 801 mg tablet, kapsüllere kıyasla EAA ölçümlerine dayanan biyoeşdeğerlik 
kriterlerini karşılarken, C maks için %90 güven aralığı ( %108,26 - %125,60), standart 
biyoeşdeğerlik sınırının) üst sınırını biraz aşmıştır ( %90 CI: %80,00 - %125,00). Gıdaların 
oral pirfenidon  EAA üzerindeki etkisi, tablet ve kapsül formülasyonları arasında tutarlıydı.  
 
Açlık durumuna kıyasla, her iki formülasyonun da gıda ile uygulanması pirfenidon C maks  
değerini azaltırken, pirfenidon tabletin C maks  değeri pirfenidon kapsüllere göre biraz daha az 
(%50) azaltmıştır ( %40’a karşılık %50). 
 
Aç karna ilaç alan gruba kıyasla, tok karna ilaç alan bireylerde, düşük yan etki insidansı 
(bulantı ve sersemlik) gözlenmiştir. Bu nedenle, pirfenidon’un bulantı ve sersemlik  
insidansını azaltmak için gıda ile birlikte uygulanması tavsiye edilir.  
 
İnsanlarda  pirfenidonun  mutlak  biyoyararlılığı  belirlenmemiştir.  
 
Plazma  Konsantrasyonları  
 
1. Aç karnına  alınan  tek doz 
Altı sağlıklı erkek yetişkine, aç karnına tek bir oral uygulama ile verilen 200 mg, 400 mg ve 
600 mg pirfenidonun plazma konsantrasyonları ve farmakokinetik parametreleri Şekil 1’de ve 
Tablo 1’de gösterilmektedir.  
 
Hem  Cmaks  hem de EAA,  doz ile yaklaşık  olarak  karşılaştırıldığında  artmıştır.  13 / 18   
Şekil  1: Aç karnına  alınan  tek bir dozun  ardından  plasma  konsantrasyonları 
Tablo 1: Farmakokinetik parametreler (n=6)  
 
 
 
 
(Ölçüm  yöntemi:  HPLC)  (Ortalama  ± SD) 
 
2. Tekrar  kullanım  
Benzer şekilde, 12 sağlıklı yetişkin erkekte sırasıyla 200 mg, 400 mg ve 600 mg tekrarlı 
dozlarının ve dozajların kademeli olarak 6 gün süreyle her öğün sonrasında sabah, öğlen ve 
akşam olarak günde üç defaya çıkarılmasının (ilk günde ve altıncı günde doz uygulaması, 
sabah ve öğleden sonra olmak üzere günde iki defadır) ardından (toplam 18 gün) elde edilen 
plazma konsantrasyonları Tablo 2’de bildirilmiştir.  
 
İlk gündeki  ve altıncı  gündeki  her doz açısından, plazma  konsantrasyonları  benzer  bir değişim 
eğilimi göstermiştir. İlk gün uygulamanın ardından hem C maks  hem de EAA, dozaj 
miktarındaki orantılı artışa uygun şekilde artmıştır.  
 
Tablo  2: Farmakokinetik  parametreler  (n=12)  
Bir 
defalık 
doz 
miktarı  
(mg)  Doz 
uygulaması 
günleri 
(Toplam)  Cmaks0 -4 
(µg/ml)  Tmaks0 -4 
(saat)  Cmaks4 -24 
(µg/ml)  Tmaks4 -24 
(saat)  EAA 0-24 
(µg saat/ 
ml) T1/2 
(saat)  
200 1 2,71 ± 1,08 ± 2,83 ± 6,04 ± 19,17 ± 2,17 ± 
  0,91 0,47 1,12 1,05 6,46 0,30 
 6 3,06 ± 1,08 ± 2,70 ± 6,29 ± 22,03 ± 2,25 ± 
 1,28 0,82 0,51 0,96 5,47 0,29 
400 1 (7) 4,94 ± 1,79 ± 6,22 ± 5,79 ± 46,13 ± 2,42 ± 
Doz miktarı  
(mg)  Cmaks  (μg/ml)  Tmaks  (saat)  EAA 0-48 
(μg·saat/ml)  T1/2 (saat)  
200 3,88 ± 0,82 0,75 ± 0,27 13,97 ± 2,71 2,10 ± 0,45 
400 9,24 ± 1,74 0,58 ± 0,20 29,10 ± 11,77  1,96 ± 0,55 
600 10,57 ± 1,78 0,83 ± 0,26 37,03 ± 11,97  1,76 ± 0,40 
 14 / 18  
  1,29 0,89 1,59 1,36 10,01  0,48 
 6 (12) 6,19 ± 
1,89 1,17 ± 
0,54 5,91 ± 
2,09 6,38 ± 
1,15 48,69 ± 
11,21  2,36 ± 
0,38 
600 1 (13) 8,20 ± 
1,29 1,25 ± 
0,45 9,21 ± 
1,97 6,33 ± 
1,15 77,22 ± 
15,44  2,53 ± 
0,42 
 6 (18) 8,19 ± 
1,54 1,71 ± 
0,54 10,00 ± 
1,70 6,13 ± 
1,00 82,31 ± 
16,50  2,55 ± 
0,45 
(Ölçüm  yöntemi:  HPLC)  (Ortalama  ± SD) 
 
Besinlerin  Etkisi  
400 mg’lık tek bir oral dozun yemeklerden sonra ve aç karınla uygulamasının ardından 6 
sağlıklı yetişkin erkekteki plazma konsantrasyonları ve farmakokinetik parametreler Şekil 
2’de ve Tablo 3’de gösterilmiştir. Yemek sonrası, C maks  ve EAA değerleri anlamlı olarak 
azalmıştır ve T maks  anlamlı olarak gecikmiştir.  
 
 
Şekil  2: Aç karnına  alınan  tek bir dozun  ardından  plazma  konsantrasyonları 
Tablo 3: Farmakokinetik parametreler (n=6)  
 
 
 
 
 
(Ölçüm  yöntemi:  HPLC)  (Ortalama  ± SD) 
 
Tok deneklerde, aç karnına olan grup ile karşılaştırıldığında, advers olayların (bulantı) 
insidansında bir azalma gözlemlenmiştir. Bu nedenle, bulantı insidansını azaltmak amacıyla 
pirfenidonun yemek ile birlikte uygulanması önerilmektedir.  
 
48 sağlıklı gönüllüde tokluk koşullarında yapılan biyoeşdeğerlik çalışmasında, pirfenidon 
içeren tablet C maks’i 2157,660±607,634 ng/m l, referans olan. Pirespa 200 mg Tablet C maks’i ise 
2122,871+743,604  ng/m l bulunmuştur.  Aynı  çalışmada,  pirfenidon  içeren  tablet  için Doz miktarı  (mg)  Cmaks  (μg/ml)  Tmaks  (saat)  EAA 0-48 
(μg·saat/ml)  T1/2 (saat)  
400 Yemekten  
sonra  (post - 
prandiyal)  4,88 ± 1,72 1,83 ± 0,75 22,13 ± 10,63  1,77 ± 0,55 
Aç karnına  9,24 ± 1,74 0,58 ± 0,2 29,10 ± 11,77  1,96 ± 0,55 
 15 / 18  EAA 0-24 7912,084+2286,202 ng.sa/ml, Pirespa 200 mg Tablet için ise 7783,808+2610,796 
ng.sa/ml bulunmuştur.  
 
Dağılım : 
Pirfenidon,  başta  serum  albumini  olmak  üzere  insan  plazma  proteinlerine  bağlanır.  
Genel ortalama bağlanma oranı klinik çalışmalarda gözlenen konsantrasyonlarda %50 ila %58 
arasında değişmektedir (1 ila 100 mikrogram/ml). Ortalama oral kararlı durum dağılımı hacmi 
yaklaşık 70 litre olup, bu da pirfenidonun dokulara dağılımının orta derecede olduğunu 
göstermektedir.  
 
Biyotransformasyon:  
Pirfenidonun yaklaşık %70-80’i CYP1A2 ile daha az oranda da CYP2C9, 2C19, 2D6 ve 2E1 
dahil olmak üzere diğer CYP izoenzimleri ile metabolize edilir. In vitro  veriler, İPF 
hastalarında tepe plazma konsantrasyonlarının üstündeki konsantrasyonlarda ana metabolitin 
(5-karboksipirfenidon) farmakolojik olarak etkili olduğunu göstermiştir. 5 -karboksi - 
pirfenidona plazma maruziyetinin arttığı orta derecede böbrek yetmezliği olan hastalarda bu 
klinik ile alakalı olabilir.  
 
Eliminasyon : 
6 sağlıklı  yetişkin  erkeğe  200 mg, 400 mg ve 600 mg, aç karnına  tek doz oral yolla 
uygulandığında,  her doz miktarında  48 saate  kadar  idrar  içinde atılım  oranı;  değişmemiş  halde  
%1’den  az, 5-karboksi -pirfenidon  olarak  ise (ana metabolit)  yaklaşık  %90’dır.  
 
48 sağlıklı gönüllüde tokluk koşullarında yapılan biyoeşdeğerlik çalışmasında, pirfenidon 
içeren tablet t 1/2’si 2,168+0.398 saat, referans olan Pirespa 200 mg Tablet t 1/2’si ise 
2,096±0,447 saat olarak bulunmuştur.  
 
Pirfenidonun oral klerensi orta derecede doyurulabilir özelliktedir. Sağlıklı yaşlı yetişkinlerde 
yapılan çoklu dozlu, doz -aralığı çalışmasında, günde üç kez 267 mg ila 1335 mg arasında 
değişen dozlar uygulandı, ortalama klerensi günde üç kez 801 mg’lık dozun üzerindeki 
dozlarda yaklaşık %25 azaldı. Sağlıklı yaşlı erişkinlerde tek dozlu pirfenidon uygulamasının 
ardından, ortalama terminal eliminasyon yarı ömrü yaklaşık 2,4 saat idi. Oral olarak 
uygulanan pirfenidon dozunun yaklaşık %80’i, dozlamadan itibaren 24 saat içinde idrarla 
atılmıştır. Pirfenidonun önemli bir kısmı, 5 -karboksi -pirfenidon metaboliti olarak ve %1’den 
az pirfenidon ise, idrarda değişmeden atılır.  
 
Özel popülasyonlar  
Karaciğer  yetmezliği  
Pirfenidon ve 5 -karboksi -pirfenidon metabolitinin farmakokinetiği, orta derecede karaciğer 
yetmezliği olan (Child -Pugh B Sınıfı) ve normal karaciğer fonksiyonuna sahip olan kişilerde 
karşılaştırılmıştır. Sonuçlar  orta derecede  karaciğer  yetmezliği olan hastalarda  tek doz  801 mg 
pirfenidon (3 x 267 mg kapsül) sonrasında pirfenidon maruziyetinde ortalama %60’lık bir 
artış olduğunu  gösterdi.  Pirfenidon  hafif  ve orta şiddette  karaciğer  yetmezliği  olan hastalarda  16 / 18  dikkatle kullanılmalı ve özellikle de bilinen bir CYP1A2 inhibitörü kullanmaları durumunda, 
hastalar toksisite belirtileri açısından yakından izlenmelidir.  
Pirfenidon, ağır hepatik bozukluğu olan hastalarda veya son dönem karaciğer hastalığı olan 
hastalarda çalışılmamıştır ve bu hastalarda kullanımı önerilmez.  
 
Böbrek  yetmezliği  
Normal böbrek fonksiyonu olan hastalarla karşılaştırıldığında hafif ve şiddetli böbrek 
yetmezliği olan kişilerde, pirfenidonun  farmakokinetiğinde klinik açıdan anlamlı bir fark 
gözlenmedi. Pirfenidon büyük oranda 5 -karboksi -pirfenidona metabolize edilir. 5 -karboksi - 
pirfenidonun ortalama (SD) AUC0 -∞ değeri, orta derecede (p = 0,009) ve ağır (p<0,0001) 
böbrek yetmezliği gruplarında, normal renal fonksiyona sahip gruptan anlamlı olarak daha 
yüksekti; 28,7 (4,99) mg•saat/L'ye karşılık sırasıyla 100 (26,3) mg•saat/L ve 168 (67,4) 
mg•saat/L.  
 
Böbrek  Yetmezliği 
Grubu  İstatistik  AUC 0-∞ (mg•saat/L)  
Pirfenidon  5-karboksi - 
Pirfenidon  
Normal  
n = 6 Ortalama  (SD)  
Medyan  (25–75) 42,6 (17,9)  
42,0 (33,1 –55,6)  28,7 (4,99)  
30,8 (24,1 –32,1)  
Hafif  
n = 6 Ortalama  (SD)  
Medyan  (25–75) 59,1 (21,5)  
51,6 (43,7 –80,3)  49,3a (14,6)  
43,0 (38,8 –56,8)  
Orta 
n = 6 Ortalama  (SD)  
Medyan  (25–75) 63,5 (19,5)  
66,7 (47,7 –76,7)  100b (26,3)  
96,3 (75,2 –123) 
Şiddetli  
n = 6 Ortalama  (SD)  
Medyan  (25–75) 46,7 (10,9)  
49,4 (40,7 –55,8)  168c (67,4)  
150 (123–248) 
 
AUC 0-∞ = 0 anından  sonsuza  kadar  konsantrasyon -zaman  eğrisinin  altındaki  alan. 
a Normale  karşı  p-değeri =  1,00 (Bonferroni  ile çift-karşılaştırma)  
b Normale  karşı  p değeri  = 0,009  (Bonferroni  ile çift-karşılaştırma)  
c Normale  karşı  p değeri <0,0001  (Bonferroni  ile çift-karşılaştırma)  
 
Orta derecede böbrek yetmezliği olan hastalarda 5 -karboksi -pirfenidona maruz kalma 3,5 kat 
veya daha fazla artar. Orta derecede böbrek yetmezliği olan hastalarda metabolitin klinik 
olarak ilgili farmakodinamik aktivitesi göz ardı edilemez. Pirfenidon alan hafif böbrek 
yetmezliği olan hastalarda doz ayarlaması gerekmez. Orta derecede böbrek yetmezliği olan 
hastalarda pirfenidon dikkatli kullanılmalıdır. Şiddetli böbrek yetmezliği (CrCl<30m l/dk) 
veya diyalizi gerektiren son dönem böbrek hastalığı olan hastalarda pirfenidon kullanımı 
kontrendikedir (bkz. Bölüm 4.2 ve 4.3).  
 
Sağlıklı bireylerde veya böbrek yetmezliği olan kişilerde yapılan 4 çalışmadan elde edilen 
popülasyon farmakokinetik analizleri ve İPF hastalarında yapılan bir çalışmada, pirfenidonun 
farmakokinetiği üzerinde yaş, cinsiyet veya vücut ağırlığının klinik olarak anlamlı bir etkisi 
bulunmamıştır.  17 / 18  5.3. Klinik  öncesi  güvenlilik  verileri  
Güvenlik farmakolojisi, tekrarlanan doz toksisitesi, genotoksisite ve karsinojenik potansiyel 
ile ilgili konvansiyonel çalışmalara dayalı klinik dışı veriler, insanlar için özel bir tehlike 
olmadığını ortaya koymaktadır.  
 
Tekrarlı doz toksisite çalışmalarında, fare, sıçan ve köpeklerde karaciğer ağırlık artışı 
gözlenmiştir; genellikle hepatik sentrilobular hipertropi ile birlikte görülür. Tedavinin 
kesilmesinden sonra geri dönüş gözlenmiştir. Sıçanlarda ve farelerde yürütülen karsinojenite 
çalışmalarında karaciğer tümörü insidansında artış gözlenmiştir. Bu hepatik bulgular hepatik 
mikrozomal enzimlerin indüksiyonu ile bağlantılıdır, bu etki Pirfenidon alan hastalarda 
gözlenmemiştir. Bu bulguların insanlar ile ilişki olduğu düşünülmemektedir.  
 
İnsan 2403 mg/gün dozunun 37 katı olan 1500 mg/kg/gün doz uygulanan dişi sıçanlarda 
uterus tümörlerinde istatistiksel olarak belirgin artış gözlenmiştir. Hastalık gelişme 
mekanizması ile ilgili çalışmaların sonuçlarına göre, uterus tümörlerinin görülmesi 
muhtemelen sıçanlardaki türe spesifik endokrin metabolizmasını içeren kronik dopamin - 
aracılı seks hormon dengesizliğinden dolayıdır, bu da insanlarda bulunmamaktadır.  
 
Reprodüktif  toksikoloji çalışmalarında, dişi veya erkek sıçan fertilitesinde veya yavruların 
postnatal gelişimi üzerinde advers etki görülmemiştir ve sıçanlarda (1000 mg/kg/gün) veya 
tavşanlarda (300 mg/kg/gün) teratojenite görülmemiştir. Hayvanlarda pirfenidonun ve/veya 
metabolitlerinin plasental transferi, pirfenidonun ve/veya metabolitlerinin amniyotik sıvıda 
birikmesi ile ortaya çıkar. Yüksek dozlarda (≥450 mg/kg/gün) sıçanlarda östrus döngüsünde 
uzama ve düzensiz döngülerin insidansında yükselme gözlenmiştir. Yüksek dozlarda (≥1000 
mg/kg/gün) sıçanlarda hamilelik süresinde uzama ve fötal yaşam şansında azalma 
gözlenmiştir.  
Emziren sıçanlardaki çalışmalar, pirfenidonun ve/veya metabolitlerinin süte atılımının, 
pirfenidonun ve/veya metabolitlerinin sütte birikmesi potansiyelleri olduğunu göstermiştir.  
 
Pirfenidon  standart  testler  grubunda  mutajenik  veya  genotoksik  aktivite  göstermemiştir  ve UV 
maruziyet altında test edildiğinde mutajenik değildir. UV maruziyet altında test edildiğinde 
Pirfenidon, Çin hamsterı  akciğer hücresinde fotoklastojenik miktar tayininde pozitif çıkmıştır.  
 
Oral yoldan pirfenidon verilen kobaylarda, UVA/UVB ışığına maruz bırakıldıklarında 
fototoksisite  ve iritasyon  geliştiği  kaydedilmiştir.  Güneş  koruyucu  uygulamasıyla  fototoksisite 
lezyonlarının şiddeti minimize edilmiştir.  
 
6. FARMASÖTİK  ÖZELLİKLER  
6.1. Yardımcı  maddelerin  listesi 
Laktoz monohidrat (inek sütü) 
Hidroksipropil selüloz  
Karmelloz  kalsiyum 
Magnezyum stearat  18 / 18  Film kaplama materyal (Materyal içeriği: Hidroksipropil selüloz, Titanyum dioksit (E171), 
Trietil sitrat, Talk, Magnezyum stearat, Kırmızı demir oksit (E172), Sarı demir oksit (E172), 
Siyah demir oksit (E172))  
 
6.2. Geçimsizlikler  
Bilinen  herhangi  bir geçimsizliği  bulunmamaktadır.  
 
6.3. Raf ömrü  
24 ay 
 
6.4. Saklamaya  yönelik  özel tedbirler  
25°C altındaki  oda sıcaklığında  saklayınız.  
 
6.5. Ambalajın  niteliği  ve içeriği  
Kutuda,  Şeffaf  PVC/PE/PVDC  – Alu blister  ambalajlarda  
252 film tabletlik  blister  ambalajlarda  takdim  edilmektedir.  
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeli ği”ne uygun olarak imha edilmelidir.  
 
7. RUHSAT  SAHİBİ  
 
   Montero İlaç ve Gıda San. Tic. A.Ş.  
   Balabandere Cd. İlaç Sanayi Sk. No:14  
   34460  İstinye - Sarıyer/İstanbul  
 
8. RUHSAT  NUMARASI  
2024/72  
 
9. İLK RUHSAT  TARİHİ  / RUHSAT  YENİLEME  TARİHİ  
İlk ruhsatlandırma  tarihi:  15.03.2024  
Ruhsat yenileme tarihi:  
 
10. KÜB’ÜN  YENİLENME  TARİHİ:  
 