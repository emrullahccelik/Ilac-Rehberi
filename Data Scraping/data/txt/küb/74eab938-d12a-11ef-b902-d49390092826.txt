KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALLERGODİL® %0.05 göz damlası, çözelti
Steril
2. KALİTATİF VE KANTİTATİF BİLEŞİM
Etkin madde:
% 0,05 azelastin hidroklorür (0,5 mg/ml). Her damla 0,015 mg azelastin hidroklorür içerir.
Yardımcı maddeler:
Benzalkonyum klorür 0,125 mg/ml
Yardımcı maddeler tüm listesi için bakınız bölüm 6.1.
3. FARMASÖTİK FORM
Göz Damlası, Çözelti
Berrak, renksiz solüsyon.
4. KLİNİK ÖZELLİKLER
4.1. Terapötik endikasyonlar
Erişkinler ve 4 yaş ve üzerindeki çocuklarda mevsimsel alerjik konjunktivit
semptomlarının tedavisinde ve önlenmesinde kullanılır.
Erişkinler ve 12 yaş ve üzerindeki çocuklarda mevsimsel olmayan (pereniyal) alerjik
konjunktivit semptomlarının tedavisinde kullanılır.
4.2. Pozoloji ve uygulama şekli
Pozoloji/Uygulama sıklığı ve süresi
Mevsimsel alerjik konjunktivit:
Erişkinler ve 4 yaş ve üzerindeki çocuklar için önerilen doz, her göze günde 2 defa 1’er
damladır, gerektiğinde doz günde 4 defaya çıkarılabilir. Alerjen ile karşılaşma bekleniyor
ise ALLERGODİL, karşılaşma öncesinde profilaktik olarak kullanılabilinir.
Perenial alerjik konjunktivit:
Erişkinler ve 12 yaş ve üzerindeki çocuklar için önerilen doz her göze günde 2 defa
(sabah ve akşam) 1’er damladır, gerektiğinde dozaj günde 4 defaya çıkarılabilir.
Güvenliliği ve etkililiği 6 hafta süreli klinik çalışmalarda gösterildiği için, kullanım süresi
maksimum 6 hafta ile sınırlandırılmalıdır. Hastalara, semptomları kötüleşirse veya 48 saat
sonra düzelmezse doktorlarına başvurmaları önerilmelidir.
1 / 7Uygulama şekli
Göze uygulanır. Alt gözkapağı bir elin işaret parmağı ile çekilerek, konjunktival keseye
uygulanır. Damlalığın ucu herhangi bir yere değdirilmemelidir.
Özel popülasyonlara ilişkin ek bilgiler
Böbrek/Karaciğer yetmezliği:
Normal dozlarda kullanılabilir. Doz ayarlanmasına gerek yoktur.
Pediyatrik popülasyon:
Mevsimsel alerjik konjunktivitte 4 yaşından küçük çocuklarda güvenliliği ve etkililiği
belirlenmemiştir. 4 yaş ve üzerindeki çocuklar için önerilen dozlarda kullanılır. Doz
ayarlanmasına gerek yoktur.
Perenial alerjik konjunktivitte 12 yaşından küçük çocuklarda güvenliliği ve etkililiği
belirlenmemiştir. 12 yaş ve üzerindeki çocuklarda normal önerilen dozlarda kullanılır.
Doz ayarlanmasına gerek yoktur.
Geriyatrik popülasyon:
Normal erişkin dozunda kullanılabilir. Doz ayarlanmasına gerek yoktur.
4.3. Kontrendikasyonlar
Etken madde veya bölüm 6.1.’de listelenen yardımcı maddelerden herhangi birine aşırı
duyarlılık durumlarında kontrendikedir.
4.4. Özel kullanım uyarıları ve önlemleri
ALLERGODİL göz enfeksiyonlarının tedavisi için uygulanmaz.
ALLERGODİL, gözde iritasyona neden olabilen koruyucu madde benzalkonyum klorür
içermektedir. Yumuşak kontak lenslerle temastan kaçınılmalıdır. Uygulama öncesinde
kontak lensler çıkarılmalı ve hasta lensleri tekrar takmadan önce en az 15 dakika
beklemelidir. Yumuşak kontak lenslerde renk bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
ALLERGODİL ile spesifik etkileşim çalışmaları yapılmamıştır.
Yüksek oral dozlarda azelastin ile etkileşim çalışmaları yapılmıştır, ancak göz damlasının
uygulanması sonrası sistemik düzeyleri pikogram aralığında olduğundan ALLERGODİL
ile herhangi bir ilişki taşımamaktadır.
4.6. Gebelik ve laktasyon
Genel tavsiye
2 / 7Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ALLERGODİL’in gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
İnsanlarda hamilelik sırasında azelastin güvenliliğini saptamak için mevcut bilgiler
yetersizdir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
Yüksek dozlarda oral azelastinin deney hayvanlarında advers etkileri (fetus ölümü,
gelişme geriliği ve iskelet malformasyonu) indüklediği gösterilmiştir. Lokal oküler
uygulama minimal sistemik maruziyetle (piktogram aralığında) sonuçlanacaktır.
Laktasyon dönemi
Azelastin düşük miktarlarda süte geçmektedir.
ALLERGODİL emzirme döneminde kullanımı önerilmemektedir.
Üreme yeteneği/Fertilite
Hayvan çalışmalarında oral uygulama sonrası fertilite üzerine etkiler gözlenmiştir (bkz.
kısım 5.3).
4.7. Araç ve makine kullanımı üzerindeki etkiler
ALLERGODİL uygulanması sonrası görülebilecek hafif, geçici iritasyonun büyük
miktarlarda görmeyi etkilemesi beklenmez. Ancak, eğer görme üzerine geçici etkiler
oluşursa, hastaya araç ve makine kullanımı öncesi bu etkiler geçinceye kadar beklenmesi
önerilmelidir.
4.8. İstenmeyen etkiler
Şu terimler ve sıklık dereceleri kullanılmıştır:
3 / 7Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100);
seyrek (≥1/10.000 ila <1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok Seyrek: Alerjik reaksiyonlar (kızarıklık ve pruritus gibi)
Göz hastalıkları
Seyrek: Geçici olarak gözde hafif irritasyon
Gastrointestinal hastalıklar
Yaygın değil: Acı tat
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Oküler doz aşımı sonrası spesifik reaksiyonlar bilinmemektedir ve oküler yolla
uygulamayla doz aşımı reaksiyonları beklenmemektedir.
İnsanlarda azelastin hidroklorürün toksik dozlarının uygulanmasıyla ilgili herhangi bir
deneyim bulunmamaktadır. Hayvan deneylerinin sonuçlarına bağlı olarak aşırı dozaj veya
intoksikasyon durumunda merkezi sinir sisteminde bozukluklar beklenebilir. Bu
bozuklukların tedavisi semptomatik olmalıdır. Bilinen antidot yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestanlar ve antialerjikler. Diğer antialerjikler
ATC Kodu: S01GX07
Bir fitalazinon türevi olan azelastin, selektif H1 antagonist özellikleri olan güçlü ve uzun
etkili antialerjiktir. Ek olarak, topikal oküler uygulama sonrası anti-inflamatuvar etkisi
saptanmıştır.
4 / 7İn vivo (klinik öncesi) ve in vitro çalışmalara ait veriler, azelastinin, lökotrien, histamin,
PAF ve serotonin gibi erken ve geç evre alerjik reaksiyonlarda rol oynayan kimyasal
mediyatörlerin sentez veya salınımını inhibe ettiğini göstermektedir.
Bugüne kadar, yüksek dozda oral azelastin ile tedavi edilen hastalardaki uzun dönem
tedavinin çoklu doz çalışmalarında gösterildiği gibi EKG değerlendirmelerinde,
düzeltilmiş QT (QTc) aralığı üzerine azelastinin klinik olarak önemli herhangi bir etkisi
olmadığı gösterilmiştir.
Oral yoldan azelastin ile tedavi edilen 3.700’den fazla hastada, azelastin ile ilişkili
ventriküler aritmi ya da torsade de pointes gözlenmemiştir.
Alerjik konjunktivit semptomlarının hafifletilmesi 15-30 dakika içerisinde fark
edilmelidir.
5.2. Farmakokinetik özellikler
Hastalardaki karakteristikler (oküler farmakokinetik)
Doğrusallık /Doğrusal Olmayan Durum: ALLERGODİL (her bir gözde günde dört
kez) tekrar oküler uygulamasını takiben Cmax kararlı durum plazma azelastin hidroklorür
düzeyleri çok düşüktür ve kantifikasyon limit düzeyinde veya altında tespit edilmiştir.
Genel özellikler (sistemik farmakokinetik)
Emilim: Oral uygulamayı takiben, azelastin hızlı bir şekilde emilirken %81 oranında
biyoyararlanım göstermektedir. Gıdaların emilime etkisi yoktur.
Dağılım: Dağılım hacmi yüksektir ve daha çok periferdedir. Proteinlere bağlanma düzeyi,
göreceli olarak düşüktür (%80-90, ilaç etkileşimi reaksiyonları açısından endişeye neden
olmayacak kadar düşük bir düzey).
Biyotransformasyon: Terapötik olarak aktif metabolit N-Desmetil azelastin’dir.
Eliminasyon: Tek doz azelastinden sonra plazma eliminasyon yarı ömrü azelastin için
yaklaşık 20 saat ve terapötik olarak aktif metabolit N-Desmetil azelastin için yaklaşık 45
saattir. Atılım başlıca feçes yoluyla gerçekleşmektedir. Uygulanan dozun küçük bir
kısmının uzamış atılımı, ilacın entero-hepatik sirkülasyona uğradığını düşündürmektedir.
5.3. Klinik öncesi güvenlilik verileri
Azelastin hidroklorür kobaylarda herhangi bir duyarlaştırcı potansiyeli göstermemiştir.
Azelastin, bir dizi in vitro ve in vivo testlerde herhangi bir genotoksik potansiyel ve sıçan
ve farelerde karsinojenik potansiyel göstermemiştir.
Erkek ve dişi sıçanlarda, azelastinin 3,0 mg/kg/gün’den büyük oral dozlarında fertilite
indeksinde doza bağlı azalmaya neden olmuştur; bununla birlikte kronik toksisite
5 / 7çalışmaları sırasında dişi veya erkek üreme organlarında ilaca bağlı herhangi bir
değişiklik bulunmamıştır.
Sıçan, fare ve tavşanlarda embriyotoksik ve teratojenik etkiler, sadece maternal toksik
dozlarda ortaya çıkmıştır (örneğin; 68,6 mg/kg/gün dozunda tavşan ve sıçanlarda iskelet
malformasyonları gözlenmiştir).
6. FARMASÖTİK ÖZELLİKLER
6.1 Yardımcı maddelerin listesi(Kontrol edildi, sorun yok)
Benzalkonyum klorür
Disodyum edetat,
Hipromelloz,
% 70’lik sorbitol solüsyonu,
Sodyum hidroksit
Enjeksiyonluk su.
6.2 Geçimsizlikler
Bilinmemektedir.
6.3 Raf ömrü
36 ay
ALLERGODİL, açılıncaya kadar sterildir, ağzı açıldıktan sonra 4 haftadan daha uzun süre
kullanılmamalıdır.
6.4 Saklamaya yönelik özel uyarılar
25°C’nin altında oda sıcaklığında saklayınız.
6.5 Ambalajın niteliği ve içeriği(Kontrol edildi, sorun yok)
Beyaz HDPE vida kapaklı, LDPE damlalıklı, 10 ml opak HDPE şişe. Bir şişe 6 ml içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
şekilde imha edilmelidir.
6 / 77. RUHSAT SAHİBİ
Meda Pharma İlaç San. ve Tic. Ltd. Şti
Sarıyer-İstanbul
8. RUHSAT NUMARASI
130/39
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 20.12.2010
Son yenileme tarihi:
10. KÜB’ÜN YENİLENME TARİHİ
7 / 7