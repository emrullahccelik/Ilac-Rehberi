KISA ÜRÜN BİLGİSİ
1. BEŞERİ TIBBİ ÜRÜNÜN ADI
POSAGİL 300 mg İnfüzyonluk Çözelti Hazırlamak için Konsantre
Steril
2. KALİTATİF VE KANTİTATİF BİLEŞİM
Etkin madde: Her flakon 300 mg posakonazol içerir.
Her ml 18 mg posakonazol içerir.
Bir flakondaki çözelti miktarı 16,7 mL’dir.
Yardımcı madde(ler): Her flakon 462 mg (20 mmol) sodyum içerir. Yardımcı maddeler için
6.1’e bakınız.
3. FARMASÖTİK FORM
İnfüzyonluk Çözelti Hazırlamak için Konsantre
Berrak, renksiz veya sarımsı renkte çözelti.
4. KLİNİK ÖZELLİKLER
4.1 Terapötik endikasyonlar
POSAGİL infüzyonluk konsantre çözelti erişkinlerde aşağıda belirtilen mantar enfeksiyonlarının
tedavisinde endikedir (bkz. Bölüm 5.1):
• Amfoterisin B ya da itrakonazol ile tedaviye refrakter ya da bu tıbbi ürünleri tolere
edemeyen invazif asperjiloz hastalığı olan hastalarda;
• Amfoterisin B ile tedaviye refrakter ya da Amfoterisin B’yi tolere edemeyen fusariozis
hastalığı olan hastalarda;
• İtrakonazol ile tedaviye refrakter ya da itrakonazolü tolere edemeyen kromoblastomikoz ya
da miçetoma hastalığı olan hastalarda;
• Amfoterisin B, itrakonazol ya da flukonazol ile tedaviye refrakter ya da bu tıbbi ürünleri
tolere edemeyen koksidioidomikoz hastalığı olan hastalarda.
Tedaviye refrakter olmak, mevcut enfeksiyona yönelik etkin bir antifungal tedavi en az 7 gün
uygulandıktan sonra enfeksiyonda ilerleme ya da iyileşme gösterememe olarak tanımlanmaktadır.
POSAGİL infüzyonluk konsantre çözelti aşağıdaki hastalardaki invazif mantar enfeksiyonlarının
profilaksisinde de endikedir:
• İnvazif mantar enfeksiyonu gelişme riski yüksek olan ve uzun süreli nötropeni
oluşabileceği düşünülen Akut Miyeloid Lösemi (AML) veya Miyelodisplastik Sendrom
(MDS) nedeniyle remisyon–indüksiyon kemoterapisi alan hastalarda;
• İnvazif mantar enfeksiyonu gelişme riski yüksek olan ve Graft versus host hastalığına
(GVHD) yönelik olarak yüksek doz immünsupresif tedavi alan hematopoetik kök hücre
transplantı (HSCT) alıcısı olan hastalarda.
14.2 Pozoloji ve uygulama şekli
Pozoloji/uygulama sıklığı ve süresi:
Tedavi, mantar enfeksiyonlarının tedavisinde veya posakonazolün profilaktik olarak endike
olduğu invazif mantar enfeksiyonu gelişme riski yüksek olan hastaların destekleyici tedavisinde
deneyimli bir hekim tarafından başlatılmalıdır.
POSAGİL oral kullanım için de mevcuttur (POSAGİL 100 mg gastro-rezistan tablet). Hastanın
durumu izin verir vermez oral uygulamaya geçilmesi önerilmektedir (bkz. Bölüm 4.4).
Önerilen doz Tablo 1’de gösterilmiştir.
Tablo 1: Endikasyona Göre Önerilen Doz
Endikasyon Doz ve Tedavi Süresi
(Bkz bölüm 5.2)
Refrakter İnvazif Mantar İlk gün yükleme dozu olarak günde iki defa 300 mg
Enfeksiyonları (IFI) / İnvazif Mantar POSAGİL, bunu takiben günde bir defa 300 mg doz.
Enfeksiyonu olan ve I. basamak Tedavi süresi altta yatan hastalığın ciddiyetine,
tedavisini tolere edemeyen hastalar immünosupresyonun düzelmesine ve klinik cevaba
bağlı olarak belirlenmelidir.
İnvazif Mantar Enfeksiyonlarının İlk gün yükleme dozu olarak günde iki defa 300 mg
Profilaksisi POSAGİL, bunu takiben günde bir defa 300 mg doz.
Tedavi süresi nötropeninin veya immünosupresyonun
iyileşmesi esasına dayanır. AML veya MDS’li
hastalarda POSAGİL’le profilaksi, beklenen nötropeni
başlangıcından günler önce başlamalı ve nötrofil sayısı
500 hücre/mm3’ün üzerine çıktıktan sonra, 7 gün daha
devam etmelidir.
POSAGİL, santral venöz kateter ya da periferik olarak yerleştirilmiş santral kateter (PICC) içeren
santral venöz yoldan yaklaşık 90 dk boyunca yavaşça intravenöz (IV) infüzyon şeklinde
uygulanmalıdır. POSAGİL infüzyonluk konsantre çözelti, bolus uygulaması biçiminde
verilmemelidir. Eğer santral venöz kateter mevcut değilse, periferik venöz kateter yoluyla tek bir
infüzyon uygulanabilir. Periferik venöz kateterle uygulandığında, infüzyon yaklaşık 30 dakikada
uygulanmalıdır (bkz. Bölüm 4.8 ve 6.6).
Uygulama şekli:
POSAGİL infüzyonluk konsantre çözeltinin uygulanmadan önce seyreltilmesi gerekmektedir
(bkz. Bölüm 6.6). POSAGİL, santral venöz kateter ya da periferik olarak yerleştirilmiş santral
kateter (PICC) içeren santral venöz yoldan yaklaşık 90 dk boyunca yavaşça intravenöz (IV)
infüzyon şeklinde uygulanmalıdır (bkz. Bölüm 4.2, 4.4 ve 4.8). POSAGİL infüzyonluk konsantre
çözelti, bolus uygulaması biçiminde verilmemelidir.
Eğer santral venöz kateter mevcut değilse, periferik venöz kateter yoluyla tek bir infüzyon
uygulanabilir. Periferik venöz kateterle uygulandığında, infüzyon bölgesi reaksiyonlarının
olasılığını azaltmak için, infüzyon yaklaşık 30 dakikada uygulanmalıdır (bkz. Bölüm 4.8).
Özel popülasyonlara ilişkin ek bilgiler:
Böbrek yetmezliği:
Orta veya ağır şiddetli böbrek yetmezlik hastalarında (kreatinin klirensi <50 mL/dak), intravenöz
2aracısı olan Betadex Sülfobutil Eter Sodyum’un (SBECD) birikmesi beklenir. Bu hastalarda,
yarar/risk değerlendirmesi POSAGİL infüzyonluk konsantre çözelti kullanımını desteklemediği
sürece, oral POSAGİL formülasyonları kullanılmalıdır. Bu hastalarda serum kreatinin düzeyleri
yakından izlenmelidir (bkz. Bölüm 4.4).
Karaciğer yetmezliği:
Posakonazolün farmakokinetiğinin karaciğer yetmezliği (kronik karaciğer hastalığında Child-
Pugh C sınıfı dahil) üzerindeki etkisiyle ilgili sınırlı veri, plazma maruziyetinin hepatik işlevi
normal olan deneklere göre arttığını göstermektedir ancak doz ayarlaması yapmak gerektiğini
gösteren bir veri yoktur (bkz. Bölüm 4.4 ve 5.2). Yüksek plazma maruziyeti potansiyeli olduğu
için dikkat edilmesi önerilmektedir.
Pediyatrik popülasyon:
POSAGİL infüzyonluk konsantre çözeltinin 18 yaşın altındaki çocuklarda etkililiği ve
güvenliliği belirlenmemiştir.
Veri bulunmamaktadır.
Klinik öncesi güvenlilik sorunlarından dolayı, POSAGİL infüzyonluk konsantre çözeltinin 18
yaşın altındaki çocuklarda kullanımı önerilmemektedir (bkz. Bölüm 5.3).
Geriyatrik popülasyon:
Yaşlı ve genç hastalar arasında güvenlilik açısından genel bir fark görülmemiştir; bu yüzden,
yaşlı hastalarda doz ayarlaması önerilmemektedir.
4.3 Kontrendikasyonlar
 Etkin maddeye, bölüm 6.1’de belirtilen herhangi bir yardımcı maddeye karşı aşırı
duyarlılık.
 Ergot alkaloidleriyle birlikte eş zamanlı uygulama (bkz. Bölüm 4.5).
 CYP3A4 substratları olan terfenadin, astemizol, sisaprid, pimozid, halofantrin veya
kinidin ile birlikte eş zamanlı uygulanması, bu tıbbi ürünlerin plazma
konsantrasyonlarında artışına yol açabilir; bu da QTc uzamasına ve nadir olarak da
torsades de pointes gelişimine neden olabilir (bkz. Bölüm 4.4 ve 4.5).
 HMG-CoA redüktaz inhibitörleri olan simvastatin, lovastatin ve atorvastatin ile birlikte eş
zamanlı uygulama (bkz. Bölüm 4.5)
 Kronik Lenfositik Lösemi (KLL) hastalarında venetoklaksın başlangıç ve doz titrasyon
fazı sırasında birlikte uygulama (bkz. Bölüm 4.4 ve 4.5).
4.4 Özel kullanım uyarıları ve önlemleri
Aşırı duyarlılık
Posakonazol ve diğer azol grubu antifungal ajanlar arasında çapraz duyarlılığa ilişkin bilgi
bulunmamaktadır. Diğer azollere karşı aşırı duyarlılığı bulunan hastalara POSAGİL
reçetelenirken dikkat edilmelidir.
Karaciğer toksisitesi
Posakonazol ile tedavi sırasında karaciğer reaksiyonları (örn. ALT, AST, alkalin fosfataz, total
bilirubin seviyelerinde yükselme ve/veya klinik hepatit) bildirilmiştir. Yükselen karaciğer
3fonksiyon testi değerleri genellikle tedavinin kesilmesi ile normale dönmektedir; bazı vakalarda
tedaviye ara verilmeden de bu test değerleri normale dönmüştür. Nadiren, fatal olabilen daha
şiddetli hepatik reaksiyonlar bildirilmiştir.
Posakonazol sınırlı klinik deneyim ve posakonazol plazma seviyelerinin yükselme ihtimalinden
dolayı karaciğer yetmezliği olan hastalarda dikkatli kullanılmalıdır (bkz. Bölüm 4.2 ve 5.2).
Şiddetli böbrek yetmezliği olan hastaların izlenmesi
Maruz kalımdaki değişkenlik yüzünden, şiddetli böbrek yetmezliği olan hastalar ani mantar
enfeksiyonları yönünden yakından takip edilmelidir (bkz. Bölüm 4.2 ve 5.2).
Karaciğer fonksiyonlarının izlenmesi
Karaciğer fonksiyon testleri, posakonazol tedavisi öncesinde ve tedavi sırasında
değerlendirilmelidir. POSAGİL tedavisi sırasında karaciğer fonksiyon testlerinde anormallik
ortaya çıkan hastalar, daha ağır karaciğer hasarlarının oluşumunu takip açısından rutin olarak
izlenmelidir. Hastanın takibi, karaciğer fonksiyonlarının (özellikle karaciğer fonksiyon testleri ve
bilirübin) laboratuvar değerlendirmesini içermelidir. Eğer klinik belirti ve bulgular karaciğer
hastalığı gelişimi ile tutarlılık gösteriyorsa, POSAGİL tedavisinin kesilmesi düşünülmelidir.
QTc uzaması
Bazı azollerin QTc aralığının uzaması ile ilişkili oldukları bilinmektedir. POSAGİL CYP3A4’nın
substratı olan ve QTc aralığını uzattığı bilinen tıbbi ürünlerle birlikte uygulanmamalıdır
(bkz.Bölüm 4.3 ve 4.5). POSAGİL aşağıda listelenen pro-aritmik durumları olan hastalarda
dikkatle uygulanmalıdır:
• Konjenital veya edinsel QTc uzaması
• Kardiyomiyopati, özellikle kalp yetmezliği varlığında
• Sinus bradikardisi
• Mevcut olan semptomatik aritmi
• QTc aralığını uzattığı bilinen tıbbi ürünlerle (bölüm 4.3. de konu edilenlerden başka)
birlikte kullanım
Elektrolit bozuklukları, özellikle de potasyum, magnezyum veya kalsiyum düzeylerindeki
bozukluklar, izlenmeli ve posakonazol tedavisi öncesinde ve tedavi sırasında gerekli olduğunda
düzeltilmelidir.
Hastalarda, posakonazol infüzyonluk konsantre çözelti uygulandıktan sonraki ortalama
maksimum plazma konsantrasyonları (Cmaks), oral süspansiyon uygulamasına göre 4 kat
yüksektir. QTc intervali üzerindeki artan etki göz ardı edilmemelidir. Posakonazolün periferik
olarak uygulandığı durumlarda, önerilen 30 dakikalık infüzyon süresi Cmaks’i daha da
yükseltebileceği için, özellikle dikkat edilmesi önerilmektedir.
İlaç etkileşimleri
Posakonazol bir CYP3A4 inhibitörüdür ve CYP3A4 ile metabolize olan diğer tıbbi ürünlerle
tedavi sırasında, yalnızca spesifik koşullarda kullanılmalıdır (bakınız Bölüm 4.5).
Midazolam ve diğer benzodiazepinler
Sedasyon süresinin uzaması ve olası respiratuvar depresyon riski nedeniyle, posakonazolün
CYP3A4 tarafından metabolize edilen herhangi bir benzodiazepinle (örn. midazolam, triazolam,
alprazolam) birlikte kullanılması, eğer sadece net olarak gerekliyse düşünülmelidir. CYP3A4
tarafından metabolize edilen benzodiazepinlerin dozunun ayarlanması düşünülmelidir (bkz.
4Bölüm 4.5).
Vinkristin Toksisitesi
Posakonazol de dahil olmak üzere, azol antifungallerinin vinkristine eş zamanlı uygulanması,
nörotoksisite ve nöbetler, periferik nöropati, uygunsuz antidiüretik hormon sekresyon sendromu
ve paralitik ileus gibi diğer ciddi advers reaksiyonlarla ilişkilendirilmiştir. Posakonazol de dahil
olmak üzere azol antifungalleri; alternatif antifungal tedavi seçeneklerine sahip olmayan,
vinkristin de dahil olmak üzere bir vinka alkaloidi alan hastaların tedavisi için saklanmalıdır (bkz.
Bölüm 4.5).
Venetoklaks toksisitesi
Posakonazol dahil olmak üzere güçlü CYP3A inhibitörlerinin CYP3A4 substratı venetoklaks ile
birlikte uygulanması, tümör lizis sendromu (TLS) ve nötropeni riski dahil venetoklaks
toksisitelerini artırabilir (bkz. Bölüm 4.3 ve 4.5). Ayrıntılı bilgi için venetoklaks KÜB'e bakınız.
Rifamisin içeren antibakteriyel ilaçlar (rifampisin, rifabutin), bazı antikonvülzanlar (fenitoin,
karbamazepin, fenobarbital, primidon) ve efavirenz
Bu ilaçlarla birlikte kombine kullanımda posakonazol konsantrasyonları anlamlı ölçüde
azalabilir; bu nedenle, hastaya olan fayda riskten daha ağır basmadıkça bu ilaçların posakonazol ile
birlikte kullanımından kaçınılmalıdır (bkz. Bölüm 4.5).
Plazma maruziyeti
Posakonazol infüzyonluk konsantre çözelti uygulandıktan sonraki plazma konsantrasyonları,
genel olarak posakonazol oral süspansiyon ile elde edilen konsantrasyonlara göre daha yüksektir.
Posakonazol uygulamasından sonraki posakonazol plazma konsantrasyonları bazı hastalarda
zamanla yükselebilir (bkz. Bölüm 5.2). Şu anda posakonazol infüzyonluk konsantre çözelti ile
elde edilen daha yüksek maruziyet düzeyleriyle ilgili güvenlilik verisi sınırlıdır.
Tromboembolik olaylar
Tromboembolik olaylar, posakonazol infüzyonluk konsantre çözelti için potansiyel bir risk olarak
tanımlanmış ama klinik çalışmalarda gözlemlenmemiştir. Klinik deneylerde tromboflebit
görülmüştür. Tromboembolik olaylarla ilişkili herhangi bir belirti veya semptoma karşı dikkat
edilmelidir (bkz. Bölüm 4.8 ve 5.3).
Yardımcı maddeler:
Bu tıbbi ürün her bir flakonda 462 mg (20 mmol) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Aşağıdaki veriler, posakonazol oral süspansiyon ya da ilk tablet formülasyonu verilerden elde
edilmiştir. Posakonazolün absorpsiyonunu (gastrik pH ya da motilite yoluyla) etkileyenler dışında
posakonazol oral süspansiyon ile olan tüm ilaç etkileşimlerinin posakonazol infüzyonluk
konsantre çözelti için de geçerli olduğu düşünülmektedir.
Diğer tıbbi ürünlerin posakonazol üzerindeki etkileri:
Posakonazol UDP glukuronidasyon (faz 2 emzimleri) yoluyla metabolize olur ve p-glikoprotein
(P-gp) dışa atım mekanizmasının substratıdır. Bu nedenle, inhibitör ajanlar (örn. verapamil,
siklosporin, kinidin, klaritromisin, eritromisin vs.) veya indükleyici ajanlar (örn. rifampisin,
rifabutin, bazı antikonvülsanlar vb.) sırasıyla posakonazolün plazma konsantrasyonlarını
artırabilir veya azaltabilirler.
5Rifabutin
Rifabutin (günde tek doz 300 mg), posakonazolün Cmaks (maksimum plazma konsantrasyonu)
ve EAA (plazma konsantrasyonu- zaman eğrisinin altında kalan alan) değerlerini sırasıyla %57 ve
%51’e düşürmüştür. Hastaya sağlayacağı fayda riskten daha ağır basmadıkça posakonazolü
rifabutin ve benzer indükleyici ajanlar (örn. rifampisin) ile birlikte kullanmaktan kaçınılmalıdır.
Posakonazolün rifabutin’in plazma düzeyleri üzerine olan etkileri için aşağıdaki bilgilere de
bakınız.
Efavirenz
Efavirenz (günde bir kez 400 mg) posakonazolün Cmaks ve EAA değerlerini sırasıyla %45 ve
%50 oranında düşürmüştür. Hastaya sağlayacağı fayda riskten daha ağır basmadıkça,
posakonazolü efavirenz ile birlikte kullanmaktan kaçınılmalıdır.
Fosamprenavir
Fosamprenavir ile posakonazolün birlikte kullanılması, posakonazol plazma
konsantrasyonlarında azalmaya yol açabilir. Eş zamanlı uygulama gerekirse, tedavi sırasında
gelişen fungal enfeksiyonların doz açısından yakından izlenmesi önerilmektedir.
Fosamprenavirin tekrarlı doz uygulaması (700 mg günde iki kez x 10 gün), posakonazol oral
süspansiyonun Cmaks ve EAA değerini (1. günde 200 mg günde bir kez, 2. günde 200 mg günde
iki kez, ardından 400 mg günde iki kez x 8 Gün) sırasıyla %21 ve %23 oranında azaltmıştır.
Ritonavir ile birlikte fosamprenavir verildiği zaman, posakonazolün fosamprenavir seviyelerine
etkisi bilinmemektedir.
Fenitoin
Fenitoin (günde tek doz 200 mg) posakonazolün Cmaks ve EAA değerlerini sırasıyla %41 ve
%50 oranında düşürmüştür. Hastaya sağlayacağı fayda riskten daha ağır basmadıkça,
posakonazol fenitoin ve benzer indükleyici ilaçlar (örn. karbamazepin, fenobarbital, primidon) ile
birlikte kullanmaktan kaçınılmalıdır.
Posakonazolün diğer tıbbi ürünlere etkisi:
Posakonazol güçlü bir CYP3A4 inhibitörüdür. Posakonazol, CYP3A4 substratları ile eş zamanlı
uygulanırken; örnekleri aşağıda takrolimusla, sirolimusla, atazanavirle ve midazolamla verildiği
gibi, CYP3A4 substratına maruz kalınmasını büyük ölçüde artırabilir. Posakonazol, intravenöz
yoldan CYP3A4 substratlarıyla eş zamanlı olarak dikkatle verilmelidir; CYP3A4 substratının
dozunun azaltılması gerekebilir. Eğer posakonazol oral yolla uygulanan bir CYP3A4 substratı ile
birlikte eş zamanlı uygulanırsa, bu durum CYP3A4 substratının plazma konsantrasyonlarında
kabul edilemez istenmeyen etkilere neden olan bir artışa neden olabilir, bu nedenle CYP3A4
substratının plazma konsantrasyonları ve/veya istenmeyen etkiler yakından izlenmeli ve
gerektiğinde doz ayarlaması yapılmalıdır.
Terfenadin, astemizol, sisaprid, pimozid, halofantrin ve kinidin (CYP3A4 substratları)
posakonazolün, terfenadin, astemizol, sisaprid, pimozid, halofantrin ve kinidin ile eş zamanlı
olarak uygulanması kontrendikedir. Eş zamanlı uygulama, bu tıbbi ürünlerin plazma
konsantrasyonlarında artışa neden olabilir, bu da QTc uzamasına ve nadiren torsades de pointes
gelişimine yol açabilir (bkz. Bölüm 4.3).
Ergot alkaloidleri
Posakonazol ergot alkaloidlerinin (ergotamin ve dihidroergotamin) plazma konsantrasyonlarını
artırabilir, bu da ergotizme yol açabilir. Ergot alkaloidlerinin posakonazol ile eş zamanlı olarak
6uygulanması kontrendikedir (bkz.Bölüm 4.3).
CYP3A4 yoluyla metabolize olan HMG-CoA redüktaz inhibitörleri (örneğin simvastatin,
lovastatin ve atorvastatin)
Posakonazol CYP3A4 yoluyla metabolize olan HMG-CoA redüktaz inhibitörlerinin plazma
seviyelerini önemli ölçüde artırabilir. Posakonazol ile tedavi sırasında, bu HMG-CoA redüktaz
inhibitörleri ile yapılan tedavi, artan plazma seviyelerinin rabdomiyolize yol açabilmesi nedeniyle
kesilmelidir (bkz.Bölüm 4.3).
Vinka alkaloidleri
Vinka alkaloidlerinin çoğu (örn. Vinkristin ve vinblastin) CYP3A4 substratlarıdır. Posakonazol de
dahil olmak üzere, azol antifungallerinin vinkristine eş zamanlı uygulanması, ciddi advers
etkilere neden olmuştur (bkz. Bölüm 4.4). Posakonazol, vinka alkaloidlerinin plazma
konsantrasyonlarını arttırarak nörotoksisite ve diğer ciddi advers reaksiyonlara neden olabilir. Bu
sebeple, posakonazol de dahil olmak üzere azol antifungalleri, alternatif antifungal tedavi
seçeneklerine sahip olmayan, vinkristin de dahil olmak üzere bir vinka alkaloidi alan hastaların
tedavisi için saklayınız.
Rifabutin
Oral uygulama sonrası, posakonazol rifabutinin Cmaks ve EAA değerlerini sırasıyla %31 ve %72
oranında artırmıştır. Hasta için faydaları risklerinden daha ağır basmadıkça, posakonazol ve
rifabutinin birlikte kullanımından kaçınılmalıdır (rifabutinin posakonazolün plazma seviyeleri
üzerindeki etkileri için yukarıya da bakınız). Eğer bu tıbbi ürünler eş zamanlı olarak verilirse, tam
kan sayımının ve artan rifabutin seviyelerine bağlı istenmeyen etkilerin (örneğin üveit) dikkatle
takip edilmesi önerilmektedir.
Sirolimus
Oral posakonazol oral süspansiyonun tekrarlanan dozlar şeklinde (16 gün boyunca günde 2 defa
400 mg dozunda) verilmesi; sirolimusun (2 mg tek doz) sağlıklı deneklerdeki Cmaks ve EAA
değerlerini, sırasıyla ortalama 6,7 kat ve 8,9 kat (3,1 – 17,5 kat arasında) artırmıştır. Posakonazol
ile beraber kullanılan sirolimusun hastalardaki etkisi bilinmemekte; ancak hastalardaki
posakonazole maruz kalınmasının değişken olması nedeniyle, bu etkinin de değişken olması
beklenmektedir. Posakonazolün sirolimus ile birlikte uygulanması önerilmemektedir ve mümkün
olduğunca bundan kaçınılmalıdır. Eğer mümkün değilse, sirulimus dozunun, posakonazol
tedavisine başlandığında büyük ölçüde azaltılması ve tam kan örneğindeki doz-öncesi sirolimus
konsantrasyonlarının çok sık izlenmesi önerilir. Sirolimus konsantrasyonları, posakonazolle
beraber verilmeye başlanırken, verilirken ve posakonazol verilmesi durdurulduğunda ölçülmeli
ve sirolimus dozları, bu ölçüm sonuçlarına göre ayarlanmalıdır. Sirolimusun doz-öncesi
konsantrasyonlarıyla EAA değeri arasındaki ilişkinin, eş zamanlı olarak posakonazol
verildiğinde değiştiğine dikkat etmek gerekir. Sonuç olarak sirolimusun doz-öncesi
konsantrasyonlarının alışıldık terapötik sınırların altına düşmesi, tedavinin yetersiz kalmasına
neden olabilir. Bu nedenle sirolimus dozlarının; alışıldık terapötik sınırların altına düşmeyecek
konsantrasyonları sağlaması hedef alınmalı ve klinik belirtilerle semptomlara, laboratuvar
değerlerine ve doku biyopsisi sonuçlarına dikkat edilmelidir.
Siklosporin
Sabit siklosporin dozu almakta olan kalp nakli hastalarında, günde tek doz 200 mg şeklinde
verilen posakonazol oral süspansiyon, siklosporin konsantrasyonlarını artırarak doz azaltılmasını
gerektirebilir. Klinik etkililik çalışmalarında, nefrotoksisite ve ölümle sonuçlanan bir
lökoensefalopati vakası da dahil olmak üzere ciddi istenmeyen etkilere neden olan yüksek
siklosporin düzeyleri bildirilmiştir. Halihazırda siklosporin almakta olan hastalarda posakonazol
7ile tedaviye başlarken, siklosporinin dozu (örneğin hastanın kullanmakta olduğu dozun 3/4’ü
kadar) azaltılmalıdır. Daha sonra, siklosporinin kan seviyeleri posakonazol ile eş zamanlı tedavi
sırasında ve posakonazol tedavisinin kesilmesini takiben dikkatle izlenmeli ve siklosporin dozu
gerektiği gibi ayarlanmalıdır.
Takrolimus
Posakonazol takrolimusun Cmaks ve EAA (tek doz 0,05 mg/kg vücut ağırlığı) değerlerini
sırasıyla %121 ve %358 oranında artırmıştır. Klinik etkililik çalışmalarında, hastaneye yatışla
ve/veya posakonazolün kesilmesi ile sonuçlanan klinik olarak önemli etkileşimler bildirilmiştir.
Halihazırda takrolimus almakta olan hastalarda posakonazol ile tedaviye başlarken, takrolimus
dozu azaltılmalıdır (örneğin hastanın kullanmakta olduğu dozun yaklaşık üçte birine kadar). Daha
sonra, takrolimusun kan seviyeleri, posakonazol ile eş zamanlı tedavi sırasında ve posakonazol
tedavisinin kesilmesini takiben dikkatle izlenmeli ve takrolimus dozu gerektiği gibi
ayarlanmalıdır.
HIV Proteaz İnhibitörleri
HIV proteaz inhibitörleri CYP3A4’ün substratları olduğu için, posakonazolün bu antiretroviral
ajanların plazma seviyelerini artırması beklenmektedir. Sağlıklı deneklere 7 gün boyunca günde iki
defa 400 mg posakonazol oral süspansiyonun, günde bir defa 300 mg atazanavirle eş zamanlı
olarak verilmesini takiben atazanavirin Cmaks ve EAA değerleri, sırasıyla ortalama 2,6 kat ve
3,7 kat (1,2-26 kat arasında) artmıştır. Sağlıklı gönüllülere posakonazol oral süspansiyonun (7
gün süreyle günde iki kez 400 mg) tekrarlı dozlar şeklinde, atazanavir ve ritonavir ile birlikte
güçlendirilmiş rejim şeklinde uygulanması (7 gün boyunca günde bir kez 300 mg atazanavir +
ritonavir 100 mg) atazanavirin Cmaks ve EAA değerlerini daha düşük oranda, sırasıyla ortalama
1,5 kat ve 2,5 kat (0,9-4,1 kat arasında) artırmıştır. Posakonazolün atazanavir veya atazanavir ile
ritonavir tedavisine ilave edilmesi, plazma bilirubin seviyelerinde artış ile ilişkilendirilmiştir.
Hastalar posakonazol ve CYP3A4'ün sübstratları olan antiretroviral ajanların eş zamanlı olarak
uygulanması sırasında oluşabilecek herhangi bir toksisite ve istenmeyen olaylar yönünden sık
aralıklarla dikkatle izlenmelidir.
Midazolam ve CYP3A4 ile metabolize edilen diğer benzodiazepinler
Sağlıklı gönüllülerde yapılan bir çalışmada posakonazol oral süspansiyon (10 gün boyunca günde
1 defa 200 mg), intravenöz midazolamın maruziyetini (EAA) %83 arttırmıştır. Sağlıklı
gönüllülerde yapılan diğer bir çalışmada tekrarlanan posakonazol oral süspansiyon tedavisi (7
gün boyunca günde 2 defa 200 mg), tek bir doz şeklinde verilen 0,4 mg intravenöz midazolamın
Cmaks ve EAA değerlerini; sırasıyla ortalama 1,3 ve 4,6 kat (1,7-6,4 kat arasında) artırmıştır; 7
gün boyunca günde 2 defa 400 mg posakonazol oral süspansiyon ise intravenöz midazolamın
Cmaks ve EAA değerlerinin sırasıyla ortalama 1,6 kat ve 6,2 kat (1,6-7,6 kat arasında) artmasına
neden olmuştur. Her iki posakonazol dozu da 2 miligramlık tek bir doz şeklinde verilen oral
midazolamın Cmaks ve EAA değerlerini, sırasıyla 2,2 ve 4,5 kat yükseltmiştir. Ayrıca, 200 mg
veya 400 mg posakonazol oral süspansiyon, beraber verildiği midazolamın ortalama terminal
eliminasyon yarılanma ömrünü, ortalama 3-4 saatten 8-10 saate uzatmıştır.
Posakonazol ile eş zamanlı uygulama sırasında, CYP3A4 yoluyla metabolize olan tüm
benzodiazepinler (örneğin midazolam, triazolam, alprazolam) için, uzamış sedasyon riskinden
dolayı, doz ayarlamaları düşünülmelidir (bkz. bölüm 4.4).
CYP3A4 yoluyla metabolize olan kalsiyum kanal blokörleri (örneğin diltiazem, verapamil,
nifedipin, nizoldipin)
Posakonazol ile birlikte eş zamanlı kullanımı sırasında kalsiyum kanal blokörlerine bağlı toksisite
ve istenmeyen etkilerin sık aralıklarla izlenmesi önerilmektedir. Kalsiyum kanal blokörleri için
doz ayarlaması gerekebilir.
8Digoksin
Diğer azollerin digoksinle birlikte uygulanmasının, digoksin seviyelerinde artışa neden olduğu
bilinmektedir. Bu nedenle, posakonazol digoksinin plazma konsantrasyonunu artırabilir ve
posakonazol ile tedavinin başlangıcında veya posakonazol tedavisi kesildiğinde digoksin
seviyelerinin izlenmesi gereklidir.
Sulfonilüre
Posakonazol ile glipizid eş zamanlı olarak verildiği zaman, bazı sağlıklı gönüllülerde glukoz
konsantrasyonları düşmüştür. Diyabetik hastalarda glukoz konsantrasyonlarının izlenmesi
önerilmektedir.
All-trans retinoik asit (ATRA) veya tretinoin
ATRA, hepatik CYP450 enzimleri özellikle CYP3A4 tarafından metabolize edildiğinden, güçlü
bir CYP3A4 inhibitörü olan posakonazol ile eş zamanlı uygulaması tretinoine maruziyetin
artmasına neden olarak toksisitenin artmasına (özellikle hiperkalsemi) yol açabilir. Posakonazol
ile tedavi sırasında ve tedaviyi takip eden günlerde serum kalsiyum seviyeleri izlenmeli ve
gerekirse tretinoinin uygun doz ayarlamaları düşünülmelidir.
Venetoklaks
Tek başına uygulanan 400 mg venetoklaks ile karşılaştırıldığında, güçlü bir CYP3A inhibitörü
olan 300 mg posakonazolün 12 hastada 7 gün boyunca 50 mg ve 100 mg venetoklaks ile birlikte
uygulanması, sırasıyla venetoklaks Cmaks'ı 1,6 kat ve 1,9 kat ve EAA’yı 1,9 kat ve 2,4 kat
arttırmıştır (bkz. Bölüm 4.3 ve 4.4). Venetoklaks KÜB'e bakınız.
Özel popülasyonlara ilişkin ek bilgiler
Pediyatrik popülasyon:
Yalnızca yetişkinlerde etkileşim çalışmaları yapılmıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kalma potansiyeli olan kadınlar tedavi süresince etkili doğum kontrol yöntemlerini
kullanmak durumundadır. POSAGİL oral yolla alınan doğum kontrol ilaçları ile etkileşime
geçmektedir. Bu nedenle, tedavi süresince etkili ve güvenilir başka bir doğum kontrol yöntemi
uygulanmalıdır.
Gebelik dönemi
Posakonazolün gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiştir (bkz. bölüm 5.3).
İnsanlara yönelik potansiyel risk bilinmemektedir. POSAGİL gerekli olmadıkça gebelik
döneminde kullanılmamalıdır.
Çocuk doğurma potansiyeli olan kadınların tedavisi sırasında etkili kontrasepsiyon kullanmaları
gerekir. Gebelik döneminde tedavinin anne açısından yararı fetüse yönelik potansiyel riskten
fazla olmadıkça posakonazol kullanılmamalıdır.
9Laktasyon dönemi
Posakonazol emziren sıçanlarda süte geçmektedir (bkz. bölüm 5.3). İnsanlarda posakonazolün
süte geçip geçmediği araştırılmamıştır. Posakonazol ile tedaviye başlamadan önce laktasyon
durdurulmalıdır.
Üreme yeteneği/Fertilite
Erkek sıçanlarda 180 mg/kg'a kadar dozlarda (insanda 300 mg intravenöz dozda elde edilen
maruziyetin 2,8 katı) veya dişi sıçanlarda 45 mg/kg dozda (insanda 300 mg intravenöz dozda elde
edilen maruziyetin 3,4 katı) posakonazol fertilite üzerinde herhangi bir etkiye yol açmamıştır.
İnsanlarda fertilite üzerine posakonazolün etkisini değerlendiren herhangi bir klinik deneyim
mevcut değildir.
4.7 Araç ve makine kullanımı üzerindeki etkiler
Posakonazol kullanımı sırasında, araç veya makine kullanma becerisini etkileyebilen bazı
istenmeyen reaksiyonlar bildirildiğinden (örn., baş dönmesi, uyku hali vs.) dikkatli olunmalıdır.
4.8 İstenmeyen etkiler
Güvenlilik verileri temelde oral süspansiyonla yapılan çalışmalardan gelmektedir.
POSAGİL infüzyonluk konsantre çözelti, sadece AML ve MDS hastalarında ve HSCT geçiren ve
GVHD riski olan hastalarda incelenmiştir. İnfüzyonluk konsantre çözeltiye maksimum maruziyet
süresi, oral süspansiyondan daha kısadır. İnfüzyonluk çözeltinin plazma maruziyeti oral
süspansiyona göre daha yüksektir. Advers reaksiyon insidansının daha yüksek olduğu göz ardı
edilmemelidir.
Güvenlilik profili özeti
Posakonazol infüzyonluk konsantre çözeltinin güvenliliği:
Sağlıklı gönüllülerde gerçekleştirilen ilk çalışmalarda, periferik venöz kateter yoluyla 30
dakikada uygulanan tek doz posakonazol uygulaması, %12 oranında infüzyon bölgesi
reaksiyonuyla ilişkilendirilmiştir (%4 tromboflebit insidansı). Periferik venöz kateter yoluyla
çoklu doz posakonazol uygulaması, tromboflebitle ilişkilendirilmiştir (%60 insidans). Bu yüzden,
sonraki çalışmalarda posakonazol santral venöz kateterle uygulanmıştır. Eğer santral venöz
kateter mevcut değilse, hastalara 30 dakika boyunca periferik venöz kateter yoluyla tek bir
infüzyon uygulanabilir. Periferik infüzyonun 30 dakikadan uzun sürmesi, infüzyon bölgesi
reaksiyonları ve tromboflebit insidansının yükselmesine neden olmaktadır.
Posakonazol infüzyonluk konsantre çözeltinin güvenliliği 268 hasta üzerinde yapılan klinik
çalışmalarda incelenmiştir. Hastalar antifungal profilaksisi olarak uygulanan posakonazol
infüzyonluk konsantre çözelti üzerinde yapılan komparatif olmayan bir farmakokinetik ve
güvenlilik çalışmasında kaydedilmiştir (Çalışma 5520). On bir hastaya 200 mg tek posakonazol
infüzyonluk konsantre çözelti, 21 hastaya medyan 14 gün boyunca günde 200 mg ve 237 hastaya
medyan 9 gün boyunca günde 300 mg verilmiştir. 28 günden fazla uygulama için güvenlilik
verisi bulunmamaktadır. Yaşlılarla ilgili güvenlilik verisi sınırlıdır.
Günde bir kere 300 mg posakonazol intravenöz dozu fazında başlayanlar içinde en sık bildirilen
advers reaksiyon (>%25) ishaldir (%32).
Günde bir kere 300 mg posakonazol infüzyonluk konsantre çözeltinin bırakılmasına en sık neden
10olan advers reaksiyon (>%1) Akut Miyeloid Lösemi (AML)’dir (%1).
Advers reaksiyonların tablo halinde listesi
Çok yaygın (≥ 1/10), yaygın (≥1/100 ve < 1/10), yaygın olmayan (≥1/1.000 ve <1/100), seyrek
(≥1/10.000 ve <1/1.000), çok seyrek (<1/10.000) ve bilinmiyor (eldeki verilerden hareketle
tahmin edilemiyor) şeklindedir.
Tablo 2: Klinik çalışmalarda ve/veya pazarlama sonrası kullanımda bildirilen vücut sistemine ve
sıklığına göre advers reaksiyonlar* (oral süspansiyon, enterik tabletler ve infüzyonluk konsantre
çözeltisi ile gözlenen advers reaksiyonlara dayanmaktadır)
Kan ve lenf sistemi hastalıkları
Yaygın: Nötropeni
Yaygın olmayan: Trombositopeni, lökopeni, anemi, eozinofili,
lenfadenopati, dalak infarktı
Seyrek: Hemolitik üremik sendrom, trombotik trombositopenik
purpura, pansitopeni, koagülopati, hemoraji
Bağışıklık sistemi hastalıkları
Yaygın olmayan: Alerjik reaksiyon
Seyrek: Aşırı duyarlık reaksiyonu
Endokrin hastalıklar
Seyrek: Adrenal yetmezlik, kan gonadotropinlerin azalması
Bilinmiyor: Psödoaldosteronizm
Metabolizma ve beslenme
hastalıkları
Yaygın: Elektrolit dengesizliği, anoreksi, iştahta azalma,
hipokalemi, hipomagnezemi
Yaygın olmayan: Hiperglisemi, hipoglisemi
Psikiyatrik hastalıklar
Yaygın olmayan: Anormal rüyalar, konfüzyon hali, uyku bozukluğu
Seyrek: Psikotik bozukluk, depresyon
Sinir sistemi hastalıkları
Yaygın: Parestezi, baş dönmesi, uyku hali, baş ağrısı, disguzi
Yaygın olmayan: Konvülsiyon, nöropati, hipoestezi, tremor, afazi,
insomnia
Serebrovasküler olay, ensefalopati, senkop, periferik
Seyrek: nöropati
Göz hastalıkları
Yaygın olmayan: Bulanık görme, fotofobi, görüş keskinliğinde azalma
Seyrek: Diplopi, skotom
Kulak ve iç kulak hastalıkları
Seyrek: İşitme bozukluğu
11Kardiyak hastalıklar
Yaygın olmayan: Uzamış QT sendromu§, anormal EKG§, çarpıntı,
bradikardi, supraventriküler ekstrasistoller, taşikardi
Seyrek: Torsades de pointes, ani ölüm, ventriküler taşikardi,
kardiyak-solunum arresti, kalp yetmezliği, miyokard
enfarktüsü
Vasküler hastalıklar
Yaygın: Hipertansiyon
Yaygın olmayan: Hipotansiyon, trombofilebit, vaskülit
Seyrek: Pulmoner emboli, derin ven trombozu
Solunum, göğüs bozuklukları ve
mediastinal hastalıklar
Yaygın olmayan: Öksürük, epistaksi, hıçkırık, burun tıkanıklığı, plöretik
ağrı, takipne
Seyrek: Pulmoner hipertansiyon, interstisyel pnömoni, pnömonit
Gastrointestinal hastalıklar
Çok yaygın: Bulantı
Yaygın: Kusma, karın ağrısı, diyare, dispepsi, ağız kuruluğu,
gaz, konstipasyon, anorektal rahatsızlık
Yaygın olmayan: Pankreatit, abdominal distensiyon, enterit, epigastrik
rahatsızlık, erüktasyon, gastroözofageal reflü hastalığı,
ağızda ödem
Seyrek: Gastrointestinal kanama, ileus
Hepatobilier hastalıklar
Yaygın: Yükselmiş karaciğer fonksiyon testleri
(ALT, AST, bilirübin, alkalin fosfataz, GGT artışı)
Yaygın olmayan: Hepatosellüler hasar, hepatit, sarılık, hepatomegali,
kolestazis, karaciğer toksisitesi, anormal karaciğer
fonksiyonu
Karaciğer yetmezliği, kolestatik hepatit,
hepatosplenomegali, karaciğer hassasiyeti, asteriksis
Seyrek:
(flapping tremor)
12Deri ve deri altı dokusu
hastalıkları
Yaygın: Döküntü, kaşıntı
Yaygın olmayan: Ağızda ülserasyon, alopesi, dermatit, eritema, peteşi
Seyrek: Steven Johnson sendromu, vesiküler döküntü
Kas-iskelet bozuklukları ve bağ
doku ve kemik hastalıkları
Yaygın olmayan: Sırt ağrısı, boyun ağrısı, kas-iskelet ağrısı, uzuvlarda ağrı
Böbrek ve idrar hastalıkları
Yaygın olmayan: Akut böbrek yetmezliği, böbrek yetmezliği, kan
kreatininde artış
Seyrek: Renal tübüler asidoz, interstisyel nefrit
Üreme sistemi ve meme
hastalıkları
Yaygın olmayan: Menstruasyon bozuklukları
Seyrek: Meme ağrısı
Genel bozukluklar ve uygulama
bölgesine ilişkin hastalıklar
Yaygın: Ateş, asteni, yorgunluk
Yaygın olmayan: Ödem, ağrı, üşüme, kırıklık, göğüste rahatsızlık, ilaç
intoleransı, gerginlik, infüzyon bölgesinde ağrı, infüzyon
bölgesinde flebit, infüzyon bölgesinde tromboz, mukozal
enflamasyon
Seyrek:
Dilde ödem, yüzde ödem,
Araştırmalar
Yaygın olmayan: Değişen ilaç düzeyleri, kan fosforunda azalma, anormal
göğüs röntgeni
§: Bölüm 4.4’e bakınız.
Seçili advers reaksiyonların tanımı:
Hepatobiliyer bozukluklar
Pazarlama sonrası izleme sırasında fatal olabilen, ciddi karaciğer hasarı bildirilmiştir (bkz bölüm
4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
134.9 Doz aşımı ve tedavisi
Posakonazol infüzyonluk konsantre çözeltinin doz aşımıyla ilgili deneyimi bulunmamaktadır.
Klinik çalışmalar sırasında, günde 1600 mg’a ulaşan dozlarda posakonazol oral süspansiyon alan
hastalarda, daha düşük dozlar alan hastalarda bildirilenlerden farklı istenmeyen reaksiyonlar
bildirilmemiştir.
3 gün boyunca günde iki defa 1200 mg dozlarda posakonazol oral süspansiyon alan bir hastada
kazara doz aşımı bildirilmiştir. Araştırmacı tarafından herhangi bir istenmeyen reaksiyon
gözlenmemiştir.
Posakonazol hemodiyaliz ile uzaklaştırılamamaktadır. Posakonazol ile doz aşımı durumunda
kullanılabilecek herhangi bir özel tedavi yoktur. Destekleyici bakım düşünülebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Sistemik olarak kullanılan antimikotikler, triazol türevleri
ATC Kodu: J02AC04
Etki Mekanizması:
Posakonazol ergosterol biyosentezinde temel basamağı katalize eden lanosterol 14-alfa-
demetilaz (CYP51) enzimini inhibe eder.
Mikrobiyoloji:
Posakonazolün aşağıdaki mikroorganizmalara karşı in vitro ortamda etkili olduğu
gösterilmiştir:
Aspergillus türleri (Aspergillus fumigatus, A.flavus, A.terreus, A.nidulans, A.niger, A.ustus),
Candida türleri (Candida albicans, C.glabrata, C.krusei, C.parapsilosis, C.tropicalis,
C.dubliniensis, C.famata, C.inconspicua, C.lipolytica, C.norvegensis, C.pseudotropicalis),
Coccidioides immitis, Fonsecaea pedrosoi ve Fusarium, Rhizomucor, Mucor ve Rhizopus türleri.
Mikrobiyolojik veriler posakonazolün Rhizomucor, Mucor ve Rhizopus’a karşı etkili olduğunu
düşündürmektedir. Ancak klinik veriler, posakonazolün bu nedensel mikroorganizmalara karşı
etkinliğini değerlendirmek için halihazırda çok sınırlıdır.
Direnç:
Posakonazole karşı duyarlılığı azalan klinik izolatlar tanımlanmıştır. En önemli direnç
mekanizması hedef enzim, CYP 51’deki değişikliklerin olmasıdır.
Aspergillus spp. için epidemiyolojik eşik (ECOFF) değerleri:
Posakonazol için doğal suş popülasyonu ile edinilmiş dirençli izolatları birbirinden ayıran
ECOFF değerleri, EUCAST metodolojisiyle belirlenmiştir.
EUCAST ECOFF değerleri:
• Aspergillus flavus: 0,5 mg/L
• Aspergillus fumigatus: 0,25 mg/L
• Aspergillus nidulans: 0,5 mg/L
• Aspergillus niger: 0,5 mg/L
• Aspergillus terreus: 0,25 mg/L
Aspergillus spp. için klinik kırılma noktalarını belirlemek için yeterli veri bulunmamaktadır.
14ECOFF değerleri klinik kırılma noktalarıyla eşit değildir.
Eşik değerler:
EUCAST'ın (Avrupa Antimikrobiyal Duyarlılık Testleri Komitesi) posakonazol için MİK
(minimum inhibitör konsantrasyonu) eşik değerleri [duyarlı (S); dirençli (R)]:
• Candida albicans: S ≤0,06 mg/L, R>0,06 mg/L
• Candida tropicalis: S ≤0,06 mg/L, R>0,06 mg/L
• Candida parapsilosis: S ≤0,06 mg/L, R>0,06 mg/L
Diğer Candida türleri için klinik eşik değerler oluşturmaya yetecek miktarda veri halihazırda
mevcut değildir.
Diğer antifungal ajanlarla kombinasyon:
Antifungal kombinasyon tedavilerinin kullanılmasının ne posakonazolün ne de diğer tedavilerin
etkinliğini azaltmayacağı düşünülmekle birlikte, halihazırda kombinasyon tedavisinin ek bir
fayda sağladığına dair herhangi bir klinik kanıt yoktur.
Klinik Deneyim:
Posakonazol infüzyonluk konsantre çözeltinin köprüleme çalışması özeti:
Çalışma 5520, posakonazol infüzyonluk konsantre çözeltinin farmakokinetik özellikleri,
güvenliliği ve tolerabilitesinin incelendiği, komparatif olmayan, çok merkezli bir çalışmadır.
Çalışma 5520’ye, en az bir doz posakonazol infüzyonluk konsantre çözelti almış olan 268 hasta
dahil, 279 hasta kaydedilmiştir. Kohort 0, santral kateterle uygulanan tekli doz posakonazol
infüzyonluk konsantre çözelti tolerabilitesini incelemek üzere tasarlanmıştır. Kohort 1 ve 2’nin
denek popülasyonlarında, yakın zamanda kemoterapi görmüş olan ve belirgin nötropeni geliştiren
ya da geliştirmesi beklenen AML ya da MDS hastaları bulunmaktadır. Bu tür hastalar daha önce
posakonazol oral süspansiyon için yapılan pivotal kontrollü çalışmada incelenmiştir. Kohort 1 ve
2’de 2 farklı doz grupları incelenmiştir: 1. gün günde iki kere 200 mg/kg, sonrasında günde bir
kere 200 mg (Kohort 1) ve 1. gün günde iki kere 300 mg ve sonrasında günde bir kere 300 mg
(Kohort 2).
Kohort 3’teki denek popülasyonunda: 1) yakın zamanda kemoterapi görmüş olan ve belirgin
nötropeni geliştiren ya da geliştirmesi beklenen AML ya da MDS hastaları, ya da 2) HSCT
geçiren ve GVHD’nin proflaksisi ya da tedavisi için immünosupresif tedavi gören hastalar
bulunmaktadır. Bu tür hastalar daha önce posakonazol oral süspansiyon için yapılan pivotal
kontrollü çalışmada incelenmiştir. Kohort 1 ve 2’den elde edilen farmakokinetik ve güvenlilik
sonuçlarına göre Kohort 3’teki tüm hastalara 1. günde iki kere 300 mg, sonrasında günde bir kere
300 mg verilmiştir.
Toplam denek popülasyonunun ortalama yaşı 51’dir (aralık = 18-82); %95’i beyazdır; majör
etnisite Hispanik ya da Latin değildir (%92) ve %55’i erkektir. Çalışmanın girişinde primer
hastalıklar olarak, AML ya da MDS’li 155 denek (%65), HSCT’li 82 denek (%35) tedavi
edilmiştir.
Kohort 1 ve 2’deki deneklerin tümünden 1. günde ve 14. günde kararlı durumda, Kohort 3’teki
denek alt grubundan 10. günde seri farmakokinetik örnekler alınmıştır. Bu seri farmakokinetik
analizde, günde bir kere 300 mg alan deneklerin %94’ünün kararlı durumda 500-2500 ng/mL
aralığında Cort değerine ulaştığı görülmüştür [Cort, kararlı durumda ortalama posakonazol
15konsantrasyonudur, EAA/doz aralığı (24 saat) olarak hesaplanmıştır]. Bu maruziyet, posakonazol
oral süspansiyonla ilgili farmakokinetik/farmakodinamik değerlendirmelere dayanarak
seçilmiştir. Günde bir kere 300 mg verilen denekler kararlı durumda ortalama 1500 ng/mL Cort
değerine ulaşmıştır.
Posakonazol oral süspansiyon çalışmalarının özeti:
İnvazif Aspergilloz
Bölünmüş dozlarda günde 800 mg olarak uygulanan posakonazol oral süspansiyon, refrakter
invazif Aspergilloz hastalığında amfoterisin B (lipozomal formulasyonlar da dahil) veya
itrakonazol ya da bu ilaçları tolere edemeyen hastalarda değerlendirilmiştir. Klinik sonuçlar, bir
önceki çalışmalardaki, retrospektif kayıtlardan elde edilen kontrol grubu ile karşılaştırılmıştır. Bu
kontrol grubu hemen hemen aynı zaman dilimi içinde ve aynı merkezlerde mevcut olan tedaviyi
alan ve posakonazol ile tedavi edilen 86 hastayı içermekteydi. Aspergilloz vakalarının çoğunun
hem posakonazol tedavi edilen grupta (%88) hem de kontrol grubunda (%79) önceki tedaviye
refrakter olduğu düşünülmüştür.
Tablo 3’te gösterildiği gibi, tedavi sonunda başarılı yanıt (tam veya kısmi iyileşme), dış kontrol
grubunda %26 olmasına karşılık, posakonazol ile tedavi edilen hastalarda %42 olarak
bulunmuştur. Ancak, bu prospektif, randomize kontrollü bir çalışma değildir ve bu nedenle
kontrol grubu ile yapılan tüm karşılaştırmalara temkinli yaklaşılmalıdır.
Tablo 3: Bir önceki çalışmalardaki, retrospektif kayıtlardan elde edilen kontrol grubuna kıyasla,
invazif aspergilloz tedavisi sonunda posakonazol oral süspansiyonun genel etkinliği
Posakonazol oral Kontrol Grubu
süspansiyon
Toplam Cevap 45/107 (%42) 22/86 (%26)
Türlere göre başarı
Hepsi mikolojik olarak doğrulanmış 34/76 ( %45 ) 19 / 74 ( %26 )
Aspergillus spp.*
A.fumigatus 12/29 ( % 41) 12/34 ( %35 )
A.flavus 10/19 ( %53) 3/16 ( %19 )
A.terreus 4/14 ( %29 ) 2/13 ( % 15)
A. niger 3/5 ( % 60 ) 2/7 ( % 29 )
*daha az görülen diğer türleri veya bilinmeyen türleri içerir.
Fusarium spp.
24 hastadan 11’inin kanıtlanmış ya da olası fusaryozu, 212 güne kadar (medyan 124 gün)
bölünmüş dozlarda posakonazol oral süspansiyon 800 mg/gün ile başarılı biçimde tedavi
edilmiştir. Amfoterisin B ya da itrakonazolü tolere edemeyen ya da bu enfeksiyonlara refrakter
olan 18 hastadan 7’si tedaviye yanıt verenler olarak sınıflandırılmıştır.
Kromoblastomikoz/Miçetom
11 hastadan 9’u, 377 güne kadar (medyan 268 gün) bölünmüş dozlarda posakonazol oral
süspansiyon 800 mg/gün ile başarılı biçimde tedavi edilmiştir. Bu hastaların 5’inde Fonsecaea
pedrosoi’ye bağlı kromobastomikoz, 4’ünde çoğu Madurella türüne bağlı olan miçetom
bulunmaktadır.
Koksidioidomikoz
16 hastanın 11’i 460 güne kadar (medyan 296 gün) bölünmüş dozlarda posakonazol oral
süspansiyon 800 mg/gün ile başarılı biçimde tedavi edilmiştir (tedavinin sonunda, başlangıçtaki
belirtiler ve semptomlar tamamen ya da kısmen geçmiştir).
16İnvazif Fungal Enfeksiyonların (IFI) Profilaksisi (Çalışmalar 316 ve 1899)
İnvazif fungal enfeksiyon geliştirme riski yüksek olan hastalarda iki randomize, kontrollü
profilaksis çalışması gerçekleştirilmiştir.
Çalışma 316, GVHD’li allojeneik hematopoietik kök hücre nakli hastaları üzerinde yapılan
posakonazol oral süspansiyon (günde üç kere 200 mg) ve flukonazol kapsüllerinin (günde bir
kere 400 mg) karşılaştırıldığı randomize, çift kör bir çalışmadır. Primer etkinlik son noktası,
bağımsız, kör bir uzman panelinin değerlendirmesine göre, randomizasyondan 16 hafta sonra
kanıtlanmış/olası IFI insidansıdır. Önemli bir sekonder son nokta, tedavi döneminde
kanıtlanmış/olası IFI insidansıdır (araştırılan tıbbi ürünün ilk dozundan son dozuna + 7 gün).
Çalışmanın başında hastaların çoğunda (377/600 [%63]) akut 2. ya da 3. derece ya da kronik
yaygın (195/600 [%32,5]) GVHD vardır. Ortalama tedavi süresi, posakonazol için 80 gün,
flukonazol için 77 gündür.
Çalışma 1899, akut miyelojenöz lösemi ya da miyelodisplastik sendromlar için sitotoksik
kemoterapi gören nötropenik hastlarda, posakonazol oral süspansiyonunun (günde üç kere 200
mg) flukonazol süspansiyonuyla (günde bir kere 400 mg) ya da itrakonazol oral solüsyonuyla
(günde iki kere 200 mg) karşılaştırıldığı, randomize ve değerlendiricileri kör olan bir çalışmadır.
Primer etkinlik son noktası, tedavi döneminde bağımsız, kör bir uzman panelinin
değerlendirmesine göre, kanıtlanmış/olası IFI insidansıdır. Önemli bir sekonder son nokta,
randomizasyondan 100 gün sonra kanıtlanmış/olası IFI insidansıdır. Altta yatan hastalıkların en
yaygını, yeni akut miyelojenöz lösemi tanısıdır (435/602 [%72]). Ortalama tedavi süresi
posakonazol için 29 gün, flukonazol/itrakonazol için 25 gündür.
Her iki profilaksis çalışmasında, en yaygın ani enfeksiyon aspergillozdur. Her iki çalışmada elde
edilen sonuçlar için bkz. Tablo 4 ve 5. Kontrol hastalarıyla karşılaştırıldığında posakonazol
profilaksisi alan hastalarda ani Aspergilloz enfeksiyonu sayısı daha azdır.
Tablo 4: İnvazif Mantar Enfeksiyonlarının profilaksisine yönelik olarak yapılan klinik
çalışmalarının sonuçları
a
Çalışma Posakonazol oral Kontrol p-Değeri
süspansiyon
Kanıtlanmış / olası invazif mantar enfeksiyonlu hastaların oranı (%)
b
Tedavi dönemi
1899 d 7/304 (2) 25/298 (8) 0,0009
316 e 7/291(2) 22/288 (8) 0,0038
c
Sabit süreli dönem
1899 d 14/304 (5) 33/298 (11) 0,0031
316 e 16/301 (5) 27/299 (9) 0,0740
FLU = flukonazol; ITZ = itrakonazol; POS = posakonazol.
a: FLU/ITZ (1899); FLU (316).
b: 1899’da, randomizasyondan araştırılan tıbbi ürünün son dozuna kadar geçen dönem artı 7 gün,
316’da, araştırılan tıbbi ürünün ilk dozundan son dozuna kadar geçen dönem artı 7 gündür. c:
1899’da, randomizasyon ve randomizasyondan 100 gün sonrası arasındaki dönem, 316’da,
başlangıç ve başlangıçtan 111 gün sonrasına kadar geçen dönemdir.
d: Tümü randomizedir.
e: Tümü tedavi edilmiştir.
17Tablo 5: İnvazif fungal enfeksiyon profilaksisi klinik çalışmalarının sonuçları
a
Çalışma Posakonazol oral Kontrol
süspansiyonu
Kanıtlanmış/olası Aspergilloz hastalarının oranı (%)
b
Tedavi dönemi
1899d 2/304 (1) 20/298 (7)
316e 3/291 (1) 17/288 (6)
c
Sabit süreli dönem
1899d 4/304 (1) 26/298 (9)
316d 7/301 (2) 21/299 (7)
FLU = flukonazol; ITZ = itrakonazol; POS = posakonazol.
a: FLU/ITZ (1899); FLU (316).
b: 1899’da, randomizasyondan araştırılan tıbbi ürünün son dozuna kadar geçen dönem artı 7 gün,
316’da, araştırılan tıbbi ürünün ilk dozundan son dozuna kadar geçen dönem artı 7 gündür. c:
1899’da, randomizasyon ve randomizasyondan 100 gün sonrası arasındaki dönem, 316’da,
başlangıç ve başlangıçtan 111 gün sonrasına kadar geçen dönemdir.
d: Tümü randomizedir.
e: Tümü tedavi edilmiştir.
Çalışma 1899’da, posakonazol lehine tüm mortalite nedenlerinde belirgin bir düşüş görülmüştür
[POS 49/304 (%16) vs. FLU/ITZ 67/298 (%22) p= 0,048]. Kaplan-Meier tahminlerine göre,
randomizasyondan 100 gün sonrasına kadar hayatta kalma olasılığı posakonazol alan hastalar için
belirgin biçimde daha yüksektir; hayatta kalmayla ilgili bu yarar, tüm ölüm nedenleriyle ilgili
analizlerde (p = 0,0354) ve IFI ile ilişkili ölümlerde kanıtlanmıştır (p = 0,0209).
Çalışma 316’da, genel mortalite benzedir (POS, %25; FLU, %28); ancak, IFI ile ilişkili ölümlerin
oranı, POS grubunda (4/301) FLU grubuna göre (12/299) belirgin biçimde daha düşüktür
(p=0,0413).
Pediyatrik popülasyon:
Posakonazol infüzyonluk konsantre çözelti için pediyatrik deneyim bulunmamaktadır.
Bir çalışmada 8-17 yaş arasındaki 16 hasta günde 800 mg posakonazol oral süspansiyon ile
invazif mantar enfeksiyonlarına yönelik olarak tedavi edilmişlerdir. Bu 16 pediyatrik hastadan
elde edilen verilere dayalı olarak, güvenlilik profilinin 18 ve üstündeki hastalarınkine benzer
olduğu söylenebilir.
Buna ek olarak, 13-17 yaş arasında on iki hasta invazif mantar enfeksiyonlarının (Çalışma 316 ve
1899) profilaksisine yönelik olarak günde 600 mg posakonazol oral süspansiyon almışlardır. 18
yaşından küçük bu hastalardaki güvenlilik profili, yetişkinlerde gözlenen güvenlilik profiline
benzerlik göstermektedir. Bu 10 pediyatrik hastadan elde edilen farmakokinetik verilere dayalı
olarak, farmakokinetik profil, 18 yaş ve üstündeki hastaların profiline benzer görünmektedir.
18 yaş altındaki pediyatrik hastalarda güvenlilik ve etkililik henüz belirlenmemiştir.
Elektrokardiyogram değerlendirmesi
18 ila 85 yaşları arasında 173 sağlıklı erkek ve kadın gönüllüde posakonazol oral
süspansiyonunun (günde iki kere 400 mg ile birlikte aşırı yağlı yemek) uygulanmadan önce ve
uygulama sırasında 12 saatlik sürede, çoklu, zaman karşılaştırmalı EKG’ler toplanmıştır.
Başlangıçtan itibaren ortalama QTc (Fridericia) intervalinde klinik ilişkili bir değişiklik
görülmemiştir.
185.2 Farmakokinetik özellikler
Genel özellikler
Emilim:
İnfüzyonluk konsantre posakonazol çözeltisi intravenöz yolla uygulanır ve bu nedenle tam
biyoyararlanıma ulaşır.
Dağılım:
90 dakika boyunca 300 mg posakonazol infüzyonluk konsantre çözelti uygulamasından sonra,
infüzyonun sonunda ortalama pik plazma konsantrasyonu 3280 ng/mL’dir (%74 CV).
Posakonazol terapötik doz aralığında (200-300 mg) tek ve çoklu dozlardan sonra dozla orantılı
farmakokinetik sergilemektedir. Posakonazolün dağılım hacmi 261 L’dir; bu da ekstravasküler
dağılım olduğunu göstermektedir.
Posakonazol baskın olarak albumin olmak üzere; yüksek oranda proteinlere bağlanmaktadır
(>%98).
Biyotransformasyon:
Posakonazolün ana bir dolaşım metaboliti yoktur. Dolaşımdaki metabolitlerinin büyük bölümü
posakonazolün glukuronat konjugatları olup, sadece küçük bir kısmı oksidatif (CYP450 aracılı)
metabolitlerdir. İdrar ve feçesle atılan metabolitler uygulanan posakonazol oral süspansiyonun
radyoaktif madde işaretli dozunun yaklaşık %17’sini teşkil eder.
Eliminasyon:
300 mg posakonazol infüzyonluk konsantre çözelti uygulandıktan sonra, posakonazol yavaş
yavaş elimine edilmektedir ve ortalama yarı ömrü (t1/2) 27 saat, ortalama klirensi 7,3 L/sa’dır.
14C- posakonazol oral süspansiyonu uygulamasından sonra, radyoaktivitenin büyük bölümü
dışkıda elde edilmiştir (radyoaktif işaretli dozun %77’si); majör bileşen parent maddedir
(radyoaktif işaretli dozun %66’sı). Renal klirens minör bir eliminasyon yoludur; radyoaktif
işaretli dozun %14’ü idrarda elde edilmiştir (radyoaktif işaretli dozda <%0,2’si parent bileşendir).
Kararlı durum plazma konsantrasyonlarına, 300 mg dozuna 6. günde ulaşılmaktadır (1. günde iki
kerelik yükleme dozundan sonra günde bir kere).
Tek doz posakonazol infüzyonluk konsantre çözelti uygulamasından sora posakonazol plazma
konsantrasyonları, 50-200 mg aralığında dozdan yüksek oranda artmıştır; 200-300 mg aralığında
ise doza bağlı artışlar görülmüştür.
Hastalardaki karakteristik özellikler
Çocuklar (18 yaşından küçüklerde):
Posakonazol infüzyonluk konsantre çözelti ile ilgili pediyatrik deneyim bulunmamaktadır (bkz.
Bölüm 4.2 ve 5.3).
Cinsiyet:
Posakonazol infüzyonluk konsantre çözeltinin farmakokinetikleri erkekler ve kadınlarda
benzerdir.
Yaşlılar:
Posakonazol infüzyonluk konsantre çözeltinin farmakokinetiği genç ve yaşlı deneklerde
benzerdir. Yaşlı ve genç hastalar arasında güvenlilik açısından genel bir fark görülmemiştir; bu
yüzden, yaşlı hastalarda doz ayarlaması önerilmemektedir.
19Irk:
Posakonazol infüzyonluk konsantre çözeltinin ırklar arasında gösterdiği farklarla ilgili yeterli veri
bulunmamaktadır.
Posakonazol oral süspansiyon olarak uygulandığında, siyah ırklarda, kafkas ırklara kıyasla
posakonazolün EAA ve Cmaks değerlerinde hafif bir azalma (%16) bulunmaktadır. Ancak, siyah
ve Kafkas ırklarda posakonazolün güvenlilik profili benzerdir.
Kilo:
Oral tablet formülasyonuyla yapılan farmakokinetik modelleme, 120 kg’den ağır hastaların
posakonazol maruziyetinin daha düşük olduğuna işaret etmektedir. Bu yüzden, 120 kg’den ağır
hastalarda ani fungal enfeksiyonların yakından izlenmesi önerilmektedir. Vücut ağırlığı düşük
olan hastaların (<60 kg) posakonazol plazma konsantrasyonlarının daha yüksek olma olasılığı
yüksektir ve bu hastalar advers olaylar açısından yakından izlenmelidir.
Böbrek Yetmezliği:
Posakonazol oral süspansiyonun tek doz uygulamasını takiben, hafif ve orta derecedeki böbrek
yetmezliğinin [n=18, kreatinin klerensi (n=18, Clcr ≥ 20 ml/ dk /1,73m2)] posakonazolün
farmakokinetiği üzerinde herhangi bir etkisi bulunmamaktadır ve bu nedenle doz ayarlaması
gerekmemektedir. Ağır böbrek yetmezliği olan kişilerde (n=6, Clcr < 20ml/dk /1,73 m2),
posakonazolün EAA’sı diğer böbrek grupları ile karşılaştırıldığında (<%40 varyasyon katsayısı)
büyük farklıklar göstermektedir [> %96 varyasyon katsayısı]. Ancak posakonazol böbrek yoluyla
önemli miktarda elimine edilmediği için, ağır böbrek yetmezliğinin posakonazolün
farmakokinetiği üzerinde bir etkisi olması beklenmemekte; bu nedenle doz ayarlaması
önerilmemektedir. Posakonazol hemodiyaliz ile uzaklaştırılamamaktadır. Maruz kalımdaki
değişkenlik yüzünden, şiddetli böbrek yetmezliği olan hastalar yeni gelişen mantar enfeksiyonları
yönünden yakından takip edilmelidir (bkz. Bölüm 4.2).
Posakonazol infüzyonluk konsantre çözelti için de bu öneriler geçerlidir; ancak, posakonazol
infüzyonluk konsantre çözelti için spesifik bir çalışma gerçekleştirilmemiştir.
Karaciğer Yetmezliği:
Posakonazol oral süspansiyonun 400 mg tekli bir oral dozu hafif (Child-Pugh sınıf A), orta
(Child-Pugh sınıf B) veya ciddi (Child-Pugh sınıf C) karaciğer yetmezliği olan hastalara (grup
başına altı) uygulandığında ortalama EAA, karaciğer fonksiyonu normal kişilerden oluşan
eşleştirilmiş kontrole kıyasla 1,3 -1,6 kat daha yüksek bulunmuştur. Serbest konsantrasyonlar
ölçülmemiştir ve serbest posakonazole maruz kalım artışının toplam EAA'da gözlenen %60
artıştan daha fazla olabileceği dışlanamaz. Bu gruplarda eliminasyon yarılanma ömrü (t1/2)
yaklaşık 27 saatten ~43 saate uzamıştır. Hafiften ciddiye kadar derecelerde karaciğer yetmezliği
olan hastalarda doz ayarlaması önerilmez ancak daha yüksek plazma düzeyleri potansiyeli
nedeniyle dikkatli olunması önerilir.
Posakonazol infüzyonluk konsantre çözelti için de bu öneriler geçerlidir; ancak, posakonazol
infüzyonluk konsantre çözelti için spesifik bir çalışma gerçekleştirilmemiştir.
Farmakokinetik/farmakodinamik ilişkiler:
MIC (EAA/MIC) ile bölünen toplam tıbbi ürün maruziyeti ve klinik sonuç arasında bir
korelasyon görülmüştür. Aspergilloz enfeksiyonlu deneklerin kritik oranı ~200’dür. Aspergillozlu
hastalarda maksimum plazma düzeylerine ulaşılmaya çalışılması özellikle önemlidir (önerilen
doz rejimleri için bkz. Bölüm 4.2 ve 5.2).
205.3 Klinik öncesi güvenlilik verileri
Azol grubu diğer antifungal ajanlar ile gözlendiği gibi, posakonazol ile yapılan tekrarlanan doz
toksisite çalışmalarında steroid hormon sentezinin inhibisyonuna bağlı etkiler görülmüştür. Sıçan
ve köpekler üzerinde yapılan ve insanlardaki terapötik dozlarda elde edilene eşit ya da daha
yüksek maruz kalma değerlerindeki toksisite çalışmalarında adrenal bezin fonksiyonunu
baskılayıcı etkiler gözlenmiştir.
İnsanlardaki terapötik dozlarda elde edilenden daha düşük oranda sistemik maruz kalma oluşacak
şekilde, üç ay ya da daha uzun süre doz uygulanan köpeklerde nöronal fosfolipidoz gelişmiştir.
Bu bulgu bir yıl süreyle doz uygulanan maymunlarda görülmemiştir. Köpeklerde ve
maymunlarda 12 ay süreyle yapılan nörotoksisite çalışmalarında, terapötik olarak ulaşılandan
daha fazla sistemik maruz kalma durumunda merkezi ve periferik sinir sistemi üzerinde herhangi
bir fonksiyonel etki görülmemiştir.
Sıçanlarla yapılan iki yıllık çalışmada, alveollerin genişlemesi ve daralması ile sonuçlanan
pulmoner fosfolipidoz görülmüştür. Bu bulgular insanlarda fonksiyonel değişimlere yönelik bir
potansiyelin belirleyicisi değildir.
İnsanlarda 300 mg intrevenöz infüzyon uygulaması ile terapötik dozlarda elde edilen
konsantrasyonlardan 8,9 kat daha fazla maksimum plazma konsantrasyonlarında maymunlarda
yapılan bir tekrarlanan doz güvenlilik farmakoloji çalışmasında, elektrokardiyogramda QT ve
QTc aralıklarını da içeren herhangi bir etki görülmemiştir. Terapötik olarak ulaşılandan 2,2 kat
daha yüksek sistemik maruz kalmalara uğrayan sıçanlarda yapılan bir tekrarlanan doz güvenlilik
farmakoloji çalışmasında, ekokardiyogramda kardiyak dekompansasyona ilişkin bir bulgu ortaya
çıkmamıştır. Terapötik dozlarla ulaşılandan 2,2 kat ve 8,9 kat daha yüksek sistemik maruz
kalmaya uğrayan sıçanlar ve maymunlarda, artmış sistolik ve arteryel kan basınçları (29 mm
Hg’ye kadar) saptanmıştır.
Maymunlarda yapılan 1 aylık tekrarlı doz çalışmasında akciğerde tromboz/embolinin doz ile
ilişkili olmayan bir insidansı görülmüştür. Bu bulgunun klinik önemi bilinmemektedir.
Sıçanlarda üreme, perinatal ve postnatal gelişim çalışmaları yapılmıştır. İnsanlarda ulaşılan
terapötik dozlardan daha düşük maruz kalma değerlerinde, posakonazol iskelet değişikliklerine ve
malformasyonlara, distosiye, gestasyon süresinin uzamasına, ortalama cenin boyutunun
küçülmesine ve postnatal yaşam yeteneğinin azalmasına neden olmuştur. Tavşanlarda,
posakonazol terapötik dozlarda elde edilenden daha yüksek maruz kalma durumunda
embriyotoksik olmuştur. Azol grubu diğer antifungal ajanlarda gözlendiği gibi, üreme üzerindeki
bu etkilerin, steroidogenez üzerindeki tedaviyle ilişkili etkiye bağlı olduğu düşünülmüştür.
Posakonazol in-vivo ve in-vitro çalışmalarda genotoksik değildir. Karsinojenisite çalışmaları
insanlar için herhangi bir özel tehlikeye işaret etmemiştir.
Çok genç köpeklere (2-8 haftalık) intravenöz posakonazol uygulanan non-klinik çalışmada,
tedavi edilen hayvanların beyninde kontrol hayvanlarıyla karşılaştırıldığında ventrikül büyümesi
insidansında artış görülmüştür. İzleyen 5 aylık tedavisiz dönemde, kontrol hayvanları ve tedavi
edilen hayvanlar arasında beyin ventrikülü büyümesi insidansında fark görülmemiştir. Bu bulgu
görülen köpeklerde nörolojik, davranışsal ya da gelişimler anomali yoktur ve juvenil köpeklere (4
günlük ile 9 aylık) oral posakonazol uygulamasından sonra beyinde benzer bulgular
görülmemiştir. Bu bulgunun klinik önemi bilinmemektedir; bu nedenle, posakonazol infüzyonluk
çözelti konsantresinin 18 yaşından küçük hastalara verilmemesi önerilmektedir (bkz. Bölüm 4.2).
216. FARMASÖTİK ÖZELLİKLER
6.1 Yardımcı maddelerin listesi
Sülfobütilbetadeks sodyum
Disodyum edetat
Hidroklorik asit (%37’lik) (pH ayarlaması için)
Sodyum hidroksit (pH ayarlaması için)
Enjeksiyonluk su
6.2 Geçimsizlikler
POSAGİL şunlarla seyreltilmemelidir:
• Ringer laktatlı solüsyonu
• Ringer laktatlı solüsyonuyla %5 dekstroz
• %4,2 sodyum bikarbonat
Bu tıbbi ürün, Bölüm 6.6’da belirtilenler dışında diğer tıbbi ürünlerle karıştırılmamalıdır.
6.3 Raf ömrü
24 ay
Mikrobiyolojik açıdan, ürün karıştırıldıktan sonra derhal kullanılmalıdır. Eğer derhal
kullanılmazsa, solüsyon 48 saate kadar 2°C-8°C arasında buzdolabında saklayınız. Bu tıbbi ürün
tek kullanımlıktır.
6.4 Saklamaya yönelik özel tedbirler
2°C-8°C arasında buzdolabında saklayınız.
Tıbbi ürünün seyreltildikten sonraki saklama koşulları için, bkz. Bölüm 6.3.
6.5 Ambalajın niteliği ve içeriği
Bromobütil kauçuk tıpa ve yeşil alüminyum geçme kapak ile kapatılmış Tip I 20 mL şeffaf cam
flakon.
Ambalaj miktarı: 1 flakon
6.6 Beşeri tıbbi üründen arta kalan maddelerin imhası ve diğer özel önlemler
POSAGİL infüzyonluk konsantre çözeltinin uygulama talimatları:
− Buzdolabında saklanan POSAGİL flakonunu oda sıcaklığına getiriniz.
− Ulaşılacak final konsantrasyona bağlı olarak 150 ml - 283 mL aralığında hacim
kullanarak (1 mg/ml’den az ve 2 mg/ml’den fazla olmayacak şekilde) uygun çözücü
(çözücülerin listesini aşağıda görebilirsiniz) içeren 16,7 mL posakonazolü, aseptik olarak
intravenöz torbaya (ya da şişeye) aktarınız.
− Santral venöz kateter ya da periferik olarak yerleştirilmiş santral kateter içeren santral
venöz yoldan yaklaşık 90 dakika boyunca yavaşça iv infüzyon şeklinde uygulayın.
POSAGİL infüzyonluk konsantre çözelti bolus uygulaması biçiminde verilmemelidir.
22− Eğer santral venöz kateter bulunmuyorsa, periferik venöz kateter yoluyla yaklaşık 2
mg/ml çözücü hacmine ulaşıncaya kadar tek bir infüzyon uygulanabilir.
Periferik venöz kateterle uygulandığında, infüzyon yaklaşık 30 dakikada
uygulanmalıdır.
Not: Klinik çalışmalarda, aynı yoldan çoklu periferik infüzyon uygulaması,
infüzyon bölgesinde reaksiyonlarına yol açmıştır (bkz. Bölüm 4.8).
− POSAGİL tek kullanımlıktır.
Aşağıdaki tıbbi ürünler POSAGİL infüzyonluk konsantre çözelti ile birlikte aynı anda aynı
intravenöz kateterden (ya da kanülden) uygulanabilir:
− Amikasin sülfat
− Kaspofungin
− Siprofloksasin
− Daptomisin
− Dobutamin hidroklorür
− Famotidin
− Filgrastim
− Gentamisin sülfat
− Hidromorfon hidroklorür
− Levofloksasin
− Lorazepam
− Meropenem
− Mikafungin
− Morfin sülfat
− Norepinefrin bitartrat
− Potasyum klorür
− Vankomisin hidroklorür
Yukarıda listelenmeyen hiçbir tıbbi ürün POSAGİL infüzyonluk konsantre çözelti ile birlikte
aynı anda aynı intravenöz kateterden (ya da kanülden) uygulanmamalıdır.
POSAGİL infüzyonluk konsantre çözelti uygulamadan önce içinde partiküler maddeler olup
olmadığına bakılmalıdır. POSAGİL çözeltisi renksiz veya sarımsı renktedir. Bu aralıktaki renkler
ürünün kalitesini etkilememektedir.
Geçerli olduğu takdirde kullanılmış olan ürünler ya da atık materyaller ‘Tıbbi Atıkların Kontrolü
Yönetmeliği’ ve ‘Ambalaj Atıklarının Kontrolü Yönetmelikleri’ne uygun olarak imha edilmelidir.
POSAGİL şunlarla seyreltilmemelidir:
− Ringer laktatlı solüsyonu
− Ringer laktatlı solüsyonuyla %5 dekstroz
− %4,2 sodyum bikarbonat
Bu tıbbi ürün, aşağıda belirtilenler dışındaki tıbbi ürünlerle karıştırılmamalıdır:
− % 5 dekstrozlu su
− % 0,9 sodyum klorür
− % 0,45 sodyum klorür
− % 5 dekstroz ve % 0,45 sodyum klorür
− % 5 dekstroz ve % 0,9 sodyum klorür
− % 5 dekstroz ve 20 mEq KCl
237. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
2022/416
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.07.2022
Ruhsat yenileme tarihi:
10. KÜB’ÜN YENİLENME TARİHİ
24