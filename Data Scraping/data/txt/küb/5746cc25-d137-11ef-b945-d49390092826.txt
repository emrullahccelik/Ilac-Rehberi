KISA ÜRÜN BİLGİSİ
1. BEŞERİ TIBBİ ÜRÜNÜN ADI
NICORETTE INVISI 15 mg Nikotin Bandı
2. KALİTATİF VE KANTİTATİF BİLEŞİM
Etkin madde:
13.5 cm2’lik her bir bant cm2’de 1.75 mg nikotin içerir. NICORETTE INVISI’den 16 saatlik
kullanım sırasında 15 mg nikotin salınır.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Topikal uygulama için transdermal bant.
Açık kahverengi mürekkep baskılı, bej renkli, şeffaf bant.
4. KLİNİK ÖZELLİKLER
4.1 Terapötik endikasyonlar
Erişkinlerde sigara bağımlılığının tedavisinde endikedir. Sigarayı bırakmaya istekli kişilerde
nikotin isteğini ve yoksunluk semptomlarını hafifleterek, sigarayı bırakmalarına yardımcı
olur.
4.2 Pozoloji ve uygulama şekli
Pozoloji/uygulama sıklığı ve süresi:
NICORETTE INVISI doktor kontrolü altında kullanılmalıdır. NICORETTE INVISI ile tedavi
sırasında hasta sigarayı bırakmak için her türlü çabayı göstermelidir.
1Davranışsal tedavi ve destek başarı oranını artırır.
Erişkinler:
Çok sayıda sigara tüketen kişilerin (Fagerström Testi skoru ≥6 veya günde 20 veya daha fazla
sigara içenler) 1.adım olan 25 mg dozundaki bant ile tedaviye başlamaları ve 8 hafta süreyle
günde bir bant kullanmaları önerilir.
Bundan sonra bant kullanımı kademeli olarak azaltılmalıdır. 2 hafta süreyle günde 15 mg’lık
bir bant kullanımını takiben 2 hafta süreyle günde 10 mg ’lık bir bant kullanılmalıdır.
Az sayıda sigara tüketen kişilerin (Fagerström Testi skoru <6 veya günde 20’den daha az
sigara içenler), 2. adım (15 mg) ile tedaviye başlamaları, 8 hafta süreyle devam etmeleri ve
son 4 hafta için dozu 3. adıma (10 mg) düşürmeleri önerilmektedir.
Çok sayıda sigara tüketen kişiler Az sayıda sigara tüketen kişiler
(Fagerström Testi skoru ≥6 veya günde 20 (Fagerström Testi skoru <6 veya günde
veya daha fazla sigara içenler) 20’den daha az sigara içenler)
Doz rejimi Süre Doz rejimi Süre
1. Adım 25 mg İlk 8 hafta
2. Adım 15 mg Sonraki 2 hafta 2. Adım 15 mg İlk 8 hafta
3. Adım 10 mg Son 2 hafta 3. Adım 10 mg Son 4 hafta
Bandın 6 aydan uzun süreyle kullanılması önerilmemektedir. Ancak bazı sigara bağımlıları,
sigara kullanımına geri dönüşün engellenmesi için daha uzun süreli tedaviye ihtiyaç duyabilir.
Transdermal bant tek başına veya nikotin sakızı ile birlikte kullanılabilir.
Bandın uyanınca yapıştırılıp, yatarken çıkarılacak şekilde, uyanık olunan saatlerde (yaklaşık
16 saat) kullanılmalıdır. Bant ile tedavi, uyku esnasında nikotin verilmeden sigara
kullanıcısının gün içindeki nikotin dalgalanmalarını taklit eder. Bandın sadece uyanıkken
kullanılıyor olması, gece boyunca nikotin verilmeye devam edildiğinde yaşanan uyku
bozukluklarının görülmesini engeller.
Uygulama şekli:
NICORETTE INVISI kalça, üst kol veya göğüs gibi tüysüz deri bölgelerine ve temiz, kuru,
yarasız alanlara uygulanmalıdır. Bu uygulama alanları her gün değiştirilmeli ve ardışık gelen
günlerde aynı bölge kullanılmamalıdır.
21. Bandı uygulamadan önce ellerinizi yıkayınız.
2. Bandın paketini yanından makasla gösterildiği şekilde kesiniz. Temiz, kuru, yarasız ve
kalça, üst kol veya göğüs gibi tüysüz bir deri bölgesi seçiniz.
3. Gümüş renkli alüminyum destek tabakasının bir tarafını çıkarınız. Bandın yapışkan
yüzeyine parmaklarınızla dokunmaktan kaçınınız.
4. Bandın yapışkan kısmını derinin üzerine dikkatle yapıştırınız ve gümüş renkli
alüminyum destek tabakasının kalan yarısını çıkarınız.
5. Bandın üzerine hafifçe avuç veya parmak uçları ile bastırınız.
6. Bandın iyice yapışmasını sağlamak için parmaklarla kenarlarına bastırınız.
Çıkarıldıktan sonra, kullanılan bantlar dikkatle atılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
NICORETTE INVISI ağır böbrek yetmezliği olan hastalarda kullanılırken dikkatli
olunmalıdır (bkz; bölüm 4.4 ve bölüm 5.2).
NICORETTE INVISI orta/ağır seviyede karaciğer yetmezliği olan hastalarda kullanılırken
dikkatli olunmalıdır (bkz; bölüm 4.4 ve bölüm 5.2).
Pediyatrik popülasyon:
NICORETTE INVISI doktor tavsiyesi olmaksızın 18 yaşın altındaki çocuklara
uygulanmamalıdır.
Geriyatrik popülasyon:
Sağlıklı yaşlı hastalarda total nikotin klerensinde hafif bir azalma gösterilmiştir, ancak doz
ayarlamasını gerektirmez.
4.3 Kontrendikasyonlar
NICORETTE INVISI’ nin bileşiminde bulunan nikotine ve yardımcı maddelerden herhangi
birine karşı aşırı duyarlılığı olduğu bilinen kişilerde kontrendikedir.
34.4 Özel kullanım uyarıları ve önlemleri
Sigara içmeye devam etmenin çok iyi belirlenmiş tehlikeleri NRT ile ilgili olabilecek
herhangi bir riskten büyük ölçüde ağır basmaktadır.
Belirli kardiyovasküler hasta grupları ancak bir doktora danıştıktan sonra NICORETTE
INVISI kullanmalıdır. Bu hastalar; son 4 hafta içerisinde ciddi bir kardiyovasküler olay
geçirmiş veya kardiyovasküler şikayet nedeniyle (örneğin felç, miyokardiyal enfarktüs, stabil
olmayan anjina, kardiyak aritmi, koroner arter bypass ameliyatı, anjiyoplasti) hastaneye yatan
veya kontrol altına alınamayan hipertansiyonu olan kişilerdir.
NICORETTE INVISI, orta/ağır seviyede karaciğer yetmezliği, ağır böbrek yetmezliği, aktif
duodenal ve gastrik ülser hastalarında dikkatle kullanılmalıdır. Nikotin replasman tedavisinin
(NRT) riski devam eden sigara kullanımı riski ile karşılaştırılmalıdır.
Yetişkin veya adolesanların tolere edebildiği nikotin dozları küçük çocuklarda öldürücü
olabilecek ciddi toksisite oluşturabilir. Nikotin içeren ürünler yanlış kullanılabileceği veya
çocukların ulaşabileceği veya yutabileceği yerlerde bırakılmamalıdır. Bant çıkarıldıktan sonra
yapışkan kısmı içerde kalacak şekilde ikiye katlanmalı ve küçük bir torba içine veya bir parça
alüminyum folyo içine koyulmalıdır. Ardından kullanılmış bant çocukların erişemeyeceği bir
yere dikkatle atılmalıdır.
Nikotin replasman ürünlerinden ve sigaradan alınan nikotin, adrenal medulladan
katekolaminlerin salımına neden olur. Bu nedenle NICORETTE INVISI kontrol altına
alınamayan hipertiroidizm veya feokromasitomalı hastalarda dikkatle kullanılmalıdır.
Nikotin replasman ürünlerine bağımlılık gelişmesi nadiren görülür, sigara bağımlılığından
daha az zararlıdır ve bu bağımlılıktan kurtulmak daha kolaydır.
Diyabetli hastalarda, sigara kullanımının kesilmesi nedeniyle insulin dozunun düşürülmesi
gerekebilir.
NICORETTE INVISI, iletken metal (aluminyum) içermektedir, bu nedenle Manyetik
Rezonans Görüntüleme öncesi transdermal bandı çıkartınız.
Psöriasis, kronik dermatit veya ürtiker gibi kronik yaygın dermatolojik problemi olan hastalar
NICORETTE INVISI kullanmamalıdır.
4Eritem oluşabilir. Eğer ciddi veya kalıcı ise tedavi kesilmelidir.
4.5 Diğer tıbbi ürünler ile etkileşimler ve diğer etkileşim şekilleri
Sigara kullanımı (nikotin değil) CYP1A2 enzim aktivitesinde artışa neden olur. Sigara
bırakıldığında, bu enzim için substrat olan maddelerin klerensinde düşme gerçekleşebilir. Bu
durum bazı ilaçların plazma seviyelerinde yükselmeye neden olabilir. Bu ürünler potansiyel
klinik önemi olan teofilin, takrin, klozapin ve ropinirol gibi dar terapötik aralıklı ürünlerdir.
CYP1A2 tarafından kısmen metabolize edilen diğer ilaçların (örneğin imipramin, olanzapin,
klomipramin ve fluvoksamin) plazma konsantrasyonları sigarayı bırakma ile yükselebilir.
Ancak bunu destekleyecek yeterli veri bulunmamaktadır ve bu etkinin bu ilaçlar için klinik
önemi bilinmemektedir.
Eldeki sınırlı veriler, flekainid ve pentazosin metabolizasyonunun sigara kullanımı ile
artabileceğini göstermektedir.
4.6 Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Nikotin replasman tedavisindeki nikotinin fertilite ve fetüs üzerindeki olası etkileri, sigarayı
bırakamayan kadınlarda, sigaranın neden olabileceği risklere kıyasla daha az zararlıdır.
Dolayısıyla NICORETTE INVISI kullanırken, doğum kontrolü amacı dışında, herhangi bir
sebeple kontraseptif yöntem kullanılması gerekli değildir.
Gebelik dönemi
Nikotinin gebelik ve/veya fetus/yeni doğan üzerinde zararlı farmakolojik etkileri
bulunmaktadır. NICORETTE INVISI gerekli olmadıkça gebelik
döneminde kullanılmamalıdır.
Sigara dumanında nikotin dışında polisiklik hidrokarbonlar ve karbon monoksit gibi maddeler
bulunmaktadır ve bu maddelerin sebep olacağı zararlar nikotin replasman ürünleri kullanımı
ile karşılaştırıldığında çok yüksektir. Gebelikte ideal olanı, sigaranın, gebeliğin erken
dönemlerinde, nikotin replasman tedavisi olmadan bırakılmasıdır ancak bırakmayı
başaramamış ve çok fazla sigara içen kişilerde, doktor sigarayı bırakmaya yardımcı olması
5için NICORETTE INVISI kullanımına karar verirse, tedavinin mümkün olan en yakın
zamanda bırakılması hedeflenmelidir.
Laktasyon dönemi
Nikotin anne sütünde, NICORETTE INVISI’nin terapötik dozları emziren kadınlara
uygulandığı takdirde, memedeki çocuk üzerinde etkiye neden olabilecek ölçüde atılmaktadır.
Emzirmenin durdurulup durdurulmayacağına ya da NICORETTE INVISI tedavisinin
durdurulup durdurulmayacağına/tedaviden kaçınılıp kaçınılmayacağına doktor karar
vermelidir.
Üreme yeteneği / Fertilite
Sigara içiciliğinin, kadınlarda olduğu gibi erkeklerin üreme yeteneği üzerinde de negatif etkisi
bulunmaktadır. Nikotinin üreme yeteneği bozuklukları üzerindeki rolü bilinmemektedir.
Nikotin replasman tedavisi gibi bir tedavi olmadan sigara içiciliğini bırakamayan sigara
kullanıcıları için nikotin replasman tedavisinin faydaları sigara içiciliğine devam etmenin
risklerine ağır basar.
4.7 Araç ve makine kullanımı üzerindeki etkiler
NICORETTE INVISI’nin araç ve makine kullanımı üzerindeki etkisi göz ardı edilebilir
düzeydedir veya yoktur.
4.8 İstenmeyen etkiler
NICORETTE INVISI, başka yollarla uygulanan nikotine benzer yan etkilere neden olabilir ve
genellikle doza bağlıdır.
Tedavinin ilk haftası süresince kullanıcıların %20’si hafif bölgesel deri reaksiyonu yaşamıştır.
Bazı semptomlar, örneğin baş dönmesi, baş ağrısı ve uykusuzluk, sigarayı bırakma sonucunda
gelişen yoksunluk semptomları ile ilişkili olabilir. Sigarayı bıraktıktan sonra aftöz ülser sıklığı
artabilir. Nedensellik ilişkisi net değildir.
İstenmeyen etkiler çok yaygın (≥1/10); yaygın (≥1/100 ila <1/10); yaygın olmayan (≥1/1000
ila <1/100); seyrek (≥1/10.000 ila <1/1000); çok seyrek (<1/10.000), bilinmiyor (eldeki
verilerden hareketle tahmin edilemiyor) olarak listelenmiştir.
Sinir sistemi hastalıkları
Yaygın:
6Sersemlik, baş ağrısı
Kardiyak hastalıklar
Yaygın olmayan:
Palpitasyonlar
Çok seyrek:
Geri-dönüşlü atriyal fibrilasyon
Gastrointestinal hastalıklar
Yaygın:
Gastro-intestinal rahatsızlık, bulantı, kusma
Deri ve deri altı doku hastalıkları
Yaygın olmayan:
Ürtiker
Genel bozukluklar ve uygulama bölgesine ilişkin hastalıklar
Çok yaygın:
Kaşıntı
Yaygın:
Eritem
4.9 Doz aşımı ve tedavisi
Nikotin replasman ürünleri ve/veya sigara kullanımı kaynaklı nikotinin aşırı kullanımı doz
aşımı semptomlarına neden olabilir.
Birçok bandın eş zamanlı kullanımı veya kullanıcının nikotin bağımlılığının düşük olması
veya sigara kullanımı dahil nikotinin diğer formlarının eşzamanlı kullanımı, nikotin doz
aşımına neden olabilir.
Doz aşımı semptomları akut nikotin zehirlenmesinde görülen semptomlardır ve bunlara mide
bulantısı, salivasyon, abdominal ağrı, diyare, terleme, baş ağrısı, sersemlik, işitme kaybı ve
belirgin güçsüzlük dahildir. Yüksek dozlarda bu semptomları hipotansiyon, zayıf ve düzensiz
nabız, nefes alma güçlükleri, prostrasyon, dolaşım kolapsı ve genel konvülsiyonlar takip eder.
7Tedavi süresince yetişkin sigara içicileri tarafından tolere edilen nikotin dozları, küçük
çocuklar üzerinde ciddi zehirleme semptomları yaratabilir ve öldürücü olabilir.
Tedavisi
Nikotin uygulaması hemen durdurulmalıdır ve hasta semptomatik olarak tedavi edilmelidir.
Oral aktif kömür, nikotinin gastrointestinal absorbsiyonunu azaltır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bağımlılık tedavisinde kullanılan ilaçlar
ATC kodu: N07B A01
Etki mekanizması:
Uzun süreli günlük kullanımdan sonra tütün içeren ürünlerin aniden bırakılması
aşağıdakilerden dört veya daha fazlasını içeren karakteristik yoksunluk sendromu belirtileri
ile sonuçlanır: disfori veya depresif duygu-durum; insomnia, iritabilite, asabiyet veya
kızgınlık; anksiyete; konsantrasyon güçlüğü, huzursuzluk veya sabırsızlık; kalp hızında düşüş;
ve artan iştah veya kilo alımı. Klinik olarak ilişkili bir semptom olarak belirlenmiş olan
nikotin isteği, nikotin yoksunluğunun önemli bir bileşendir.
Klinik çalışmalar, nikotin replasman tedavisinin sigara içenlere sigara kullanımını bırakmak
konusunda yardımcı olabildiğini göstermiştir.
5.2. Farmakokinetik özellikler
Genel Özellikler
Bant ambalajları üzerinde bir banttan 16 saat süresince serbestlenen ortalama nikotin miktarı
belirtilmiştir.
Emilim:
Salıverilen nikotin miktarı (doz) ile terapötik doz aralığı olan 10-25 mg üzerindeki nikotin
plazma seviyeleri arasında doğrusal bir ilişki bulunmaktadır.
8Ulaşılan ortalama nikotin doruk plazma düzeyleri (C ) şöyledir:
maks
Nikotin dozu (mg) C (ng/ml)
maks
10 10
15 15.5
25 26.5
Hesaplanan doruk plazma düzeyleri, gerçekte ölçülen doruk plazma konsantrasyonları ile aynı
aralıktadır: 10 mg’lık bant ile 11 ng/mL ve 25 mg’lık bant ile 25 ng/mL. İnterpolasyon, 15
mg’lık bant için 16 ng/mL’lik bir -doruk plazma konsantrasyonunu göstermektedir.
Uygulamayı takiben maksimum plazma konsantrasyonuna yaklaşık 9 saat (t ) sonra
maks
ulaşılır. Plazma doruk noktası relaps riskinin en yüksek olduğu zaman olan öğleden
sonra/akşam saatlerine denk gelir.
Dağılım:
Intravenöz alımı takiben nikotin dağılım hacmi yaklaşık 2 – 3 L/kg’dır
Nikotinin plazma proteinlerine bağlanma oranı %5’ten azdır. Bu nedenle birlikte kullanılan
ilaçlar nedeniyle veya çeşitli hastalıklar sonucunda plazma protein düzeylerindeki
değişiklikler nedeniyle nikotinin protein bağlanmasında olabilecek değişikliklerin, nikotinin
farmakokinetiği üzerine anlamlı bir etki yapması beklenmemektedir.
Biyotransformasyon:
Ortalama plazma klerensi yaklaşık 70 L/saat ve yarılanma ömrü yaklaşık 2-3 saattir.
Ana eliminasyon organı karaciğerdir ama böbrek ve akciğer de nikotini metabolize eder.
Nikotinin 20’den fazla metaboliti saptanmıştır, ancak hepsinin ana bileşikten daha az aktif
olduğuna inanılmaktadır. Nikotinin plazmadaki birincil metaboliti kotinindir, yarılanma ömrü
15-20 saattir ve konsantrasyonu nikotinin 10 katı kadardır.
Eliminasyon:
Birincil idrar metabolitleri kotinin (dozun %12’si) ve trans-3-hidroksi-kotinindir (dozun
%37’si). Nikotinin yaklaşık %10’u idrarla değişmeden atılır.
Doğrusallık/Doğrusal olmayan durum:
9Plazma nikotin konsantrasyonları her üç dozdaki bant için dozla orantılı olarak değişir. Bu
nedenle çok sayıda sigara tüketen kişiler, kendileri için uygun olan dozdaki bandı
kullanmalıdır.
Hastalardaki karakteristik özellikler
Yaşlılarda:
Sağlıklı yaşlı hastalarda total nikotin klerensinde hafif bir azalma gösterilmiştir, ancak doz
ayarlamasını gerektirmez.
Böbrek yetmezliğinde:
Böbrek yetmezliğinin şiddetine paralel olarak nikotinin total klerensi azalır. Ciddi böbrek
yetmezliği olan kişilerde nikotin klerensi ortalama % 50 düşmüştür. Hemodiyalize giren
sigara bağımlılarında nikotin düzeyleri yükselmiştir. Orta/ağır seviyede böbrek yetmezliği
olan kişilerde, nikotinin veya metabolitlerinin klerensinin azalması nedeniyle yan etkilerin
görülme potansiyeli artabileceğinden, NICORETTE INVISI dikkatle kullanılmalıdır. Böbrek
yetmezliği olan hastalarda tedavi doktor kontrolünde sürdürülmelidir.
Karaciğer yetmezliğinde:
Nikotinin farmakokinetik özellikleri hafif karaciğer yetmezliği (Child skoru 5) olan sirotik
hastalarda etkilenmemiştir ve orta derecede karaciğer yetmezliği (Child skoru 7) olan sirotik
hastalarda azalmıştır. Orta/ağır seviyede karaciğer yetmezliği olan kişilerde, nikotinin veya
metabolitlerinin klerensinin azalması nedeniyle yan etkilerin görülme potansiyeli
artabileceğinden, NICORETTE INVISI dikkatle kullanılmalıdır. Karaciğer yetmezliği olan
hastalarda tedavi doktor kontrolünde sürdürülmelidir.
5.3 Klinik öncesi güvenlilik verileri
NICORETTE INVISI ile olan çalışmalarda klinik öncesi veriler nikotin replasman tedavisi
sırasında nikotinin güvenliğini desteklemektedir ve yardımcı maddelerin güvenlik profilini
belgelemektedir.
Nikotinin genotoksik veya mutajenik olduğunu gösteren açık kanıtlar bulunmamaktadır.
Sigara dumanının iyice anlaşılmış karsinojenisitesi çoğunlukla tütünün pirolizi ile oluşturulan
maddelerle ilişkilidir. Bunların hiçbiri nikotin bantlardan oluşmaz.
106. FARMASÖTİK ÖZELLİKLER
6.1 Yardımcı maddelerin listesi
Trigliseritler (orta zincir uzunluğunda)
Bazik bütillenmiş metakrilat kopolimer
Polietilentereftalat film (PET)
Akrilik yapışkan solüsyon
Potasyum hidroksit
Kroskarmelloz sodyum
Alüminyum asetilasetonat
Bir yüzü alüminyumlanmış, her iki yüzü silikonlanmış polietilentereftalat (PET) film
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
36 ay
6.4 Saklamaya yönelik özel tedbirler
25°C ’nin altındaki oda sıcaklığında saklayınız.
6.5 Ambalajın niteliği ve içeriği
Ambalaj büyüklükleri: 25 mg ; 2, 7 ve 14 Nikotin Bandı
15 mg ; 7 ve 14 Nikotin Bandı
10 mg ; 7 ve 14 Nikotin Bandı
Tüm ambalaj büyüklükleri pazarlanmayabilir.
11Her bant ısıya dayanıklı kağıt, PET film, alüminyum akrilnitril kopolimerden oluşan laminat
poşet içinde paketlenmiştir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Johnson and Johnson Sıhhi Malzeme San. ve Tic. Ltd. Şti. Ertürk Sok. Keçeli Plaza No:13
Kavacık-İstanbul
8. RUHSAT NUMARASI
133/80
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08/08/2012
Ruhsat yenileme tarihi: -
10. KÜB’ÜN YENİLENME TARİHİ
-
12