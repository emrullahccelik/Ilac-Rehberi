 
1 / 5 KULLANMA TALİMATI  
 
VERMİDON® PLUS 250/150/50 mg t ablet  
Ağızdan alınır.  
 
• Etkin madde: Her bir tablet etkin madde olarak 250 mg parasetamol, 150 mg propifenazon, 
50 mg kafein içerir.  
• Yardımcı maddeler: Mikrokristalin selüloz, krospovidon, kolloidal silikon dioksit , 
magnezyum stearat  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz  kullanmayınız. 
 
Bu K ullanma T alimatında:  
1. VERMİDON PLUS nedir ve ne için kullanılır?  
2. VERMİDON PLUS’ı kullanmadan önce dikkat edilmesi gerekenler  
3. VERMİDON PLUS nasıl kullanılır?  
4. Olası yan etkiler nelerdir?  
5. VERMİDON PLUS’ın saklanması  
 
Başlıkları yer almaktadır. 
 
1. VERMİDON PLUS nedir ve ne için kullanılır?  
• Her tablet 250 mg parasetamol, 150 mg propifenazon, 50 mg kafein içerir.  
• VERMİDON PLUS 3 0 tabletlik ambalajlarda sunulmaktadır.  Tabletler beyaz renkli, yuvarlak, 
düz tabletlerdir.  
• VERMİDON PLUS, hafif ve orta dereceli ağr ıların giderilmesi için kullanılır. İlacın içerdiği 
parasetamol ve propifenazon ağrı kesici ve ateş düşürücü etki gösterir, kafein ise ağrı kesici 
etkiyi arttırır.  
 
2. VERMİDON PLUS’ı kullanmadan önce dikkat edilmesi gerekenler  
VERMİDON PLUS’ı a şağıdaki durumlarda KULLANMAYINIZ  
Eğer;  
• İlacın içindeki maddelerden birine ya da benzer ilaçlara kar şı alerjiniz (aşırı duyarlılığınız) var 
ise 
• Kalıtsal (ırsi) bir hastalığa bağlı hemolitik anemi (alyuvarların parçalanması ile seyreden bir 
kansızlık durumu) adı veril en kansızlığınız varsa  
• Akut hepatik porfiria adı verilen ve kansızlığa neden olan bir hastalığınız varsa  
• Bebeklerde ve 12 yaşından küçük çocuklarda  
• 10 günden uzun s üren ağrılarda  
• Şiddetli karaciğer ve böbrek yetmezliğiniz varsa   
 
  
2 / 5 VERMİDON PLUS’ı a şağıdaki  durumlarda D İKKATL İ KULLANINIZ  
Eğer;  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır . 
• Birden (akut) yüksek doz verildiğinde ciddi karaciğer toksisitesine neden olur. 
• Erişkinlerde uzun süreli (kronik) günlük dozlarda karaciğer hasarına neden olabilir . 
• Alkolik karaciğer hastalarında dikkatli kullanılmalıdır . 
• Sarılığa neden olan ve Gilbert sendromu denen bir hastalığınız varsa  
• Kan hücreleri ile ilgili hastalığınız varsa  
• Alkolikseniz . 
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
Ağrı ve ateş yakınmanız bir haftadan daha fazla sürdüyse mutlaka doktorunuza danışınız. Başka 
bir ilaç kullanmakta iseniz doktorunuza söyleyiniz. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Astım, saman nezlesi veya benzeri hastalıklarınız varsa VERMİDON  PLUS’ı doktorunuza 
danışmadan almayınız. 
 
Bir seferde yüksek dozda ya da sürekli olarak günlük dozda parasetamol kullanımı karaciğer 
hasarına sebep olabilir. Ağrı kesicilerin düzenli biçimde ve uz un süre kullanılmasının sakıncalı 
olduğunu ve bunun ancak doktorunuzun önerisi ile yapılması gerektiğini unutmayınız. 
 
Parasetamol veya propifenazon kullanan bazı duy arlı hastalarda solunum ve dolaş ım sistemi ile 
ilgili sorunlar olabileceği bildirilmiştir.   
 
VERMİDON PLUS’ın yiyecek ve içecek ile kullanılması  
VERMİDON PLUS tedavisi sırasında alkol kullanmayınız . 
 
Hamilelik  
İlacı kullanmadan önce doktorunuza veya eczacınıza danı şınız. 
 
VERMİDON PLUS kullanımı hamilelerde önerilmemektedir. Ancak doktorun yara r-risk hesabı 
yapmasıyla ve mutlaka önermesi halinde kullanılabilir.  
 
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
VERMİDON PLUS kullanımı emzirenlerde önerilmemektedir. Ancak doktorun yarar -risk hesabı 
yapması ve mutlaka önermesi halinde kullanılabilir. 
 
VERMİDON PLUS’ın içeriğinde bulunan kafein anne sütüne geçerek, bebekte huzursuzluk, 
ağlama, uykusuzluk vb. istenmeyen etki lere neden olabilir.  
 
  
3 / 5 Araç ve makine kullanımı  
Araç ve makine kullanımını olumsuz etkileme ihtimali düşüktür. Yine de parasetamol bazı 
hastalarda bas dönmesi ve uyku haline neden olabilir.  
 
VERMİDON PLUS’ı n içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı 
Bazı ilaçlar ile birlikte kullanıldığında VERMİDON PLUS’ın ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
• Uyku veren bazı ilaçlar (barbitüratlar)  
• Epilepsi (Sara) hastalığında kullanılan bazı ilaçlar (fenitoin, fenobarbital, karbamazepin)  
• Antibiyotik olarak kullanılan bazı ilaçlar (kloramfenikol, rifampisin)  
• Mide boşalma süresini etkileyen bazı ilaçlar (propantelin, metoklopropamid)  
• Kan sulandırıcı bazı ilaçlar (varfarin, kumarin)  
• AIDS tedavisinde kullanılan zidovudin  
• Alerji tedavisinde kullanılan bazı ilaçlar  
• Sempatomimetik ilaçlar (Sempatik sinir sisteminin uyarılmasına neden olan ilaclar, 
oksimetazon, imidazolin türevleri,  psödoefedrin)  
• Ağız yoluyla alınan doğum kontrol hapları  
• Tiroid hormonu (tiroksin) (Guatr, kronik tiroidit ve hipotiroidizm tedavisinde kullanılan 
hormon)  
 
Besinl er VERMİDON PLUS’ın barsaklardan emilim hızını azaltabilir.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VERMİDON PLUS nasıl kullanılır?  
Uygun kullanım ve doz/ uygulama sıklı ğı için talimatlar:  
Doktorunuz farklı bir tavsiyede bulunmadıkça:  
Erişkin seniz  4- 6 saatte 1 tablet kullanabilirsiniz,  günlük maksimum miktarı 4000 mg’dır.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir. 
 
Uygulama yolu ve metodu:  
Tabletl eri bol su ile yutunuz.  
Doktorunuz VERMİDON PLUS ile tedavinizin ne kadar süreceğini size bildirecektir.  
 
Değişik yaş grupları:  
 
Çocuklarda kullanımı:  
12-16 yaş arası hastalar tek seferde 1 tablet kullanabilirler. Gerektiğinde 24 saat içinde 3 kez  
uygulanabilir.  
 
12 yaşın altındaki çocuklarda ve bebeklerde kullanılmamalıdır.  
 
 
 
  
4 / 5 Özel kullanım durumları:  
Böbrek yetmezliği: Hafif -orta şiddette böbrek yetmezliğiniz var ise VERMİDON PLUS 
kullanırken dikkat ediniz. 
 
Karaciğer yetmezliği: Hafif -orta şiddette karaciğer yetmezliğiniz var ise VERMİDON PLUS 
kullanırken dikkat ediniz.  
 
Eğer VERMİDON  PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 
Kullanmanız gerekenden daha fazla VERMİDON PLUS kullandıysanız:  
Solgunluk, iştahsızlık, bulantı ve kusma parasetamolün aşırı dozda kullanımında sık görülen erken 
belirtileridir. Bu belirtilerin görülmesi halinde mutlaka doktorunuza başvurunuz.  
 
VERMİDON  PLUS’tan kullanmanız gerekenden fazlasını kullanmı şsanız bir doktor veya eczacı 
ile konu şunuz. 
 
VERMİDON PLUS’ı kullanmayı unutursanız:  
Unutulan dozları dengelemek için çift doz almayınız. 
 
4. Olası yan etkiler nelerdir? 
Tüm ilaçlar gibi, VERMİDON PLUS’ın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, VERMİDON PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne baş vurunuz : 
- Deri döküntüsü, kaşıntı, egzama, alerjik ödem, yüzde, dilde ve boğazda şişlik (anjiyoödem), 
yaygın akıntılı döküntüler (akut generalize eksantematöz püstülozis), el, yüz ve ayakta dantele 
benzer kızarıklık oluşturan aşırı duyarlılık (eritema multiforme)  
- Stevens -Johnson sendromu (cilt ve mukoza zarının ilaç veya enfeksiyona karşı ciddi şekilde 
reaksiyon gösterdiği bir rahatsızlıktır . 
- Anaflaktik şok (tansiyon düşüklüğü ve nefes darlığına yol açan ciddi alerjik reaksiyon)  
  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VERMİDON PLUS’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size  en 
yakın hastanenin acil bölümüne baş vurunuz:  
- Nefes darlığı  
- Astım belirtileri (öksürme, göğüste ıslık/hırıltı, nefes daralması)  
- Kan hücresi sayısında bozukluklar  
- Bronş spazmı (solunum yollarının daralmasına bağlı olarak zor nefes alma)  
- Böbrek hasarları (ç ok su içme, çok idrara çıkma, ödem, gece idrara sık çıkma, idrar miktarında 
azalma)  
- Kan pulcuğu sayısında azalma (halsizlik, solukluk, yorgunluk)  
- Akyuvar sayısında azalma (sık enfeksiyonlara -iltihap oluşturan mikrobik hastalık -yakalanma)  
- Kan hücrelerinde azalma (Tam kan tetkiklerinde tespit edilmektedir. Halsizlik, solukluk, 
yorgunluk, sık enfeksiyonlara -iltihap oluşturan mikrobik hastalık- yakalanma)   
5 / 5 - Ateş, iğne başı seklinde kırmızı morarmalar, bilinç bulanıklığı, baş ağrısı ve trombositlerin 
sayısında azal ma belirtilerinin birlikte görüldüğü trombositopenik purpura (kan pulcuğu 
sayısında azalma ile ilişkili deri bulguları)  
- Karaciğer bozuklukları, siroz ve fibroz dahil (yorgunluk, bulantı, paslı dil, ciltte sarılık, yüzde 
lekeler)   
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
- Kaşıntı 
- Kızarıklık  
 
Bunlar VERMİDON PLUS’ın hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İ laç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha  fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
5. VERMİDON PLUS’ın saklanması  
VERMİDON  PLUS’ı çocukların göremeyece ği, eri şemeyeceği yerlerde ve ambalajında saklayınız. 
 
25°C altında ki oda sıcaklığında saklayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra VERMİDON  PLUS’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:    
Sandoz İlaç San. ve Tic. A.Ş. 
Suryapı & Akel İş Merkezi  
Rüzgarlıbahçe Mah. Şehit Sinan Eroğlu Cad.  
No: 6 34805 Kavacık/ Beykoz/İstanbul  
 
Üretim y eri:  
Pharmactive İlaç San. ve Tic. A.Ş. 
Karaağaç Mah. Fatih Blv. No:  32 ÇOSB   
Kapaklı/Tekirdağ 
 
Bu kullanma talimatı  ../../..  tarihinde onaylanmıştır. 
 