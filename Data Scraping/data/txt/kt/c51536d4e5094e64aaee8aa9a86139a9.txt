 
 1 KULLANMA TALİMATI  
RYDAPT  25 mg yumuşak kapsül  
Ağızdan alınır.  
• Etkin madde:  Her bir yumuşak kapsül 25 mg  midostaurin içerir.  
• Yardımcı maddeler:  Makrogolgliserol hidroksistearat, makrogol, susuz etanol, mısır yağı 
mono -ditrigliseridleri, all -rac-α-tokoferol, gliserol, etanol anhidröz, propilen glikol, 
titanyum dioksit (E171), demir oksit sarı (E172), demir oksit kırmızı (E172) , jelatin 
(domuz k aynaklı ), karmin  (E120)  (cochenille louse  kaynaklı ), saf su, hipromelloz 2910.  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakab ilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
Bu Kullanma Talimatında:  
1. RYDAPT  nedir ve ne için kullanılır?  
2. RYDAPT  kullanmadan önce dikkat edilmesi gerekenler  
3. RYDAPT nasıl kullanılır?  
4. Olası yan etkiler nelerdir?  
5. RYDAPT ’ın saklanması  
Başlıkları yer almaktadır.  
1. RYDAPT  nedir ve ne için kullanılır?  
RYDAPT 25 mg yumuşak kapsüller, kırmızı mürekkep ile “PKC NVR” baskılı soluk turuncu, 
oblong kapsüllerdir.  Kapsüller blisterler içinde takdim edilir ve 112 kapsül içeren çoklu paketler 
(28 kapsüllük 4 paket) halinde mevcuttur.  
RYDAPT , midostaurin etkin maddesini içerir. Protein kinaz inhibitörleri adı verilen bir ilaç 
sınıfına dahildir.  
RYDAPT, FLT3 adlı bir gende kusuru olan erişkinlerde akut miyeloid lösemi (AML) 
tedavisinde kullanılır. AML, lökosit hücrelerinin bir kanser türüdür. Lökositler genellikle 
vücudun enfeksiyonlara karşı savaşmasına yardımcı olur ve AML’de vücut çok fazla ano rmal 
lökosit (“miyeloid” hücreler denir) üretir.  
RYDAPT erişkinlerde, ilerlemiş sistemik mastositoz , hematolojik neoplazmın eşlik ettiği 
sistemik mastositoz veya mast hücre lösemisi adlı hastalıkların  tedavisinde kullanılır. Bu, 
vücudun bir tür lökosit olan mast hücrelerini çok fazla ürettiği bir bozukluktur. Karaciğer,  
 2 kemik iliği ve dalak gibi organlara çok fazla mast hücresi sızdığında ve kana histaminler  gibi 
maddeler salındığında bu durum hastalık belirtilerine neden olur.   
Midostaurin, anormal hücrelerin bazı enzimlerinin  (kinazlar) etkisini bloke eder, hücrelerin 
bölünmelerini ve büyümelerini durdurur.  
Akut miyeloid lösemide tedaviye başlandığında RYDAPT  her zaman başka kemoterapiler  
(kanser tedavisinde kullanılan ilaçlar)  ile bir arada kullanılır.  
Eğer RYDAPT’ın nasıl etki gösterdiği ya da bu ilacın neden size reçete edildiği ile ilgili 
sorularınız varsa doktorunuza, eczacınıza  veya hemşirenize sorunuz.  
2. RYDAPT ’ı kullanmadan  önce dikkat edilmesi  gerekenler  
Doktorunuzun talimatlarını dikkatle takip ediniz. Doktorunuzun talimatları, bu kullanma 
talimatında yer alan genel bilgilerden farklı olabilir.  
RYDAPT ’ı aşağıdaki durumlarda  KULLANMAYINIZ:  
Eğer:  
• Midostaurin e veya bu ilacın diğer  içerdiği yardımcı maddelerden  (bölüm 6’da listesi yer 
almaktadır) herhangi birine karşı alerjiniz varsa. Eğer alerjiniz olabileceğini 
düşünüyorsanız, doktorunuzun tavsiyesini sorunuz.  
• Halihazırda aşağıdaki ilaçlardan herhangi birini alıyorsanız:  
- Tüberküloz tedavisinde kullanılan ilaçlar; örneğin rifampisin;  
- Epilepsi tedavisinde kullanılan ilaçlar; örneğin karbamazepin veya fenitoin;  
- Enzalutamid; prostat kanseri tedavisinde kullanılan bir ilaç;  
- Sarı kantaron ( Hypericum perforatum  olarak da bilinir); depresyon tedavisinde 
kullanılan bitkisel bir ilaç.  
RYDAPT ile tedavi sırasında bu ilaçlardan kaçınılmalıdır. Size, RYDAPT ile tedaviniz 
sırasında bunlardan birini almaya başlamanız gerektiği söylendiyse doktorunuzla konuşunuz.  
RYDAPT ’ı aşağıdaki durumlarda DİKKATLİ KULLANINIZ:  
Aşağıdaki durumlarda RYDAPT ’ı kullanmaya başlamadan önce doktorunuz, hemşireniz veya 
eczacınız ile görüşürüz:  
• Enfeksiyonlarınız varsa.  
• Kalp hastalığınız varsa.  
• Akciğerlerinizle ilgili sorunlarınız varsa veya nefes alıp vermede zorluk çekiyorsanız.  
• Böbreklerinizle ilgili sorunlarınız varsa.  
Eğer R YDAPT  ile tedaviniz sırasında bu belirtilerden herhangi birini yaşarsanız vakit 
geçirmeden doktorunuza, hemşirenize veya eczacınıza söyleyiniz:  
• Ateşiniz, boğaz ağrınız veya ağız ülserleriniz olursa ; çünkü bunlar, akyuvar  sayınızın 
düşük olduğunu gösterebilir.  
• Ateş, balgamlı veya balgamsız öksürük, göğüs ağrısı, nefes alıp vermede zorluk veya 
nefes darlığı gibi semptomları ilk defa yaşarsanız ya da var olan b u semptomlarda 
kötüleşme olurs a; çünkü bunlar enfeksiyonların veya akciğer sorunlarının işaretleri 
olabilir.   
 3 • Göğüs ağrısı veya rahatsızlığı, baş dönmesi, bayılma, sersemlik hali, dudaklarınızda, 
ellerinizde ve ayaklarınızda mavi renklenme, nefes darlığı veya bacaklarınızda veya 
derinizde şişme (ödem) yaşarsanı z; çünkü bunlar kalp sorunlarının işaretleri olabilir.  
Doktorunuzun RYDAPT  ile tedavinizde ayarlama yapmasını, tedaviye geçici olarak ara 
vermesi ya da tedaviyi tamamen durdurması gerekli olabilir.  
Bu uyarılar, geçmi şteki herhangi bir dönemde dahi olsa sizin için geçerliyse lütfen doktorunuza 
danışınız. 
RYDAPT ile tedavi sırasında izlem  
Doktorunuz, RYDAPT ile tedavi sırasında vücudunuzdaki kan hücrelerinin ( akyuvarlar, 
alyuvarlar ve kan pulcukları ) ve elektrolitlerin (örn. kalsiyum, potasyum, magnezyum) 
miktarını izlemek için düzenli kan testleri yapacaktır. Kalbinizin ve akciğerlerinizin fonksiyonu 
da düzenli olarak kontrol edilecektir.  
RYDAPT’ın  yiyecek ve içecek ile kullanılması  
Bulantı önlemede yardımcı olması için RYDAPT’ ı yemeklerle birlikte  alınız.  
Hamilelik  
İlacı kullanmadan önce doktorunuza veya eczacınıza danışınız.  
RYDAPT, doğmamış bebeğinize  zarar verebilir ve hamilelik sırasında önerilmez. Eğer 
hamileyseniz veya emziriyorsanız, hamile olabileceğinizi düşünüyorsanız ya da hamile kalmayı 
planlıyorsanız, bu ilacı kullanmaya başlamadan önce doktorunuzun tavsiyesini sorunuz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Kadınlarda doğum kontrolü  
Eğer RYDAPT kullanırken hamile kalırsanız RYDAPT bebeğinize zarar verebilir. Doktorunuz, 
gebe olmadığınızdan emin olmak için siz RYDAPT ile tedaviye başlamadan önce sizden bir 
gebelik testi yaptırmanızı isteyecektir. RYDAPT kullanırken ve kullanmayı bırakt ıktan sonra 
en az 4 ay daha etkili bir doğum kontrol yöntemi uygulamalısınız. Doktorunuz, 
kullanabileceğiniz en uygun doğum kontrol yöntemi ile ilgili olarak sizinle konuşacaktır.  
RYDAPT, erkeklerde ve kadınlarda üreme yeteneğini azaltabilir. Tedaviye başlamadan önce 
bu konu ile ilgili olarak doktorunuz ile görüşmeniz gerekir.  
Emzirme  
İlacı kullanmadan önce doktorunuza veya eczacınıza danışınız.  
RYDAPT bebeğinize zarar verebilir. RYDAPT ile tedavi sırasında ve tedavi durdurulduktan 
sonra en az 4 ay süreyle emzirme kesilmelidir.  
Araç ve makine kullanımı  
RYDAPT alırken sersemlik hissetmeniz veya baş dönmesi yaşamanız olası olduğundan araç ve 
makine kullanırken dikkatli olmanız gerekmektedir.  
RYDAPT ’ın içeriğinde bulunan bazı yardımcı maddeler hakkında önemli bilgiler  
RYDAPT, hidrojenize hint  yağı içermektedir. Hidrojenize hint  yağı, mide bulantısına ve ishale 
sebep olabilir.  
RYDAPT ’ın 100 mg ’lık bir dozu,  yaklaşık %14 hacim alkol içerir (bu içerik maddesi susuz 
etanoldür), bu da doz başına 333 mg’a kadar alkole tekabül eder. Bu değer 8, 5 mL bira veya  
 4 3,5 mL şaraba eşdeğerdir. Eğer alkol ile ilgili sorunlarınız, sara hastalığınız, karaciğer 
sorunlarınız varsa veya gebeyseniz ya da emziriyorsanız alkol zararlı olabilir.  
RYDAPT ’ın 200 mg‘lık bir dozu,  yaklaşık %14 hacim alkol içerir (bu içerik maddesi susuz 
etanoldür), bu da doz başına 666  mg’a kadar alkole tekabül eder. Bu değer 17 mL bira veya 7,0 
mL şaraba eşdeğerdir. Eğer alkol ile ilgili sorunlarınız, sara hastalığınız, karaciğer sorunlarınız 
varsa veya gebeyseniz ya da emziriyorsanız alkol zararlı olabilir.  
Diğer i laçlar  ile birlikte kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyiniz. Bunun sebebi, RYDAPT ’ın bazı ilaçların etki gösterme şeklini 
etkileyebilmesidir. Ayrıca bazı başka ilaçlar da RYDAPT’ ın etki gösterme şeklini etkileyebilir.  
RYDAPT ile tedavi sırasında aşağıdaki ilaçlardan kaçınılmalıdır:  
- Tüberkülozun tedavisinde kullanılan rifampisin gibi ilaçlar.  
- Sara tedavisinde kullanılan karbamazepin  veya fenitoin  gibi ilaçlar.  
- Prostat kanseri tedavisinde kullanılan enzalutamid.  
- Depresyon tedavisinde kullanılan Sarı kantaron (Hypericum perforatum olarak da 
bilinir) . 
Aşağıdaki ilaçlardan herhangi birini alıyorsanız doktorunuza veya eczacınıza söyleyiniz:  
- Enfeksiyonların tedavisinde kullanılan ketokonazol veya klaritromisin gibi ilaçlar.  
- HIV tedavisinde kullanılan ritonavir veya efavirenz gibi ilaçlar.  
- Depresyon tedavisinde kullanılan nefazadon  veya bupropion gibi ilaçlar . 
- Kanınızdaki yağ düzeylerini kontrol etmede kullanılan atorvastatin  veya rosuvastatin 
gibi ilaçlar.  
- Kasları gevşetmede kullanılan tizanidin.  
- Kas spazmlarının neden olduğu rahatsızlığı tedavi etmede kullanılan klorzoksazon.  
Bu ilaçlardan herhangi birini alıyorsanız doktorunuz size, RYDAPT ile tedaviniz sırasında 
başka bir ilaç reçete edebilir.  
Ayrıca halihazırda RYDAPT’ı  kullanıyorsanız ve RYDAPT  ile tedaviniz sırasında size, 
önceden kullanmamış olduğunuz bir ilaç reçete edildiyse, bunu da doktorunuza söylemelisiniz.  
Eğer ilacınızın yukarıda listelenen ilaçlardan biri olup olmadığından emin değilseniz 
doktorunuza veya eczacınıza sorunuz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. RYDAPT  nasıl kullanılır ? 
Bu ilacı her zaman tam olarak doktorunuzun size söylediği gibi kullanınız. Eğer emin değilseniz 
doktorunuz veya eczacınız ile teyit ediniz.  
Doktorunuz tarafından reçete edilen dozu aşmayınız.  
Uygun kullanım ve doz/uygulama sıklığı için talimatlar:  
Doktorunuz size tam olarak kaç tablet alacağınızı söyleyecektir.  
  
 5 - Akut miyeloid lösemi hastaları  
Standart doz günde iki kez alınan 50 mg’dır (50 mg için 2 kapsül).  
- İlerlemiş sistemik mastositoz , SM-AHN veya MCL  hastaları  
Standart doz günde iki kez alınan 100 mg’dır (100 mg için 4 kapsül ). 
RYDAPT’a nasıl yanıt verdiğinize bağlı olarak doktorunuz size daha düşük bir doz reçete 
edebilir ya da tedaviye geçici olarak ara verebilir.  
RYDAPT’ı ne kadar süreyle alacaksınız?  
- Doktorunuz size söylediği sürece RYDAPT’ı kullanmaya devam ediniz. Doktorunuz, 
tedavinin istenen etkiyi gösterip göstermediğini kontrol etmek için durumuzu düzenli 
olarak izleyecektir.  
- İlerlemiş sistemik  mastositoz , SM -AHN veya MCL  için tedavi ediliyorsanız, RYDAPT’ı 
olasılıkla aylar veya yıllar sürecek uzun vadeli bir tedavi  olarak alacaksınız.  
RYDAPT’ ı ne süreyle alacağınız ile ilgili sorularınız varsa doktorunuzla veya eczacınızla 
konuş unuz.  
Bu ilacın kullanımı hakkında başka sorularınız varsa doktorunuza veya eczacınıza sorunuz.  
Uygulama yolu ve metodu:  
- RYDAPT’ ı her gün aynı saatte almanız, size ilacınızı ne zaman alacağınızı hatırlatmada 
yardımcı olacaktır.  
- RYDAPT’ı günde iki kez, yaklaşık 12 saatlik aralıklarla alınız (örneğin kahvaltıda ve 
akşam yemeğinde). RYDAPT’ı yemeklerle birlikte  alınız.  
- Kapsülleri bir bütün halde ve bir bardak su ile yutunuz. Dozu doğru uygulamak ve kapsül 
içeriğinin hoş olmayan tadından kaçınmak için k apsülleri  açmayını z, ezmeyiniz veya 
çiğnemeyiniz.  
- Akut miyeloid lösemi hastalarında RYDAPT, başka kemoterapiler ile birlikte bir dozaj 
rejimine göre alınır. Doktorunuzun önerilerini takip etmeniz çok önemlidir.  
- Kapsülleri yuttuktan sonra kusarsanız bir sonraki planlı dozunuza kadar başka kapsül 
almayınız  
Değişik yaş grupları:  
Çocuklarda kullanımı:  
RYDAPT, aynı zamanda kemoterapi alan ç ocuklarda  (0 ila <18 yaş)  ve ergenlerde , kandaki 
bazı kan hücrelerinin seviyelerinin aşırı düşmesine sebep olabileceği için kullanılmamalıdır.  
Yaşlılarda kullanımı:  
RYDAPT , 65 yaş ve üzeri hastalara herhangi bir doz ayarlaması gerekmeksizin kullanılabilir.   
Özel kullanım durumları:  
Böbrek yetmezliği :   
Hafif ila orta şiddette böbrek yetmezliği olan hastalarda doz ayarlaması gerekli değildir. 
Şiddetli böbrek yetmezliği olan hastalarda klinik deneyim sınırlıdır. Son evre böbrek hastalığı 
olan hastalarda veri mevcut değildir . 
Karaciğer yetmezliği:  
Hafif ila orta şiddette (Child -Pugh A ya da B) karaciğer yetmezliği olan hastalarda doz 
ayarlaması gerekli değildir. Şiddetli karaciğer (Child -Pugh C) yetmezliği olan hastalarda 
tamamlanmış olan çalışma yoktur .  
 6 Eğer RYDAPT’ın  etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz.  
Kullanmanız  gerekenden daha fazla RYDAPT  kullandıysanız:  
RYDAPT’tan kullanmanız gerekenden fazlasını kullanmı şsanız bir doktor veya eczacı ile 
konu şunuz.  
Eğer gerekenden daha fazla kapsül alırsanız ya da başkası sizin ilacınızı alırsa, tıbbi tedavi 
gerekli olabileceğinden vakit geçirmeden bir doktorla konuşunuz ya da ilacın paketini yanınıza 
alarak bir hastaneye gidiniz.  
RYDAPT ’ı kullanma yı unutursanız  
Unutulan dozları dengelemek için çift doz almayınız.  
RYDAPT’ı almayı unutursanız, unuttuğunuz dozu  atlayınız ve bir sonraki dozu her zamanki 
saatinde alınız. Unutulan bir dozu telafi etmek için çift doz almayınız. Bunun yerine bir sonraki 
dozun saatini bekleyiniz.  
RYDAPT  ile tedavi sonlandırıldığındaki  oluşabilecek etkiler  
RYDAPT ile tedavinizi durdurmak, durumunuzun kötüleşmesine neden olabilir. Doktorunuz 
size söylemediği sürece ilacınızı almayı bırakmayınız.  
Bu ilacın kullanımı hakkında başka sorularınız varsa doktorunuza veya eczacınıza sorunuz.  
4. Olası yan etkiler nelerdir?  
Tüm ilaçlar gibi RYDAPT’ın içeriğinde bulunan maddelere duyarlı olan kişilerde yan etkiler 
olabilir.  
Diğer tüm ilaçlarda olduğu gibi, RYDAPT  ile tedavi edilen hastalar bazı yan etkiler yaşayabilir ; 
ancak yan etkiler tüm hastalarda görülmez.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla         
                                     görülebilir.  
Seyrek    :1.000 hastanın birinden az fakat 10.000 hastanın birinden fazla  
görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
Aşağıdakilerden biri olursa, RYDAPT'ı  kullanmayı  durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
- Nefes alıp verme ve yutma güçlüğü  
- Sersemlik hali  
- Yüz, dudak ve boğazda şişlik  
- Kırmızı renkli döküntü ve şiş yumrular ile birlikte deride şiddetli kaşıntı  
- Güçsüzlük, sebepsiz kanama veya morarma, ateş, üşüme, boğaz ağrısı ve ağız ülserleri gibi 
belirtileri olan sık enfeksiyonlar (düşük kan hücresi düzeyleri belirtileri ) 
- Ateş, öksürük, zor veya ağrılı nefes alıp verme, hırıltı, nefes alıp verirken göğüs ağrısı 
olması (zatürre belirtileri )  
 7 - Ateş, mukuslu veya mukussuz  öksürük, göğüs ağrısı, nefes almada güçlük  veya nefes 
darlığı (enfeksiyöz olmayan interstisyel akciğer hastalığı veya pnömoni (akciğer iltihabı) 
belirtileri)  
- Enfeksiyonlar, ateş, düşük tansiyon, idrara çıkışta azalma, hızlı nabız, hızlı nefes alıp 
verme (kan zehirlenmesi  veya  nötropenik kan zehirlenmesi belirtileri)  
- Kan kusma, siyah renkli veya kanlı dışkı (gastrointestinal kanama belirtileri ) 
- Şiddetli nefes darlığı, zorlukla ve olağan dışı hızlı nefes alıp verme, sersemlik hali, baş 
dönmesi, zihin karışıklığı ve aşırı yorgunluk (akut solunum sıkıntısı sendromu belirtileri)  
Bunların hepsi çok ciddi yan etkilerdir.  
Eğer  bunlar dan  biri  sizde mevcut ise, sizin RYDAPT’a  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Aşağıdaki yan etkilerden herhangi birini yaşarsanız, derhal doktorunuza veya eczacınıza 
söyleyiniz : 
AML’li hastalarda olası yan etkiler  
Diğer yan etkiler aşağıda listelenenleri içerir. Eğer bu yan etkilerden herhangi biri şiddetli hal 
alırsa, doktorunuza veya eczacınıza söyleyiniz.  
Yan etkilerin çoğu hafif veya orta şiddetlidir ve genellikle birkaç haftalık tedaviden sonra 
kaybolur.  
Çok yaygın  
- Kateter yerinde enfeksiyon  
- Deri altında kırmızı veya mor, düz, iğne başı büyüklüğünde lekeler (peteşi)  
- Uykuya dalmada güçlük (insomnia)  
- Baş ağrısı  
- Nefes darlığı, güç nefes alıp verme (dispne)  
- Doktorunuza kalbinizin elektriksel aktivitesinde bir anormallik olduğunu gösterebilen  ve 
QT uzaması olarak bilinen anormal elektrokardiyogram sonuçları  
- Sersemlik hali, baş dönmesi (düşük tansiyon)  
- Burun kanamaları  
- Boğazda ağrı (gırtlak ağrısı)  
- Ağız yaraları (stomatit)  
- Bulantı, kusma  
- Üst karın ağrısı  
- Hemoroi d (basur)  
- Aşırı terleme  
- Pullanma ve soyulma ile birlikte deri döküntüsü (eksfolyatif dermatit)  
- Sırt ağrısı  
- Eklem ağrısı (artralji)  
- Ateş  
- Susuzluk, düşük idrar çıkışı, koyu renkli idrar, kuru kızarık deri (hiperglisemi olarak 
bilinen kanda yüksek kan şekeri düzeylerinin işaretleri)  
- Kas güçsüzlüğü, uyuklama hali, zihin karışıklığı, konvülsiyonlar, bilinçte bozulma 
(hipernatremi olarak bilinen kanda yüksek sodyum düzeyi belirtileri)  
- Kas güçsüzlüğü, kas spazmları, anormal kalp ritmi (hipokalemi olarak bilinen kanda düşük 
potasyum düzeyleri)  
- Morarma ve kanama (kan pıhtılaşma bozukluğu)   
 8 - Vücudunuzun belirli kısımlarının ne ölçüde iyi fonksiyon sergilediğini doktorunuza 
gösterebilen anormal kan testi sonuçları: yüksek alanin aminotransferaz (ALT) ve/veya 
aspartat aminotransferaz (AST) düzeyleri (karaciğer fonksiyonunu gösterir)  
Yaygın  
- Üst solunum yolu enfeksiyonu  
- Sık idrara çıkma, susuzluk, kas güçsüzlüğü ve seğirmesi (hiperkalsemi olarak bilinen kanda 
yüksek  kalsiyum düzeyleri)  
- Bayılma  
- Vücutta istemsiz titreme   
- Baş ağrısı, sersemlik hali (yüksek kan basıncı)  
- Hızlı nabız (sinüs taşikardi si) 
- Kalp çevresinde sıvı birikmesi; şiddetli olduğu takdirde kalbin kan pompalama becerisini 
azaltabilir (perikardiyal efüzyon)  
- Akciğerlerde/göğüs boşluğunda sıvı birikmesi; şiddetli olduğu takdirde nefessiz kalmanıza 
neden olabilir (plevral efüzyon)  
- Boğaz ağrısı ve burun akıntısı  
- Göz kapağında şişlik  
- Anüs ve rektumda rahatsızlık  
- Karın ağrısı, bulantı, kusma, kabızlık (abdominal rahatsızlık)  
- Deri kuruluğu  
- Göz ağrısı, bulanık görme, ışığa karşı anormal toleranssızlık (keratit)  
- Boyun ağrısı  
- Kemik ağrısı  
- Uzuvlarda ağrı  
- Kilo artışı  
- Kateterde kan pıhtılaşması  
- Vücudunuzun belirli kısımlarının ne ölçüde iyi fonksiyon sergilediğini doktorunuza 
gösterebilen anormal kan testi sonuçları: yüksek ürik asit düzeyleri  
Bilinmiyor  
- Çoğunlukla kollarda, bacaklarda ve boyunda ateşle birlikte ortaya çıkan, kabarık, ağrılı, 
kırmızı ila koyu kırmızımsı -mor cilt lekeleri ya da yaraları  (akut febril nötrofilik dermatoz 
belirtileri)  
İlerlemiş SM, SM -AHN and MCL’li  hastalarda diğer olası yan etkiler  
Diğer yan etkiler aşağıda listelenenleri içerir. Eğer bu yan etkilerden herhangi biri şiddetli hal 
alırsa, doktorunuza veya eczacınıza söyleyiniz.  
Yan etkilerin çoğu hafif veya orta şiddetlidir ve genellikle birkaç haftalık tedaviden sonra 
kaybolur.  
Çok yaygın  
- İdrar yolu enfeksiyonu  
- Üst solunum yolu enfeksiyonu  
- Baş ağrısı  
- Sersemlik  
- Nefes darlığı, güç nefes alıp verme (dispne)  
- Öksürük  
- Akciğerlerde/göğüs boşluğunda sıvı birikmesi; şiddetli olduğu takdirde nefessiz kalmanıza 
neden olabilir (plevral efüzyon)   
 9 - Doktorunuza kalbinizin elektriksel aktivitesinde bir anormallik olduğunu gösterebilen ve  
QT uzaması olarak bilinen anormal elektrokardiyogram sonuçları  
- Burun kanamaları  
- Bulantı, kusma  
- İshal  
- Kabızlık  
- Hızlı  kilo alma, uzuvlarda şişme (baldırlar, ayak bilekleri)  
- Çok yorgun hissetme (bitkinlik)  
- Ateş 
- Susuzluk, yüksek idrar çıkışı, koyu renkli idrar, kuru kızarık deri (hiperglisemi olarak 
bilinen kanda yüksek kan şekeri düzeylerinin işaretleri)  
- Sarı deri ve gözler (kanda yüksek bilirubin işareti)  
- Pankreas (yüksek lipaz veya amilaz düzeyleri) ve karaciğerde (yüksek alanin 
aminotransferaz ( ALT ) veya aspartat aminotransferaz ( AST ) düzeyleri ) olası sorunları 
gösteren anormal kan testi sonuçları  
Yaygın  
- Vücutta istemsiz titreme   
- Balgamlı öksürük, göğüs ağrısı, ateş (bronşit)  
- Ağızda, viral enfeksiyona bağlı uçuklar (oral herpes)  
- Ağrılı ve sık idrara çıkma (sistit)  
- Yanaklarda ve alında basınç hissi ve ağrı (sinüzit)  
- Derinin herhangi bir kısmı üzerinde kırmızı, şiş ve ağrılı döküntü (erizipel)  
- Zona hastalığı (herpes zoster)  
- Dikkat dağınıklığı  
- Dönme hissi ile birlikte sersemlik hali (vertigo)  
- Morarma (hematoma)  
- Mide fesadı, hazımsızlık  
- Güçsüz hissetme  
- Üşüme  
- Genele  yayılmış şişlik (ödem)  
- Kilo artışı  
- Kontüzyon  (bereler)  
- Düşme  
- Sersemlik hali, baş dönmesi (düşük tansiyon)  
- Boğaz ağrısı  
- Hızlı kilo alımı  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması      
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. RYDAPT’ın  saklanması  
30oC’nin altındaki oda sıcaklığında saklayınız. Nemden koruyunuz .  
 10 RYDAPT'ı  çocukların göremeyeceği, erişemeyeceği yerlerde ve ambalajında saklayınız.  
Mukavva kutu ve blister folyo üzerinde SKT ibaresinden sonra belirtilen son kullanma 
tarihinden sonra bu ilacı kullanmayınız. Son kullanma tarihi, o ayın son gününe işaret eder.  
Bu ilaç herhangi bir özel saklama sıcaklığı koşulu gerektirmemektedir. Nemden korumak için 
orijinal ambalajında muhafaza ediniz.  
Ambalajı üzerinde herhangi bir hasar fark ederseniz ya da ambalajın bozulduğunu gösteren 
belirtiler varsa bu ilacı kullanmayınız.  
Hiçbir ilacı atık suyla ya da evsel atıkla atmayınız. Artık kullanmadığınız ilaçları nasıl 
atacağınızı eczacınıza sorunuz. Bu önlemler çevrenin korunmasına yardımcı olacaktır.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra RYDAPT’ı kullanmayınız.  
Eğer üründe ve/veya ambalajında bozukluklar fark ederseniz RYDAPT’ı  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
Ruhsat Sahibi :        Novartis Sağlık, Gıda ve Tarım Ürünleri San. ve Tic. A.Ş.  
Kavacık/Beykoz/İstanbul  
Üretim yeri :            Catalent Germany Eberbach GmbH, Eberbach, Almanya  
Bu kullanma talimatı  ../../....  tarihinde onaylanmıştır.  
  