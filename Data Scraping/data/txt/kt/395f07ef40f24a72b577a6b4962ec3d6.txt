1/9 KULLANMA TALİMATI  
 
KLAMAXİN® 500 mg film kaplı tablet  
Ağızdan alınır.  
 
∙ Etkin madde : Her film kaplı tablette 500 mg klaritromisin.  
∙ Yardımcı maddeler : Kroskarmelloz sodyum, prejelatinize nişasta, avicel pH 101, 
silikajel, povidon K 30, stearik asit, magnezyum stearat, avicel pH 102, talk, Opadry OY -L 
22920 (laktoz monohidrat (sığır sütü kaynaklı), hipromelloz, titanyum dioksit, polietilen 
glikol, sarı demiroksit).  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
  Bu kullanma talimatı nı saklayınız. Daha sonra tekrar okumaya ihtiyaç duyabilirsiniz.  
  Eğer ilave sorularınız olursa, lütfen doktorunuza veya eczacınıza danışınız.  
  Bu ilaç kişisel olarak sizin için reçete edilmiştir, başkalarına vermeyiniz.  
  Bu ilacın kullanımı sırasında, doktora veya hastaneye gittiğinizde doktorunuza bu ilacı     
kullandığınızı söyleyiniz.  
Bu talimatta yazılanlara aynen uyunuz. İlaç hakkında siz e önerilen dozun dışında      
yüksek veya düşük doz kullanmayınız.  
 
 
Bu Kullanma Talimatında:  
 
1. KLAMAXİN nedir ve ne için kullanılır?  
2. KLAMAXİN’i kullanmadan önce dikkat edilmesi gerekenler  
3. KLAMAXİN nasıl kullanılır?  
4. Olası yan etkiler nelerdir?  
5. KLAMAXİN’in saklanması  
 
Başlıkları yer almaktadır.  
 
1. KLAMAXİN nedir ve ne için kullanılır?  
 
KLAMAXİN sarı renkte, oval, bikonveks tabletlerdir. Bir kutuda 14 tablet bulunan ambalaj 
şeklinde satışa sunulmuştur.  
 
Her bir KLAMAXİN film kaplı tablet, 500 mg klaritromisin içerir.  
 
KLAMAXİN (klaritromisin) makrolid adı verilen bir gruba ait  bir antibiyotiktir. 
Antibiyotikler enfeksiyonlara neden olan bakterilerin çoğalmasını durdurur.  
 
KLAMAXİN yetişkinlerde ve 12 yaşından büyük çocuklard a çeşitli mikroorganizmaların 
neden olduğu şu enfeksiyon hastalıklarının tedavisinde kullanılmak içindir:  
 
∙ Farenjit (yutak iltihabı), tonsillit (bademcik iltihabı),  sinüzit (sinüs iltihabı) gibi üst 
solunum yolu enfeksiyonları,  
 
∙ Akut ve kronik  bronşit ,  pnömoni (zatürre) gibi alt solunum yolu enfeksiyonları,  
2/9  
∙ Duyarlı mikroorganizmaların neden olduğu komplike olmayan, çeşitli deri ve yumuşak 
doku enfeksiyonları,  
 
KLAMAXİN ayrıca aşağıdaki tablolarda da kullanılmaktadır:  
 
∙ Bazı AIDS (edinilmiş immün yetmezlik sendromu) hastalarındaki, bir mikobakteri türüne 
(mikobakterium avium kompleksi) bağlı enfeksiyondan korunma amacıyla,  
 
∙ On iki parmak barsağı ülseri nüksünün azaltılması için, H. Pylori  adındaki bakterinin yok 
edilmesi (eradikasy onu) amacıyla . 
 
2. KLAMAXİN’i kullanmadan önce dikkat edilmesi gerekenler  
KLAMAXİN’i aşağıdaki durumlarda KULLANMAYINIZ  
 
Eğer,  
∙ Klaritromisine, eritromisine veya azitromisin gibi makrolid grubu antibiyotiklere, ayrıca 
KLAMAXİN içindeki yardımcı maddelerden  herhangi birine karşı bilinen alerjiniz varsa , 
 
∙ Migren (şiddetli baş ağrısı) için ergotamin ya da dihidroergotamin tablet ya da ergotamin 
inhalasyon ürünü kullanıyorsanız,  
 
∙ Terfenadin ya da astemizol (saman nezlesi ya da alerji için kullanılır) ya da sisaprid veya 
domperidon (mide hastalığı için kullanılır) ya da pimozid (bazı psikiyatrik hastalıkların 
tedavisinde kullanılır)  kullanıyorsanız, bu ilaçlarla birlikte kullanılması bazen ciddi kalp 
ritmi bozukluklarına neden olabilir. Başk a bir ilaç kullanmak için doktorunuza danışınız.  
 
∙ Kalp ritminde ciddi bozukluklara neden olduğu bilinen ilaçlar kullanıyorsanız,  
 
∙ Kolesterol (kanda bulunan bir yağ tipi) yüksekliği düzeyini düşürmek için kullanılan 
statin (HMG -CoA redüktaz inhibitörleri) adı verilen ilaçlardan (örn. Lovastatin ya da 
Simvastatin) kullanıyorsanız,  
 
∙ Ağız yoluyla  midazolam (sakinleştirici) bir ilaç kullanıyorsanız,  
 
∙ Lomitapid içeren bir ilaç kullanıyorsanız.  
 
∙ Kanınızda potasyum düzeyi anormal derecede düşükse (hipokalemi veya 
hipomagnezemi),  
 
∙ Ailenizde QT uzaması sendromu adı verilen kalp elektrokardiyogramında (EKG, kalbin 
elektrik kaydı ) anormallik ya da kalp ritmi bozukluğu (Torsades de Pointes  dahil ventriküler 
kardiyak aritmi) öykü sü varsa , 
 
∙ Böbrek hastalığı  ile birlikte ş iddetli karaciğer yetmezliğiniz varsa,  
 
∙ Tikagrelor ya da ranolazin (kalp krizi, anjina ve göğüs ağrısı tedavisinde kullanılır) 
kullanıyorsanız,  
∙ Kolşisin (gut tedavisinde kullanılır) kullanıyorsanız.  
 
KLAMAXİN’i aşağıdaki durumlarda DİKKATLİ KULLANINIZ  
3/9  
Eğer;  
 
∙ Kalp hastalığınız varsa (örneğin kalp yetmezliği, kalp atım sayısının normalden düşük 
olması ya da kanda magnezyum düzeyinin düşük olması),  
∙ Karaciğer ya da böbrek hastalığınız varsa,  
∙ Mantar enfeksiyonunuz (örneğin pamukçuk) varsa veya yatkınlığınız varsa,  
∙ Hamile iseniz ya da emziriyorsanız. . 
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Uyarılar ve önlemler  
Kalp hastalığınız varsa, özellikle bu ilacı kullanmadan önce doktorunuzu ve eczacınızı 
bilgilendiriniz.  
 
Önemli uyarı!  
KLAMAXİN dahil olmak üzere antibakteriyel ilaçlar, ya da diğer adıyla antibiyotikler, 
sadece bakteriyel enfeksiyonların tedavisinde kullanılmalıdır. Bu ilaçlar, örneğin soğuk 
algınlığı gibi, virüslerin neden olduğ u enfeksiyonları tedavi etmezler. KLAMAXİN bir 
bakteriyel enfeksiyonun tedavisi için reçete edildiğinde, hastaların tedavi başlangıcında 
kendilerini iyi hissetmeleri çok normaldir, ancak buna aldanarak ilaç erken dönemde 
kesilmemeli, mutlaka doktor tarafın dan belirtilen süre tamamlanmalıdır. Dozların atlanması 
ve tedavi süresinin tamamlanmaması, mevcut tedavinin etkinliğini azaltır ve bakterinin 
direnç kazanma olasılığını artırarak, gelecekte KLAMAXİN veya başka antibakteriyel 
ilaçlarla tedavi edilebilirliğ ini ortadan kaldırır.  
 
KLAMAXİN’in yiyecek ve içecek ile kullanılması  
 
KLAMAXİN aç ya da tok karnına alınabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Klaritromisinin hamilelik  sırasında kullanımının güvenilirliği saptanmamıştır. Bu nedenle,  
hamileyseniz, hamile olduğunuzu düşünüyorsanız ya da hamilelik planlıyorsanız  
KLAMAXİN  kullanmadan önce doktor eczacınıza danışınız.  
 
Tedaviniz sırasında hamile olduğunuzu fark ederseniz hem en doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
Klaritromisinin emzirilen bebeklerdeki güvenilirliği saptanmamıştır.  
 
Araç ve makine kullanımı  
 
KLAMAXİN  baş dönmesi ve sersemlik yapabilir. Bunlar sizde ortaya çıkarsa araç veya 
makine kullanmayınız ya da dikkat gerektiren işler yapmayınız.  
4/9  
KLAMAXİN’in içeriğinde bulunan bazı yardımcı maddeler hakkında önemli bilgiler  
 
KLAMAXİN sodyum içerir. Bu durum kontrollü sodyum diyetinde olan hastalar için göz 
önünde bulundurulmalıdır.  
KLAMAXİN laktoz (bir şeker tipi) içerir. Eğer daha önceden doktorunuz tarafından bazı 
şekerlere karşı dayanıksızlığınız olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
 
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir, doktorunuza ya da eczacınıza söyleyiniz.  
 
∙ Digoksin, kinidin ya da disopiramid (kalp hastalıkları tedavisinde kullanılır)  
∙ İbrutinib (kanser tedavisinde kullanılır)  
∙ Varfarin veya dabigatran, rivaroksaban, apiksaban gibi başka herhangi bir antikoagülan 
(kan sulansırıcı olarak kullanılır)  
∙ Karbamazepin , valproat, fenobarbital ya da fenitoin (epilepsi -sara hastalığı tedavisinde 
kullanılır)  
∙ Atorvastatin, rosuvastatin ( Statinler olarak bilinen ve kandaki kolesterol  düzeyini 
düşürmek için kullanılan ilaçlar ). Statinler rabdomiyolize (kas dokusunun yıkımına neden 
olup böbrek hasarına yol açabilen bir durum) ve miyopati (kas ağrısı ya da kas güçsüzlüğü) 
belirtilerine neden olabileceği nden izlem gerekir.  
∙ Nateglinid, pioglitazon, repaglinid, rosiglitazon ya da insülin (kan şekeri düzeyini 
düşürmek için kullanılır)  
∙ Gliklazid ya da glimeprid (tip II diyabet (şeker hastalığı) tedavisinde kullanılan 
sülfonilüreler)  
∙ Teofilin (astım g ibi solunum güçlüğü olan hastalarda kullanılır)  
∙ Triazolam, alprazolam ya da intravenöz (damar içi) ya da oromukozal (ağızdan ya da 
deriden) midazolam (sakinleştiriciler)  
∙ Silostazol (dolaşım bozukluğunda kullanılır)  
∙ Metadon (opioid bağımlılığının tedavisind e kullanılır)  
∙ Metilprednizolon (bir kortikosteroid (yangı tedavisinde kullanılan bir ilaç grubu))  
∙ Vinblastin (kanser tedavisinde kullanılır)  
∙ Siklosporin, sirolimus ve takrolimus (bağışıklık sistemini baskılamak için kullanılır)  
∙ Etravirin, efavirez, nevirapin, ritonavir, zidovudin, atazanavir, sakuinavir (HIV 
tedavisinde kullanılan antiviral (virüslere karşı ilaçlar))  
∙ Rifabutin, rifampisin, rifapentin, flukonazol, itrakonazol (bazı bakteriyel 
iltihaplanmaların tedavisinde kullanılır)  
∙ Tolterodin (aşırı  aktif idrar kesesi tedavisinde kullanılır)  
∙ Verapamil, amlopidin, diltiazem (yüksek tansiyon tedavisinde kullanılır)  
∙ Sildenafil, vardenafil ve tadalafil (yetişkin erkeklerde impotans ya da pulmoner arteriyel 
hipertansiyon -akciğer kan damarlarında kan basın cı yüksekliği -tedavisinde kullanılır)  
∙ St. John’s Wort (sarı kantaron) (depresyon tedavisinde kullanılan bitkisel bir ürün)  
∙ Ketiyapin ya da diğer antipsikotik ilaçlar (ruh ve sinir hastalıklarının tedavisinde 
kullanılır)  
∙ Diğer makrolid grubu antibiyotikler  
∙ Linkomisin ve klindamisin (linkozamidler - bir antibiyotik türü)  
 
Doğum kontrol ilacı kullanıyorsanız ishal, kusma veya ani kanama yaşadığınız takdirde 
5/9 lütfen doktorunuza danışınız, kondom gibi ilave koruma yöntemleri almanız gerek ebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. KLAMAXİN nasıl kullanılır?  
 
Uygun kullanım ve doz/uygulama sıklığı için talimatl ar: 
∙ Doktorunuz KLAMAXİN ile tedavinizin ne kadar süreceği ve hangi dozda, kaç tablet 
almanız gerektiğini size anlatacaktır. Her zaman doktorunuzun tavsiyelerine tam olarak 
uyunuz.  
 
∙ Eğer KLAMAXİN’i nasıl almanız gerektiği konusunda emin değilseniz mutlaka 
doktorunuza  ya da eczacınıza  danışınız.  
 
Göğüs enfeksiyonları, boğaz ya da sinüs enfeksiyonları ve deri/yumuşak doku 
enfeksiyonları:  
 
∙ KLAMAXİN’in yetişkinler ve 12 yaşından büyük çocuklar için önerilen olağan dozu , 6 - 
14 gün  süreyle günde iki kez ( bir tablet sabah bir tablet akşam ) 250 mg’dır. Şiddetli 
enfeksiyonlarda , doktorunuz dozu günde  iki kez  500 mg olacak şekilde yükseltilebilir.  
∙ Duedonal ülser ile ilişkili H. pylori eradikasyonu  tedavisinde:   
Helicobacter pylori tedavisinde KLAMAXİN  film kaplı tabletin bir ya da iki ilaçla birlikte 
kullanımından oluşan birkaç etkili tedavi kombinasyonu vardır.  
Bu kombinasyonlar aşağıda verilmiştir ve genellikle 6 – 14 gün kullanılır:  
a) Günde 2 defa 500 mg KLAMAXIN  film kaplı tablet, günde 2 defa 1000 mg amoksisilin 
ve günde 2 defa 30 mg lansoprazol ile birlikte  
b) Günde 2 defa 500 mg KLAMAXIN  film kaplı tablet, günde 2 defa 400 mg metronidazol 
ve günde 2 defa 30 mg lansoprazol ile birlikte uygulanır.  
c) Günde 2 def a 500 mg KLAMAXIN  film kaplı tablet, günde 2 defa 1000 mg amoksisilin 
ya da metronidazol ve günde 2 defa 40 mg omeprazol ile birlikte uygulanır.  
d) Günde 2 defa 500 mg KLAMAXIN  film kaplı tablet, günde 2 defa 1000 mg amoksisilin 
ve günde 1 defa 20 mg omeprazol ile birlikte uygulanır.  
Kullandığınız tedavi kombinasyonu yukarıdakilerden biraz farklı olabilir. Doktorunuz sizin 
için en uygun tedavi kombinasyonuna karar verecektir. Ha ngi tabletleri ve ne kadar süre 
alacağınızdan emin değilseniz lütfen doktorunuza danışınız.  
 
Uygulama yolu ve metodu:  
 
∙ KLAMAXİN’in, 12 saat arayla, sabah ve akşam her gün aynı saatte yutulmasına özen 
gösterilmelidir, böylelikle kanınızdaki ilaç miktarı her  zaman için sabit ve düzenli olacaktır.  
 
∙ KLAMAXİN’i ağız yoluyla alınız, en az yarım bardak su ile yutunuz.  Tabletleri  
çiğnemeyiniz, kırmayınız veya ezmeyiniz.  
 
 
Değişik yaş grupları  
 
Çocuklarda kullanım:  
6/9 KLAMAXİN 12 yaşından küçük çocuklarda kullanmayınız. . Doktorunuz çocuğunuz için 
uygun başka bir ilaç verecektir.  
Yaşlılarda kullanım:  
Yetişkinlerdeki gibidir.  
 
Eğer KLAMAXİN ’in etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KLAMAXİN kullandıysanız:  
 
KLAMAXİN’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Bir gün içinde yanlışlıkla doktorunu zun size söylediğinden daha fazla KLAMAXİN 
aldıysanız veya bir çocuk yanlışlıkla bazı tabletleri yutarsa, derhal doktorunuza veya size en 
yakın hastanenin acil bölümüne başvurunuz. KLAMAXİN’in aşırı dozunun kusmaya ve 
mide ağrılarına yol açması beklenir.  
 
KLAMAXİN’i kullanmayı unutursanız:  
 
Bir dozu unutursanız, b unu hatırlar hatırlamaz ilacı içiniz. Ancak bir sonraki dozun zamanı 
gelmişse, unuttuğunuz dozu atlayınız ve her zaman olduğu gibi, günde tek doz kullanmaya 
devam ediniz.  
 
Unutulan tek dozu telafi etmek için çift doz almayınız.  
 
KLAMAXİN ile tedavi sonlan dırıldığında oluşabilecek etkiler:  
 
Doktorunuz ayrı bir tavsiyede bulunmadıkça, tedaviyi bırakmayınız. Tedaviyi bırakırsanız 
ilacın etkisini kaybedersiniz.  Kendinizi iyi hissetseni z bile tedaviyi bırakmayınız.  
 
4. Olası yan etkiler nelerdir?  
 
Tüm ilaçlar gib i, KLAMAXİN’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, KLAMAXİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
- Kan ya da yapışkan salgı içerebilen şiddetli ya da uzun süreli ishal. İshal klaritromisin 
tedavisi ardından iki aydan uzun süre sonra ortaya çıkabilir; bu durumda da doktorunuza 
danışmalısınız.  
- Döküntü, nefes darlığı, baygınlık ya da yüz ve boğazda şişlik. Bu alerji k bir reaksiyon 
gelişme belirtileri olabilir.  
- Deride sararma (sarılık), deride tahriş, açık renkli dışkı, koyu renkli idrar, karında 
gerginlik ya da iştahsızlık. Bunlar karaciğerinizin düzgün çalışmamasının belirtileri olabilir.  
- Deri, ağız, dudaklar, gözle r ve genital bölgede su toplama ve soyulma gibi şiddetli deri 
reaksiyonları (Stevens -Johnson sendrmu/ toksi k epidermal nekroliz adı verilen nadir alerjik 
reaksiyon belirtileri)  
- Yüksek ateşin e şlik ettiği tüm vücutta yaygın kırmızı, döküntülü, içi iltihap do lu 
kabarcıklar (akut generalize ekzantematöz püstüloz). Bu yan etkinin sıklığı bilinmemektedir 
(eldeki verilerden hareketle tahmin edilememektedir.)  
7/9 - Ağız, dudaklar ve deride yaralarla seyreden ateş ve iç organlarda inflamasyona yol açan 
nadir alerjik deri reaksiyonları (DRESS)  
Rabdomiyoliz (kas dokusunun yıkılmasına neden olarak böbrek hasarına yol açabilen bir 
durum) olarak bilinen kas ağrısı ya da kas güçsüzlüğü.  
Diğer yan etkiler  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1 000 hastanın 1’inden fazla görülebilir. 
Seyrek: 1000 hastanın 1’inden az görülebilir.  
Çok seyrek: 10000 hastanın 1’inden az görülebilir.  
Bilinmiyor : Eldeki verilerden hareketle tahmin edilemeyen.  
 
Yaygın  
 Uyuma güçlüğü  
 Tat alma duygusunda değişiklikler  
 Baş ağrısı  
 Kan damarlarının genişlemesi  
 Bulantı, kusma, mide ağrısı, hazımsızlık ve ishal gibi mide sorunları  
 Terleme artışı  
 
Yaygın olmayan:  
- Yüksek ateş  
- Deride şişlik, kızarıklık ya da kaşıntı  
- Ağızda ya da vajinada pamukçuk (mantar enfeksiyonu)  
- Mide ve bağırsakta yangı  
- Kan pulcuklarının sayısında azalma (kan pulcukları kanamanın durdurulmasına yardımcı 
olur)  
- Beyaz kan hücrelerisayısında azalma (lökopeni)  
- Nötro fil sayısında azalma (nötropeni)  
- Sertlik  
- Titreme  
- Eozinofil sayısında artık (bağışıklıkta rol oynayan beyaz kan hücresi)  
- Yabancı bir ajana karşı aşırı bağışıklık yantı  
- İştahsızlık ya da iştah azalması  
- Endişe, sinirlilik  
- Sersemlik, yorgunluk, baş dönmesi ya da titreme  
- İstemsiz kas hareketleri  
- Baş dönmesi (vertigo)  
- Kulak çınlaması y a da işitme kaybı  
- Göğüs ağrısı ya da çarpıntı ya da düzensiz kalp atımı gibi kalp ritmi bozuklukları  
- Astım (hava yollarında daralmaya bağlı gelişen ve nefes almayı güçleştiren akciğer 
hastalığı)  
- Burun kanaması  
- Akciğer atar damarında ani tıkanmaya yol açan kan pıhtısı (pulmoner emboli)  
- Yemek borusu (özafagus) ve midenin iç yüzünde yangı  
- Makatta ağrı  
- Gaz, kabızlık, gerginlik, geğirme  
8/9 - Ağız kuruluğu  
- Safranın (karaciğerde yapılıp safra kesesinde depolanan sıvı)  safra kesesinde on iki 
parmak bağırsağına atılamaması (kolestaz)  
- İçi su dolu deri, kaşıntı ve ağrılı döküntü ile seyreden deri yangısı  
- Kas kasılmaları, kas ağrısı ya da kas dokusu kaybı. Çocuğunuz Miyastenia gravis 
(kaslarda güçsüzlük ve gevşeklik ile seyreden bir durum) hastasıysa klaritromisin 
semptomları kötüleştirebilir.  
- Böbrek ve karaciğer fonksiyonlarını gösteren testlerde yükselme, kan testlerinde 
yükselme  
- Güçsüz, yorgun ve enerjisiz hissetme.  
 
Bilinm iyor: 
- Kalın bağırsak yangısı  
- Derinin dış tabakasında bakteri iltihaplanması  
- Bazı kan hücrelerinin sayısında azalma (iltihap ya da morarma/ka nama  riski artışına yol 
açabilir)  
- Zihin bulanıklığı, denge kaybı, halüsinasyon (olmayan nesneler görme), gerçeklik 
duygusu kaybı, panik, ruhsal çökkünlük, anormal rüyalar ya da kabus mani (aşırı heycanlı 
olma hali)  
- Konvülsiyon (nöbetler)  
- Parestezi (yaygın olarak iğnelenme, karıncalanma olarak bilinir)  
- Tat ve koku duygusu kaybı ya da düzgün koku alamama  
- Kalp ritmi bozuklukları ( Torsade de pointes , ventriküler taşikardi)  
- Kan kaybı (hemoraji)  
- Pankreas yangısı  
- Dil ve dişlerde renk değişikliği  
- Sivilce (akne)  
- Böbreklerde yapılan ürünlerin düzeyinde değişiklikler, böbrek yangsı ya da böbreklerin 
düzgün çalışmaması (yorgunluk, yüzde, karında, kalça ve dizd e şişlik ya da idrar yapma  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında  daha fazla bilgi edinilmesine katkı sağlamış 
olacaksınız.  
 
5. KLAMAXİN’in saklanması  
 
KLAMAXİN’i  çocukların  göremeyeceği,  erişemeyeceği  yerlerde  ve ambalajında 
saklayınız.  
 
KLAMAXİN’i 30°C altındaki oda sıcaklığında ve ambalajında saklayınız. Işıktan 
koruyunuz.  
 
 
9/9 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra KLAMAXİN’i kullanmayınız.   
 
Eğer  üründe  ve/veya  ambalajında  bozukluklar  fark ederseniz  KLAMAXİN’i 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi: Menarini Sağlık ve İlaç Sanayi Tic . A.Ş. Maslak Mah. Sümer Sok. No: 4 
Maslak Office Building Kat: 7 -8 34485 Maslak, Sarıyer/İstanbul  
 
Üretim yeri: Menarini Sağlık ve İlaç Sanayi Tic. A.Ş. Davutpaşa Cad. No: 12 34010 
Topkapı/İstanbul  
 
Bu kullanma talimatı .......... tarihinde onaylanmıştır.  
 
