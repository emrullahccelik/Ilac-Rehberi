KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROVIRON® 25 mg tablet
2. KALİTATİF VE KANTİTATİF BİLEŞİM
Etkin madde: Her tablet 25 mg mesterolon içerir.
Yardımcı madde(ler): Her tablet 60,050 mg laktoz monohidrat (sığır kaynaklı) içerir.
Yardımcı maddelerin tam listesi için bölüm 6.1’e bakınız
3. FARMASÖTIK FORM
Tablet
Beyaz, tek tarafı çentikli tablet (Çentiğin amacı tabletin eşit dozlara bölünmesi için değildir.)
4. KLINIK ÖZELLİKLER
4.1. Terapötik endikasyonlar
Androjen eksikliği bozuklukları:
Androjen eksikliğine bağlı kolay yorulma, konsantrasyon eksikliği, hafızanın ve konsantrasyon
yeteneğinin kademeli olarak gerilemesi, libido ve güç bozuklukları, sinirlilik, uyku bozuklukları,
depresif zihinsel durumlar ve genel vejetatif şikayetler, PROVIRON tablet ile azalabilir veya
ortadan kalkabilir.
Androgen eksikliğine bağlı potens bozuklukları PROVIRON ile düzelir. Diğer nedenler, tek
başına ya da ek olarak bir rol oynuyorlarsa, PROVIRON diğer tedavi yöntemlerinin
desteklenmesi için verilebilir.
• Hipogonadizm
Androgenlere bağımlı organların büyüme, gelişme ve fonksiyonları, PROVIRON ile uyarılır.
PROVIRON, puberteden önce androgen yetersizliği sonucu geri kalan sekonder cinsel belirtilerin
oluşumunu destekler.
Puberteden sonra gonad fonksiyonlarının durması sonucu ortaya çıkan eksiklik belirtileri
PROVIRON ile tedavi edilir.
• İnfertilite
Oligozoospermi ve Leydig hücresi yetmezliği, infertilitenin nedenleri olabilirler.
PROVIRON ile sperm sayısı ve kalitesi, aynı zamanda sperma plazmasındaki fruktoz
konsantrasyonu iyileşir ya da tamamen normalleşir ve böylece, döllenme şansı artar.
4.2 Pozoloji ve uygulama şekli
Pozoloji / uygulama sıklığı ve süresi:
Aşağıdaki dozlar önerilmektedir:
• Androjen eksikliği bozuklukları:
Başlangıçta:günde 3 defa 1 tablet PROVIRON. Arzu edilen iyileşme sağlandıktan sonra doz
azaltılabilir.
1Tedaviye günde 1-2 defa 1 tablet PROVIRON ile devam edilir. Şikayet veya rahatsızlığın tür ve
şiddetine bağlı olarak, hastanın kişisel gereksinimi gözönünde tutularak doz ayarlanır. En az
birkaç ay süren sürekli tedavi tavsiye edilir.
• Hipogonadizmde sürekli bir tedavi gereklidir:
Başlangıçta:Sekonder cinsiyet özelliklerinin oluşması için günde 3 defa 1 - 2 tablet PROVIRON,
bir kaç ay boyunca verilir. Tedavinin devamı: İdame tedavisiiçin genellikle günde 2 - 3 defa 1
tablet yeterlidir.
• İnfertilitede, sperm sayısının ve kalitesinin iyileştirilmesinde:
Bir spermiyogenez siklusu boyunca, yani yaklaşık 90 gün, günde 2 - 3 defa 1 tablet PROVIRON
kullanılmalıdır. Eğer gerekiyorsa birkaç haftalık aradan sonra PROVIRON tedavisi
tekrarlanmalıdır.
Postpubertal Leydig hücre yetmezliğinde ejakülattaki fruktoz konsantrasyonunu artırmak
amacıyla: Birkaç ay boyunca günde 2 defa 1 tablet PROVIRON uygulanır.
Uygulama şekli:
Tabletler çiğnenmeden ve bir miktar sıvı ile alınmalıdır.
4.3 Kontrendikasyonlar
Prostat karsinomu, mevcut veya geçirilmiş karaciğer tümörleri, etkin madde ya da yardımcı
maddelerden herhangi birine karşı aşırı duyarlık durumunda kullanımı kontrendikedir.
4.4. Özel kullanım uyarıları ve önlemleri
PROVIRON, sadece erkek hastalarda kullanım için uygundur.
Münferit vakalarda, sık veya sürekli ereksiyonlar meydana gelirse, penisin zarar görmesini
önlemek için doz azaltılmalı veya tedavi kesilmelidir.
Androgenler, sağlıklı kişilerde kas yapımını arttırmak veya bedensel işgücünü arttırmak
amacıyla uygulanmamalıdır.
İlaç suistimali ve bağımlılığı:
Mesterolon, özellikle diğer anabolik androjenik steroidlerle birlikte alındığında kötüye kullanım
riski yaratır. Mesterolonun ve diğer anabolik androjenik steroidlerin kötüye kullanımı, ciddi
sağlık riskleri (örn. bazı vakalarda fatal sonuçları olan kardiyovasküler olaylar, hepatik ve/veya
psikiyatrik olaylar ve bağımlılık) taşır ve teşvik edilmemelidir.
PROVIRON uygulanması esnasında düzenli prostat muayeneleri önerilir.
PROVIRON'un içerdiğine benzer hormonal maddelerin kullanımı sonucu nadir olgularda iyi
huylu, ileri derecede nadir olgularda da ciddi intraabdominal kanamalara sebep olabilecek
karaciğer tümörleri gözlemlenmiştir. Şiddetli üst batın ağrısı, karaciğer büyüklüğü veya batın içi
kanama belirtileri söz konusu olduğunda, bir karaciğer tümörü ayırıcı tanıda göz önüne
alınmalıdır.
2Laktoz
Her tablet 60.050 mg laktoz monohidrat içermektedir. Nadir kalıtımsal galaktoz intoleransı, Lapp
laktoz yetmezliği ya da glukoz galaktoz malabsorpsiyon problemi olan hastaların bu ilacı
kullanmaması gerekir.
4.5. Diğer tıbbi ürünler ile etkileşimler ve diğer etkileşim şekilleri
Mesterolonla hiçbir özel farmakokinetik etkileşim çalışması yapılmamıştır.
4.6 Gebelik ve laktasyon
PROVIRON, kadınlarda endike değildir.
PROVIRON, tavsiye edilen terapötik dozda spermatojenezde bozulmaya neden olmaz.
PROVIRON’la, sperm sayısı ve sperm kalitesinin yanı sıra menideki fruktoz konsantrasyonu
artar ve normal seviyeye gelir, böylece doğurganlık şansı artar (ayrıca bkz. bölüm 4.1).
4.7 Araç ve makine kullanımı üzerindeki etkiler
Araç ve makine kullanma becerisi üzerinde hiçbir etki görülmemiştir.
4.8 İstenmeyen etkiler
Güvenlilik profilinin özeti
Androjen kullanımı ile ilişkili istenmeyen etkilerle ilgili olarak, lütfen ayrıca 4.4. Özel kullanım
uyarıları ve önlemleri bölümüne bakın.
Advers reaksiyonların tablolaştırılmış listesi
Aşağıdaki tablo, spontan raporlardan ve bir sıklığın mevcut verilerden tahmin edilemediği
bilimsel literatürden edinilen advers ilaç reaksiyonlarını (ADR’ler) içermektedir.
Advers reaksiyonlar, azalan ciddiyet sırasına göre sıklıklarına göre gruplandırılmıştır. Sıklık
grupları şu şekilde tanımlanmıştır: çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Gastrointestinal hastalıklar
Bilinmiyor: Karın ağrısı
Deri ve derialtı doku hastalıkları
Bilinmiyor: Akne, alopesi
Sinir sistemi hastalıkları
Bilinmiyor: Baş ağrısı
3Üreme sistemi ve meme bozuklukları
Artan ereksiyon sıklığı, priapizm
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
İlacın bir kez verilmesiyle yapılan akut toksisite çalışmaları PROVIRON’un non-toksik olarak
sınıflandırılabileceğini göstermiştir. Tedavi için gereken dozun, uygunsuz olarak bir çok defa
alınmasını takiben bile herhangi bir toksisite riski beklenmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Androgenler, 5-androstanon (3) türevleri
ATC kodu: G03BB01
Etki mekanizması
PROVIRON, ilerleyen yaşla yapımı yavaş yavaş azalan erkeğin gonad hormonlarının
(androgenlerin) açığını karşılar. Vücuda özgü androgenlerin yetersiz veya tamamen eksik olduğu
durumlar, PROVIRON ile tedavi edilebilir. Önerilen dozlarda sperm yapımı etkilenmez.
PROVIRON karaciğer tarafından özellikle iyi tolere edilir.
5.2. Farmakokinetik özellikler
Genel:
Emilim:
25-100 mg doz aralığında oral alınan mesterolon hızla ve tamamen absorbe edilir. 25 mg
PROVIRON’un alımından 1.6 0.6 saat sonra 3.11.1’lik maksimum serum
konsantrasyonunaulaşılır. Mesterolonun mutlak biyoyararlanımının, oral dozun yaklaşık %3'ü
olduğu belirlenmiştir.
Dağılım:
Mesterolon serum proteinlerine % 98 oranında bağlanır. % 40 oranında albuminlere ve % 58
oranında SHBG (seks hormonu bağlayıcı globulinlere) bağlanır. Mesterolon’un absolut
bioyararlanımı oral dozun yaklaşık % 3’ü olarak tayin edilmiştir. PROVIRON’un günlük alımı
serum düzeylerine % 30’luk bir artışa yol açar.
Biyotransformasyon:
Mesterolon metabolizma tarafından hızlıca inaktive edilir. Tayin edilen ana metabolit 1-metil
androsteron’dur ve konjuge halde % 55-70 oranında renal olarak atılır. Ana metabolit
glukuronid’in sülfata oranı 12’ye 1’dir. Bunların dışında 1-metil-5-androstan–3 ve 17 -diol
metabolitleri tayin edilmiştir, % 3 oranındadırlar ve renal yolla elimine edilirler. Serum değerleri
için metabolik klirensi 4.4  1.6 mL dakika-1 kg-1’dir. Östrojen ve kortikoidlere bir dönüşüm
gözlenmemiştir.
4Eliminasyon:
Serumdaki ilaç seviyeleri konsantrasyonları, 12-13 saatlik bir terminal yarılanma ömrüyle birlikte
azalmaktadır. Renal yolla değişmemiş ilaç atımı yoktur. Mesterolon metabolitleri yaklaşık % 80
oranında idrar ile ve % 13 oranında dışkı ile elimine edilir. 7 gün içinde dozun % 93’ü idrarda
belirlenir, bunun yarısı da idrarla 24 saat içinde atılır.
Doğrusallık / Doğrusal olmayan Durum:
PROVIRON 25'in günlük alımı, ilaç serum konsantrasyonlarında yaklaşık %30 azalmaya yol
açar.
5.3. Klinik öncesi güvenlilik verileri
Tekrarlanan doz toksisitesi:
Klinik dışı veriler, klasik tekrarlanan doz toksisitesi çalışmalarına dayanılarak tedavi için gereken
dozlarda insanlar için özel bir tehlike ortaya koymamaktadır.
Genotoksisite ve karsinojenisite:
Mutajenik etkiyle ilgili araştırma yapılmamıştır. Yapı tabanlı toksisite değerlendirmesi,
mutajenik potansiyele ilişkin hiçbir ipucu ortaya koymamıştır.
6 ve 12 ay üzerinde tekrarlayan dozlarda sıçan ve köpeklerde yapılan sistemik tolerans
çalışmaları madde ilişkili tümorojenik potansiyele yönelik bir işaret ortaya çıkarmamıştır. Bu
nedenle, muhtemel tümorojenik potansiyele ilişkin başka tanımlamalar yapılmamıştır. Buna
rağmen seks steroidlerinin bazı hormona bağlı doku ve tümörlerin büyümesine neden
olabilecekleri gözönüne alınmalıdır.
Üreme toksisitesi
PROVIRON’un sadece erkeklerde terapötik kullanımı olduğu için, embriyotoksik etkilerle ilgili
araştırma yapılmamıştır. PROVIRON’un sperm hücreleri üzerinde muhtemel bir toksik etkisini
aydınlatmak amacıyla herhangi bir fertilite çalışması yapılmamıştır.
Uzun süreli sistemik tolerans çalışmalarının sonuçları, sperm hücreleri üzerine toksik etkisi
olmamakla birlikte, spermatojeneze merkezi dolaylı inhibisyon yaptığını göstermiştir. Genelde
hayvan deneylerinden bilinen bu etki, insanlarda tavsiye edilen terapötik dozda yıllarca
kullanıldığında bile görülmemiştir.
Esas olarak, toksikolojik araştırmaların sonuçları, insanlarda PROVIRON’un verilen doz ve
endikasyonda reçete edilmiş kullanımına yönelik şüphelere yol açmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır kaynaklı)
Mısır nişastası
Povidon 25
Magnezyum stearat
6.2. Geçimsizlikler
Yoktur.
56.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
25 mg’lık 20 tablet içeren PVC blister ambalajda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad.
No: 53 34770 Ümraniye/İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
2016/340
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 21.07.1992
Son yenileme tarihi:
10. KÜB’ÜN YENİLENME TARİHİ
6