KISA ÜRÜN BİLGİSİ
1. BEŞERİ TIBBİ ÜRÜNÜN ADI
QUELEPT 200 mg film tablet
2. KALİTATİF VE KANTİTATİF BİLEŞİM
Etkin madde:
Ketiapin 200 mg (230,264 mg ketiapin fumarat olarak)
Yardımcı madde:
Laktoz monohidrat 85.736 mg
Sodyum nişasta glikolat 48 mg
Yardımcı maddeler için 6.1'e bakınız
3. FARMASÖTİK FORM
Film kaplı tablet.
Beyaz renkli, yuvarlak, bikonveks film kaplı tabletler
4. KLİNİK ÖZELLİKLER
4.1. Terapötik endikasyonlar
QUELEPT şizofreni tedavisinde (erişkinler ve 13-17 yaş arası ergenler),
Bipolar bozukluk orta-ileri derecedeki mani ataklarının tedavisinde (erişkinler ve 10-17 yaş
arası çocuklar, ergenler),
Bipolar bozukluktaki majör depresif atakların tedavisinde,
Bipolar bozukluktaki manik veya depresif atakları ketiapin tedavisine cevap vermiş
hastalarda rekürrenslerin önlenmesinde endikedir.
Majör depresif nöbet tedavisinde, diğer antidepresan tedavilere cevap alınamayan
durumlarda endikedir.
4.2. Pozoloji ve uygulama şekli
Pozoloji :
QUELEPT, yiyeceklerle beraber veya ayrı olarak alınabilir.
1Uygulama sıklığı ve süresi :
Erişkinlerde :
Şizofreni tedaviside: QUELEPT günde 2 defa alınmalıdır.
Tedavinin ilk 4 gününde alınacak toplam günlük dozlar 1. gün 50 mg, 2. gün 100 mg, 3. gün
200 mg ve 4. gün 300 mg'dır.
4. günden sonra doz, genellikle etkili doz sınırları olan günde 300-450 mg arasında kalacak
şekilde titre edilmelidir. Klinik cevaba ve hastanın toleransına bağlı olarak doz, günde
150-750 mg arasında değişebilir.
Bipolar bozukluktaki orta-ileri derecede mani ataklarının tedavisinde: QUELEPT
günde 2 defa alınmalıdır.Tedavinin ilk 4 gününde alınacak toplam günlük dozlar 1. gün 100
mg, 2. gün 200 mg, 3. gün 300 mg ve 4. gün 400 mg'dır. Dozun 6. gün 800 mg'a
yükseltilmesi için yapılacak ayarlamalarda günlük artışlar 200 mg'ı aşmamalıdır. Hastanın
klinik cevabına ve toleransına bağlı olarak doz, günlük 200-800 mg arasında değişebilir.
Etkili doz genellikle günlük 400 mg ile 800 mg arasındadır.
Bipolar bozukluktaki depresif atakların tedavisinde: QUELEPT günde 1 defa yatarken
alınmalıdır. Önerilen günlük doz 300 mg'dır.Tedavinin ilk 4 gününde alınacak günlük
toplam dozlar 1. gün 50 mg, 2. gün 100 mg, 3.gün 200 mg ve 4. gün 300 mg'dır. Daha
yüksek günlük doz (600 mg) kullanıldığında ilave fayda elde edilmemiştir. Klinik
çalışmalarda, 600 mg ketiapin kullanan grupta, 300 mg kullanan grup ile kıyaslandığında,
ilave bir fayda görülmemiştir. 600 mg'dan bireysel olarak fayda sağlanabilir. Bipolar
bozukluk tedavisinde 300 mg'ın üzerindeki dozlara uzman gözetiminde başlanmalıdır.
Klinik çalışmalar, hastalarda bireysel olarak tolerans konusunda endişe olması durumunda,
dozun minimum 200 mg'a kadar düşürülmesinin değerlendirebileceğini göstermektedir.
Bipolar bozuklukta nükslerin önlenmesi tedavisinde: Bipolar bozukluğun akut
tedavisinde, QUELEPT'e cevap vermiş hastalarda, bipolar bozukluk rekürrenslerinin
önlenmesi için, aynı dozda QUELEPT uygulanmasına devam edilmelidir. QUELEPT dozu,
her bir hastanın klinik cevabına ve toleransına bağlı olarak günde iki kez 300-800
mg/gün'lük doz aralığında değişebilir. İdame tedavisi için en düşük etkin dozun
kullanılması önemlidir.
Majör depresif bozukluğun tedavisinde: QUELEPT günde 2 defa alınmalıdır. Başlangıç
dozu olarak bölünmüş dozlar halinde 1. ve 2. gün 50 mg ile başlanmalı ve 3. ile 4. gün 150
mg’a çıkılmalıdır. Daha sonra herhangi bir hastanın klinik cevabına ve toleransına bağlı
olarak 50 ila 300 mg’lık günlük doz aralığında aşağı yukarı başka ayarlamalar yapılabilir.
Uygulama şekli :
Ağızdan alınan tabletler bir miktar su ile yutulur.
2Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda dozaj ayarlamasına gerek yoktur.
Karaciğer yetmezliği:
Ketiapin, büyük oranda karaciğerde metabolize edildiğinden, bilinen karaciğer bozukluğu
olan hastalarda dikkatle kullanılmalıdır.
Karaciğer bozukluğu olan hastalarda tedaviye günde 25 mg ile başlamak gerekir. Daha sonra
doz günde 25-50 mg artırılarak etkili doz bulunur.
Pediatrik popülasyon :
Şizofreni tedavisi için (13 ila 17 yaş arası adolesanlar):
QUELEPT 13 ila 17 yaş arası adolesanlarda günde iki kez gıdalarla birlikte veya ayrı
uygulanmalıdır. Fakat, cevap ve hasta toleransı baz alınarak QUELEPT günde 3 kez
uygulanabilir.
Tedavinin ilk 5 günü için toplam günlük doz 50 mg ( 1. gün), 100 mg (2. gün), 200 mg (3.
gün), 300 mg (4. gün) ve 400 mg (5. gün)'dır. 5. günden sonra, her hastanın bireysel cevabı
ve toleransı baz alınarak günde 400 ila 800 mg arası etkin doz aralığında doz ayarlaması
yapılmalıdır. Doz ayarlamasında artışlar günde 100 mg'dan fazla olmamalıdır. 13 yaşın
altındaki şizofreni hastası çocuklarda QUELEPT 'in etkinliği ve güvenliliği
kanıtlanmamıştır.
Bipolar bozukluk ile ilişkili manik episodların tedavisi için (10 ila 17 yaş arası çocuklar ve
adolesanlar için) :
QUELEPT 10 ila 17 yaş arası adolesanlarda günde iki kez gıdalarla birlikte veya ayrı
uygulanmalıdır. Fakat, cevap ve hasta toleransı baz alınarak QUELEPT günde 3 kez
uygulanabilir.
Tedavinin ilk 5 günü için toplam günlük doz 50 mg ( 1. gün), 100 mg (2. gün), 200 mg (3.
gün), 300 mg (4. gün) ve 400 mg (5. gün)'dır. 5. günden sonra, her hastanın bireysel cevabı
ve toleransı baz alınarak günde 400 ila 600 mg arası etkin doz aralığında doz ayarlaması
yapılmalıdır. Doz ayarlamasında artışlar günde 100 mg'dan fazla olmamalıdır. 10 yaşın
altındaki bipolar bozukluk olan çocuklarda QUELEPT'in etkinliği ve güvenliliği
kanıtlanmamıştır.
Geriatrik popülasyon :
Diğer antipsikotikler gibi QUELEPT de yaşlılarda, özellikle de başlangıçtaki dozaj
döneminde dikkatle kullanılmalıdır. Yaşlı hastalarda tedaviye günlük 25 mg doz ile
başlanmalıdır.Doz, genç hastalarda kullanılan dozdan daha düşük olacak şekilde, günlük 25
3ile 50 mg'lık artışlarla etkili doza yükseltilmelidir. Ketiapinin yaşlı hastalardaki ortalama
plazma klerensi, gençlere kıyasla % 30-50 arasında değişebilen oranlarda azalmıştır.
4.3. Kontrendikasyonlar
QUELEPT, bu ürünün herhangi bir komponentine karşı aşırı duyarlı olan hastalarda
kontrendikedir.
4.4. Özel kullanım uyarıları ve önlemleri
Quelept demansa bağlı psikoz tedavisinde onaylı değildir. Konvansiyonel ve atipik
antipsikotik ilaçlar, demansa bağlı psikozu olan yaşlı hastaların tedavisinde
kullanıldığında ölüm riskinde artışa neden olmaktadır.
Atipik antipsikotik ilaçların meta analizinde, demansa bağlı psikozu olan yaşlı hastaların
ölüm riskinde plasebo ile kıyasla artış olduğu raporlanmıştır. Bununla birlikte aynı hasta
popülasyonundaki ((n=710); ortalama yaş:83, aralık 56-99 yaş), iki adet 10 haftalık plasebo
kontrollü ketiapin çalışmasında, ketiapin ile tedavi edilen hastalarda mortalite görülme
sıklığı % 5.5 iken plasebo grubunda % 3.2 olmuştur. Bu çalışmalarda çeşitli sebeplerden
dolayı ölen hastalar, bu hasta popülasyonundaki beklentiler ile uyumluluk göstermişlerdir.
Bu veriler demanslı yaşlı hastaların ölümü ile ketiapin tedavisi arasında sebepsel bir ilişki
oluşturmamaktadır.
İntihar / intihar düşüncesi veya klinik kötüleşme:
Depresyon, intihar düşüncesi, kendine zarar verme ve intihar (intihar ile ilgili olaylar)
riskinin artması ile ilişkilendirilmektedir. Bu risk anlamlı remisyon oluşana kadar devam
eder. Düzelme tedavinin ilk birkaç haftasında veya daha sonrasında olmayabileceğinden,
düzelme görülene kadar hastalar yakından takip edilmelidir. İntihar riskinin iyileşmenin
erken evrelerinde artabileceği genel bir klinik deneyimdir.
Ketiapinin reçete edildiği diğer psikiyatrik durumlar da intihar ile ilgili olayların artma riski
ile ilişkili olabilir. Buna ek olarak bu durumlar majör depresif bozuklukla birlikte olabilir.
Bu sebepten majör depresif bozukluğu olan hastaları tedavi ederken alınan önlemlerin aynısı
diğer psikiyatrik bozuklukları olan hastaları tedavi ederken de alınmalıdır.
İntihar ile ilgili olay öyküsü olan hastaların veya tedaviye başlamadan önce önemli derecede
intihar fikri sergileyen hastaların, intihar düşüncesi veya intihar girişimi açısından büyük
risk altında oldukları bilinmeli ve bu hastalar tedavi boyunca dikkatle takip edilmelidir.
Psikiyatrik bozukluğu olan yaklaşık 4400 çocuk ve adolesan ve 77000 erişkin hastada
antidepresan ilaçlara ilişkin olarak yapılan plasebo kontrollü klinik çalışmaların FDA
tarafından yürütülen bir meta-analizi, çocuklarda, adolesanlarda ve 25 yaşın altındaki genç
erişkin hastalarda plaseboya kıyasla antidepresanların intihar davranış riskini artırdığını
4göstermiştir. Bu meta analiz ketiapin ile yürütülen klinik çalışmaları içermemektedir (Bkz.
Bölüm 5.1 Farmakodinamik Özellikler).
İlave olarak hekimler, tedavi edilen hastalığın bilinen risk faktörlerinden dolayı, ketiapin
tedavisinin aniden kesilmesinin ardından intihara bağlı olaylara ilişkin potansiyel riski
dikkate almalıdırlar.
Kardiyovasküler hastalıklar :
QUELEPT bilinen kardiyovasküler veya serebrovasküler hastalıkları olanlar ya da
hipotansiyona zemin hazırlayan diğer koşullarda olan hastalarda dikkatle kullanılmalıdır.
QUELEPT, özellikle başlangıçtaki doz titrasyon döneminde olmak üzere ortostatik
hipotansiyon yapabilir. Bu durum yaşlı hastalarda, genç hastalara göre daha sık
görülmektedir.
Konvülsiyonlar :
Plasebo kontrollü klinik çalışmalarda konvülsiyon insidansı bakımından ketiapin ile plasebo
arasında hiçbir fark görülmemiştir. Diğer antipsikotiklerde olduğu gibi, anamnezinde
konvülsiyonlar bulunan hastaların tedavisinde dikkatli olmak gerekir.
Ekstrapiramidal Semptomlar :
Şizofreni ve mani hastalarında yapılan plasebo kontrollü klinik çalışmalarda ekstrapiramidal
semptomların insidansı bakımından plaseboyla, önerilen terapötik doz sınırları içerisinde
kullanılan ketiapin arasında fark bulunmamıştır. Bipolar depresyon hastalarında yapılan,
kısa süreli, plasebo kontrollü çalışmalarda ketiapin kullanan hastalardaki ekstrapiramidal
semptom insidansı, plasebo verilen hastalardakinden daha yüksek bulunmuştur ( Bkz.Bölüm
4.8 İstenmeyen Etkiler)
Tardif diskinezi :
Diğer antipsikotiklerde olduğu gibi QUELEPT 'de de uzun süreli tedavi sonrası tardif
diskineziye neden olma potansiyeli vardır. Eğer tardif diskinezi belirti veya semptomları
oluşursa doz azaltılması veya QUELEPT kullanımına son verilmesi düşünülmelidir.
Ciddi Nötropeni :
Ketiapin klinik çalışmalarında ciddi nötropeni (<0,5 x 109/L) nadiren rapor edilmiştir. Ciddi
nötropeni vakalarının birçoğu ketiapin ile tedaviye başlanmasından sonraki ilk birkaç ay
içinde gelişmiştir. Doz ile belirgin bir ilişki yoktur. Olası nötropeni risk faktörleri, önceden
mevcut düşük lökosit sayımı (WBC) ve ilaçla indüklenen nötropeniyi kapsamaktadır.
Nötrofil sayımı <1,0 x 109/L olan hastalarda ketiapin tedavisi kesilmelidir. Bu hastalar
enfeksiyon belirti ve semptomları açısından değerlendirilmeli ve nötrofil sayımı takip
edilmelidir ( 1,5 x 109/L'yi aşana kadar) (Bkz.Bölüm 4.8 İstenmeyen Etkiler)
5Laktoz:
QUELEPT laktoz içerir. Galaktoz intoleransı ile ilgili nadir kalıtımsal problem yaşayan
hastalarda, lapp laktaz eksikliği veya glukoz-galaktoz malabsorbsiyonunda
kullanılmamalıdır.
Sodyum nişasta glikolat:
Bu tıbbi ürün her tablette 1 mmol (23 mg)’den daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
Venöz tromboembolizm :
Antipsikotik ilaçların kullanımları sırasında venöz tromboembolizm (VTE) vakaları
raporlanmıştır. Antipsikotikler ile tedavi edilen hastaların çoğu kez VTE için risk faktörleri
taşımalarından ötürü, ketiapin ile tedavi öncesinde ve sırasında VTE için olası tüm risk
faktörleri belirlenmeli ve gerekli önlemler alınmalıdır.
Hiperglisemi :
Ketiapin kullanan hastalarda hiperglisemi geliştiği veya mevcut diyabetin şiddetlendiği
bildirilmiştir. Diyabet hastalarının ve diabetes mellitus gelişme risk faktörleri olan hastaların
klinikte uygun şekilde izlenmesi önerilir (Bkz. Bölüm 4.8 İstenmeyen Etkiler).
Lipidler :
Trigliserid ve kolesterol düzeylerinin yükselmesi ketiapin ile yürütülen klinik çalışmalarda
gözlenmiştir (Bkz.bölüm 4.8 İstenmeyen etkiler ) Lipid düzeylerindeki yükselmeler, klinikle
uyumlu olarak tedavi edilmelidir.
Metabolik Risk:
Klinik çalışmalarda verilen ve kiloda, kan glikozunda (bakınız hiperglisemi) ve lipitlerde
gözlemlenen değişiklikler neticesinde, hastalarda bireysel olarak metabolik risk profilinin
kötüleşmesi olasılığı ortaya çıkabilir ve bu durumun klinik olarak uygun bir şekilde ele
alınması gereklidir (Bakınız bölüm 4.8).
Nöroleptik malign sendromu:
Ketiapin ile tedavi de dahil olmak üzere antipsikotik tedaviye, nöroleptik malign sendromun
eşlik edebildiği bilinmektedir (Bkz.Bölüm 4.8 İstenmeyen Etkiler). Hipertermi, mental
durum değişikliği, kas rijiditesi, otonom instabilite ve kreatin fosfokinaz artışı, bu
sendromun klinik belirtilerindendir. Böyle bir durum karşısında QUELEPT verilmesi
durdurularak gerekli tıbbi tedavi uygulanmalıdır.
QT Uzaması :
Klinik çalışmalardaki kullanımlarında ve kısa ürün bilgileri doğrultusunda kullanımlarında
ketiapin, mutlak QT aralığının devamlı uzun olması ile ilişkili bulunmamıştır. Ancak, doz
aşımında QT uzaması gözlenmiştir ( Bkz.bölüm 4.9 Doz Aşımı). Ketiapin özellikle yaşlı
6hastalarda, konjenital uzun QT sendromu olan hastalarda, konjestif kalp yetmezliğinde,
kalp hipertrofisinde, hipokalemide ve hipomagnesemide, QTc aralığını uzattığı bilinen
diğer ilaçlarla birlikte kullanılmamalıdır.
Akut Geri Çekilme Reaksiyonları :
Bulantı, kusma, uykusuzluk gibi akut çekilme semptomları, yüksek dozlarda kullanılan
antipsikotik ilaç tedavilerinin birdenbire durdurulmasından sonra nadiren bildirilmiştir.
Tedavi bu şekilde durdurulduğunda, psikoz semptomları da tekrarlayabilir; ayrıca akatizi,
distoni ve diskinezi gibi istem dışı hareket bozuklukları da bildirilmiştir. Bu nedenle
tedavinin, doz yavaş, yavaş azaltılarak sona erdirilmesi önerilir.
Çocuklarda ve adolesanlarda kullanımı (10 ila 17 yaş arası) :
Yetişkin hastalarda tanımlanmış advers reaksiyonların hepsinin çocuklar ve adolesanlarda
ketiapin ile yapılan klinik çalışmalarda gözlenmemesine karşın, yukarıda yetişkinler için
belirtilenlerle aynı kullanım için özel uyarılar ve önlemler çocuklar için de dikkate
alınmalıdır. İlaveten, kan basıncı ve tiroid fonksiyon testlerinde değişimler ve kilo ve
prolaktin düzeylerinde artışlar gözlenmiştir ve klinik açıdan uygun bir biçimde
yönetilmelidir (Bölüm 4.8 İstenmeyen etkiler kısmına bakınız).
Ketiapin ile 26 haftayı aşan tedavilerde, büyüme, olgunlaşma ve davranışsal gelişime dair
uzun süreli güvenlilik verileri, çocuklar ve adolesanlar için mevcut değildir (10 ila 17 yaş
arası).
4.5. Diğer tıbbi ürünler ile etkileşimler ve diğer etkileşim şekilleri
Ketiapin öncelikle Merkezi Sinir sisteminde etkili bir ilaç olduğundan QUELEPT, yine
Merkezi Sinir Sistemini etkileyen diğer ilaçlarla ve alkolle birlikte dikkatle kullanılmalıdır.
QUELEPT ile birlikte kullanılması lityum farmakokinetiğinde değişikliğe neden olmaz.
Divalproeks sodyum adıyla da bilinen valproat semisodyum ile ketiapinin birlikte
kullanılması, valproik asit ile ketiapin farmakokinetiklerinde klinik öneme sahip
değişikliklere neden olmamıştır. Valproat semisodyum, 1:1 molar sodyum valproat ve
valproik asitten oluşan stabil bir bileşiktir.
Birer antipsikotik olan risperidon veya haloperidol ile birlikte verilmesinden sonra
ketiapin'in farmakokinetiğinde anlamlı değişiklikler görülmemiştir. Buna karşılık ketiapinin
tiyoridazin ile birlikte verilmesi, ketiapin klirensinin yükselmesine neden olmuştur.
Ketiapin, antipirin metabolizmasında rolü olan karaciğer enzim sistemlerinin indüksiyonuna
neden olmamıştır. Ancak bir karaciğer enzim indükleyici olarak bilinen karbamazepin ile
tedavi sırasında ve öncesinde kullanılmış olan ketiapin'in farmakokinetiğini tayin etmek için
yapılan çok dozlu çalışmalarda, karbamazepin ile birlikte kullanımın, ketiapin klirensini
önemli ölçüde arttırdığı görülmüştür. Klirensdeki bu artış EAA (Eğri Altındaki Alan) ile
ölçülen sistemik ketiapin etkisinin, ketiapin'in tek başına kullanılmasına kıyasla ortalama %
713 azalmasına sebep olmuştur. Bazı hastalarda bu azalma daha büyük olmuştur. Bu
etkileşim sonucu ketiapin plazma konsantrasyonları azalabileceğinden QUELEPT dozunun
klinik cevaba göre yükseltilmesi düşünülmelidir. Tedaviye yüksek dozda devam edilmesi
yalnızca, her hastada fayda-risk değerlendirmesinin dikkatle yapılmasından sonra
düşünülmelidir. Endikasyona bağlı olarak, günlük maksimum QUELEPT dozunun 600-800
mg/gün olduğu göz önünde bulundurulmalıdır (bakınız bölüm 4.2). Ketiapinin başka bir
mikrozomal enzim indüktörü olan fenitoin ile birlikte kullanılması da ketiapin klirensinin
yükselmesine neden olmuştur (% 450). QUELEPT ile birlikte fenitoin veya diğer karaciğer
enzim indüktörlerinin (barbituratlar, rifampisin v.s) kullanıldığı hastalarda QUELEPT
tedavisine başlanması sadece hekimin QUELEPT tedavisinin faydalarının, karaciğer enzim
indüktörü tedavisine son verilmesinden doğacak risklerden fazla olduğunu düşündüğü
takdirde başlanmalıdır. İndüktör ilaçta yapılacak herhangi bir değişiklik, yavaş yavaş
gerçekleştirilmeli ve gerekirse bunun yerine karaciğer enzim indüktörü olmayan bir ilaca
(örneğin sodyum valproata) geçilmelidir (bakınız bölüm 4.4).
CYP3A4, ketiapinin sitokrom P450 mediatörlüğünde gerçekleşen metabolizmasındaki
başlıca sorumlu enzimdir. Sağlıklı gönüllülerdeki etkileşim çalışmalarında 25 mg
ketiapinin, bir CYP3A4 inhibitörü olan ketokonazol ile birlikte kullanılması, ketiapin EAA
değerinin 5-8 kat artması ile sonuçlanmıştır. Ketiapinin azol sınıfı antifungal ilaçlar,
makrolid sınıfı antibiyotikler ve proteaz inhibitörleri gibi güçlü CYP3A4 inhibitörleriyle
birlikte kullanılması bu nedenle kontrendikedir. Ketiapinin ayrıca greyfurt suyuyla alınması
da önerilmemektedir. P450 enzim inhibitörü olduğu bilinen simetidin ile birlikte verilmesi,
ketiapin farmakokinetiğinde önemli değişikliklere neden olmamıştır. Bir antidepresan olan
ve CYP2D6 inhibitörü olarak bilinen imipramin veya yine bir antidepresan ve CYP3A4 ve
CYP2D6 inhibitörü olarak bilinen fluoksetin ile birlikte verilmesi, ketiapin
farmakokinetiğinde önemli değişikliklere neden olmamıştır.
Ketiapin alan hastalarda metadon ve trisiklik antidepresanlar için enzim immünoanalizlerinde
yalancı pozitif sonuçlar rapor edilmiştir. Uygun bir kromatografik teknik ile şüpheli
immünoanaliz tarama sonuçlarının doğrulanması tavsiye edilmektedir.1
QUELEPT'in karbamazepin gibi, karaciğer enzim indükleyici ilaçlarla birlikte kullanılması,
ketiapine sistemik maruz kalımı önemli ölçüde azaltabilir. Bu nedenle QUELEPT'in böyle
bir enzim indüktörü ile birlikte kullanılması durumunda, klinik cevaba dayanılarak daha
yüksek QUELEPT dozlarına ihtiyaç duyulabileceği düşünülmelidir.
Azol sınıfı antifungal ilaçlar ve makrolid sınıfı antibiyotikler gibi, güçlü CYP3A4
inhibitörleri ile birlikte kullanılan ketiapin'in plazma konsantrasyonları, klinik çalışmalar
sırasında hastalarda gözlenenden önemli ölçüde daha yüksek olabilir (Bkz.Bölüm 5.2
Farmakokinetik Özel.). Böyle bir durumda daha düşük QUELEPT dozları kullanılmalıdır.
Yaşlılar ve fiziksel durumu iyi olamayan hastaları özellikle düşünmek gerekir. Risk- fayda
oranı her hasta için ayrı ayrı değerlendirilmelidir.
84.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Ketiapinin gebe kadınlardaki etkinlik ve güvenilirliliği, henüz gösterilmemiştir. Hayvanlar
üzerinde yapılan çalışmalar, gebelik ve-veya embriyonel/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (bkz.Bölüm 5.3.).
Gerekli olmadıkça kullanılmamalıdır.
Gebelik dönemi
Ketiapinin gebe kadınlarda kullanımına ilişkin yeterli veri yoktur.
Hayvanlarla yapılan çalışmalarda üreme toksisitesi görülmüştür (bkz. Bölüm 5.3).
İnsanlara yönelik potansiyel risk bilinmemektedir.
QUELEPT gebe kadınlarda yalnızca; beklenen faydalar, doğabilecek risklerden açıkça daha
fazlaysa kullanılmalıdır. Ketiapinin kullanılmış olduğu gebelikleri takiben, neonatal
yoksunluk semptomları gözlenmiştir.
Laktasyon dönemi
Ketiapinin insanlarda anne sütüne ne miktarda geçtiği bilinmediğinden bebeklerini emziren
anneler, QUELEPT kullandıkları süre boyunca emzirmeyi durdurmalıdır.
Üreme yeteneği/Fertilite
Sıçanlarda prolaktin düzeylerinin yükselmesiyle ilgili etkiler (erkek fertilitesinde sınırda
azalma, yalancı gebelik, diestrus dönemlerinin uzaması, koit-öncesi aralığın uzaması ve
gebelik oranının düşmesi) görülmüştür ama bu, hormonal üreme kontrolunun türler arasında
farklı olması nedeniyle insanları doğrudan ilgilendiren bir durum değildir. Ketiapin teratojen
etkiye sahip değildir.
4.7. Araç ve makine kullanımı üzerindeki etkiler
Santral sinir sistemi üzerindeki primer etkilerinden dolayı ketiapin zihinsel dikkatin gerekli
olduğu aktivitelerde karışıklığa neden olabilir. Bu nedenle hastalara, bu konudaki bireysel
yatkınlıkları bilininceye kadar, araç ya da makine kullanmamaları önerilmelidir.
4.8 . İstenmeyen etkiler
Somnolans, baş dönmesi, ağız kuruluğu, hafif asteni, kabızlık, taşikardi, ortostatik
hipotansiyon ve dispepsi ketiapin kullanımında en sık bildirilen advers ilaç reaksiyonlarıdır.
9Diğer antipsikotiklerin kullanımında olduğu gibi ketiapin kullanımına da kilo artışı, senkop,
nöroleptik malign sendrom, lökopeni, nötropeni ve periferik ödem eşlik edebilir. Sıklıklar şu
şekilde tanımlanır :
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila < 1/100);
seyrek (≥1/10,000 ila < 1/1,000), çok seyrek (<1/10,000), bilinmiyor (eldeki verilerden
hareketle tahmin edilemiyor).
Ketiapine eşlik eden advers ilaç reaksiyonlarının sıklıkları aşağıdaki tabloda sunulmaktadır:
Sıklık Sistem Organ Sınıfı Olay
Çok yaygın ( ≥ % 10) Gastrointestinal Ağız kuruluğu
hastalıklar
Genel bozukluklar ve Geri çekilme (kesilme) semptomları a,i
uygulama bölgesine
ilişkin hastalıklar
Laboratuvar bulguları Serum trigliserid düzeylerinde artış k
Total kolesterol (genellikle LDL
kolesterol) düzeylerinin artması l
HDL kolesterol düzeyinde azalma r
Kilo artışı c
Hemoglobinde azalma s,2
Sinir sistemi hastalıkları Baş dönmesi ae,q
Somnolans b,q
Baş ağrısı
Yaygın Kan ve lenfatik sistem Lökopeni
(≥ % 1 ile < % 10) hastalıkları
Kardiyak hastalıklar Taşikardi a,e, çarpıntı t,4
Göz hastalıkları Bulanık görme
Gastrointestinal Kabızlık
hastalıklar Dispepsi
Genel bozukluklar ve Hafif asteni
uygulama bölgesine Periferik ödem
ilişkin hastalıklar Asabilik
10Laboratuvar bulguları Serum transaminaz (ALT,AST)
düzeylerinde yükselme d
Nötrofil sayımında azalma g
Kan şekerinin hiperglisemik
düzeye yükselmesi h
Serum prolaktin düzeyinde artış o
Total T4'de azalma u,5
Serbest T4'de azalma u,5
Total T3'de azalma u,5
TSH'da artış u,5
Sinir sistemi hastalıkları Senkop a,e,q
Ekstrapiramidal semptomlara,p
Disartri
Metabolizma ve İştah artışı
beslenme bozuklukları
Solunum sistemi Rinit, Dispne t,6
hastalıkları
Vasküler hastalıklar Ortostatik hipotansiyon a,e,q
Psikiyatrik bozukluklar Anormal rüyalar ve kabuslar
Yaygın olmayan Kan ve lenfatik sistem Eozinofili
(≥ % 0.1 ile < % 1) hastalıkları
Gastrointestinal Disfaji i
hastalıklar
Bağışıklık sistemi Aşırı duyarlılık
hastalıkları
Laboratuvar bulguları Gamma-GT artışı d
Trombosit sayısında azalma n
Serbest T3'de azalmau,5
Sinir sistemi hastalıkları Nöbet a
Huzursuz bacak sendromu
Tardif diskinezi
11Seyrek Genel bozukluklar ve Nöroleptik malign sendromua
(≥ % 0.01 ile < % 0.1) uygulama bölgesine
ilişkin hastalıklar
Kan kreatin fosfokinaz seviyelerinde
Laboratuvar bulguları
artışm
Üreme sistemi ve meme
Priapizm
hastalıkları
Galaktorea
Psikiyatrik hatalıklar Uyurgezerlik ve diğer ilişkili olaylar
(bkz.Referans 7)
Çok seyrek (<% 0.01) Bağışıklık sistemi Anaflaktik reaksiyon6
hastalıkları
Hiperglisemi
Metabolizma ve
Diabetes Mellitus 1,5,6
Beslenme Bozuklukları
Hepatobilyer hastalıklar Hepatit 6
Deri ve Subkutan doku Anjiyoödem 6
hastalıkları Stevens-Johnson sendromu 6
Sinir sistemi hastalıkları Tardif diskinezi 6
Bilinmiyor (eldeki Kan ve lenfatik sistem Nötropeni
verilerden hareketle hastalıkları
tahmin edilemiyor)
a Bkz. 4.4 Özel kullanım uyarılar ve önlemleri
b Özellikle tedavinin ilk iki haftasında oluşan ve genellikle ketiapin kullanımına devam edilmesi ile
ortadan kalkan somnolans görülebilir.
c Başlangıca göre vücut ağırlığında ≥ %7 artış baz alınır. Özellikle yetişkinlerde tedavinin ilk
haftalarında ortaya çıkar.
d Ketiapin kullanan bazı hastaların serum transaminazlarının (ALT, AST) veya gamma-glutamin
transferaz düzeylerinin asemptomatik olarak yükseldiği gözlenmiştir. Bu yükselme ketiapin
tedavisine devam edildiğinde genellikle normale dönmektedir.
e Alfa-1 adrenerjik bloker aktiviteye sahip diğer antipsikotikler gibi ketiapin de ortostatik
hipotansiyona (baş dönmesiyle birlikte), taşikardiye ve bazı hastalarda senkopa neden olabilir; bu
olaylar özellikle, başlangıçtaki doz titrasyon döneminde görülmektedir.
f Anaflaktik reaksiyonun dahil edilmesinde pazarlama sonrası veriler baz alınmıştır.
g Tüm plasebo kontrollü monoterapi çalışmalarında, başlangıç nötrofil sayısı ≥ 1,5 x 109/L
sınırında olan hastalarda, nötrofil sayımında en az bir kez < 1,5 x 109/L seviyesine düşüş görülme
insidansı, ketiapin ile tedavi edilen hastalarda % 1,72 iken, plasebo uygulanan hastalarda % 0,73
bulunmuştur. Tedaviye bağlı nötrofil sayısında azalma (< 1,0 x 109/L) saptanan hastalarda
tedavinin durdurulmasına ilişkin düzenlenen protokol değişikliği öncesi yapılan klinik
12çalışmalarda, başlangıçta nötrofil sayısı ≥ 1,5 x 109/L olan hastalarda, nötrofil sayımında en az bir
kez < 0,5 x 109/L seviyesine düşüş görülme insidansı, ketiapin ile tedavi edilen hastalarda % 0,21
ve plasebo uygulanan hastalarda % 0 olarak bildirilmiştir. Aynı hastalarda, nötrofil sayımında en
az bir kez ≥ 0.5 - < 1.0 x 109/L seviyesine düşüş görülme insidansı ise ketiapin ile tedavi edilen
hastalarda % 0,75 ve plasebo uygulanan hastalarda % 0,11 bulunmuştur.
h En az bir kez açlık kan şekerinin ≥ 126 mg/dL veya tokluk kan şekerinin ≥200 mg/dL ölçülmesi
i Plaseboya karşı ketiapin ile disfaji sıklığındaki artış sadece bipolar depresyon için yapılan klinik
çalışmalarda görülmüştür.
J İlacı kesme semptomlarının değerlendirildiği plasebo kontrollü akut monoterapi klinik
çalışmalarında, aniden ilacın kesilmesinden sonra ilacı kesme semptomlarının kümelenmiş
insidansı ketiapin için % 12.1 ve plasebo için % 6.7 'dir. Bütün tedavi gruplarında tek olarak
görülen uykusuzluk, bulantı, başağrısı, diyare, kusma, başdönmesi ve sinirlilik gibi advers
olaylardan birinin kümelenmiş insidansı % 5.3'ü aşmamış ve genellikle ilacı kestikten bir hafta
sonra düzelmiştir.
k Trigliseridin en az bir defa >200 mg/dL (18 yaş ve üzerindeki hastalar) veya >150 mg/dL (18
yaşından küçük hastalar) olarak ölçülmesi
1 Kolesterolun en az bir defa >240 mg/dL (18 yaş ve üzerindeki hastalar) veya > 200 mg/dL (18
yaşından küçük ) hastalar olarak ölçülmesi.
m Klinik çalışmalardaki advers olay raporlarına göre kan kreatin fosfokinaz artışı nöroleptik malign
sendrom ile ilişkili değildir
n Trombosit sayısı en az bir defa <100 x 109/L olarak ölçülmesi
o Herhangi bir zamanda prolaktin düzeyleri (18 yaş ve üzeri hastalarda): > 20 µg /L erkeklerde; > 30
µg /L kadınlarda
p Aşağıdaki metne bakınız.
q Düşmeye neden olabilir.
r Herhangi bir zamanda HDL kolesterol : < 40 mg/dl erkeklerde; < 50 mg/dl kadınlarda
s,3 Açık etiketli ekstansiyon da dahil tüm çalışmalarda ketiapin kullanan hastaların % 11'inde en az
bir kez hemoglobin düzeyinde erkeklerde < 13 g/dl, kadınlarda < 12 g/dl'ye düşüş ortaya çıkmıştır.
Kısa süreli plasebo konrollü çalışmalarda, plasebo (% 6.2) hastaları ile kıyaslandığında ketiapin alan
hastaların % 8.3' ünde en az bir kez hemoglobin düzeyinde erkeklerde < 13 g/dl, kadınlarda < 12
g/dl'ye düşüş ortaya çıkmıştır.
t,4,6 Bu raporlar sıklıkla taşikardi, baş dönmesi, ortostatik hipotansiyon ve/veya altta yatan
kalp/solunum hastalığı zemininde meydana gelmiştir.
u,5 Tüm çalışmalarda başlangıç sonrası herhangi bir zamanda normal başlangıç değerinden olasılıkla
klinik olarak önemli değere geçiş. Total T4, serbest T4, total T3 ve serbest T3'deki değişiklikler
herhangi bir zamanda < 0.8 x LLN (pmol/L) ve TSH'daki değişiklik herhangi bir zamanda > 5 mlU/L
olarak tanımlanmıştır.
5 Önceden var olan diabetin şiddetlenmesi vakaları çok seyrek olarak raporlanmıştır.
6 Bu Advers İlaç Reaksiyonlarının sıklığı sadece pazarlama sonrası verilerden elde edilmektedir.
Ekstrapiramidal semptomlar :
Şizofreni ve bipolar mani tedavisinde kısa süreli, plasebo-kontrollü klinik çalışmalarda,
ekstrapiramidal semptomların kümelenmiş insidansı plaseboya benzer bulunmuştur
13(şizofreni: ketiapin için % 7.8 ve plasebo için % 8.0; bipolar mani : ketiapin için % 11.2 ve
plasebo için % 11.4). Bipolar depresyon tedavisinde, kısa süreli plasebo-kontrollü klinik
çalışmalarda, ekstrapiramidal semptomların kümelenmiş insidansı plasebo ile
karşılaştırıldığında ketiapin için % 8.9 plasebo için % 3.8 bulunmasına rağmen, tek olarak
görülen (akatizi, ektrapiramidal bozukluk, tremor, diskinezi, distoni, huzursuzluk, istem dışı
kas kasılmaları, psikomotor hiperaktivite ve kas sertliği gibi) advers etkilerin sıklığı bütün
tedavi gruplarında genel olarak düşük bulunmuş ve % 4'ü geçmemiştir. Şizofreni ve bipolar
bozukluklarda yapılan uzun dönemli çalışmalarda, tedavide aniden ortaya çıkan
ekstrapiramidal semptom kümelenmiş insidansı ketiapin ile plasebo arasında benzer
bulunmuştur.
QT uzaması, ventriküler aritmi, ani açıklanmamış ölüm, kardiyak arest ve torsades de
pointes nöroleptiklerin kullanımı ile rapor edilen vakalardır ve sınıf etkileri oldukları
düşünülmektedir.
Tiroid hormon düzeyleri:
Ketiapin tedavisine, tiroid hormonu düzeylerinde dozla ilişkili azalmalar eşlik etmiştir. Kısa
süreli plasebo kontrollü klinik çalışmalarda, trioid hormon seviyelerindeki olasılıkla klinik
olarak önemli değişimlerin insidansı belirtilen şekildedir: total T4: ketiapin için % 3.4,
plasebo için % 0.6; serbest T4: ketiapin için % 0.7, plasebo için % 0.1; total T3: ketiapin için
% 0.54, plasebo için % 0.0 ve serbest T3: ketiapin için % 0.2, plasebo için % 0.0. TSH'daki
değişikliklerin insidansı ketiapin için % 3.2, plasebo için % 2.7 idi. Kısa süreli plasebo
kontrollü monoterapi çalışmalarında, T3 ve TSH için karşılıklı ve olasılıkla klinik olarak
önemli değişikliklerin insidansı hem ketiapin hem de plasebo için % 0.0 idi ve T4 ve
TSH'daki değişikliklerde ketiapin için % 0.1, plasebo için % 0.0 idi. Tiroid hormonu
seviyelerindeki bu değişiklikler genellikle klinik olarak semptomatik hipotiroidizmle ilişkili
değildir. Total ve serbest T4 düzeylerindeki azalma, ketiapin tedavisinin ilk 6 haftasında en
üst düzeye ulaşır ve uzun süreli tedavi sırasında daha fazla azalma olmaz. Hemen bütün
vakalarda, ketiapin tedavisinin durdurulmasına, tedavi süresi ne olursa olsun total ve serbest
T4 düzeylerinin normale dönmesi eşlik etmiştir. TBG' nin (Tiroksin Bağlayıcı Globulin)
ölçüldüğü 8 hastada, TBG seviyesi değişmemiştir.
Özel popülasyonlara ilişkin ek bilgiler :
Pediatrik popülasyon :
Çocuklar ve adolesanlar (10 ila 17 yaş arası) :
Yukarıda yetişkinler için tanımlanan advers olayların benzerleri çocuklar ve adolesanlar için
de değerlendirilmelidir. Aşağıdaki tabloda yetişkin popülasyona göre çocuklarda ve
adolesan hastalarda (10 ila 17 yaş arası) daha sık gözlenen veya yetişkin popülasyonda
tanımlanmamış advers olaylar listelenmiştir.
14Tablo 2 Çocuklarda ve adolesanlarda istenmeyen etkiler
Sıklık Sistem Organ Sınıfı Olay
Çok yaygın Sinir sistemi hastalıkları Ekstrapramidal semptomlar3
(≥ %10)
Metabolizma ve beslenme İştah artışı
hastalıkları
Laboratuvar bulguları Serum prolaktin düzeyinde artış1
Kan basıncında artış2
1 Prolaktin düzeyleri (18 yaşın altındaki çocuklar): Herhangi bir zamanda > 20 µg/L erkekler; > 26
μg/L kadınlar.
Hastaların %1’den daha azında prolaktin düzeyi >100 µg/L’ye yükselir.
2 Çocuklarda ve adolesanlarda iki akut (3-6 hafta) plasebo kontrollü çalısmada klinik açıdan belirgin
eşiklerdeki kaymalar (Ulusal Sağlık Kriteri Ensitüsünden uyarlanmış) veya sistolik kan basıncı için
> 20 mmHg veya diastolik kan basıncı için > 10 mmHg artış baz alınır.
3 Yukarıdaki metne bakınız.
Çocuklarda ve adolesanlarda kilo alımı :
Şizofreni hastası adolesanlarda (13-17 yas arası) yapılan 6 haftalık plasebo-kontrollü bir
çalışmada, ketiapin grubunda ortalama kilo artışı 2.0 kg iken plasebo grubunda 0.4 kg’dır.
ketiapin ile tedavi edilen hastaların % 21’i ve plasebo ile tedavi edilen hastaların % 7’si
vücut ağırlıklarının % 7’sine eşit veya daha fazla kilo almıştır. Bipolar mani olan çocuklarda
ve adolesanlarda (10-17 yaş arası) yapılan 3 haftalık plasebo-kontrollü bir çalışmada,
ketiapin grubunda ortalama kilo artısı 1.7 kg iken plasebo grubunda 0.4 kg’dır. Ketiapin ile
tedavi edilen hastaların % 12’si ve plasebo ile tedavi edilen hastaların % 0’ı vücut
ağırlıklarının % 7’sine eşit veya daha fazla kilo almıştır.
Yukarıdaki iki çalışmada yer alan hastaların katıldığı açık etiketli çalışmada, hastaların %
63’ü (241/380) ketiapin ile 26 haftalık tedaviyi tamamlamıştır. 26 haftalık tedaviden sonra,
vücut ağırlığındaki ortalama yükselme 4.4 kg’dır. Hastaların % 45’i vücut ağırlıklarının %
7’sine eşit veya daha fazla kilo almıştır, normal büyümeye göre ayarlanmamıştır. 26 haftanın
üzerinde normal büyüme ayarlaması için, klinik açıdan belirgin değişimin ölçüsü olarak,
VKİ’de başlangıca göre en az 0.5 standart sapma artışı kullanılmıştır; ketiapin kullanan
hastaların % 18.3’ü 26 haftalık tedavi sonrası bu kriteri karşılamaktadır.
Çocuklar ve Adolesan Popülasyonda Ekstrapiramidal Semptomlar :
Bağımsız advers olayların (örn: akatizi, titreme, ekstrapiramidal bozukluk, hipokinezi,
uykusuzluk, fizikomotor hiperaktivite, kas sertliği, diskinezi) insidansının genelde düşük
olması ve hiçbir tedavi grubunda % 4.1'i aşmamasına rağmen, şizofreni hastası
adolesanlarda (13-17 yaş arası) kısa süreli plasebo kontrollü monoterapi çalışmasında,
15ketiapin için ekstrapiramidal semptomların toplu insidansı % 12.9 iken plasebo için %
5.3'tür. Bipolar mani olan çocuklar ve adolesan hastalarda (10-17 yaş arası) yapılan kısa
süreli plasebo kontrollü monoterapi çalışmasında, ketiapin için ekstrapiramidal
semptomların toplu insidansı % 3.6 iken, plasebo için % 1.1'dir.
4.9. Doz aşımı ve tedavisi
Klinik çalışmalarda 30 grama kadar ketiapin akut doz aşımını takiben sağkalım rapor
edilmiştir. Doz aşımı olan hastaların çoğunda herhangi bir advers olay rapor edilmemiş veya
rapor edilen olaylar tamamen düzelmiştir. Klinik çalışmalarda 13.6 gram doz aşımını
takiben ölüm rapor edilmiştir.
Pazarlama sonrası deneyimlerde, tek başına ölüme veya komaya yol açan ketiapin doz aşımı
çok ender bildirilmiştir.
Doz aşımında bildirilen belirti ve semptomlar genellikle, ilacın bilinen farmakolojik
etkilerinin (uyuşukluk, sedasyon, taşikardi ve hipotansiyon) aşırıya kaçması şeklindedir.
Doz aşımının tedavisi
Ketiapinin spesifik bir antidotu yoktur. Ağır zehirlenme vakalarında hastanın aynı anda
birkaç farklı ilacı birden almış olabileceği de düşünülmeli ve yoğun bakım uygulanmalıdır.
Açık bir hava yolu sağlanması ve devam ettirilmesi, yeterli oksijenasyon ve ventilasyon
sağlanması, kardiyovasküler sistemin izlenmesi ve desteklenmesi, bu gibi vakalarda
alınması gereken önlemlerdendir.
Aşırı doz ketiapin olgularında, refrakter hipotansiyon intravenöz sıvılar ve/veya
sempatomimetik ajanlar gibi uygun önlemlerle tedavi edilmelidir (ketiapinin indüklediği
alfa blokajında beta uyarımı hipotansiyonu ağırlaştırdığından epinefrin ve dopaminden
kaçınılmalıdır)9.
Hasta iyileşinceye kadar, yakın tıbbi gözetim altında tutulmalı ve izlenmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antipsikotikler
ATC kodu : NO5A H04
Etki mekanizması:
Ketiapin çok sayıda nörotransmiter reseptörüyle etkileşime giren, atipik bir antipsikotiktir.
Beyindeki serotonin (5HT ) reseptörlerindeki affinitesi, dopamin D1 ve D2
2
reseptörlerindekinden daha fazladır. Ketiapin ayrıca histaminerjik ve adrenerjik alfa-1
reseptör affinitesi yüksek, adrenerjik alfa-2 ve 5HT A reseptör affinitesi düşük olan bir
1
ilaçtır ama kolinerjik müskarinik reseptör veya benzodiyazepin reseptörü affinitesi hemen
16hemen hiç yoktur. Ketiapin, koşullandırılmış sakınma gibi antipsikotik etki testlerinde
aktiftir.
Farmakodinamik Etki:
Hayvanlar üzerinde yapılarak antipsikotiklerin ekstrapiramidal semptomlara yol açma
eğiliminin tahmin edilmesini sağlayan çalışmaların sonuçları ketiapinin; dopamin D2
reseptörlerini etkili bir şekilde bloke eden dozlarda, yalnızca hafif bir katalepsiye neden
olduğunu, kronik uygulamayı takiben motor fonksiyonda rolü olan A9 nigrostriatal dopamin
içeren nöronlardan çok, mezolimbik A10 dopaminerjik nöronlarında depolarizasyon
bloğunu oluşturduğunu ve nöroleptiklere karşı duyarlı hale getirilmiş maymunlardaki
distoniye yol açma eğiliminin akut ve kronik uygulamada minimal düzeyde olduğunu
göstermiştir.
Klinik Etkililik:
Ketiapinin farmakokinetik yarı ömrü yaklaşık 7 saat olmasına karşın, klinik çalışmalar
günde iki kez verilen ketiapinin etkili olduğunu ortaya koymuştur. Bu durum, 5HT ve
2
dopamin D2 reseptörlerinde ketiapin doluluğunun 12 saate kadar korunduğunu gösteren bir
pozitron emisyon tomografisi (PET) çalışmasından elde edilen verilerle daha ileri seviyede
desteklenmiştir. 800 mg/gün üzerindeki dozlarla ilgili güvenlilik ve etkililik henüz
değerlendirilmemiştir.
Şizofreni:
Klinik çalışmalarda, ketiapinin şizofreninin hem pozitif hem de negatif semptomlarının
tedavisinde etkili olduğu gösterilmiştir. Karşılaştırmalı klinik çalışmalarda, ketiapinin
klorpromazin ve haloperidol gibi standart antipsikotik ilaçlar kadar etkili olduğu ortaya
konmuştur.
Bipolar Mani:
Klinik çalışmalarda bipolar mani bozukluğu olan hastalardaki manik semptomların
azaltılmasında ketiapinin monoterapi veya ek tedavi olarak etkili olduğu gösterilmiştir.
Tedaviye yanıt veren hastalarda ketiapinin son haftadaki ortalama medyan dozu yaklaşık
600 mg/gün olmuş ve yanıt verenlerin yaklaşık % 85'i 400 ila 800 mg/gün doz aralığında yer
almıştır.
Bipolar Depresyon:
Hızlı döngülü olan ve olmayan bipolar I ve bipolar II hastaların yer aldığı dört klinik
çalışmada, 300 ve 600 mg/gün dozlarındaki ketiapinin bipolar depresyon hastalarında etkili
olduğu gösterilmiş, ancak, kısa süreli tedavi süresince 600 mg ile herhangi bir ek fayda
gözlenmemiştir.
17Uyku saatinde 300 veya 600 mg ketiapinin ile tedavi, bipolar depresyon hastalarında
depresif semptomları ve anksiyete semptomlarını azaltmıştır. Tedaviden kaynaklanan mani
epizodlarının sayısı plaseboya kıyasla ketiapinin her iki dozunda da daha düşük olmuştur.
4 çalışmadan üçünde, plasebo karşısında 300 mg ve 600 mg doz grubu ile, MADRS 10.
maddesiyle ölçülen intiharla ilgili düşüncelerin azalmasında ve 3 çalışmadan ikisinde 300
mg doz grubunda Q-LES-Q(SF) ile ölçülen genel yaşam kalitesi ve doyumla ilişkili çeşitli
işlevsellik alanlarında istatistiksel açıdan anlamlı iyileşmeler görülmüştür.
İki klinik bipolar depresyon çalışmasında antidepresan etkililiğin devamlılığı ortaya
konmuştur. Bu çalışmalar 8 haftalık plasebo kontrollü akut fazı takip eden en az 26 hafta
olmakla birlikte 52 haftaya kadar süren plasebo kontrollü devam fazını içermiştir. Hastaların
devam fazına randomize edilebilmeleri için akut faz sonunda stabil durumda olmaları şart
koşulmuştur. Her iki çalışmada da herhangi bir duygudurum olayının (depresif, mikst veya
manik) rekürensine kadar geçen süre bakımından ketiapin plaseboya üstün gelmiştir.
Birleştirilmiş çalışmalardaki risk azalması % 49 olmuştur. Plaseboya karşı ketiapin için
duygudurum olayı riski 300 mg doz ile % 41 oranında ve 600 mg doz ile % 55 oranında
azalmıştır.
Bipolar Bozukluğun İdame Tedavisinde Rekürensin Önlenmesi:
Rekürensin önlenmesine yönelik monoterapi tedavisinde ketiapinin etkililiği DSM-IV
Bipolar I Bozukluk kriterlerini karşılayan 1226 hastada yürütülen plasebo kontrollü 1
çalışmada ortaya konmuştur. Çalışmada en yakın zamandaki duygudurum epizodu psikotik
özelliklerle veya psikotik özellikler olmaksızın manik, mikst veya depresif olan hastalar yer
almıştır. Açık etiketli fazda hastaların randomize edilebilmeleri için ketiapin ile minimum 4
hafta süresince stabil olmaları şart koşulmuştur. Randomizasyon fazında, hastalar ketiapin
(günde 300 ila 800 mg; ortalama günlük doz 546 mg) ile tedaviye devam etmiş veya 104
haftaya kadar olan süreyle lityum ya da plasebo kullanmışlardır. Herhangi bir mizaç olayının
(manik, mikst, veya depresif) rekürensine kadar geçen süre olan primer sonlanım noktası
açısından ketiapin plaseboya üstün gelmiştir. Duygudurum, manik ve depresif olaylar için
risk azalması sırasıyla % 74, % 73, ve % 75 olmuştur.
Rekürensin önlenmesine yönelik kombinasyon tedavisinde ketiapinin etkililiği DSM-IV
Bipolar I Bozukluk kriterlerini karşılayan 1326 hastada yürütülen plasebo kontrollü 2
çalışmada ortaya konmuştur. Çalışmalarda en yakın zamandaki duygudurum epizodu
psikotik özelliklerle veya psikotik özellikler olmaksızın manik, mikst veya depresif olan
hastalar yer almıştır. Açık etiketli fazda hastaların randomize edilebilmeleri için
duygudurum stabilize edici bir ilaçla (lityum veya valproat) kombinasyon halindeki ketiapin
ile minimum 12 hafta süresince stabil olmaları şart koşulmuştur. Randomizasyon fazında,
hastalar duygudurum stabilize edici bir ilaçla kombinasyon halinde ketiapin (günde 400 ila
800 mg; ortalama günlük doz 507 mg) ile tedaviye devam etmiş veya 104 haftaya kadar olan
18süreyle duygudurum stabilize edici bir ilaçla kombinasyon halinde plasebo kullanmışlardır.
Herhangi bir duygudurum olayının (manik, mikst veya depresif) rekürensine kadar geçen
süre olan primer sonlanım noktası açısından ketiapin plaseboya üstün gelmiştir.
Duygudurum, manik ve depresif olaylar için risk azalması sırasıyla % 70, % 67, ve % 74
olmuştur.
İntihar/intihar düşüncesi veya klinik bozulma:
Tüm endikasyonlarda ve tüm yaş gruplarında yapılan kısa süreli plasebo-kontrollü klinik
çalışmalarda, intiharla ilgili olayların görülme sıklığı ketiapin için (75/9238) % 0.8 ve
plasebo için (37/4745) % 0.8'dir.
Bu çalışmalarda şizofreni hastalarında intiharla ilgili olayların görülme sıklığı, 18-24 yaş
arası hastalarda ketiapin için % 1.4 (3/212) ve plasebo için % 1.6 (1/62), 25 yaş ve
üzerindeki hastalarda ketiapin için % 0.8 (13/1663) ve plasebo için % 1.1 (5/463) ve 18 yaşın
altındaki hastalarda ketiapin için % 1.4 (2/147) ve plasebo için % 1.3 (1/75)'tür.
Bu çalışmalarda bipolar mani olan hastalarda intiharla ilgili olayların görülme sıklığı, 18-24
yaş arası hastalarda hem ketiapin için (0/60) hem de plasebo için (0/58) % 0,25 yaş ve
üzerindeki hastalarda hem ketiapin için (6/496) hem de plasebo için (6/503) % 1.2 ve 18
yaşın altındaki hastalarda ketiapin için % 1.0 (2/193) ve plasebo için % 0 (0/90)'dır.
Bu çalışmalarda bipolar depresyonu olan hastalarda intiharla ilgili olayların görülme sıklığı,
18-24 yaş arası hastalarda ketiapin için % 3.0 (7/233) plasebo için % 0 (0/120) , 25 yaş ve
üzerindeki hastalarda ketiapin için (19/1616) % 1.8, plasebo için (11/622) % 1.8'dir. 18 yaşın
altındaki bipolar depresyonlu hastalarda herhangi bir çalışma düzenlenmemiştir (Bölüm 4.4
Kullanım için özel uyarılar ve önlemler kısmına bakınız).
Katarakt/ lens bulanıklıkları
Risperidona karşı ketiapinin kataraktojenik potansiyelini değerlendirmek için düzenlenmiş
uzun süreli bir klinik çalışmada şizofrenili veya şizoafektif rahatsızlığı olan hastalarda,
LOCS II Lens Bulanıklığı Sınıflandırma Sistemi lens bulanıklığı derecesi (LOCS II için
Nükleer opaklık, kortikal ve posterior subkapsüler standartlar) artışı 2 yıllık olay sıklığı
açısından en az 21 ay süresince tedavi edilen hastalarda 200-800 mg/gün dozlarda ketiapin,
günde 2 ila 8 mg dozda risperidon ile eşdeğerdir (Bakınız Bölüm 5.3 Klinik öncesi
güvenlilik verileri)4.
Çocuklar ve adolesanlar (10 ila 17 yaş arası):
Bipolar Mani :
Çocuklarda ve adolesanlarda (10 ila 17 yaş arası) Bipolar I mani ile ilişkili akut manik
nöbetlerin tedavisinde ketiapinin etkinliği, 3 haftalık çift-kör, plasebo kontrollü, çok
merkezli bir çalışmada gösterilmiştir. Manik nöbet için DSM-IV teşhis kriterini karşılayan
19hastalar randomize olarak 3 tedavi grubuna ayrılmıştır , bunlar : ketiapin 400 mg/gün
(n=95), ketiapin 600 mg/gün (n=98) veya plasebo (n=91) şeklindedir. Çalışma ilacı 50
mg/gün ile başlatılmış ve 2. günde 100 mg/güne yükseltilmiştir. Daha sonra doz, 100
mg/gün artış kullanılarak günde 2 veya 3 kez verilen 400 veya 600 mg hedef doza titre
edilmiştir. Primer etkinlik değişkeni, toplam YMRS skorunda başlangıçtan itibaren
gözlenen ortalama değişimdir.
Çalışma sonuçları, plasebo ile karşılaştırıldığında 400 mg/gün ve 600 mg/gün ketiapinin
daha kuvvetli etkinliğini gösterir. 400 mg doz ile karşılaştırıldığında 600 mg dozun daha
etkin olduğu kanıtlanmamıştır.
Şizofreni :
Adolesanlarda (13 ila 17 yaş arası) şizofreni tedavisinde ketiapinin etkinliği, 6 haftalık
çift-kör, plasebo kontrollü bir çalışmada gösterilmiştir. Şizofreni için DSM-IV teşhis
kriterini karşılayan hastalar randomize olarak 3 tedavi grubuna ayrılmıştır, bunlar :
Ketiapin 400 mg/gün (n=73), ketiapin 800 mg/gün (n=74) veya plasebo (n=75) şeklindedir.
Çalışma ilacı 50 mg/gün ile başlatılmış ve 2. günde 100 mg/güne yükseltilmiştir. Daha sonra
doz, 100 mg/gün artış kullanılarak günde 2 veya 3 kez verilen 400 veya 800 mg hedef doza
titre edilmiştir. Primer etkinlik değişkeni, toplam Pozitif ve Negatif Sendrom Skalasında
başlangıçtan itibaren gözlenen ortalama değişimdir. Çalışma sonuçları, plasebo ile
karşılaştırıldığında 400 mg/gün ve 800 mg/gün ketiapinin etkinliğini gösterir. 400 mg doz ile
karşılaştırıldığında 800 mg dozun daha etkin olduğu kanıtlanmamıştır.
5.2. Farmakokinetik özellikler
Genel Özellikler
Emilim :
Yemeklerle birlikte alınması, ketiapin biyoyararlanım oranını anlamlı şekilde etkilemez.
Ketiapin oral uygulamayı takiben emilimi iyi olan ve büyük ölçüde metabolize edilen bir
ilaçtır.
Dağılım :
Ketiapin, plazma proteinlerine yaklaşık % 83 oranında bağlanır. Aktif metabolit olan
norketiapinin kararlı durumdaki en yüksek molar konsantrasyonu, ketiapin için gözlenen
konsantrasyonun % 35' i kadardır. Ketiapin ve norketiapin için eliminasyon yarı ömrü
sırasıyla yaklaşık 7 ve 12 saattir.
Klinik çalışmalar günde 2 defa verilen ketiapinin şizofreni ve manide etkili olduğunu
göstermiştir. Ketiapin'in 5HT2 ve D2 reseptörlerine dozdan sonraki onikinci saate kadar
20bağlı kaldığını gösteren PET (Pozitron Emisyon Tomografisi) çalışması bunu
desteklemektedir.
Biyotransformasyon :
Ketiapin'in sitokrom P450 mediatörlüğündeki metabolizmasından sorumlu başlıca enzimin
CYP3A4 olduğu, in vitro çalışmalarda gösterilmiştir.
Eliminasyon :
Ketiapin'in eliminasyon yarı-ömrü yaklaşık 7 saattir.
Ketiapin, geniş kapsamlı olarak karaciğerden metabolize edilir ve radyoaktif olarak
işaretlenmiş ketiapin verilmesinden sonra idrara değişmemiş olarak çıkan miktar, dozun %
5'inden daha azdır. Radyoaktivitenin % 73 kadarı idrarla, % 21 kadarı dışkıyla vücuttan
uzaklaştırılır.
Doğrusallık/Doğrusal Olmayan Durum
Onaylanan dozaj aralığında ketiapin ve norketiapin farmakokinetiği doğrusaldır. Ketiapin
farmakokinetiği lineerdir ve erkekler ile kadınlar arasında fark göstermez. Yaşlılardaki
ortalama ketiapin klirensi 18-65 yaş aralığındaki yetişkinlerde gözlenen değerden yaklaşık
% 30-50 daha düşüktür.
Hastalardaki karakteristik özellikler
Yaş :
Yaşlılarda ortalama ketiapin klirensi yaşları 18 ile 65 yaş arasında olan yetişkinlere göre
yaklaşık % 30 ile 50 arasında azalmıştır.
Çocuklar ve adolesanlar (10 ila 17 yaş arası):
Kararlı durumda ana bileşenin farmakokinetiği çocuklarda ve adolesanlarda (10 ila 17 yaş
arası) yetişkinlere benzerdir, fakat aktif metabolitin (norketiapin) EAA ve C değerleri
maks
sırasıyla % 45 ve % 31 olmak üzere çocuklarda ve adolesanlarda yetişkinlere göre daha
yüksektir. Fakat ağırlığa göre ayarlandığında çocuklarda ve adolesanlarda ana bileşenin
EAA ve Cmaks değerleri yetişkinlere göre daha düşük iken, sırasıyla % 41 ve % 39,
metabolitin (norketiapin) farmakokinetiği benzerdir (4.2 Pozoloji ve Uygulama Şekline
bakınız).
Böbrek yetmezliği :
İleri derecede böbrek yetmezliği (kreatinin klirensi < 30 ml/dk /1.73 m2) olan hastalarda
ortalama ketiapin plazma klirensi % 25 azalmıştır ama bireysel klirens değerleri normal
insanlardaki sınırlar içerisindedir. Serbest ketiapin ve insan plazmasındaki aktif metabolit
olan norketiapin için idrarla atılan ortalama molar doz fraksiyonu < % 5'dir. Ketiapin büyük
ölçüde karaciğer tarafından metabolize edilir, radyoaktif işaretli ketiapin uygulamasını
21takiben idrar veya feçeste bulunan değişmemiş ilaçla ilgili materyal, ana bileşiğin % 5'inden
azdır. Radyoaktivitenin yaklaşık % 73'ü idrarla ve % 21'i feçesle atılır.
Karaciğer yetmezliği:
Bilinen karaciğer yetmezliği olan (stabil alkolik siroz) vakalarda ortalama plazma klerensi
yaklaşık % 25 azalmıştır. Ketiapin geniş olarak karaciğer tarafından metabolize edildiğinden
karaciğer bozukluğu olan kişilerde plazma seviyelerinde yükselme beklenir. Bu grup
hastalarda doz ayarlaması gerekli olabilir (bkz bölüm 4.2). ciddi karaciğer yetmezliğinde
kullanılmamalıdır.
İlaç-ilaç etkileşimi :
Ketokonazol tedavisi öncesinde ve sırasında kullanılmış olan ketiapin farmakokinetiğini
değerlendirmek amacıyla sağlıklı gönüllülerle yapılan çok dozlu çalışma sonucunda,
ketokonazol ile birlikte kullanımın ketiapinin C ve EAA değerlerinin sırasıyla % 235 ve
max
% 522 artmasına ve oral klirensin % 84 oranında azalmasına neden olduğu görülmüştür.
Ketiapin ortalama yarı-ömrü 2.6 saatten 6.8 saate uzamış, ortalama tmax değerinde ise
değişiklik görülmemiştir.
Ketiapinin ve birçok metabolitinin insan sitokrom P450, 1A2, 2C9, 2C19, 2D6 ve 3A4
aktivitelerinin zayıf inhibitörü olduğu bulunmuştur. Ancak bu inhibitör etki yalnızca,
insanlardaki günlük etkili doz sınırları olan 300-450 mg'ın 10-50 katı daha yüksek dozlarda
kendini göstermektedir. Bu in vitro sonuçlara göre ketiapin'in diğer ilaçlarla birlikte
verilmesinin, sitokrom P450 sistemi aracılığıyla metabolize edilen diğer ilaçların
metabolizmasını klinikte önem taşıyacak derecede inhibe etmesi olası değildir.
In vitro incelemeler ketiapinin sitokrom P450 aracılı metabolizasyonundan sorumlu primer
enzimin CYP3A4 olduğunu ortaya koymuştur. Norketiapin primer olarak CYP3A4
üzerinden oluşur ve elimine edilir.
5.3. Klinik öncesi güvenlilik verileri
Akut toksisite çalışmaları :
Ketiapinin akut toksisitesi düşüktür. Sıçanlarda ve farelerde 500 mg/kg oral ya da 100 mg/kg
intraperitoneal dozlar verilmesinden sonra, etkili bir nöroleptik için tipik bulgular ve bu
arada motor aktivite azalması, pitosis, righting refleksinin kaybolması, ağız çevresinde
sıvılar ve konvülsiyonlar görülmüştür.
Tekrarlanan doz toksisitesi çalışmaları :
Sıçanlarda, köpeklerde ve maymunlarda yapılan çoğul-doz çalışmalarında ketiapin,
antipsikotik bir ilacın merkez sinir sistemi üzerindeki beklenen etkilerine (düşük dozlarda
sedasyon; yüksek dozlarda tremor, konvülsiyonlar veya şiddetli halsizlik) neden olmuştur.
22Ketiapinin veya metabolitlerinin bir dopamin D2 reseptör antagonisti aktivitesinden
kaynaklanan hiperprolaktineminin görülme oranı, türden türe değişmişse de en belirgin
olarak sıçanlarda görülmüş ve 12 aylık bir çalışmada bununla bağlantılı olarak meme
hiperplazisi, hipofiz ağırlığının artması, uterus ağırlığının azalması ve dişilerde büyümenin
hızlanması gözlemlenmiştir.
Sıçanlarda, farelerde ve maymunlarda, hepatik enzim endüksiyonuyla bağlantılı olarak
karaciğerde, reversibl morfolojik ve fonksiyonel etkilerle karşılaşılmıştır.
Sıçanlarda ve maymunlarda tiroid follikül hücresi hipertrofisi ve plazma tiroid hormonu
düzeylerinde buna bağlı değişiklikler gözlemlenmiştir.
Özellikle tiroidde olmak üzere çeşitli dokularda ortaya çıkan pigmentasyona, herhangi bir
morfolojik ya da fonksiyonel etki eşlik etmemiştir.
Köpeklerde kalp atım sayısı geçici olarak yükselmiş; ancak buna, herhangi bir kan basıncı
değişikliği eşlik etmemiştir.
6 ay boyunca günde 100 mg/kg ketiapin verilen köpeklerdeki posterior trianguler katarakt
gelişmesi, lensteki kolesterol biyosentezinin inhibisyonuyla bağdaşmaktadır. Günde 225
mg/kg'a kadar çıkan dozlar verilen Cynomolgus maymununda ya da kemirgenlerde katarakt
gözlemlenmemiştir. Klinik çalışmalarda, ilaçla bağlantılı kornea opasiteleri bildirilmemiştir
(Bölüm 5.1 Farmakodinamik özelliklere bakınız)4.
Toksisite çalışmaların hiçbirinde nötrofil azalması veya agranülositoz kanıtı görülmemiştir.
Karsinojen etki çalışmaları :
Sıçanlara günde 0, 20,75 ve 250 mg/kg'lık dozlar verildiğinde dişi hayvanlardaki meme
adenokarsinomu insidansı, uzun süreli hiperprolaktinemi nedeniyle bütün dozlarda artış
göstermiştir.
Günde 250 mg/kg dozlar verilen erkek sıçanlarda ve günde 250 ve 750 mg/kg ketiapin
verilen erkek farelerde tiroid follikül hücreli selim adenoma insidansı; kemirgenlere özgü
olan karaciğerdeki tiroksin klirensi artışıyla bağlantılı olarak yükselmiştir.
Üreme çalışmaları :
Sıçanlarda prolaktin düzeylerinin yükselmesiyle ilgili etkiler (erkek fertilitesinde sınırda
azalma, yalancı gebelik, diestrus dönemlerinin uzaması, koit-öncesi aralığın uzaması ve
gebelik oranının düşmesi) görülmüştür ama bu, hormonal üreme kontrolunun türler arasında
farklı olması nedeniyle insanları doğrudan ilgilendiren bir durum değildir. Ketiapin teratojen
etkiye sahip değildir.
23Mutajen etki çalışmaları :
Ketiapin ile yapılan genetik toksisite çalışmaları, ürünün mutajen ya da klastojen etkide
olmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Çekirdek tablet:
Laktoz monohidrat
Dibazik kalsiyum fosfat dihidrat
Mikrokristalin selüloz
Sodyum nişasta glikolat
Povidon K-90
Magnezyum stearat
Film kaplama:
Hipromelloz 5 cP
Titanyum dioksit
Makrogol 400
6.2 .Geçimsizlikler
Bilinmiyor.
6.3. Raf ömrü
Raf ömrü 24 aydır.
6.4 . Saklamaya yönelik özel tedbirler
25°C'nin altındaki sıcaklıkta orijinal ambalajında saklanmalıdır.
6.5. Ambalajın niteliği ve içeriği
Tabletler, beyaz opak PVC/ aluminyum folyo blister ambalajdadır. Blister ambalaj karton
dış ambalaja yerleştirilir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller, "Tıbbi Atıkların Kontrolü Yönetmeliği"
ve "Ambalaj ve Ambalaj Atıklarının Kontrolü Yönetmelik" lerine uygun olarak imha
edilmelidir.
7. RUHSAT SAHİBİ
İlko İlaç San. ve Tic. A.Ş.
Akpınar Mah. Kanuni Cad. No: 6 Sancaktepe/İstanbul
Tel: 0216 3989307
Fax: 0216 3989323
248. RUHSAT NUMARASI
238/96
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 28.12.2011
Ruhsat Yenileme Tarihi:
10. KÜB'ÜN YENİLENME TARİHİ
25