1 
                                                   KULLANMA  TALİMATI  
 
LOCERYL® %5 İlaçlı Tırnak Cilası  
Haricen kullanılır.  
Tırnak üzerine uygulanır.  
 
Etkin madde : Her 100 ml solüsyon 5 g amorolfin baza eşdeğer 5.574 g amorolfin  hidroklorür 
içerir.  
Yardımcı maddeler:  Metakrilik asit kopolimer (EUDRAGIT RL100), Triasetin, Butil asetat , 
Etil asetat, Etanol.  
 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiş tir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek  
veya düşük  doz kullanmayınız.  
 
Bu Kullanma Talimatında:  
1- LOCERYL®   nedir ve ne için kullanılır ? 
2- LOCERYL®’i kullanmadan önce dikkat edilmesi gerekenler  
3- LOCERYL®   nasıl kullanılır?  
4- Olası yan etkiler nelerdir?  
5- LOCERYL®’in saklanması  
 
Başlıkları yer almaktadır.  
 
1-LOCERYL® nedir ve ne için kullanılır?  
 
LOCERYL®, tırnaklardaki mantar enfeksiyonlarının tedavisinde kullanılır.  
LOCERYL®, antifungaller (mantar önleyici) olarak bilinen ilaç grubuna ait amorolfin  
(hidroklorür)  etken maddesini içermektedir.  Tırnak enfeksiyonlarına neden olabilen çok çeşitli 
mantarları yok etmektedir.  
 
LOCERYL®, kutuda, aplikatör  içeren yüksek dansite polietilen kapaklı, 2.5 mL’lik bal rengi 
cam şişede , 30 adet temizleme bezi ve 30 adet tek kullanımlık tırnak törpüsü ile birlikte  sunulan 
ilaçlı tırnak cilasıdır.  
 
 
2-LOCERYL®’i kullanmadan önce dikkat edilmesi gerekenler  
 
LOCERYL®’i aşağıdaki durumlarda KULLANMAYINIZ  
Eğer,  2 
 Etkin maddeye  veya LOCERYL® içeriğindeki yardımcı maddelerden herhangi birine alerjiniz 
varsa  LOCERYL® ciddi olabilen alerjik reaksiyonlara sebep olabilir . Eğer alerjik reaksiyon 
gerçekleşirse ürünü uygulamayı bırakınız, ürünü hemen oje çıkartıcı  veya temin edilen 
temizleme bezi ile çıkarınız ve hekiminize başvurunuz. Ürün tekrar uygulanmamalıdır.  
 
Eğer aşağıdaki semptomlardan biri mevcutsa acil tıbbi yardım almanız gerekmektedir:  
• Nefes almada güçlük yaşarsanız  
• Yüzünüz  duda ğınız , diliniz veya boğazınız şiştiyse  
• Cildinizde ciddi bir döküntü gerçekleşirse  
 
LOCERYL®’i aşağıdaki durumlarda DİKKATLİ KULLANINIZ  
Cilanın gözler, kulaklar veya muköz membranlar (ağız ve burun delikleri gibi) ile temasından 
kaçınınız. Gözünüzle veya kulağınızla temas ettirirseniz, hemen su ile yıkayınız.  
Solumayınız.  
LOCERYL® kullanırken takma tırnak kullanmayınız.  
Cilayı tırnak etrafındaki deriye uygulamayınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
LOCERYL®’in yiyecek ve içecek ile kullanılması  
LOCERYL® haricen kullanıldığından uygulanabilir değildir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Klinik veriler mevcut olmadığından, hamilelik süresince LOCERYL® kullanımından 
kaçınılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Klinik veriler mevcut olmadığından, emzirme süresince LOCERYL® kullanımından 
kaçınılmalıdır.  
 
Araç ve makine kullanımı  
Araç ve makine kullanımı  üzerine bir etki beklenmez.  
 
LOCERYL® içeriğinde bulunan bazı yardımcı maddeler hakkında önemli bilgiler  
 Bu ilaç, her bir gramda %55 ,2 (a/a)'ya eşdeğer 552 mg alkol (etanol) içerir.  
Hasarlı ciltte yanma hissine neden olabilir.  
 
 
Diğer ilaçlar ile birlikte kullanımı  
Diğer ilaçlar ile kullanımı ile ilgili bilinen bir etkileşimi yoktur.  
 3 
 LOCERYL® kullanırken yapay tırnaklar kullanılmamalıdır. Kozmetik tırnak cilası 
kullanılabilir, ancak tırnaklarınıza sürmedenönce LOCERYL®'i uyguladıktan sonra en az 10 
dakika beklemelisiniz. LOCERYL®'in tekrar uygulanmasından önce tırnak cilası dikkatlice 
çıkarılmalıdır. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
 
3-LOCERYL® nasıl kullanılır? 
 
Uygun kullanım ve doz/uygulama sıklığı için talimatlar: 
Bu ilacı her zaman doktorunuzun size söylediği şekilde kullanınız. Eğer emin değilseniz 
doktorunuz veya eczacınıza danışınız. 
 
LOCERYL®, doktorunuzun size söylediği şekilde haftada bir veya iki kez etkilenen el ve ayak 
tırnaklarına uygulanmalıdır. 
 
Uygulama yolu ve metodu: 
Cilayı uygulamak için aşağıdaki önerilere dikkatli bir şekilde uymalısınız. 
 
1.                                                 2.                                                3. 
               
 
 4.                                                  5.                                                6. 
              
 
Basamak 1: Tırnağı törpüleyiniz 
LOCERYL®'in ilk uygulamasından önce ilaç ile birlikte sağlanan tırnak törpüsünü kullanarak, 
tırnağın etkilenen bölgelerini (özellikle yüzeyi) mümkün olduğu kadar törpüleyiniz (Şekil 1). 
 
Dikkat: Enfekte tırnaklar için kullanılan tırnak törpülerini sağlıklı tırnaklarda kullanmayınız, 
aksi takdirde enfeksiyonu yayabilirsiniz. Enfeksiyonun yayılmasını engellemek için, 
setinizdeki törpüleri bir başka kişinin kullanmamasına dikkat etmelisiniz. 
 
Basamak 2: Tırnağı temizleyiniz 
Tırnak yüzeyini temizlemek için kutu içindeki temizleme bezlerinin bir tanesini kullanınız. 
Etkilenen her tırnak için 1. ve 2. basamakları tekrar ediniz (Şekil 2). 
4 
  
Basamak  3: Şişeden bir miktar cila alınız  
Aplikatörü  tırnak cilası şişesinin içine daldırı nız. Cila uygulamadan önce şişenin kenarına 
silinmemelidir (Şekil 3) . 
 
Basamak  4: Cilayı uygulayınız  
Tırnağın tüm yüzeyine tırnak cilasını eşit miktarda uygulayınız. Etkilenen her tırnak için 3. ve 
4. basamakları tekrarlayınız ( Şekil 4).  
 
Basamak  5: Kurum aya bırakınız  
Tedavi görmüş tırnağı/tırnakla rı yaklaşık olarak 3 dakika kurumaya bırakınız. Kozmetik cilayı 
uygulamadan önce en az 10 dakika bekleyiniz ( Şekil 5).  
 
Basamak 6: Aplikatörü temizleyiniz  
Kutu içindeki aplikatör tekrar kullanılabilir dir. Ancak h er tedavi sürecinin tamamlanmasından 
sonra  tırnağınızı temizlemek için kullandığınız temizleme bezi ile aplikatör de iyice 
temizlenmelidir. Yeni cila sürülen tırnakların temizleme bezi ile temasından kaçınılmalıdır. 
Tırnak cilası  şişesini sıkıca kapatınız. Temizleme bezini, kolay alev alabildiği için dikkatli bir 
şekilde imha ediniz.  
 
• LOCERYL®’i tekrar kullanmadan önce, tırnağınızda önceden var olan cilayı temizleme 
bezi kullanarak çıkarınız, sonra gerekirse tırnaklarınızı tekrar törpüleyiniz.  
• Cilayı yukarıda anlatıldığı şekilde tekrar uygulayınız.  
• Tırnak cilası kuruduğunda su ve sabundan etkilenmeyeceği için, ellerinizi ve ayaklarınızı 
normal bir şekilde yıkayabilirsiniz. Eğer tiner veya ispirto gibi kimyasalları kullanmanız 
gerekirse, el tırnaklarınızdaki cilayı korumak için lastik veya geçirgen ol mayan (su 
geçirmez) eldivenler kullanmalısınız.  
•  Enfeksiyon  temizlenip sağlıklı tırnaklar yeniden büyüyene kadar LOCERYL® 
kullanmaya devam etmeniz önem taşımaktadır. Bu genellikle, el tırnakla rı için 6 ay, ayak 
tırnakla rı için 9 -12 ay kadar sürmektedir. Dokto runuz, muhtemelen 3 ayda bir tedavinizin 
nasıl ilerlediğini kontrol edecektir.  
 
Değişik yaş gruplar:  
Çocuklarda kullanımı:  
Yeterli bilgi olmadığından, LOCERYL®'in çocuklarda kullanımı önerilmemektedir.  
 
Yaşlılarda kullanımı:  
Özel kullanımı yoktur.  
 
Özel kullanım durumları:  
Böbrek/Karaciğer yetmezliği:  
Özel kullanımı yoktur . 
 
Eğer LOCERYL®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konu şunuz.  
 
Kullanmanız gerekenden daha fazla LOCERYL® kullandıysanız  
LOCERYL®’in kazara yutulması durumunda dokto runuza veya eczacınıza bildiriniz veya size 
en yakın hastaneye gidiniz.  
 5 
 LOCERYL®’i kullanmanız gerekenden fazlasını kullanmışsanız bir doktor veya eczacı ile 
konuşun . 
 
LOCERYL®’i kullanmayı unutursanız  
LOCERYL®’i zamanında kullanmayı unutursanız, endişelenmeyiniz. Hatırladığınızda, ürünü 
önceki gibi aynı şekilde tekrar uygulayınız.  
 
Unutulan dozları dengelemek için çift doz uygulamayınız.  
 
LOCERYL® ile tedavi sonlandırıldığında oluşabilecek etkiler  
Doktorunuz söylemeden LOCERYL®'i kullanmayı bırakmayınız, aksi takdirde enfeksiyonunuz 
tekrar oluşabilir. Bu ürünün kullanımı ile ilgili başka sorularınız var ise dokto runuza veya 
eczacınıza danışınız.   
 
 
4. Olası yan etkiler nelerdir?  
 
Tüm ilaçlar gibi LOCERYL®’in içeriğinde bulunan maddelere duyarlı olan kişilerde yan etkiler 
olabilir.  
 
Çok yaygın : 10 hastanın en az birinde görülebilir.  
Yaygın :  10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Aşağıdakilerden biri olursa, LOCERYL®' i kullanmayı durdurunuz ve DERHAL doktorunuza  
bildiriniz veya size en yakın hastanenin acil b ölümüne ba şvurunuz:  
• Sistemik alerjik reaksiyonlar (yüz, dudak, dil veya boğazın şişmesi, nefes almada 
güçlük ve/veya ağır cilt döküntüsü ile ilişkili olabilen ciddi alerjik reaksiyonlar)  
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne  başvurunuz:  
 
Seyrek:  
• Tırnak hasarları, tırnakta renk değişimi, kırılgan veya hassas tırnaklar  
 
Çok Seyrek:  
• Ciltte yanma hissi  
 
Bilinmiyor:  
• Kızarıklık, kaşıntı, kurdeşen, kabarcık, alerjik deri reaksiyonu  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Etki Bildirimi” ikonunu tıklayarak ya da  0 800 
314 00 08 numaralı yan etki bildirim hattını arayarak Türkiye Farmakovijilans Merkezi 6 
 (TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
 
5-LOCERYL®’in saklanması  
LOCERYL®’i çocukların göremeyeceği, erişemeyeceği  yerlerde ve  ambalajında  saklayınız.  
 
25°C’nin  altındaki  oda sıcaklığında  saklayınız.  Isıdan koruyunuz.  Kullandıktan son ra şişeyi 
sıkıca kapatınız.  
 
Son kullanma  tarihiyle uyumlu  olarak kullanınız.  
Ambalajındaki  son kullanma  tarihinden  sonra LOCERYL®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat  Sahibi   :     Galderma  Internation S.A.S. lisansı ile  
EİP Eczacıbaşı İlaç Pazarlama A.Ş.  
Büyükdere Cad. Ali Kaya Sok. No:5  
Levent 34394 İstanbul  
 
Üretim yeri  :         Laboratoires Galderma Zone Industrielle  
                                Montdesir  74540 Alby -Sur-Cheran Fransa   
 
 
Bu kullanma talimatı ………..  tarihinde  onaylanmıştır . 