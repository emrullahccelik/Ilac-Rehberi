KISA ÜRÜN BİLGİSİ
1. BEŞERİ TIBBİ ÜRÜNÜN ADI
COSELAM 625 mg film kaplı tablet
2. KALİTATİF VE KANTİTATİF BİLEŞİM
Etkin madde:
Kolesevelam hidroklorür 625 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz, oblong, bikonveks film kaplı tabletler.
4. KLİNİK ÖZELLİKLER
4.1. Terapötik endikasyonlar
COSELAM,
 Statin tedavisini tolere edemeyen veya statin tedavisinin uygun olmadığı düşünülen primer
hiperkolesterolemili yetişkin hastalarda yükselmiş LDL-K (düşük yoğunluklu lipoprotein) ve
total kolesterolün düşürülmesinde diyete ek tedavi olarak endikedir.
 3-hidroksi-3-metil-glutaril-koenzim A (HMG-CoA) redüktaz inhibitörü (statin) ile birlikte
tek başına statinle yeterli olarak kontrol edilemeyen primer hiperkolesterolemili yetişkin
hastalarda diyete ek tedavi olarak LDL-K seviyelerinde ek düşüş sağlanmasında endikedir.
 Ailesel hiperkolesterolemi dahil primer hiperkolesterolemili yetişkin hastalarda statinlerle
birlikte veya statin olmadan, ezetimib ile birlikte kombinasyon halinde kullanılabilir.
 Tip 2 diyabeti olan yetişkinlerde glisemik kontrolü geliştirmede endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Primer hiperkolesterolemi
Monoterapi
COSELAM’ın önerilen başlangıç dozu öğünlerle birlikte alınan günde iki kez 3 tablet veya günde
bir kez 6 tablettir. Maksimum olarak önerilen doz günde 7 tablettir.
Tedavi sırasında kolesterol düşürücü diyete devam edilmelidir ve uygun başlangıcı ve yeterli
uzun süreli tedavi cevaplarını doğrulamak için serum total-K, LDL-K ve trigliserid seviyeleri
periyodik olarak belirlenmelidir.
Eşzamanlı uygulamaya ilişkin veri mevcut olmadığında veya terapötik düzeyde minör
varyasyonlar klinik açıdan önemli olup eşzamanlı uygulamada ilaç etkileşimi göz ardı
edilemediğinde, eşzamanlı olarak uygulanan ilacın emiliminin azalma riskini minimize etmek
1için COSELAM eşzamanlı uygulanacak ilaçtan en az dört saat önce veya dört saat sonra
uygulanmalıdır.
Kombinasyon tedavisi
Bir statinle veya statin ile birlikte ezetimible kombinasyonunda COSELAM’ın önerilen dozu
günde 4-6 tablettir. Önerilen maksimum doz öğünlerle birlikte alınan 3750 mg kolesevelamdır.
Klinik çalışmalar kolesevelamın statinlerle veya ezetimible eş zamanlı olarak ya da ayrı ayrı
uygulanabileceğini göstermiştir.
Tip 2 diabetes mellitus
COSELAM’ın önerilen dozu öğünlerle birlikte alınan günde iki kez 3 tablet veya günde bir kez 6
tablettir.
Uygulama şekli:
COSELAM oral yolla alınmalı ve sıvı yardımıyla bütün olarak yutulmalıdır. COSELAM’ın
yemeklerle ile birlikte alınması önerilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda COSELAM kullanımına yönelik özel bir önlem veya doz
ayarlaması önerilmemektedir.
Karaciğer yetmezliği:
Karaciğer yetmezliği olan hastalarda COSELAM kullanımına yönelik özel bir önlem veya doz
ayarlaması önerilmemektedir.
Pediyatrik popülasyon:
Kolesevelamın 17 yaşın altındaki çocuklarda güvenliliği ve etkililiği henüz belirlenmemiştir.
Mevcut veriler Bölüm 5.1’de yer almaktadır ancak pediyatrik popülasyona ilişkin doz önerisi
yapılamamaktadır.
Geriyatrik popülasyon:
Yaşlılarda herhangi bir doz ayarlamasına gerek yoktur.
4.3. Kontrendikasyonlar
COSELAM,
 Kolesevelama veya COSELAM’ın içeriğindeki herhangi bir bileşene karşı aşırı duyarlılığı
olanlarda,
 Bağırsak veya biliyer obstrüksiyon durumlarında
 Serum trigliserid konsantrasyonu >500 mg/dL olanlarda
 Hipertrigliserideminin tetiklediği pankreatit öyküsü olanlarda kontrendikedir.
4.4. Özel kullanım uyarıları ve önlemleri
Hiperkolesteroleminin sekonder nedenleri
2COSELAM ile tedaviye başlamadan önce hiperkolesteroleminin sekonder nedenleri (örneğin
yeterli kontrol edilemeyen diabetes mellitus, hipotiroidizm, nefrotik sendrom, disproteinemi,
obstrüktif karaciğer hastalığı) tanımlanmalı ve uygun bir şekilde tedavi edilmelidir.
Siklosporin ile etkileşim
Siklosporin tedavisi alan ve COSELAM tedavisine başlayacak veya son verecek olan hastalar
veya kolesevelam tedavisi alan ve siklosporin tedavisine başlaması gereken hastalar:
Kolesevelam siklosporinin biyoyararlanımını düşürmektedir (Bkz. Bölüm 4.5). COSELAM
tedavisi almakta olan ve siklosporine başlayan hastalar normal olarak izlenen siklosporin kan
konsantrasyon değerlerine ve normal doz ayarına sahip olmalıdırlar. Siklosporin tedavisi almakta
olan ve COSELAM tedavisine başlayan hastalarda siklosporin kan konsantrasyonları
kombinasyon tedavisinden önce ve kombine tedavi başlangıcından itibaren sık aralıklarla takip
edilmeli ve doz uygun şekilde ayarlanmalıdır. Kolesevelam tedavisi bırakıldığında siklosporin
kan konsantrasyonlarının yükseleceği dikkate alınmalıdır. Bu nedenle siklosporin ile birlikte
kolesevelam alan hastalarda kolesevelam tedavisi bırakılmadan önce ve bırakıldıktan sonra sık
aralıklarla siklosporin kan konsantrasyonları ölçülmeli ve dozu bu doğrultuda ayarlanmalıdır.
Trigliserid seviyeleri üzerindeki etkiler
Trigliserid seviyeleri 3,4 mmol/L’den fazla olan hastaları tedavi ederken kolesevelamın trigliserit
arttırıcı etkisinden dolayı dikkatli olunmalıdır. Trigliserid seviyeleri 3,4 mmol/L’den fazla olan
hastalar klinik çalışmaların dışında tutulduğu için güvenlilik ve etkililik bu hastalar için
belirlenmemiştir.
Kolesevelamın disfaji, yutma bozukluğu, şiddetli gastrointestinal motilite bozuklukları,
inflamatuvar bağırsak hastalığı, karaciğer yetmezliği ve majör gastrointestinal kanal ameliyatı
olan hastalardaki güvenliliği ve etkililiği kanıtlanmamıştır. Bu nedenle bahsedilen rahatsızlıklara
sahip hastalarda COSELAM kullanılırken dikkatli olunmalıdır.
Konstipasyon
Kolesevelam konstipasyonu tetikleyebilir veya mevcut olan konstipasyonu kötüleştirebilir.
Konstipasyon riski özellikle koroner kalp rahatsızlığı ve angina pektorisi olan hastalarda göz
önünde bulundurulmalıdır.
Antikoagülanlar
COSELAM gibi safra asidi bağlayıcı ilaçların K vitamini emilimini azalttığı ve dolayısıyla
varfarinin antikoagülan etkisini etkilediği gösterilmiştir. Varfarin veya benzeri ilaçlar alan
hastalarda antikoagülan tedavisi yakından izlenmelidir (Bkz. Bölüm 4.5).
Oral kontraseptifler
COSELAM oral kontraseptiflerle eş zamanlı olarak uygulandığında oral kontraseptiflerin
biyoyararlanımını etkileyebilir. Herhangi bir etkileşim riskini en aza indirmek için COSELAM’ın
oral kontraseptif ilaçlardan en az 4 saat sonra alınması önemlidir (Bkz. Bölüm 4.5).
3Diyabette kullanım
Tip 1 diyabette glisemik kontrol için veya diyabetik ketoasidoz tedavisinde kullanılmamalıdır.
Kolesevelam, Tip 2 diyabette, dipeptidil peptidaz 4 inhibitörleriyle kombine olarak
çalışılmamıştır.
4.5. Diğer tıbbi ürünler ile etkileşimler ve diğer etkileşim şekilleri
Genel
Kolesevelam diğer ilaçların biyoyararlanımını etkileyebilir. Terapötik seviyede minör
varyasyonlar klinik açıdan önemli olacağından eş zamanlı ilaç kullanımı ile ilaç etkileşimleri göz
ardı edilemediği durumlarda, eş zamanlı olarak kullanılan ilacın emiliminin azalma riskini
minimize etmek için, COSELAM eş zamanlı ilaç uygulamasından en az 4 saat önce veya en az 4
saat sonra uygulanmalıdır. COSELAM ile eş zamanlı alınacak ilaçların bölünmüş dozlar halinde
uygulanması gerekiyorsa ihtiyaç duyulan kolesevelam dozunun günde bir kere alınabileceği göz
önünde bulundurulmalıdır.
Kan seviyelerindeki değişiklikleri etkililik ve güvenlilik üzerine klinik açıdan önemli etkiler
oluşturabilecek tıbbı ürünler hekimler tarafından uygulanırken, serum seviyelerinin veya
etkilerinin izlenmesi düşünülmelidir.
Kolesevelamın etkileşim çalışmaları sadece yetişkinlerde yapılmıştır.
Sağlıklı gönüllülerle yapılan etkileşim çalışmalarında kolesevelamın digoksin, metoprolol,
kinidin, valproik asit ve varfarinin biyoyararlanımı üzerine etkisi olmamıştır. Kolesevelam
sürekli salınımlı verapamilin C ve EAA’sını sırasıyla yaklaşık olarak %31 ve %11 oranında
maks
düşürmüştür. Verapamilin biyoyararlanımında yüksek derecede değişkenlik olduğu için bu
bulgunun klinik anlamlılığı belirsizdir.
Kolesevelam ve olmesartanın eşzamanlı uygulanması olmesartan maruziyetini azaltmaktadır.
Olmesartan kolesevelamdan en az 4 saat önce uygulanmalıdır.
Fenitoin ile birlikte kolesevelam alan hastalarda çok seyrek olarak fenitoin seviyelerinde azalma
bildirilmiştir.
Antikoagülan tedavisi
Kolesevelam gibi safra asit bağlayıcıları K vitamini emilimini azalttığından varfarinin
antikoagülan etkisini değiştirmektedir. Bu nedenle varfarin veya benzeri ilaçlar alan hastalarda
antikoagülan tedavi, yakından takip edilmelidir. Kolesevelam ve K vitamin ile spesifik klinik
etkileşim çalışması gerçekleştirilmemiştir.
Levotiroksin
Sağlıklı gönüllülerle yapılan bir etkileşim çalışmasında kolesevelam ile birlikte veya 1 saat sonra
levotiroksin uygulandığında kolesevelam levotroksinin EAA ve C değerlerini düşürmüştür.
maks
Kolesevelam levotiroksinden en az dört saat sonra uygulandığında etkileşim gözlenmemiştir.
4Oral kontraseptifler
Sağlıklı gönüllülerle yapılan bir etkileşim çalışmasında kolesevelam oral kontraseptiflerle eş
zamanlı olarak alındığında noretindronun C ’ını, etinilestradiolün ise EAA ve C değerlerini
maks maks
düşürmüştür. Bu etkileşim kolesevelam oral kontraseptiften 1 saat sonra uygulandığında da
gözlenmiştir. Bununla birlikte kolesevelam oral kontraseptiften 4 saat sonra uygulandığında
herhangi bir etkileşim gözlenmemiştir.
Siklosporin
Sağlıklı gönüllülerle yapılan bir etkileşim çalışmasında siklosporin ve kolesevelamın birlikte
uygulanması siklosporinin EAA ve C ’ını sırasıyla %34 ve % 44 oranında anlamlı ölçüde
0-∞ maks
düşürmüştür. Bu açıdan siklosporin kan konsantrasyonlarının yakından izlenmesi tavsiye
edilmektedir (bkz. bölüm 4.4). Buna ek olarak siklosporin ve kolesevelamın birlikte
uygulanmasına bağlı riskleri en aza indirgemek için, kolesevelam siklosporinden en az 4 saat
sonra alınmalıdır. Ayrıca siklosporin ve kolesevelamın alım zamanı teorik olarak siklosporinin
biyoyararlanımının azalma derecesini etkileyebileceğinden kolesevelam her zaman aynı zamanda
alınmalıdır.
Statinler
Klinik çalışmalarda kolesevelam statinlerle birlikte uygulandığında beklendiği gibi ek bir LDL-K
düşürücü etki gözlenmiştir ve beklenmeyen hiçbir etki görülmemiştir. Bir etkileşim çalışmasında
kolesevelamın lovastatinin biyoyararlanımı üzerine etkisi olmamıştır.
Antidiyabetik ilaçlar
Kolesevelam ve uzatılmış salımlı metformin tabletlerinin birlikte uygulanması metformin
maruziyetini arttırır. Uzatılmış salımlı metformin ile kolesevelamı eşzamanlı kullanan hastalarda,
anti-diyabetik ilaç kullanımında olduğu gibi, klinik cevap izlenmelidir.
Kolesevelam glimepiride bağlanır ve glimepridin gastrointestinal kanaldan emilimini azaltır;
ancak, glimepirid kolsevelamdan 4 saat önce alındığında etkileşim gözlenmemiştir. Bu yüzden
glimepirid kolesevelamdan en az 4 saat önce uygulanmalıdır.
Kolesevelam ve glipizidin birlikte uygulanması glipizid maruziyetini azaltır. Glipizid
kolesevelamdan en az 4 saat önce uygulanmalıdır.
Kolesevelam ve gliburidinin (glibenklamid olarak bilinen) birlikte uygulanması gliburidin EAA
0-
ve C ’ında sırasıyla %32 ve %47’lik düşüş meydana getirmiştir. Kolesevelam gliburidden 4
∞ maks
saat sonra uygulandığında etkileşim meydana gelmemiştir.
Kolesevelam ve repaglinidin birlikte uygulanması EAA üzerinde bir etki yapmamıştır ve
repaglinidin C ’ını %19 oranında düşürmüştür (klinik anlamlılık bilinmemektedir).
maks
Kolesevelam repaglinidden 1 saat sonra uygulandığında etkileşim göstermemiştir.
Sağlıklı gönüllülerle kolesevelam ve pioglitazon eş zamanlı olarak uygulandığında hiçbir
etkileşim gözlenmemiştir.
5Ursodeoksikolik asit
Kolesevelam ağırlıklı olarak hidrofobik safra asitlerine bağlanır. Yapılan bir klinik çalışmada
kolesevelam endojen (hidrofilik) ursodeoksikolik asidin fekal atılımını etkilememiştir. Buna
rağmen ursodeoksikolik asit ile uygun etkileşim çalışmaları yapılmamıştır. Birlikte alınan ilacın
emiliminin azalma riskini en aza indirgemek için kolesevelam birlikte alınan ilaçtan en az dört
saat önce veya en az dört saat sonra uygulanmalıdır. Ursodeoksikolik asit ile tedavinin klinik
etkilerinin izlenmesi düşünülmelidir.
Diğer etkileşimler
Kolesevelam 1 yıla kadar süren klinik çalışmalar sırasında A, D, E veya K vitamini
absorbsiyonunda klinik olarak anlamlı herhangi bir düşüşü indüklememiştir. Buna rağmen
malabsorbsiyonu olan hastalar gibi K vitamini hassasiyeti olan veya yağda çözünen vitamin
yetmezliği olan hastalarda tedavi yapılırken dikkat edilmelidir. Bu hastalarda A, D ve E vitamin
seviyelerinin izlenmesi ve koagülasyon parametrelerinin ölçülmesi aracılığıyla K vitamini
durumunun değerlendirilmesi tavsiye edilmektedir. Gerektiğinde vitamin takviyesi yapılmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
COSELAM’ın eş zamanlı kullanımı, oral yolla alınan doğum kontrol ilaçları ile etkileşime neden
olmaktadır. Bu nedenle birlikte kullanımının gerekli olduğu durumlarda COSELAM, oral
kontraseptiflerden en az dört saat sonra alınmalıdır (bkz. Bölüm 4.5.).
Gebelik dönemi
COSELAM için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/ embriyonel/fetal gelişim/ doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Bölüm 5.3). Gebe kadınlara verilirken tedbirli olunmalıdır.
Laktasyon dönemi
Kolesevelamın anne sütüne geçip geçmediği bilinmemektedir. Emzirme dönemindeki
kadınlardaki güvenliliği kanıtlanmamıştır. Emziren kadınlara reçete edilirken dikkatli
olunmalıdır.
6Üreme yeteneği/Fertilite
Kolesevelamın insan fertilitesi üzerindeki etkisine ilişkin herhangi bir veri mevcut değildir.
Sıçanlarla gerçekleştirilen bir çalışmada, gruplar arasında reprodüktif parametreler açısından
kolesevelama atfedilebilecek bir farklılık gözlenmemiştir.
4.7. Araç ve makine kullanımı üzerindeki etkiler
Kolesevelamın araç ve makine kullanma yeteneği üzerinde etkisi yoktur veya ihmal edilebilir
düzeydedir.
4.8. İstenmeyen etkiler
Güvenlilik profili özeti
En sık meydana gelen advers reaksiyonlar gastrointestinal hastalıklar sistem organ sınıfında yer
alan flatulans ve konstipasyondur.
Yaklaşık 1400 kişiyi kapsayan kontrollü klinik çalışmalarda ve ruhsatlandırma sonrası dönemde
kolesevelam verilen hastalarda aşağıda verilen advers etkiler bildirilmiştir.
Sıklık kategorileri: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Metabolizma ve beslenme hastalıkları
Yaygın: Hipoglisemi
Sinir sistemi hastalıkları
Yaygın: Baş ağrısı
Vasküler hastalıklar
Yaygın: Hipertansiyon
Gastrointestinal hastalıklar
Çok yaygın: Flatulans*, konstipasyon*
Yaygın: Kusma, diyare*, dispepsi*, karın ağrısı, anormal dışkı, mide bulantısı, abdominal
distansiyon
Yaygın olmayan: Disfaji
Çok seyrek: Pankreatit
Bilinmiyor: İntestinal obstrüksiyon*,**
Kas-iskelet bozuklukları, bağ doku ve kemik hastalıkları
Yaygın: Sırt ağrısı
Yaygın olmayan: Miyalji
Araştırmalar
Yaygın: Artmış serum trigliserid seviyeleri
7Yaygın olmayan: Artmış serum transaminaz seviyeleri
*Daha fazla bilgi için lütfen aşağıdaki bölüme bakınız.
**Pazarlama sonrası deneyimden edinilen advers reaksiyonlar
Seçili advers reaksiyonların tanımı
Aynı kontrollü klinik çalışmalarda plasebo alan hastalarda flatulans ve diyare insidansı daha
yüksek olmuştur. Kolesevelam alan hastalar arasında sadece konstipasyon ve dispepsi bildirim
oranı plaseboyla karşılaştırıldığında daha yüksek olmuştur.
İntestinal obstrüksiyon insidansı bağırsak tıkanıklığı veya çıkarılma öyküsü olan hastalarda
artmış olabilir.
Advers etkiler genellikle hafif veya orta şiddette olmuştur.
Kolesevelamın statinlerle veya ezetimib ile kombinasyonu genel olarak iyi tolere edilmiştir ve
advers etkiler, statinlerin veya ezetimibin tek başlarına kullanımında bilinen güvenlilik profili ile
tutarlı olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kolesevelam absorbe olmadığından sistemik toksisite riski düşüktür. Gastrointestinal semptomlar
meydana gelebilir. Önerilen maksimum dozun (günde 4,5 g (7 tablet)) aşıldığı dozlar test
edilmemiştir.
Doz aşımı meydana gelmesi durumunda, başlıca potansiyel zarar gastrointestinal yolun
tıkanmasıdır. Bu potansiyel tıkanıklığın lokasyonu, tıkanıklığın derecesi ve normal bağırsak
motilitesinin varlığı ya da yokluğu tedaviyi belirler.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Safra asit bağlayıcıları
ATC kodu: C10AC04
Etki Mekanizması:
Kolesevelamın etki mekanizması birçok in vitro ve in vivo çalışmada araştırılmıştır. Çalışmalar
kolesevelamın insanlarda majör safra asidi olan glikokolik asit dahil safra asitlerini bağladığını
göstermiştir. Kolesterol safra asitlerinin tek prekürsörüdür. Normal sindirim süresince safra
8asitleri bağırsağa salgılanır. Safra asitlerinin çok büyük bir kısmı daha sonra bağırsak kanalından
emilir ve enterohepatik dolaşım yoluyla karaciğere geri döner.
Kolesevelam, geri emilimlerini engelleyerek bağırsakta safra asitlerine bağlanan, absorbe
olmayan, lipit düşürücü bir polimerdir. Safra asit bağlayıcılarının LDL-K düşürücü mekanizması
daha önceden şu şekilde kanıtlanmıştır: safra asidi havuzu boşaltıldığında, kolesterolün safra
asidine dönüşümünü arttıran hepatik enzim, kolesterol 7-α-hidroksilaz up-regüle olur. Bu durum
karaciğer hücrelerinde kolesterol gereksiniminin artmasına neden olur ve kolesterol
biyosentezinden sorumlu enzim HMG-CoA redüktazın etkisinin ve transkripsiyonun artmasıyla
ve de karaciğerde düşük yoğunluklu lipoprotein reseptörlerinin artmasıyla sonuçlanır. Çok düşük
yoğunluklu lipoprotein sentezinde eşzamanlı bir artış meydana gelebilir. Bu kompansatuar
etkiler, kanda LDL-K klerensinin artmasına neden olur ve serumda LDL-K seviyelerinde düşüş
ile sonuçlanır.
Günde 3,8 veya 4,5 g kolesevelam alan primer hiperkolesterolemili hastalarla gerçekleştirilen 6
aylık doz yanıt çalışmasında LDL-K seviyelerinde uygulama başlangıcından sonra 2 hafta
içerisinde %15-%18 oranında düşüş gözlenmiştir. Ayrıca total-K seviyelerinde %7-10 oranında
düşüş gözlenirken HDL-K seviyelerinde %3 ve trigliserid seviyelerinde % 9-10 oranında artış
görülmüştür. Apo B seviyeleri %12 oranında azalmıştır. Plasebo alan hastalarda LDL-K, total-K,
HDL-K ve Apo B seviyelerinde değişim meydana gelmemekle birlikte trigliserit seviyeleri %5
oranında artmıştır. Kahvaltıyla birlikte tek doz, akşam yemeğiyle birlikte tek doz veya kahvaltı ve
akşam yemeği ile birlikte bölünmüş 2 doz halinde kolesevelam uygulamasının değerlendirildiği
bir çalışmada farklı doz uygulamalarının LDL-K seviyesini azaltmada anlamlı farklılıklar
göstermediği belirtilmiştir. Bununla birlikte, gerçekleştirilen bir çalışmada kahvaltıyla birlikte tek
doz olarak uygulanan kolesevelamın trigliseridleri daha fazla arttırma eğilimi gösterdiği
belirtilmiştir.
Karma hiperlipidemili 129 hastanın yer aldığı 6 haftalık çalışmada, hastalar tek başına fenofibrat
veya 160 mg fenofibrat+3,8 g kolesevelam almak üzere randomize edilmişlerdir.
Fenofibrat+kolesevelam tedavisi alan grupta (64 hasta) LDL-K seviyelerinde %10 düşüş
meydana gelirken sadece fenofibrat alan hastalarda (65 hasta) %2 oranında artış olmuştur. Ayrıca
non-HDL-K, total K ve Apo B seviyelerinde de düşüş gözlenmiştir. Trigliseritlerde anlamlı
olmamakla birlikte %5 oranında bir artış meydana gelmiştir. Fenofibrat ve kolesevelam
kombinasyonunun miyopati ve hepatotoksisite riski üzerindeki etkileri bilinmemektedir.
487 hastayla gerçekleştirilen çok merkezli, randomize, çift-kör, plasebo-kontrollü çalışmalar 2,3-
3,8 g kolesevelam ve statinin (atorvastatin, lovastatin veya simvastatin) eş zamanlı
uygulanmasıyla LDL-K seviyelerinde %8-16 oranında ek düşüş meydana geldiğini göstermiştir.
Tek başına 10 mg ezetimib tedavisine karşı 3,8 g kolesevelam + 10 mg ezetimib kombinasyon
tedavisinin LDL-K seviyeleri üzerine etkisi çok merkezli, randomize, çift kör, plasebo kontrollü,
paralel grup çalışmasında primer hiperkolesterolemisi olan 86 hastayla 6 haftalık tedavi periyodu
boyunca değerlendirilmiştir. Ezetimib (10 mg/gün) ve kolesevelam (3,8 g/gün) kombinasyonu
9statin yokluğunda belirgin bir kombine bir etki ile LDL-K seviyelerini %32 oranında
düşürmüştür ve ezetimib monoterapisine kıyasla kolesevelam ile kombine tedavisi %11’lik ek
LDL-K düşürücü etki sağlamıştır.
Tolere edilebilen maksimum statin ve ezetimib tedavisine 3,8 g kolesevelam eklenmesinin
etkililiği çok merkezli, randomize, çift kör, plasebo kontrollü çalışmada ailesel
hiperkolesterolemisi olan 86 hastada değerlendirilmiştir. Toplamda hastaların %85’inin
atorvastatin (%50’si 80 mg dozunu almış olan) veya rosuvastatin (%72’si 40 mg dozunu almış
olan) tedavisi görmekte olduğu belirtilmiştir. Kolesevelam LDL-K seviyelerinde istatistiksel
olarak anlamlı ölçüde %11’lik düşüş sağlamıştır ve 6 ve 12. haftalardaki %11’lik düşüşe karşı
plasebo grubunda %7’lik ve %1’lik artış görülmüştür (ortalama başlangıç seviyeleri 3,75 mmol/L
ve 3,86 mmol/L). Kolesevelam grubundaki trigliserit seviyeleri 6 ve 12. haftalarda görülen
%19’luk ve %13’lük artışa karşı plasebo grubunda %6 ve %13’lük bir artış gözlenmiştir fakat bu
artışların anlamlı ölçüde farklı olmadığı açıklanmıştır. HDL-kolesterol ve hsCRP seviyeleri de
12. haftada plasebo ile kıyaslandığında anlamlı ölçüde farklı olmamıştır.
Pediyatrik bir popülasyonda 1,9 veya 3,8 g/gün kolesevelamın güvenliliği ve etkililiği 8 haftalık
çok merkezli, randomize, çift kör, plasebo kontrollü çalışmada heterozigot ailesel
hiperkolesterolemisi olan ve sabit dozlarda statin tedavisinde olan (47 hasta, %24) veya lipid
düşürücü tedavi tecrübesi olmayan (147 hasta, %76) 10-17 yaşlarında 194 erkek ve menarş
sonrası kızlarda değerlendirilmiştir. Plasebo grubundaki %3’lük artışa karşı 3,8 g/gün
kolesevelam ile %11’lik ve 1,9 g/gün kolesevelam ile %4 oranında istatiksel olarak anlamlı bir
artış ile sonuçlanmıştır. Statin tedavisi görmemiş olan monoterapi tedavisindeki hastalarda
plasebo grubundaki %1’lik düşüşe karşı 3,8 g/gün kolesevelam istatiksel olarak anlamlı %12’lik
ve 1,9 g/gün kolesevelam %7’lik LDL kolesterol düşüşü ile sonuçlanmıştır. Kolesevelamın,
büyüme, cinsel olgunlaşma, yağda çözünen vitamin seviyeleri veya pıhtılaşma faktörü üzerine
anlamlı ölçüde bir etkisi olmamıştır ve advers reaksiyon profili plasebo ile karşılaştırılabilir
bulunmuştur.
Kolesevelam klinik çalışmalarda diğer safra asit bağlayıcıları ile direkt olarak
karşılaştırılmamıştır.
Şimdiye kadar kolesevelamın kombine veya monoterapisinin kardiyovasküler morbidite ve
mortaliteye herhangi bir etkisinin olup olmadığını direkt olarak gösteren bir çalışma
yapılmamıştır.
Kolesevelam monoterapi olarak ve metformin, pioglitazon, sülfonilüreler ve insülin ile
kombinasyon halinde diyabet tedavisinde çalışılmıştır.
Kolesevelam monoterapisinin diyabet tedavisindeki etkililiği; diyabet tedavisi görmeyen veya
çalışma başlangıcından 3 ay öncesine kadar antihiperglisemik ilaç almamış 357 hastanın
(176:181, kolesevelam:plasebo) dahil edildiği randomize, çift kör, plasebo kontrollü bir
çalışmada değerlendirilmiştir. Günde 3,8 g kolesevelam tedavisi A1C değerlerinde plaseboya
kıyasla % 0,27'lik istatistiksel olarak anlamlı bir düşüş sağlamıştır.
103,8 g/gün kolesevelamın tip 2 diyabetes mellitus tedavisindeki etkinliği, başlangıç A1C değerleri
% 7,5-9,5 olan, toplam 1691 hastayı içeren 5 çift kör, plasebo kontrollü ek tedavi çalışmasında
değerlendirilmiştir. Hastaların önceden var olan, stabil anti-diyabetik rejimleri kaydedilmiş ve
muhafaza edilmiştir. Başlangıçta statin kullanımı, kolesevelam ile tedavi edilen hastaların %
41'inde, plasebo ile tedavi edilen hastaların ise % 48'inde bildirilmiştir.
Kombinasyon tedavisi çalışılan (metformin, sülfonilüre ve insülin ile) üç ilave çalışmanın
hepsinde, plasebo ile karşılaştırıldığında kolesevelam tedavisi ile A1C değerinde %0,5’lik bir
azalma sağlanmıştır. Kolesevelamın metformin, sulfonilüre ile kombinasyonunu veya insülin
monoterapisini veya bu ilaçların diğer antidiyabetik ilaçlar ile kombinasyonunu alan hastalarda
A1C değerinde benzer plasebo-düzeltilmiş azalma olmuştur. Pioglitazon çalışmasında,
kolesevelam tedavisi A1C değerinde plaseboya kıyasla %0,32’lik anlamlı bir azalma sağlamıştır.
Metformin, pioglitazon ve sülfonilüre çalışmalarında, plasebo ile karşılaştırıldığında kolesevelam
tedavisi ile açlık plazma glukoz değerinde en az 14 mg/dL’lik istatistiksel olarak belirgin
azalmalar sağlanmıştır.
Ortalama başlangıç LDL-K değeri metformin çalışmasında (32-214 mg/dl aralığında) 104 mg/dL,
pioglitazon çalışmasında 107 mg/dL (48-263 mg/dL aralığında) sülfonilüre çalışmasında (41-264
mg/dl aralığında) 106 mg/dL ve insülin çalışmasında (35-204 mg/dL aralığında) 102 mg/dL’dir.
Bu çalışmalarda, kolesevelam tedavisi LDL-K seviyesinde %12 ila %16 arasında bir azalma ile
ilişkilendirilmiştir. LDL-K seviyelerindeki düşüş yüzdesi primer hiperlipidemili hastalarda
gözlenen ile aynı miktardadır. Kolesevelam tedavisi insülin, sülfonilüre ve pioglitazon kullanan
hastalarda yapılan çalışmada TG seviyesinde anlamlı bir artışla ilişkilendirilmiş; ancak,
metformin uygulanan hastalarda gözlenmemiştir. Bu artışların klinik olarak anlamı
bilinmemektedir.
Bu çalışmaların hiçbirinde plasebo ile karşılaştırıldığında kolesevelam tedavisi ile vücut ağırlığı
başlangıçtan belirgin derecede yükselmemiştir.
Metformin ile İlave Kombinasyon Tedavisi: Halihazırda tek başına metformin (N=159) veya
diğer oral ilaçlar ile kombinasyon halinde metformin (N=157) kullanan 316 hastanın dahil olduğu
26 haftalık çalışmada, mevcut antidiyabetik tedaviye 3,8 g/gün kolesevelam veya plasebo
eklenmiştir. Bu hastaların toplam %60’ı ≥1.500 mg/gün metformin almaktadır. Kolesevelam
metformin ile kombinasyon halinde, A1C ve APG (açlık plazma glukozu) değerlerinde
istatistiksel olarak anlamlı plasebo-düzeltilmiş azalmalar sağlamıştır. Kolesevelam ayrıca TK,
LDL-K, Apo B ve non-HDL-K’yi azaltmıştır. Plasebo ile karşılaştırıldığında, kolesevelam
kullanımı ile serum LDL-K seviyelerindeki ortalama yüzde değişim statin kullananlar ve statin
kullanmayanlar arasında -%16’dır. Kolesevelam kullanımı ile serum trigliserid düzeylerindeki
medyan yüzdelik değişim, plasebo ile karşılaştırıldığında, statin kullananlar arasında % -2 ve
statin kullanmayanlar arasında % 10’dur. Vücut ağırlığındaki ortalama değişim kolesevelam ile -
0,5 kg, plasebo ile -0,3 kg’dır.
11Pioglitazon ile İlave Kombinasyon Tedavisi: Halihazırda tek başına pioglitazon (N=51) veya
diğer oral ilaçlar ile kombinasyon halinde pioglitazon (N=511) kullanan 562 hastanın dahil
olduğu 24 haftalık çalışmada mevcut antidiyabetik tedaviye 3,8 g/gün kolesevelam veya plasebo
eklenmiştir. Bu hastaların çoğunluğu metformin ile ikili tedavi (N=298) veya metformin ve bir
sülfonilüre ile birlikte üçlü tedavi (N=139) almaktadır. Pioglitazon temelli tedaviyle kombine
şekilde verilen kolesevelam A1C ve APG değerlerinde plaseboya kıyasla istatistiksel olarak
anlamlı düşüşler sağlamıştır. Kolesevelam ayrıca TK, LDL-K, Apo B ve non-HDL-K değerlerini
azaltmış ancak serum TG değerlerini artırmıştır. Vücut ağırlığındaki ortalama değişim
kolesevelam ile 0,8 kg; plasebo ile 0,4 kg olmuştur.
Sülfonilüre ile İlave Kombinasyon Tedavisi: Halihazırda tek başına sülfonilüre (N=156) veya
diğer oral ilaçlar ile kombinasyon halinde sülfonilüre (N=304) kullanan 460 hastanın dahil
olduğu 26 haftalık çalışmada mevcut antidiyabetik tedaviye 3,8 g/gün kolesevelam veya plasebo
eklenmiştir. Bu hastaların %72’si sülfonilüre tedavisinin maksimum dozlarının en az yarısını
almaktadır. Sülfonilüre ile kombine şekilde verilen kolesevelam, A1C ve FPG değerlerinde
istatistiksel olarak anlamlı plasebo-düzeltilmiş azalmalar ile sonuçlanmıştır. Kolesevelam ayrıca
TK, LDL-K, Apo B ve non-HDL-K değerlerini azaltmış, fakat serum TG değerlerini
yükseltmiştir. Kolesevelamın sülfonilüre ile ilave kombinasyon tedavisi plasebo ile
karşılaştırıldığında, kolesevelam kullanımı ile serum LDL-K seviyelerindeki ortalama yüzde
değişim statin kullananlar arasında -%18 ve statin kullanmayanlar arasında -%15 olmuştur.
Kolesevelam tedavisi ile serum trigliserid düzeylerinde gözlenen medyan değişim yüzdesi,
plasebo ile karşılaştırıldığında, statin kullananlarda % 29 ve statin kullanmayanlarda % 9
olmuştur. Vücut ağırlığındaki ortalama değişim ise kolesevelam ile 0 kg, plasebo ile -0,4 kg
olmuştur.
İnsülin ile İlave Kombinasyon Tedavisi: Halihazırda tek başına insülin (N=116) veya diğer oral
ilaçlar ile kombinasyon halinde insülin (N=171) kullanan 287 hastanın dahil olduğu 16 haftalık
çalışmada mevcut antidiyabetik tedaviye 3,8 g/gün kolesevelam veya plasebo eklenmiştir.
Hastaların başlangıçtaki insülin dozları kolesevelam grubunda 70, plasebo grubunda ise 65 ünite
olmuştur. İnsülin ile birlikte uygulanan kolesevelam A1C seviyelerinde istatistiksel olarak
anlamlı ölçüde plasebo-düzeltilmiş azalma sağlamıştır. Kolesevelam ayrıca LDL-K ve Apo B
seviyelerini düşürmüş ancak serum TG seviyelerini yükseltmiştir. Plaseboya karşı kolesevelam
kullanan hastalardaki serum LDL-K seviyelerindeki ortalama değişim yüzdesi statin kullananlar
ve kullanmayanlarda -%13 olmuştur. Plaseboya karşı kolesevelam kullanan hastalardaki serum
TG seviyelerindeki ortalama artış yüzdesi statin kullananlarda %24 ve kullanmayanlarda ise %17
olmuştur. Vücut ağırlığındaki ortalama değişim kolesevelam ile 0,6 kg; plasebo ile 0,2 kg
olmuştur.
5.2. Farmakokinetik özellikler
Genel özellikler
Emilim:
Kolesevelam hidroklorür hidrofilik, suda çözünmeyen ve sindirim enzimleri ile hidrolize
olmayan bir polimerdir. Kolesevelam gastrointestinal yoldan absorbe olmaz.
12Dağılım:
Kolesevelam absorbe olmadığından dağılımı gastrointestinal kanal ile sınırlıdır.
Biyotransformasyon:
Kolesevelam hidroklorür sistemik olarak metabolize olmaz ve sitokrom P450 gibi sistemik ilaç
metabolize edici enzimler ile etkileşime girmez.
Eliminasyon:
16 sağlıklı gönüllüye uygulanan tek bir 14C radyoaktif işaretli kolesevelam hidroklorürün
ortalama olarak % 0,05’i idrarda atılmaktadır.
Doğrusallık/Doğrusal Olmayan Durum:
Veri mevcut değildir.
5.3. Klinik öncesi güvenlilik verileri
Klinik olmayan çalışmalardaki etkiler klinik kullanım ile az ilişkili olan, insanlar için önerilen
maksimum maruziyetin aşıldığı dozlarda gözlenmiştir.
Karsinogenez
CD-1 farelerine besinlerle oral yoldan 3 g/kg/gün (Bu doz mg/kg vücut ağırlığına dayanarak
insanlar için önerilen maksimum günlük dozun [4,5 g/gün] yaklaşık 50 katıdır) kolesevelam
hidroklorür uygulanan 104 haftalık karsinojenite çalışması yapılmıştır. Erkek veya dişi farelerde
ilaç tarafından indüklenen anlamlı tümör bulgularına rastlanmamıştır. Harlan Sprague-Dawley
sıçanlarında kolesevelam hidroklorür ile gerçekleştirilen 104-haftalık karsinojenite çalışmasında
>1,2 g/kg/gün dozlarda erkek sıçanlarda pankreatik asinar hücre adenomları insidansında
istatistiksel olarak anlamlı artış gözlenmiştir (Bu doz mg/kg vücut ağırlığına dayanarak insanlar
için önerilen maksimum günlük dozun [4,5 g/gün] yaklaşık 20 katıdır). Dişi sıçanlarda 2,4
g/kg/gün kolesevelam dozlarında tiroit C-hücre adenomlarında istatistiksel olarak artış meydana
gelmiştir (Bu doz mg/kg vücut ağırlığına dayanarak insanlar için önerilen maksimum günlük
dozun [4,5 g/gün] yaklaşık 40 katıdır).
Mutagenez
Kolesevelam hidroklorür ve ilaçta mevcut olan 4 degradant Ames testinde ve memeli
kromozomal aberasyon testinde mutajenite açısından değerlendirilmiştir. 4 degradant ve ana
bileşiğin ekstraktı sıçan karaciğer ile metabolik aktivasyonlu veya aktivasyonsuz S. typhimurium
ve E.coli ile gerçekleştirilen in vitro bakteriyel mutagenez testinde genetik toksisite
göstermemiştir. Ana bileşiğin ekstraktı, Çin hamster ovaryum hücrelerinde kromozom aberasyon
deneyi için metabolik aktivasyon varlığında pozitif, yokluğunda ise negatif sonuçlanmıştır. 4
degradantın ikisi için desilamin HCl ve aminohekziltrimetil amonyum klorür HCl Çin hamster
ovaryum hücreleri kromozomal aberasyon testi sonuçları metabolik aktivasyon yokluğunda
belirsiz, varlığında ise negatif olmuştur. Diğer iki degradant didesilamimin HCl ve 6-
desilaminohekziltrimetil amonyum klorür HCl metabolik aktivasyon varlığında ve yokluğunda
negatif olmuştur.
13Fertilitenin bozulması
Sıçanlarda 3 g/kg/gün’e kadar olan dozlarda kolesevelam fertiliteyi bozmamıştır (Bu doz mg/kg
vücut ağırlığına dayanarak insanlar için önerilen maksimum günlük dozun [4,5 g/gün] yaklaşık
50 katıdır).
Reprodüktif toksikoloji çalışmaları
3 g/kg/gün kolesevelam dozlarına kadar sıçanlarda ve 1 g/kg/gün kolesevelam dozlarına kadar
dozlarda tavşanlarda hayvan çalışmaları gerçekleştirilmiştir (Bu doz mg/kg vücut ağırlığına
dayanarak insanlar için önerilen maksimum günlük dozun [4,5 g/gün] sırasıyla yaklaşık 50 ve 17
katıdır). Kolesevelam hidroklorür dozlarından dolayı fetüse herhangi bir zarar olduğuna dair bir
kanıta rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin Selüloz
Magnezyum Stearat
Kolloidal Silikon Dioksit
Opadry Clear 20A19286 [içeriği: hidroksipropil selüloz ve hipromelloz]
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
30, 60, 90 ve 180 film kaplı tablet Alu/Alu folyo blister ve karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş
Esenler / İSTANBUL
Tel : 0850 201 23 23
Faks : 0212 481 61 11
e-mail : bilgi@neutec.com.tr
148. RUHSAT NUMARASI
251/28
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.05.2013
Ruhsat yenileme tarihi:
10. KÜB’ÜN YENİLENME TARİHİ
15