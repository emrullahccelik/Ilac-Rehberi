KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZATU 100 mg SC enjeksiyonluk süspansiyon hazırlamak için toz
Steril
Sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon 100 mg azasitidin içerir.
Hazırlama sonrası elde edilen süspansiyon her mL’de 25 mg azasitidin içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk süspansiyon hazırlamak için toz.
Beyaz liyofilize toz
4. KLİNİK ÖZELLİKLER
4.1 Terapötik endikasyonlar
AZATU hematopoietik kök hücre transplantasyonuna uygun olmayan yetişkin hastalarda:
 Uluslararası Prognostik Skorlama Sistemi’ne (IPSS) göre intermediate 2 ve yüksek
risk miyelodisplastik sendrom (MDS)
 Miyeloproliferatif bozukluk olmaksızın kemik iliği blastı %10-29 arasında olan kronik
miyelomonositer lösemi (KMML)
 Dünya Sağlık Örgütü (WHO) sınıflandırmasına göre %20-30 blast ve çoklu serili
displazisi olan akut miyeloid lösemi (AML)
 Dünya Sağlık Örgütü(WHO) sınıflandırmasına göre % 30’dan fazla kemik iliği blastı
olan 65 yaş ve üstü akut miyeloid lösemi (AML) tedavisinde endikedir.
4.2 Pozoloji ve uygulama şekli
AZATU tedavisi kemoterapötik ajanlar konusunda tecrübeli bir hekim tarafından başlanmalı ve
izlenmelidir. Hastalara, tedavi öncesinde bulantı ve kusmaya karşı anti-emetik premedikasyonu
uygulanmalıdır.
Pozoloji/uygulama sıklığı ve süresi:
İlk tedavi siklusunda tavsiye edilen başlangıç dozu tedavi öncesi hematoloji laboratuvar
değerlerinden bağımsız olarak, tüm hastalar için vücut yüzey alanına göre 75 mg/m2 dozunda
olmalı, subkütan olarak 7 gün boyunca yapılan enjeksiyonları takiben 21 günlük bir ara
verilmelidir (28 gün süren tedavi siklusu).
Hastaların en az 6 siklus tedavi alması önerilir. Hasta tedaviden fayda gördüğü sürece ya da
Sayfa 1 / 26hastalıkta ilerleme görülünceye kadar tedavi devam ettirilmelidir.
Hastalar hematolojik yanıt/toksisite ve renal toksisite açısından izlenmelidir (bakınız Bölüm
4.4); bir sonraki siklusa başlarken erteleme ya da aşağıda belirtildiği şekilde doz azaltımı
gerekebilir.
AZATU ile oral azasitidin birbirinin yerine kullanılmamalıdır. Maruz kalmadaki farklılıklar
nedeniyle, oral azasitidin için doz ve zamanlama önerileri enjekte edilebilir azasitidin için
olanlardan farklıdır. Sağlık profesyonellerinin tıbbi ürünün adını, dozu ve uygulama yolunu
doğrulamaları önerilir.
Laboratuvar Testleri:
Tedaviye başlamadan ve her tedavi siklusu öncesinde; karaciğer fonksiyon testleri, serum
kreatinin ve serum bikarbonat seviyeleri ölçülmelidir. Tedaviye başlamadan ve en az her tedavi
siklusundan önce, cevap ve toksisiteyi izlemek gerekli olduğu için tam kan sayımları
yapılmalıdır.
Hematolojik Toksisite Nedeniyle Doz Ayarlaması:
Hematolojik toksisiteye bağlı olarak doz ayarlamasında; Hematolojik toksisite, trombosit sayısı
≤ 50 x 109/L ve/veya mutlak nötrofil sayısı (MNS) ≤1 x 109/L ise, siklus içerisinde ulaşılan
“en düşük değer” (en düşük) olarak tanımlanır.
İyileşme ise hematolojik toksisite gözlenen hücre serilerinde başlangıç değerleri ile en düşük
değer arasındaki farkın en az yarısı kadar bir artışın olma hali olarak tanımlanır.
(iyileşme ≥ En düşük sayım + (0,5 x [Başlangıç sayım – En düşük sayım]).
Tedavi öncesi başlangıca göre kan sayımı değerleri düşmemiş hastalarda (örneğin beyaz kan
hücresi – BKH - ≥ 3 x 109/l ve MNS ≥ 1,5 x 109/l ve trombosit ≥ 75 x 109/L) AZATU tedavisine
bağlı olarak hematolojik toksisite ortaya çıkarsa, bir sonraki tedavi siklusu trombosit sayısı ve
MNS değerleri düzelene kadar ertelenmelidir. 14 Gün içerisinde değerlerde iyileşme sağlanırsa
herhangi bir doz değişikliğine gerek yoktur. Ancak 14 gün içerisinde iyileşme sağlanamazsa bu
durumda aşağıdaki tabloya göre doz azaltılması yapılmalıdır. Doz ayarlamalarını takiben siklus
28 güne döndürülmelidir.
Siklustaki en düşük değer 14 gün içerisinde değerlerde
düzelme olmazsa bir sonraki
MNS (x 109/1) Trombosit (x 109/l) siklusda verilebilecek doz
miktarı
≤ 1 ≤ 50 % 50
> 1 > 50 % 100
*İyileşme = Sayım ≥ En düşük sayım + (0,5 x [Başlangıç sayım – En düşük sayım])
Sayfa 2 / 26Tedavi öncesi başlangıca göre kan sayımı değerleri düşmüş hastalarda (örneğin beyaz kan
hücresi – BKH - <3 x 109/L veya MNS < 1,5 x 109/L veya trombosit < 75 x 109/L) AZATU
tedavisini takiben BKH ya da MNS ya da trombosit sayısında, uygulama öncesine göre ≤ %50
bir azalma ya da %50’den fazla olmasına rağmen herhangi bir hücre seri farklılaşmasında
iyileşme görülmesi durumunda doz ayarlamasına ya da tedavinin ertelenmesine gerek yoktur.
Eğer BKH ya da MNS ya da trombosit sayısındaki azalma uygulama öncesine göre %50’den
fazla ise ve herhangi bir hücre seri farklılaşmasında iyileşme görülmemesi durumunda AZATU
tedavisinin bir sonraki siklusu, trombosit sayısı ve MNS düzelene kadar ertelenmelidir. 14 gün
içerisinde iyileşme sağlanırsa herhangi bir doz ayarlamasına gerek yoktur. Ancak 14 gün
süresinde bir düzelme gözlenmemesi durumunda kemik iliği hücresel yapısı
değerlendirilmelidir. Eğer kemik iliği hücre düzeyi > %50 ise doz değişikliğine gerek yoktur.
Kemik iliği hücre düzeyi ≤%50 ise tedavi ertelenmeli ve doz aşağıdaki tabloya göre
azaltılmalıdır:
Kemik İliği Hücre Düzeyi 14 gün içerisinde değerlerde düzelme izlenmezse yapılması
gereken doz değişikliği (%)
İyileşme* ≤21 Gün İyileşme* > 21 Gün
%15-50 %100 %50
< %15 %100 %33
*İyileşme = Sayım ≥ en düşük sayım + ((0,5 x [Başlangıç sayım – en düşük sayım])
Doz ayarlamalarını takiben siklus 28 güne döndürülmelidir.
Uygulama şekli:
Sulandırılmış AZATU; üst kol bölgesi, uyluk ya da karına subkütan olarak enjekte edilmelidir.
Enjeksiyon yerleri dönüşümlü olarak değiştirilmelidir. Yeni enjeksiyonlar bir öncekinden en az
2,5 cm uzağa yapılmalı ve kesinlikle hassasiyet, çürük, kızarıklık ya da sertleşme olan bölgelere
uygulanmamalıdır. Sulandırıldıktan sonra süspansiyon filtre edilmemelidir. AZATU için
sulandırma ve uygulama prosedürü için detaylı talimatlar bölüm 6.6’da verilmiştir.
Özel popülasyonlara ilişkin ek bilgiler:
Böbrek Yetmezliği:
Azasitidin, başlangıç doz ayarlaması olmaksızın böbrek yetmezliği olan hastalara uygulanabilir
(bakınız Bölüm 5.2). Eğer serum bikarbonat düzeyinde nedeni açıklanamayan bir şekilde 20
mmol/l’nin altında azalma ortaya çıkarsa, bir sonraki siklusta doz %50 azaltılmalıdır. Eğer
serum kreatinin ya da kan üre azot (BUN) değerleri açıklanamayan bir şekilde başlangıç
değerlerinin ≥ 2 kat üzerine ve normal değerin en üst sınırı (ULN)’na çıkarsa, değerler normale
ya da başlangıç düzeylerine dönene kadar bir sonraki siklus ertelenmeli ve takip eden tedavi
siklusunda doz % 50 azaltılmalıdır (bakınız Bölüm 4.4).
Sayfa 3 / 26Karaciğer Yetmezliği:
Karaciğer yetmezliği olan hastalarda yapılmış çalışma bulunmamaktadır (bakınız Bölüm 4.4).
Ciddi karaciğer yetmezliği bulunan hastalar advers olaylar için dikkatlice izlenmelidir.
Tedaviye başlamadan önce karaciğer yetmezliği olan hastalarda başlangıç dozu için spesifik bir
doz değişikliği önerilmemektedir; takip eden doz değişiklikleri hematolojik laboratuvar
değerleri üzerinden yapılmalıdır. İleri evre malign hepatik tümörü olan hastalarda AZATU
kontrendikedir (bakınız Bölüm 4.3 ve 4.4).
Pediatrik popülasyon:
Yeterli güvenlilik ve etkililik verisi bulunmadığından 18 yaş altındaki çocuklar ve
adölesanlarda AZATU kullanımı önerilmemektedir. Halihazırda mevcut veriler bölüm 4.8, 5.1
ve 5.2'de açıklanmaktadır, ancak pozoloji konusunda herhangi bir tavsiyede
bulunulmamaktadır.
Geriatrik popülasyon:
Yaşlı hastalar için spesifik bir doz ayarlaması önerilmemektedir. Yaşlılarda böbrek
fonksiyonları zaten azaldığı için böbrek fonksiyonlarının izlenmesi yararlı olabilir.
4.3 Kontrendikasyonlar
- Azasitidine veya bölüm 6.1’de listelenen herhangi bir bileşenine aşırı duyarlığı olan
hastalarda,
- İlerlemiş malign karaciğer tümörü olan hastalarda (bkz. Bölüm 4.4),
- Laktasyonda (bkz. Bölüm 4.6).
4.4 Özel kullanım uyarıları ve önlemleri
Hematolojik toksisite
Azasitidin ile tedavi esnasında, özellikle ilk 2 siklus sırasında (bkz. Bölüm 4.8), anemi,
nötropeni ve trombositopeni sık gözlenmektedir. Cevap ve toksisiteyi izlemek gerekli olduğu
için, en az her tedavi siklusundan önce tam kan sayımları yapılmalıdır. İlk siklus için önerilen
dozun uygulanmasından sonra, en düşük sayımlara ve hematolojik cevaba dayanarak (bkz.
Bölüm 4.2), daha sonraki sikluslar için doz azaltılabilir veya uygulama geciktirilebilir.
Hastalara derhal febril ataklarını bildirmeleri tavsiye edilmelidir. Ayrıca hastalara ve doktorlara
kanama belirtileri ve semptomları için dikkatli olmaları tavsiye edilir.
Karaciğer yetmezliği
Karaciğer yetmezliği olan hastalarda herhangi bir çalışma yapılmamıştır. Metastatik hastalığa
bağlı olarak büyük tümör yükü olan, özellikle albumin alt sınır değeri <30 g/L olan hastalarda,
azasitidin tedavisi sırasında ilerleyen karaciğer koması ve ölüm seyrek olarak rapor edilmiştir.
Azasitidin, ilerlemiş malign karaciğer tümörleri olan hastalarda kontrendikedir (bkz. Bölüm
4.3).
Sayfa 4 / 26Böbrek yetmezliği
Kemoterapötik ajanlarla birlikte i.v. azasitidin ile tedavi edilen hastalarda serum kreatinin
düzeyi artışı, böbrek yetmezliği ve ölümle sonuçlanan böbrek fonksiyon bozuklukları
bildirilmiştir. Ek olarak, alkali idrar ve hipokalemi (serum potasyumu < 3mmol/L) ile birlikte
serum bikarbonatlarının <20 mmol/L’ye düşmesi olarak tanımlanan renal tübüler asidoz,
azasitidin ve etoposid ile tedavi edilen 5 kronik miyeloid lösemi (KML) hastasında gelişmiştir.
Serum kreatinin veya BUN seviyelerinde açıklanamayan artışlar veya serum bikarbonatta
azalmalar (<20 mmol/L) oluşur ise, dozaj azaltılmalı veya uygulama geciktirilmelidir (bkz.
Bölüm 4.2).
Hastalar, oligüri ve anüri durumunda derhal doktorlarını bilgilendirmeleri konusunda
uyarılmalıdırlar.
Böbrek fonksiyonu normal olan hastalar ile böbrek yetmezliği olan hastalar arasında advers
etkilerin sıklığı açısından klinik bir farklılık olmamasına rağmen, azasitidin ve/veya
metabolitleri esas olarak böbrekten atıldığı için böbrek yetmezliği olan hastalar yakından
izlenmelidir (bkz. Bölüm 4.2)
Laboratuvar Testleri:
Tedaviye başlamadan ve her tedavi siklusundan önce karaciğer fonksiyon testleri, serum
kreatinin ve serum bikarbonat düzeyleri belirlenmelidir.
Tedaviye başlamadan ve en az her tedavi siklusundan önce, cevap ve toksisiteyi izlemek
gerekli olduğu için tam kan sayımları yapılmalıdır (bkz. Bölüm 4.8).
Kalp ve akciğer hastalığı
Ciddi konjestif kalp yetmezliği, klinik olarak stabil olmayan kalp hastalığı veya akciğer hastalığı
olan hastalar Azasitidin endikasyon çalışmalarına (AZA PH GL 2003 CL 001 ve AZA-AML-
001) alınmamıştır ve bu yüzden azasitidinin bu hastalarda güvenliliği ve etkililiği
saptanamamıştır. Bilinen bir kalp veya akciğer hastalığı geçmişi olan hastalarda yapılan bir
klinik çalışmadan alınan yeni veriler, azasitidin ile kardiyak olayların insidansında önemli bir
artış olduğunu göstermiştir (bkz. Bölüm 4.8). Bu nedenle, bu hasta grubunda azasitidin
kullanırken dikkatli olunması önerilir. Azasitidin ile tedavi öncesinde ve tedavi sırasında
kardiyopulmoner değerlendirme yapılması düşünülmelidir.
Nekrotizan fasiit
Azasitidin ile tedavi edilen hastalarda, ölümcül vakalar da dahil olmak üzere nekrotizan fasiit
rapor edilmiştir. Nekrotizan fasiit gelişen hastalarda, azasitidin tedavisi hemen durdurulmalı
ve acilen uygun bir tedaviye başlanmalıdır.
Tümör lizis sendromu:
Tedavi öncesinde yüksek tümör yükü olan hastalar tümör lizis sendromu açısından risk altındadır.
Bu hastalar yakın takip edilmeli ve uygun önlemler alınmalıdır.
Sayfa 5 / 26Diferansiyasyon sendromu
Enjekte edilebilir azasitidin alan hastalarda diferansiyasyon sendromu (retinoik asit sendromu
olarak da bilinir) vakaları bildirilmiştir. Diferansiyasyon sendromu ölümcül olabilir ve
semptomlar ve klinik bulgular solunum sıkıntısı, pulmoner infiltratlar, ateş, döküntü, pulmoner
ödem, periferik ödem, hızlı kilo alımı, plevral efüzyonlar, perikardiyal efüzyonlar, hipotansiyon
ve böbrek yetmezliğini içerir (bkz. Bölüm 4.8). Yüksek doz IV kortikosteroidlerle tedavi ve
hemodinamik izleme, diferansiyasyon sendromunu düşündüren semptom veya bulguların ilk
başlangıcında düşünülmelidir. Semptomlar düzelene kadar enjekte edilebilir azasitidinin geçici
olarak kesilmesi düşünülmeli ve devam edilirse dikkatli olunması önerilmektedir.
4.5 Diğer tıbbi ürünler ile etkileşimler ve diğer etkileşim şekilleri
İn vitro verilere göre sitokrom P450 izoenzimleri (CYP’ler), UDP-glukuronoziltransferazlar
(UGT’ler), sülfotransferazlar (SULT’ler) ve glutatyon transferazların (GST’ler) azasitidin
metabolizmasında yer almadığı görülmektedir; bu nedenle bu metabolik enzimler ile ilişkili in
vivo etkileşim olasılığının olmadığı düşünülmektedir.
Azasitidinin sitokrom P 450 enzimleri üzerinde klinik olarak önemli inhibitör veya
indükleyici etkisi olası değildir (bkz Bölüm 5.2).
Azasitidin ile klinik ilaç etkileşme çalışmaları yapılmamıştır.
Özel popülasyonlara iliskin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli olan kadınlar tedavi sırasında ve tedaviden sonra en az 6 ay
boyunca etkili kontrasepsiyon yöntemi kullanmalıdırlar. Erkeklere tedavi sırasında çocuk sahibi
olmamaları, tedavi sırasında ve tedaviden sonra en az 3 ay boyunca etkili doğum kontrol
yöntemleri kullanmaları tavsiye edilmelidir.
Gebelik dönemi
Azasitidinin, gebe kadınlarda kullanımına ilişkin yeterli veri yoktur. Fareler üzerinde yapılan
çalışmalar üreme toksisitesi olduğunu göstermiştir (bkz. Bölüm 5.3). İnsanlardaki potansiyel
riski bilinmemektedir. Azasitidin, hayvan çalışmalarından elde edilen sonuçlara ve
mekanizmasına dayanarak gebelik sırasında, özellikle ilk trimesterde, kesinlikle gerekli
olmadıkça kullanılmamalıdır. Tedavinin anne için avantajları fetus için olası risklerine karşı her
vaka için tartışılarak karar verilmelidir.
Sayfa 6 / 26Laktasyon dönemi
Azasitidin / metabolitlerinin anne sütüne geçip geçmediği bilinmemektedir. Emzirilen bebekte
ciddi advers reaksiyon potansiyeli nedeniyle, azasitidin tedavisi sırasında emzirme
kontrendikedir.
Üreme yeteneği / Fertilite
İnsanlarda azasitidinin fertilite üzerindeki etkisine dair herhangi bir veri yoktur. Hayvanlarda
azasitidin kullanımının erkek fertilitesi üzerinde advers reaksiyonları görülmüştür (bkz. Bölüm
5.3).
Tedaviye başlamadan önce erkek hastalara spermlerini saklamak üzere danışman aramaları
tavsiye edilmelidir.
4.7 Araç ve makine kullanımı üzerindeki etkiler
Azasitidinin araç veya makina kullanımına hafif ve orta derecede etkisi vardır. Azasitidin
kullanımı ile yorgunluk rapor edilmiştir. Bu nedenle, araç ve makine kullanırken dikkatli
olunması önerilmelidir.
4.8 İstenmeyen etkiler
Güvenlilik profili özeti
MDS, KMML ve % 20-30 kemik iliği blastlı AML’si olan yetişkinlerde:
Hastaların %97’sinde AZATU uygulaması ile ilişkili advers reaksiyonlar oluşmuştur.
Azasitidin endikasyon çalışmasında (AZA PH GL 2003 CL 001) en sık görülen ciddi advers
reaksiyonlar febril nötropeni (%8) ve anemi (%2,3) olup bu çalışmayı destekleyen çalışmalarda
da (CALGB 9221 ve CALGB 8921) benzer ciddi advers reaksiyonlar raporlanmıştır. Daha az
sıklıkta bildirilen diğer ciddi advers reaksiyonlar nötropenik sepsis (%0,8) ve bazen ölümcül
sonuçları olabilen pnömoni (%2,5) gibi enfeksiyonları, trombositopeni (%3,5), aşırı duyarlılık
reaksiyonları (% 0,25) ve kanama olaylarını [örneğin serebral kanama (%0,5), gastrointestinal
kanama (%0,8) ve intrakraniyal kanama (%0,5)] içermektedir.
Azasitidin tedavisi ile çok yaygın görülen advers reaksiyonlar trombositopeni, nötropeni ve
lökopeniyi (genellikle Derece 3-4) içeren hematolojik reaksiyonlar (% 71,4), bulantı, kusmayı
(genellikle Derece1-2) içeren gastrointestinal olaylar (% 60,6) veya enjeksiyon bölgesi
reaksiyonlarıdır ( % 77,1; genellikle Derece 1-2).
% 30’dan fazla kemik iliği blastı olan 65 yaş ve üstü hastalarda:
Azasitidin tedavi kolunda AZA-AML-001 çalışması ile belirlenmiş olan çok yaygın ciddi
advers reaksiyonlar (≥ % 10) arasında febril nötropeni (%25), pnömoni (%20,3) ve pireksi
(%10,6) bulunmaktadır. Ayrıca daha az sıklıkla raporlanmış olan ciddi advers reaksiyonlar
arasında sepsis (% 5,1), anemi (%4,2), nötropenik sepsis (%3,0), idrar yolu enfeksiyonu (%3,0),
trombositopeni (%2,5), nötropeni (%2,1), selülit (%2,1), baş dönmesi (%2,1) ve dispne
Sayfa 7 / 26(%2,1) bulunmaktadır.
Azasitidin tedavisi ile en sık raporlanan advers reaksiyonlar (çalışmadaki hastaların %30’unda
görülen), kabızlık (%41,9), mide bulantısı (%39,8) ve ishali de içeren sindirim sistemi olayları
(%36,9; genellikle Derece 1-2), pireksiyi de içeren genel bozukluklar ve uygulama bölgesine
ilişkin durumlar (%37,7; genellikle Derece 1-2) ve febril nötropeni (%32,2) ve nötropeniyi
(%30,1; genellikle Derece 3-4) de içeren hematolojik olaylardır.
Advers reaksiyonların tablolaştırılmış listesi
Aşağıdaki tablo azasitidin tedavisi ile ilişkili olabilecek advers reaksiyonları içermektedir.
Sıklıklar, MDS ve AML üzerine yapılmış temel klinik çalışmalara ve pazarlama sonrası
gözlemlere dayanmaktadır.
Sıklıklar şu şekilde tanımlanmıştır: çok yaygın (≥1/10), yaygın (≥1/100- <1/10), yaygın
olmayan (≥1/1000- <1/100), seyrek (≥1/10.000- <1/1000), çok seyrek (<1/10.000), bilinmiyor
(eldeki verilerden hareketle tahmin edilemiyor). Her bir sıklık grubu içinde advers reaksiyonlar
azalan ciddiyet sırasına göre verilmiştir. Advers reaksiyonlar, temel klinik çalışmaların
herhangi birinde gözlemlenen en yüksek sıklığa göre aşağıdaki tabloda sunulmaktadır.
Tablo 1: Azasitidin ile tedavi edilen MDS veya AML hastalarında bildirilen advers
reaksiyonlar (klinik çalışmalar ve pazarlama-sonrası deneyim)
Sistem Organ Çok yaygın Yaygın Yaygın Seyrek Bilinmiyor
Sınıfı olmayan
Enfeksiyonlar ve Pnömoni* Sepsis* Nekrotizan
enfestasyonlar (bakteriyel, viral (Bakteriyel, fasiit*
ve fungal dahil) viral ve fungal
Nazofarenjit
dahil)
Nötropenik
sepsis*
Solunum
yolları
enfeksiyonu
(üst solunum
yolları ve
bronşit dahil)
İdrar yolu
enfeksiyonları
Selülit
Divertikül
iltihabı
Sayfa 8 / 26Oral fungal
enfeksiyon
Sinüzit
Farenjit
Rinit
Herpes simplex
Deri
enfeksiyonu
İyi huylu ve kötü Diferansiyasyon
huylu sendromu*,a
neoplazmalar (kist
ve polipler de
dahil olmak
üzere)
Kan ve lenf sistem Febril Pansitopeni*
hastalıkları nötropeni* Kemik iliği
Nötropeni yetmezliği
Lökopeni
Trombositopeni
Anemi
Bağışıklık sistemi Aşırı duyarlılık
hastalıkları reaksiyonları
Metabolizma ve Anoreksi Dehidratasyon Tümör lizis
beslenme İştah kaybı sendromu
hastalıkları Hipokalemi
Psikiyatrik Uykusuzluk Konfüzyonel
hastalıklar durum
Anksiyete
Sinir sistemi Baş dönmesi İntrakraniyal
hastalıkları Baş ağrısı kanama*
Bayılma
Uyku hali
Letarji
Göz hastalıkları Göz kanaması
Konjunktival
kanama
Kardiyak Perikardiyal Perikardit
hastalıklar efüzyon
Vasküler Hipotansiyon*
hastalıklar Hipertansiyon
Ortostatik
hipotansiyon
Hematom
Sayfa 9 / 26Solunum, göğüs Dispne Plevral efüzyon İnterstisiyal
hastalıkları ve Burun kanaması Efor dispnesi akciğer
mediyastinal Faringolaringeal hastalığı
hastalıklar ağrı
Gastrointestinal İshal, Kusma Gastrointestinal
hastalıklar Kabızlık Bulantı kanama* (Ağız
Karın ağrısı (üst kanaması dahil)
karın ağrısı ve Hemoroidal
karın kanama
rahatsızlığı Stomatit
dahil) Diş eti kanaması
Dispepsi
Hepato-bilier Karaciğer
hastalıkları yetmezliği*
İlerleyen
hepatik koma
Deri ve deri altı Peteşi Purpura Akut febril
doku hastalıkları Vücudun her Alopesi nötrofilik
yerinde Ürtiker dermatoz
olabilecek Eritem Piyoderma
kaşıntı Maküler gangrenozum
Döküntü döküntü
Ekimoz
Kas-iskelet Artralji Kas spazmları
bozuklukları ve Kas-iskelet Miyalji
bağ doku ve ağrısı (sırt,
kemik hastalıkları kemik ve
ekstremitede
ağrıyı içeren)
Böbrek ve idrar Böbrek Renal tübüler
yolu hastalıkları yetmezliği* asidoz
Hematüri
Serum kreatinin
düzeyinde artış
Genel bozukluklar Pireksi* Enjeksiyon Enjeksiyon
ve uygulama Yorgunluk bölgesinde: bölgesinde
bölgesine ilişkin Asteni morarma, nekroz
hastalıklar Göğüs ağrısı hematom,
Enjeksiyon sertleşme,
bölgesinde döküntü, kaşıntı,
eritem enflamasyon,
renk bozulması,
Enjeksiyon nodül ve
bölgesinde ağrı kanama
Enjeksiyon Kırgınlık
bölgesinde Titreme
reaksiyon
Sayfa 10 / 26(spesifik Katater bölge
olmayan) kanaması
Araştırmalar Kilo kaybı
*= Nadir olarak ölümcül vakalar rapor edilmiştir.
a= bkz. Bölüm 4.4
Seçilen Advers reaksiyonların sıralanması
Hematolojik advers reaksiyonlar
Azasitidin tedavisi ile ilişkili olarak çok yaygın rapor edilen ( ≥%10) hematolojik advers
reaksiyonlar, genellikle 3. veya 4. dereceden anemi, trombositopeni, nötropeni, febril nötropeni
ve lökopenidir.
Bu olayların olma riski daha çok ilk 2 siklus sırasındadır, daha sonra hematolojik fonksiyonun
normale döndüğü hastalarda daha az sıklıkta oluşur. Çoğu hematolojik advers reaksiyonlar, tam
kan sayımlarının rutin olarak izlenmesi ve bir sonraki siklusta azasitidin uygulamasının
geciktirilmesi, nötropeni için profilaktik antibiyotikler ve/veya büyüme faktörü desteği
(örneğin G-CSF) ve anemi veya trombositopeni için transfüzyonlar ile gerektiği gibi tedavi
edilmektedir.
Enfeksiyonlar
Miyelosupresyon nötropeniye ve enfeksiyon riskinin artmasına neden olabilir. Azasitidin alan
hastalarda nötropenik sepsisi de içeren sepsis ve pnömoni gibi ve bazıları ölümcül sonuçlara
neden olan ciddi advers reaksiyonlar rapor edilmiştir. Enfeksiyonlar, nötropeni için anti-
enfektif ajanlar ve büyüme faktör desteği (örneğin G-CSF) kullanımı ile kontrol altına
alınabilir.
Kanama
Azasitidin alan hastalarda kanama görülebilir. Gastrointestinal kanama ve intrakraniyal kanama
gibi ciddi advers reaksiyonlar rapor edilmiştir. Özellikle daha önceden trombositopenisi olan
veya tedaviye bağlı trombositopenisi gelişen hastalar, kanama belirtileri ve semptomları için
izlenmelidir.
Aşırı duyarlılık
Azasitidin alan hastalarda ciddi aşırı duyarlılık reaksiyonları rapor edilmiştir. Anafilaktik
benzeri reaksiyon durumunda azasitidin tedavisi derhal kesilmelidir ve uygun semptomatik
tedavi başlatılmalıdır.
Deri ve deri altı doku hastalıkları
Deri ve deri altı advers reaksiyonlarının çoğunluğu enjeksiyon bölgesi ile ilgilidir. Bu advers
reaksiyonların hiçbiri azasitidinin kesilmesine veya ana çalışmalarda azasitidin dozunun
Sayfa 11 / 26azaltılmasına neden olmamıştır. Advers reaksiyonlarının çoğunluğu ilk 2 siklus sırasında
olmuştur ve sonraki sikluslar ile azalmaya yönelmiştir. Enjeksiyon bölgesinde
döküntü/enflamasyon/pruritus, döküntü, eritem ve deri lezyonu gibi subkütan advers
reaksiyonlar, antihistaminikler, kortikosteroidler ve non-steroidal anti-enflamatuarlar
(NSAIDler) gibi ilaçların birlikte kullanımını gerektirebilir. Bu kutanöz reaksiyonlar, bazen
enjeksiyon bölgesinde oluşan yumuşak doku enfeksiyonlarından ayırt edilmelidirler. Pazarlama
sonrasındaki gözlemlerde; azasitidin ile birlikte nadir vakalarda, ölüme yol açan selülit ve
nekrotizan fasiit gibi yumuşak doku enfeksiyonları rapor edilmiştir. Enfeksiyöz advers
reaksiyonların klinik yönetimi için 4.8 Enfeksiyonlar bölümüne bakınız.
Gastrointestinal advers reaksiyonlar
Azasitidin tedavisi ile çok yaygın rapor edilen advers reaksiyonlar kabızlık, ishal, bulantı ve
kusmadır. Bu advers reaksiyonlar, bulantı ve kusma için anti-emetikler; ishal için anti-
diyaretikler ve kabızlık için laksatif ve/veya feçes yumuşatıcıları ile semptomatik olarak tedavi
edilmelidirler.
Renal advers reaksiyonlar
Azasitidin ile tedavi edilen hastalarda, serum kreatinin değerlerinde artış ve hematüriden renal
tübüler asidoz, renal yetmezlik ve ölüme kadar giden derecelerde böbrek bozuklukları rapor
edilmiştir (bkz. Bölüm 4.4).
Hepatik advers reaksiyonlar
Azasitidin tedavisi sırasında, metastatik hastalığa bağlı olarak tümör yükü çok olan hastalarda
hepatik yetmezlik, ilerleyen hepatik koma ve ölüm gözlenmiştir (bkz. Bölüm 4.4).
Kardiyak olaylar
Kardiyovasküler veya pulmoner hastalık geçmişi olduğu bilinen hastaların dahil edildiği bir
klinik çalışmadan alınan veriler, AZATU ile tedavi edilen yeni AML teşhisi konmuş hastalarda
kardiyak olaylarda bir artış olduğunu göstermiştir (bkz. Bölüm 4.4).
Yaşlı hastalar
85 yaş ve üstü hastalarda azasitidinin güvenliliği ile ilgili sınırlı bilgi bulunmaktadır (AZA-
AML-001 çalışmasında 85 yaş ve üstü 14 hasta [%5,9] bulunmaktadır.)
Pediyatrik popülasyon
AZA-JMML-001 çalışmasında, 28 pediyatrik hasta (1 aydan 18 yaşına kadar) MDS (n = 10)
veya juvenil miyelomonositik lösemi (JMML) (n = 18) için azasitidin ile tedavi edilmiştir (bkz.
Bölüm 5.1).
28 hastanın tümü en az 1 advers olay yaşadı ve 17'si (%60,7) en az 1 tedaviyle ilişkili olay
yaşadı. Genel pediyatrik popülasyonda en sık bildirilen advers olaylar ateş, anemi,
trombositopeni ve febril nötropeni dahil hematolojik olaylar ile kabızlık ve kusma dahil
gastrointestinal olaylardır.
Sayfa 12 / 26Klinik çalışmadaki üç (3) hasta, ilacın kesilmesine neden olan tedavi ilişkili olay yaşadı (ateş,
hastalığın ilerlemesi ve karın ağrısı).
AZA-AML-004 çalışmasında, moleküler relapslı 7 pediyatrik hasta (2-12 yaş arası), ilk tam
remisyondan [CR1] azasitidin ile tedavi edilmiştir (bkz. Bölüm 5.1).
7 hastanın tümü, tedaviye bağlı en az 1 advers olay yaşamıştır. En sık bildirilen yan etkiler
nötropeni, bulantı, lökopeni, trombositopeni, diyare ve alanin aminotransferaz (ALT) artışıdır.
İki hasta, dozun kesilmesine yol açan (ateşli nötropeni, nötropeni) tedaviyle ilişkili bir olay
yaşamıştır.
Klinik çalışma sırasında azasitidin ile tedavi edilen sınırlı sayıda pediyatrik hastada yeni
güvenlilik sinyali tespit edilmemiştir. Genel güvenlik profili, yetişkin popülasyonun güvenlilik
profiliyle tutarlıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalar sırasında azasitidin ile doz aşımı bir vakada rapor edilmiştir. Hasta, önerilen
başlangıç dozunun neredeyse 4 katı olan, yaklaşık 290 mg/m2 tek bir i.v. dozu aldıktan sonra,
hastada ishal, bulantı ve kusma görülmüştür.
Doz aşımı durumunda, hasta uygun kan sayımları yapılarak izlenmeli ve gerekli olduğu şekilde
destekleyici tedavi almalıdır. Azasitidinin doz aşımı için bilinen spesifik bir antidot yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antineoplastik maddeler. Pirimidin analogları.
ATC kodu: L01BC07
Etki mekanizması:
Azasitidinin antineoplastik etkilerini, kemik iliğindeki anormal hematopoietik hücreler
üzerinde sitotoksisite ve DNA’nın hipometilasyonu da dahil olmak üzere çoklu mekanizmalar
ile gösterdiğine inanılmaktadır. Azasitidinin sitotoksik etkileri şu mekanizmalardan
kaynaklanıyor olabilir: DNA, RNA ve protein sentezinin inhibisyonu, RNA ve DNA’yla
birleşme ve DNA yıkım yolaklarının aktivasyonu. Non-proliferatif hücreler azasitidine göreceli
olarak dirençlidir. Azasitidinin DNA’ya katılımı DNA metiltransferazlarının inaktivasyonu ve
Sayfa 13 / 26DNA’nın hipometilasyonu ile sonuçlanır. Normal hücre siklusu kontrolü, diferansiyasyonu ve
ölüm yolaklarında görev alan anormal derecede metillenmiş genlerin DNA hipometilasyonu,
genlerin yeniden ekspresyonu ve kanser- baskılayıcı fonksiyonların tamiri ile sonuçlanabilir.
DNA hipometilasyonu ile azasitidinin sitotoksik veya diğer aktivitelerinin klinik sonuçlar
üzerindeki göreceli önemleri henüz bilinmemektedir.
Klinik etkililik ve güvenlilik:
MDS, KMML ve kemik iliğinde % 20-30 blast olan AML tanılı yetişkinlerde
Azasitidinin etkililiği ve güvenliliği uluslararası, çok merkezli, kontrollü, açık-uçlu,
randomize, paralel gruplu, Faz 3 karşılaştırmalı araştırmada (AZA PH GL 2003 CL 001)
incelenmiştir. Araştırmaya Uluslararası Prognostik Skorlama Sistemine (UPSS) göre
intermediate-2 ile yüksek riskli MDS ve Fransız Amerikan İngiliz (FAB) sınıflandırma
sistemine göre ise RAEB, RAEB-T (%21-30 blast) ile mKMML olan MDS hastaları dahil
edilmiş, sekonder MDS’si olan hastalar araştırmaya dahil edilmemiştir. Azasitidin (n= 179)
konvansiyonel tedavi rejimleri (n=179) ile karşılaştırılmıştır. Konvansiyonel tedavi rejimleri,
tek başına destek tedavi (n= 105), düşük doz sitarabin ve beraberinde destek tedavi (n= 49) veya
standart indüksiyon kemoterapi ile destek tedaviden (n= 25) oluşmuştur. Hastalar
randomizasyondan önce doktorları tarafından 3 konvansiyonel tedavi rejiminden bir tanesine
seçilmişlerdir. Hasta azasitidin grubuna randomize olmamışsa, bu önceden seçilen rejimi
almıştır. Hastanın araştırmaya dahil edilmesi için gereken kriterlerden bir tanesi de “Eastern
Cooperative Oncology Group” (ECOG) performansının 0-2 arasında olmasıdır. Sekonder
MDS’si olan hastalar araştırmaya dahil edilmemiştir. Araştırmanın primer sonlanım noktası
toplam sağ kalım süresidir. Azasitidin medyan 9 siklus (1-39 siklus aralığında) ve ortalama 10,2
siklus olacak şekilde 7 gün boyunca günlük 75 mg/m2 subkütan dozda uygulanmış ve 21 gün
ara verilmiştir (28 günden oluşan tedavi siklusu). Tedavi Amaçlı Popülasyonda (ITT) yaş
ortalaması 69’dur (38-88 yaş arası).
358 hasta (179 azasitidin ve 179 konvansiyonel tedavi rejimleri üzerinde yapılan ITT
analizinde, azasitidin ile medyan 24.46 aylık bir sağ kalıma karşı, konvansiyonel tedavi rejimi
tedavisinde 15,02 aylık sağ kalım olduğu saptanmıştır. Aradaki fark 9,4 aydır. (p<0,0001).
Azasitidin kullanan hastalarda iki yıllık sağ kalım oranı %50,8 iken; konvansiyonel tedavi
rejimi hastalarında %26,2’dir (p<0,0001).
Sayfa 14 / 26ANAHTAR: AZA= azasitidin; KT= konvansiyonel tedavi; GA= güvenlilik aralığı; TO= tehlike
oranı
Azasitidinin sağkalım faydaları, kontrol kolunda kullanılan konvansiyonel tedavi rejimi
seçeneğinden (tek başına en iyi destek tedavi, düşük doz sitarabin ve beraberinde en iyi destek
tedavi veya standart indüksiyon kemoterapisi ve beraberinde en iyi destek tedavi) bağımsız
olarak tutarlıdır.
UPSS (Uluslararası Prognostik Skorlama Sistemi) sitogenetik alt grup analiz edildiğinde, tüm
gruplarda (iyi, orta, kötü sitogenetikli, monozomi 7 dahil) medyan genel sağ kalım açısından
benzer sonuçlar. Yaş alt grupları analiz edildiğinde, tüm gruplarda medyan genel sağ kalımda
bir artış gözlendi (<65 yaş, ≥65 yaş ve ≥75 yaş).
Azasitidin grubunda ölüm veya AML’ye dönüşüm için geçen medyan süre 13 ay iken; bu süre
konvansiyonel rejim tedavisi alan grupta 7,6 aydır. Azasitidin 5,4 aylık avantaj sağlamış olup,
p-değeri 0,0025’dir. Ayrıca, azasitidin tedavisi sitopeni ve semptomlarında azalma ile
birliktelik göstermiştir.
Azasitidin tedavisi, kırmızı kan hücresi (KKH) ve trombosit transfüzyonlarına olan ihtiyacın
azalmasına yol açmaktadır. Başlangıçta KKH transfüzyonuna bağımlı olan azasitidin
grubundaki hastaların %45.0'i tedavi süresi boyunca KKH transfüzyonundan bağımsız hale
gelirken, kombine CCR gruplarındaki ((%33,6 (%95 GA: 22,4, 44,6) istatistiksel olarak anlamlı
(p < 0,0001) fark)) hastaların %11,4'ünde fark %33,6'dır. Başlangıçta KKH transfüzyonuna
bağımlı olan ve bağımsız hale gelen hastalarda, azasitidin grubunda KKH transfüzyon bağımsız
hale gelme medyan süresi 13 aydır.
Azasitidin grubunda elde edilen toplam yanıt (tam remisyon [TR] + parsiyel remisyon [PR])
%29 iken kombine konvansiyonel tedavi rejimleri grubunda ise %12’dir (p=0,0001). Bağımsız
İnceleme Komitesi’nin AZA PH GL 2003 CL1 çalışmasında elde ettiği genel yanıt (TR + PR),
azasitidin grubunda %7 (12/179) olup bu oran kombine konvansiyonel tedavi gruplarında %1
Sayfa 15 / 26(2/179)’dur (p=0,0113). Bağımsız İnceleme Komitesi ve araştırmacı değerlendirmeleri yanıtları
arasındaki farklar periferik kan sayımlarının iyileştirilmesini ve en az 56 gün bu iyileştirmenin
idamesini gerektiren Uluslararası Çalışma Grubu (IWG) kriterlerinin bir sonucudur. Azasitidin
tedavisini takiben TR ve PR elde edilemeyen hastalarda da sağ kalımda avantaj gözlenmiştir.
Bağımsız İnceleme Komitesinin yaptığı değerlendirmeye göre azasitidin alan hastaların
%49’unda hematolojik iyileşme (major veya minör) tespit edilmiş olup bu oran kombine
konvansiyonel tedavi rejimleri ile tedavi edilen hastalarda
%29’dur (p< 0,0001).
Başlangıçta bir veya daha fazla sitogenetik anormalliği olan hastalarda, major sitogenetik yanıt
görülen hastaların oranı azasitidin ve kombine konvansiyonel tedavi rejimi gruplarında
birbirine benzerdir. Minör sitogenetik yanıt, kombine konvansiyonel tedavi rejimi grubu ile
karşılaştırıldığında (%10), azasitidin grubunda (%34) istatistiksel olarak anlamlı düzeyde daha
yüksektir (p= 0,0015).
% 30’dan fazla kemik iliği blastı olan 65 yaş ve üstü akut miyeloid lösemi (AML) hastaları
AZA-AML-001 klinik araştırmasında yer alan tedavi amaçlı hasta popülasyonuna ait sonuçlar
aşağıda sunulmuştur ( Bkz. 4.1- Terapötik Endikasyonlar).
Azasitidinin etkililik ve güvenliliği hematopoietik kök hücre transplantasyonuna uygun
olmayan, Dünya Sağlık Örgütü sınıflandırmasına göre 65 yaş ve üstü yeni teşhiş konmuş veya
% 30’dan fazla kemik iliği blastlı ikincil AML’si olan hastalarda uluslararası, çok merkezli,
kontrollü, açık-uçlu, paralel grup Faz 3 çalışması yapılmıştır. Azasitidin ile birlikte en iyi
destek tedavileri (n=241) konvansiyonel tedavi rejimleri ile karşılaştırılmıştır. Konvansiyonel
tedavi rejimleri, tek başına destek tedavileri (n=45), düşük doz sitarabin ve beraberinde destek
tedavileri (n=158) veya sitarabin ve antrasiklin ile birlikte standart yoğunlaştırılmış kemoterapi
ile beraber destek tedaviden (n=44) oluşmaktadır. Randomizasyondan önce konvansiyonel
tedavi rejimi alan 3 hastadan 1’i doktorları tarafından seçilmişlerdir. Hastalar eğer Azasitidin
grubuna randomize edilmediyse önceden seçilmiş tedavi rejimini almaya devam etmiştir.
Çalışmaya alınma kriterleri, hastaların ECOG performans durumlarının 0 ila 2 arasında olması
ve orta dereceli veya düşük riskli sitogenetik anormalliği olmasıydı. Çalışmanın birincil
sonlanım noktası genel sağkalım olarak belirlenmiştir.
Azasitidin alanlar için, 21 gün dinlenme periyodunu takiben 7 gün boyunca (28 günlük tedavi
siklusu) 75 mg/m2 subkütan medyan 6 siklus (1-28 siklus) olacak şekilde uygulanırken, sadece
en iyi destek tedavisi alanlarda medyan 3 siklus (1-20 siklus), düşük doz sitarabin alanlarda
medyan 4 siklus (1-25 siklus) ve standart yoğunlaştırılmış kemoterapi alanlarda medyan 2
siklus (1-3 indüksiyon siklusu artı 1 veya 2 konsolidasyon siklusu) olacak şekilde
uygulanmıştır.
Bireysel başlangıç parametreleri açısından azasitidin ile konvansiyonel tedavi rejimindeki
gruplar karşılaştırılabilirdir. Hastalardaki medyan yaş 75’tir (64 ile 91 yaş aralığı). % 75,2’si
beyaz ırktan, % 59’u erkek hastalardan oluşmaktadır. Dünya Sağlık Örgütü sınıflandırmasına
göre başlangıçta hastaların %60,7’si tek başına AML, %32,4’ü miylodisplaziye bağlı
değişiklikler ile AML%4,1’i terapiye bağlı miyeloid neoplazma ve %2,9’u tekrar eden genetik
Sayfa 16 / 26anormallikleri ile birlikte AML olarak kategorize edilmiştir.
488 hastanın ITT analizinde (241 hasta azasitidin ve 247 hasta konvansiyonel tedavi rejimi ile
tedavi edilmiştir.), azasitidin tedavisi alan hastalar ile konvansiyonel tedavi rejimi alan hastalar
da medyan sağkalım oranı sırasıyla 10,4 ay ve 6,5 aydır. Aradaki fark 3,8 aydır (p=0.1009).
Tedavi etkisinin risk oranı 0.85’tir 0,85’tir (%95 Cl= 0,69, 1,03). Bir yıllık sağkalım oranları
azasitidin alan hastalarda %46,5, konvansiyonel tedavi rejimi alan hastalarda %34,3’tür.
Önceden tanımlanmış başlangıçtaki prognostik faktörler için Cox PH modele uyarlanarak
azasitidinin konvansiyonel tedavi rejimleri karşılaştırması için risk oranı 0,80 (% 95 Cl=0,66,
0,99; p0,0355) olarak belirlenmiştir.
Buna ek olarak, azasitidin ile önceden seçilmiş konvansiyonel tedavi rejimi alan hastalar
karşılaştırıldığında çalışma istatistiksel olarak belirli bir fark göstermemesine rağmen,
azasitidin kullanan hastaların sağkalım oranı konvansiyonel tedavi rejimi seçeneklerinden
destek tedavisi ve düşük doz sitarabin artı destek tedavisi alan hastalardan daha uzundur. Yoğun
kemoterapi ile destek tedavisi alan hastalar ile karşılaştırıldığında ise sağkalım oranı benzerlik
göstermektedir.
Azasitidinin lehine toplam sağkalım yararı yönünden, bütün önceden seçilmiş alt gruplarda yaş
[(75 yaş altı ve 75 yaş ve üstü), cinsiyet, ırk, ECOG performans durumu (0 veya 1 ve 2), temel
sitogenetik risk (orta veya düşük), coğrafik bölge, AML’nin DSÖ sınıflandırması
(miyelodisplaziye bağlı değişiklikler ile birlikte AML’yi de içeren), başlangıçtaki lökosit
sayısı((≤ 5 x109/L ve >5 x 109/L), başlangıçtaki kemik iliği blastı (% 50 ve daha az ve > %
50’den çok), önceki MDS geçmişi] bir eğilim bulunmaktadır. Yalnızca çok küçük bir grupta
toplam sağkalım risk oranı istatiksel anlamlılığa ulaşmıştır. Bu gruplar arasında zayıf
sitogenetik riski olan hastalar, miyelodisplaziye bağlı değişiklikler olan AML hastaları, 75 yaş
altı hastalar, kadın hastalar ve beyaz ırktan hastalar yer almaktadır.
Hematolojik ve sitogenetik cevaplar araştırmacılar ve IRC tarafından benzer sonuçlar ile
değerlendirilmişlerdir. IRC tarafından tam yanıtların oranı (tam remisyon [CR] ve kan sayımı
Sayfa 17 / 26düzelmesiz tam remisyon [CRi]) azasitidin grubu için %27,8, ve birleştirilmiş konvansiyonel
tedavi rejimi için %25,1 olarak belirlenmiştir (p=0,5384). CR ve Cri’ye ulaşan hastalarda,
remisyon için medyan süre azasitidin kullanan hastalarda 10,4 ay (% 95 GA=7,5; 15,2) olup,
konvansiyonel tedavi rejimi alan hastalarda ise 12,3 aydır (% 95 GA=9, 17). Azasitidin ile
tedavi edilen ve tam yanıt sağlanamayan hastalarda konvansiyonel tedavi rejimlerine göre sağ
kalım avantajı gösterilmiştir.
Azasitidin tedavisi periferik kan değerlerini iyileştirmiş ve eritrosit ve trombosit transfüzyonu
ihtiyacını azaltmıştır. Eğer hasta sırasıyla 56 gün (8 hafta) boyunca veya randomizasyon öncesi
bir veya daha fazla eritrosit veya trombosit transfüzyonu almışsa, başlangıçta eritrosit veya
trombosit transfüzyonuna bağımlı kabul edilmiştir. Eğer hasta sırasıyla tedavi süresi boyunca
ve raporlama periyodunda ardışık gelen herhangi 56 gün boyunca eritrosit veya trombosit
transfüzyonu almıyorsa, eritrosit veya trobosit transfüzyonuna bağımlı olmadığı
düşünülmektedir.
Başlangıçta eritrosit transfüzyonuna bağımlı olan azasitidin gurubundaki hastalardan
%38,5’inin (% 95 GA=31,1, 46,2) tedavi periyodu süresince eritrosit transfüzyonuna
bağımlılığı kalmamıştır. Birleştirilmiş konvasiyonel tedavi rejimi alan hastalarda bu oran
%27,6’dır (%95 GA=20,9, 35,1). Başlangıçta eritrosit transfüzyonuna bağımlı olan ve tedavi
ile transfüzyona bağımsız hale gelen hastalar için, transfüzyona bağımsız hale gelmek için
geçen medyan süre azasitidin gurubunda 13,9 ay iken konvansiyonel tedavi rejimi alan
hastalarda ise bu süreye ulaşılamamıştır.
Çalışma başlangıcında trombosit transfüzyonuna bağımlı olan azasitidin grubundaki
hastalardan %40,6’sının (% 95 GA=30,9, 50,8) tedavi periyodu süresince trombosit
transfüzyonuna bağımlılığı kalmamıştır. Birleştirilmiş konvasiyonel tedavi rejimi alan
hastalarda bu oran %29,3’tür (% 95 GA=19,7, 40,4). Başlangıçta trombosit transfüzyonuna
bağımlı olan ve tedavi ile transfüzyona bağımsız hale gelen hastalar için, transfüzyona bağımsız
hale gelmek için geçen medyan süre azasitidin gurubunda 10,8 ay iken konvansiyonel tedavi
rejimi alan hastalarda ise bu süre 19,2 aydır.
Sağlığa Bağlı Yaşam Kalitesi (HRQoL), Avrupa Organizasyonu Kanser Araştırma ve Tedavi
Çekirdek Yaşam Kalitesi (EORTC QLQ-C30) anketi kullanılarak belirlenmiştir. HRQoL
verileri test çalışmasındaki bütün popülasyonun alt kümesi için analiz edilebilir. Analizde bazı
sınırlamalar olmasına rağmen, elde bulunan veriler azasitidin tedavisi sırasında hastaların
yaşam kalitesinde anlamlı bir kayıp yaşamadıklarını göstermektedir.
Pediyatrik popülasyon
AZA-JMML-001 çalışması, yeni tanı almış ileri MDS veya JMML’li pediyatrik hastalarda
HSCT'den önce azasitidinin farmakokinetiğini, farmakodinamiğini, güvenliğini ve aktivitesini
değerlendirmek için gerçekleştirilmiş; Faz 2, uluslararası, çok merkezli, açık etiketli bir
çalışmadır. Klinik çalışmanın birincil amacı azasitidinin 3. siklus, 28. günde yanıt oranı
üzerindeki etkisini değerlendirmektir.
Sayfa 18 / 26Hastalar (MDS, n = 10; JMML, n = 18, 3 aylık – 15 yaş arası; %71 erkek), minimum 3 siklus
ve maksimum 6 siklus boyunca 28 günlük bir siklusun ilk 7 günü boyunca, günlük 75 mg/m2
intravenöz azasitidin dozu ile tedavi edilmiştir.
MDS koluna hasta alımı, 10 MDS hastasından sonra etkililik gözlenmemesi nedeniyle
durdurulmuştur: bu 10 hastada doğrulanmış yanıt kaydedilmemiştir.
JMML çalışma kolunda, 18 hasta (13 PTPN11, 3 NRAS, 1 KRAS somatik mutasyonu ve 1
nörofibromatozis tip 1 klinik tanılı [NF 1]) kaydedildi. On altı hasta 3 siklus, 5 hasta 6 siklus
tedaviyi tamamladı. Toplam 11 JMML hastasında, 3. siklusun 28. gününde klinik yanıt
alınmıştır. Bu 11 hastanın 9'unda (%50) doğrulanmış bir klinik yanıt gözlenmiştir (3 hastada
cCR - doğrulanmış tam yanıt ve 6 hastada cPR – doğrulanmış kısmi yanıt). Azasitidin ile tedavi
edilen hasta kohortunda, 7 (%43,8) hastada sürekli trombosit yanıtı (sayımlar ≥ 100 × 109/L)
gözlenmiş ve HSCT'de 7 (%43,8) hasta transfüzyona ihtiyaç duymuştur. 18 hastadan 17'si
HSCT'ye geçmiştir.
Çalışma tasarımı nedeniyle (az hasta sayısı ve karışıklığa neden olan çeşitli faktörler), bu klinik
çalışmadan HSCT öncesi Azasitidinin JMML hastalarında sağkalımı arttırdığı veya arttırmadığı
sonucu çıkarılamaz.
AZA-AML-004 çalışması, ilk tam remisyondan sonraki moleküler relaps gelişen AML tanılı
pediyatrik hastalarda ve moleküler relapstaki AML'li çocuklarda ve genç erişkinlerde anti-
kanser tedavisine kıyasla Azasitidinin güvenliğini, farmakodinamiğini ve etkinliğini
değerlendirmek için bir Faz 2, çok merkezli, açık etiketli bir çalışmadır.
Azasitidin, 7 hastada (yaşları 2 ila 12 arasında, ortanca 6, 7 yıl ve %71,4’ü erkek olan), her 28
günlük siklusun, ilk 7 gününde 100 mg/m2 olacak şekilde en fazla 3 siklus kullanılmıştır.
84. günde, 5 hastada minimal rezidüel hastalık (MRH) değerlendirmesi yapıldı ve 4 hastada ya
(n=3) moleküler stabilizasyon ya da (n = 1) moleküler iyileşme tespit edildi ve bir hastada ise
klinik nüks görüldü. Azasitidin ile tedavi edilen 7 hastanın altısına (%90 [%95 GA = 0,4; 1])
HKHN uygulandı.
Bu küçük örneklem büyüklüğü nedeniyle, Azasitidinin pediyatrik AML'deki etkililiği
belirlenemez.
Güvenlilik bilgileri için bkz. Bölüm 4.8.
5.2 Farmakokinetik özellikler
Genel özellikler
Emilim:
Azasitidin tek 75 mg/m2 subkütan doz uygulamasından sonra, azasitidin 0.5 saatte oluşan (ilk
numune alma noktası) 750±403 ng/mL’lik doruk plazma konsantrasyonlarıyla hızla absorbe
edilmiştir.
Sayfa 19 / 26Eğri altındaki alana (EAA) dayanarak subkütan uygulama sonrası azasitidinin I.V. azasitidine
(tek 75 mg/m2 doz) göre biyoyararlanımı eğri altındaki alan (EAA) olarak yaklaşık %89’dur.
Azasitidinin subkütan uygulamasının eğri altındaki alanı ve maksimum plazma
konsantrasyonu (C ) yaklaşık 25-100 mg/m2 doz aralığı içinde orantılıdır.
maks
Dağılım:
IV uygulamanın ardından ortalama dağılım hacmi 76±26 L ve sistemik klirensi 147±47
L/saattir.
Biyotransformasyon:
İn vitro verilere göre sitokrom P450 izoenzimleri (CYPler), UDP-glukuronoziltransferazlar
(UGTler), sulfotransferazlar (SULTlar) ve glutatyon transferazların (GSTler) azasitidin
metabolizmasında yer almadığı görülmektedir.
Azasitidin metabolizması, sitidin deaminaz aracılığı ile oluşan deaminasyon ve spontan olarak
gelişen hidroliz ile gerçekleşmektedir. İnsan karaciğeri S9 fraksiyonlarında metabolit
oluşumunun NADPH’dan bağımsız olduğu gözlenmiştir, bu durum metabolik basamakların
sitozolik enzimler tarafından katalizlendiğine işaret etmektedir. İnsan hepatosit kültürleri
üzerinde yapılan in vitro araştırmalar 1.0-100 μM azasitidin konsantrasyonlarının (yani klinik
olarak elde edilebilecek konsantrasyonlardan yaklaşık 30 kat daha yüksek konsantrasyonlarda)
sitokrom P450 izoenzimleri (CYP) olan “1A2, 2C19 veya 3A4 veya 3A5’i” indüklemediğini
göstermektedir. 100 μM azasitidin ile inkübe edilen bir seri P450 izoenziminde (CYP 1A2,
2B6, 2C8, 2C9, 2C19, 2D6, 2E1 ve 3A4) inhibisyon oluşturmamıştır. Bu nedenle klinik olarak
elde edilebilir azasitidin plazma konsantrasyonlarında enzim inhibisyonu olasılığı
düşünülmemektedir.
Eliminasyon:
Azasitidin s.c. uygulamadan sonra 41±8 dakikalık ortalama eliminasyon yarılanma ömrü t
(1/2)
ile hızlı bir şekilde plazmadan atılır. Günde 1 defa 7 gün boyunca subkütan 75 mg/m2 azasitidin
uygulamasından sonra herhangi bir birikme oluşmaz.
Azasitidin ve/veya metabolitleri başlıca idrarla atılır.
14C-azasitidinin s.c. ve i.v. uygulamasının ardından, uygulanan radyoaktivitenin <%1’i feçes
ile atılırken, % 50-85’i idrar ile atılır.
Hastalardaki karakteristik özellikler
Özel popülasyonlar:
Karaciğer yetmezliğinin (bkz Bölüm 4.2), cinsiyetin, yaşın veya ırkın azasitidinin
farmakokinetiği üzerine olan etkileri incelenmemiştir.
Sayfa 20 / 26Pediyatrik popülasyon
AZA-JMML-001 çalışmasında, Farmakokinetik analiz, 1. siklusun 7. gününde 10 MDS ve 18
JMML pediatrik hasta üzerinden gerçekleştirilmiştir. (Bkz. Bölüm 5.1). Ortalama yaş MDS
hastaları için 13,3 (yaş aralığı 1,9-15) ve JMML hastaları için de 2,1 (yaş aralığı 0,2-6,9) idi.
75 mg/ m2'lik bir dozun intravenöz uygulanmasını takiben azasitidin, hem MDS hem de JMML
popülasyonlarında 0,083 saat içinde Cmax değerine hızlı bir şekilde ulaşmıştır. MDS ve JMML
hastaları için Cmax’ın geometrik ortalaması sırasıyla 1797,5 ve 1066,3 ng/mL iken AUC0-∞’ın
geometrik ortalaması ise 606,9 ve 240,2 ng saat/mL’dir. MDS ve JMML hastalarında geometrik
ortalama dağılım hacmi sırasıyla 103,9 ve 61,1 L’dir. Azasitidinin toplam plazma maruziyetinin
MDS hastalarında daha yüksek olduğu görülmüş; bununla birlikte, hem AUC hem de Cmax
değerleri için hastalar arasında orta ila yüksek değerli değişkenlik kaydedilmiştir.
MDS ve JMML için t½’nin geometrik ortalaması sırasıyla 0,4 ve 0,3 saat ve klerenslerin
geometrik ortalaması ise sırasıyla 166,4 ve 148,3 L /saat’tir.
AZA-JMML-001 çalışmasından elde edilen farmakokinetik veriler birlikte toplanmış ve AZA-
2002-BA-002 çalışmasında intravenöz yolla 75 mg/m2 dozluk azasitidin uygulanan MDS'li 6
yetişkin hastadan alınan farmakokinetik verilerle karşılaştırılmıştır. Azasitidinin Cmax ve
AUC0-t’nin ortalaması, intravenöz uygulamadan sonra yetişkin hastalar ve pediatrik hastalar
arasında benzerdir (sırasıyla, 2750 ng/mL'ye karşı 2841 ng/mL ve 1025 ng∙saat/mL'ye karşılık
882,1 ng∙saat/mL).
AZA-AML-004 Çalışmasında farmakokinetik analiz, yedi hastanın doz sonrası en az bir
ölçülebilir farmakokinetik konsantrasyon saptanabilmiş altısının verileriyle yapılmıştır. (bkz.
Bölüm 5.1). AML hastalarının medyan yaşı 6,7 ve yaş aralığı ise 2-12 idi.
100 mg/m2'lik çoklu dozun bir çok kez verilmesi sonrasında 1.siklusun 7. günü Cmax ve AUC0-
tau geometrik ortalamaları sırasıyla 1557 ng/mL ve 899,6 ng-saat/mL olmuştur. Hastalar arası
Cmax ve AUC0-tau değerlerinde yüksek değişkenlik olduğu gözlenmiştir (CV yüzdesi Cmax
ve AUC0-tau için sırasıyla %201,6 ve %87,8 olmuştur). Azasitidin, intravenöz uygulamadan
sonra ortalama 0,09 saatlik bir medyan sürede hızla Cmax'a ulaşmış ve 0,38 saatlik bir
geometrik ortalama yarılanma ömrü (t1/2) ile azalmıştır. Klirens ve dağılma hacmi için
geometrik ortalama sırasıyla 127,2 L/sa ve 70,2 L’dir.
AML'li çocuklarda ilk tam remisyon (CR1)'dan sonra moleküler relapsda gözlenen
farmakokinetik (azasitidin) maruziyet, MDS'li 10 çocuk ve JMML'li 18 çocuğun havuzlanmış
verilerinden elde edilen maruziyet ile karşılaştırılabilir ve ayrıca MDS'li yetişkinlerdeki
azasitidin maruziyeti ile karşılaştırılabilir seviyededir.
Böbrek yetmezliği
Böbrek yetmezliğinin, tek ve çoklu subkütan uygulamalardan sonra azasitidinin farmakokinetik
maruziyetinde herhangi bir önemli etkisi yoktur. Tek 75 mg/m2 subkütan doz uygulamasından
sonra, normal böbrek fonksiyonu olan hastalara kıyasla hafif, orta ve ciddi böbrek yetmezliği
olan hastaların ortalama maruziyet değerleri (EAA ve Cmaks),sırasıyla
Sayfa 21 / 26%11-21, %15-27 ve %41-66 oranında artmıştır. Bununla birlikte, maruziyet, normal böbrek
fonksiyonu olan hastalar için gözlenen aynı genel maruziyet aralığındadır. Azasitidin ve/veya
metabolitleri esas olarak böbrekten atıldığı için böbrek yetmezliği olan hastaların yakından
izlenmesi koşulu ile, azasitidin, başlangıç doz ayarlaması olmaksızın böbrek yetmezliği olan
hastalara uygulanabilir.
Farmakogenomikler:
Azasitidin metabolizması üzerinde bilinen sitidin deaminaz polimorfizmlerinin etkisi
incelenmemiştir.
5.3 Klinik öncesi güvenlilik verileri
Azasitidin in vitro bakteriyel ve memeli hücre sistemlerinde hem gen mutasyonlarını hem de
kromozomal anomalileri indükler. Azasitidinin potansiyel karsinojenitesi farelerde ve
sıçanlarda incelenmiştir. Azasitidin 52 hafta boyunca haftada 3 defa intraperitonal (i.p.)
uygulandığında, dişi farelerde hematopoetik sistem tümörlerini indüklemiştir. 50 hafta süreyle
i.p. olarak uygulanan azasitidin ile tedavi edilen farelerde lenforetiküler sistem, akciğer, süt bezi
ve deri tümörlerinin insidansının arttığı görülmüştür. Sıçanlarda bir tümör oluşturma
çalışmasında testiküler tümörlerin insidansı artmıştır.
Farelerde yapılan ilk embriyotoksisite çalışmalarında, organogenezis sırasında azasitidinin tek
bir i.p. enjeksiyonundan sonra, intrauterin embriyonal ölüm %44 sıklıkta (artan rezorpsiyon)
görülmüştür.
Azasitidin verilen farelerde, sert damağın kapanması sırasında veya kapanmasından önce
beyinde gelişimsel anormallikler görülmüştür. Sıçanlara preimplantasyon sürecinde
verildiğinde, azasitidin herhangi bir advers reaksiyon göstermemiştir; fakat organogenezis
sırasında verildiğinde açıkça embriyotoksiktir. Organogenezis sırasında sıçanlarda meydana
gelen fetal anomaliler şunlardır: MSS anomalileri (eksensefali, ensefalosel), kol-bacak
anomalileri (mikromeli, yumru ayak, sindaktili, oligodaktili) ve diğerleri (mikroftalmi,
mikrognazi, gastroşizis, ödem ve kaburga anormallikleri).
Azasitidinin, tedavi edilmemiş dişi fare ile çiftleşmeden önce erkek fareye uygulanması,
fertilite azalması ve embriyonik ve postnatal gelişim sırasında yavrunun kaybı ile
sonuçlanmıştır. Erkek sıçanlara verilmesi, testis ve epididimislerin ağırlığının azalması, sperm
sayısının azalması, gebelik oranlarının azalması, çiftleşen dişilerde embriyoların kaybı ve
anormal embriyo artışı ile sonuçlanmıştır (bkz. Bölüm 4.6).
6. FARMASÖTİK ÖZELLİKLER
6.1 Yardımcı maddelerin listesi
Mannitol (E421)
Sayfa 22 / 266.2 Geçimsizlikler
Bu ürün, Bölüm 6.6’da belirtilen tıbbi ürünler dışındaki ürünler ile karıştırılmamalıdır.
6.3 Raf ömrü
Açılmamış toz flakonu: 24 ay
Hazırlandıktan sonra: AZATU, buzdolabında saklanmayan (20-25˚C’deki) enjeksiyonluk su ile
hazırlandığında, hazırlanan tıbbi ürün 20-25°C’de 1 saat ve 2-8°C’de 8 saat süre ile kimyasal
ve fiziksel stabilitesini korur.
Hazırlanan tıbbi ürünün raf ömrü buzdolabında (2-8°C) saklanan enjeksiyonluk su ile
uzatılabilir. AZATU, buzdolabında (2-8°C) saklanan enjeksiyonluk su ile hazırlandığında,
hazırlanan tıbbi ürün 2-8°C’de 22 saat süre ile kimyasal ve fiziksel stabilitesini korur.
Mikrobiyolojik açıdan hazırlanan ürün derhal kullanılmalıdır. Hemen kullanılmayacak ise,
kullanım öncesi saklama süresi ve koşulları kullanıcının sorumluluğundadır ve buzdolabında
saklanmayan enjeksiyonluk su ile hazırlandığında 2-8°C’de 8 saatten fazla ve buzdolabında (2-
8°C) saklanan enjeksiyonluk su ile hazırlandığında 2-8°C’de 22 saatten fazla olmamalıdır.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Hazırlanan tıbbi ürünün saklama koşulları için Bölüm 6.3’e bakınız.
6.5 Ambalajın niteliği ve içeriği
Bromobutil liyofilize kauçuk tıpa ve aluminyum flip-off kapak ile kapatılan, 30R Tip I renksiz
şeffaf cam flakon
Ambalaj büyüklüğü:1 flakon içinde 100 mg azasitidin.
6.6 Beşeri tıbbi üründen arta kalan maddelerin imhası ve diğer özel önlemler
Kullanma talimatı
Güvenlik için öneriler: AZATU sitotoksik bir ilaçtır ve diğer potansiyel toksik bileşiklerde
olduğu gibi, azasitidin süspansiyonlarını hazırlarken ve taşırken dikkatli olunmalıdır.
Antikanser ilaçların imhası ve doğru şekilde tutulma prosedürleri uygulanmalıdır. Hazırlanan
azasitidin süspansiyonu cilt ile temas ederse, derhal ve iyice su ve sabun ile yıkanmalıdır.
Mukus membranlarla temas eder ise, su ile iyice yıkanmalıdır.
Hazırlama prosedürü:
1. Aşağıdaki malzemeler hazırlanmalıdır:
 Azasitidin flakonu: enjeksiyonluk su flakonu(ları); steril olmayan cerrahi eldiven;
 Alkollü bezler; 5 mL’lik, iğneli enjeksiyon şırıngası(ları).
2. Şırıngaya 4 mL enjeksiyonluk su çekilmeli, şırıngada hiç hava olmamalıdır.
Sayfa 23 / 263. 4 mL enjeksiyonluk su içeren şırınganın iğnesi plastik kapaklı azasitidin flakonuna
batırılmalı ve enjeksiyonluk su flakona enjekte edilmelidir.
4. İğne ve şırınga, azasitidin flakonundan çıkarıldıktan sonra azasitidin flakonu kuvvetle
çalkalanarak bulanık, homojen bir süspansiyon elde edilmelidir. Bu noktada süspansiyonun
her mL’sinde 25 mg azasitidin (100 mg/4 mL) bulunur. Oluşan ilaç homojen, bulanık bir
süspansiyondur, herhangi bir topak içermemelidir. Eğer büyük partikül veya topak
mevcutsa ürün atılmalıdır. Etkin maddeyi uzaklaştırabileceği için süspansiyonu filtre
etmeyiniz. Bazı adaptörlerde, şırıngalarda ve doz sistemlerinde filtrelerin bulunduğu
dikkate alınmalıdır. Bu nedenle, bu tip sistemler ilaç hazırlandıktan sonra uygulama için
kullanılmamalıdır.
5. Azasitidin flakonunun plastik kapağı temizlenmeli ve yeni bir şırınga batırılmalıdır. Flakon
ters döndürülmeli, iğne ucunun sıvı seviyesinin altında olduğundan emin olunmalıdır.
Şırınganın pistonu çekilerek doz için gerekli miktarda ilaç çekilmeli ve şırıngada hava
olmamasına dikkat edilmelidir. Daha sonra şırınga ve iğnesi flakondan çıkarılmalı ve
şırınganın iğnesi atılmalıdır.
6. Şırıngaya yeni bir subkütan iğne ucu (25 ölçek önerilmektedir) takılır. Enjeksiyon
bölgesinde lokal reaksiyon insidansını azaltmak için iğne ucu enjeksiyondan önce
temizlenmemelidir.
7. 1 flakondan fazla gerektiği zaman yukarıdaki basamaklar takip edilerek yeni ilaç
süspansiyonu hazırlanır. 1 flakondan fazla gereken dozlarda doz eşit bölünmelidir (örneğin
doz 150 mg= 6 mL ise 2 şırınganın her biri 3 mL süspansiyon içermelidir). Flakon ve iğne
içindeki gecikmeden dolayı, flakondan bütün süspansiyonu çekmek mümkün olmayabilir.
8. Dozlama yapılan şırınganın içerikleri hastaya uygulanmadan önce tekrar çalkalanmalıdır.
Enjeksiyon sırasında süspansiyonun ısısı yaklaşık 20°C-25°C olmalıdır. Süspansiyon,
bulanık bir görünüm elde edilene kadar iki el arasında kuvvetle yuvarlanarak çalkalanır.
Büyük partikül veya topak mevcutsa ürün atılmalıdır.
AZATU süspansiyonu kullanılmadan hemen önce hazırlanmalı, oluşan süspansiyon 1 saat
içinde kullanılmalıdır. Süspansiyonun hazırlanmasından sonra 1 saatten daha uzun süre
geçmesi halinde ilaç uygun şekilde atılmalı ve yeni bir doz hazırlanmalıdır. Alternatif olarak,
süspansiyonun hastaya uygulanmadan önce hazırlanması gerektiği durumlarda hazır ilaç,
hazırlandıktan hemen sonra buzdolabına (2-8°C) konulmalıdır. Süspansiyon bu şekilde
buzdolabında maksimum 8 saat bekleyebilir. İlacın buzdolabında 8 saatten uzun süre kalması
durumunda süspansiyon uygun şekilde atılmalı ve yeni bir doz hazırlanmalıdır.
Buzdolabında (2-8°C) saklanan enjeksiyonluk su ile hazırlandığında, hazırlandıktan sonra
hemen buzdolabına (2-8°C) konulmalıdır. Süspansiyon buzdolabında en fazla 22 saat
bekleyebilir. İlacın buzdolabında 22 saatten uzun süre kalması durumunda süspansiyon uygun
şekilde atılmalı ve yeni bir doz hazırlanmalıdır.
Süspansiyonu içeren şırınga hastaya uygulanmadan önce 30 dakikaya varan sürelerde buzdolabı
dışında bekletilerek ısısının yaklaşık 20-25°C’ye ulaşması sağlanmalıdır. Eğer buzdolabı
dışında geçen bu süre 30 dakikayı geçerse süspansiyon uygun şekilde atılmalı ve yeni bir doz
hazırlanmalıdır.
Sayfa 24 / 26Tek dozun hesaplanması
Vücut yüzey alanına (VYA) göre toplam doz aşağıdaki şekilde hesaplanabilir: Toplam doz
(mg)= Doz (mg/m2) x VYA (m2)
Aşağıda 1.8 m2’lik ortalama VYA değerine göre azasitidin dozlarının nasıl olması gerektiğine
dair örnek bir tablo verilmiştir.
Doz mg/m2 1.8 m2’lik VYA Gereken flakon Gerekli toplam
(önerilen değerine göre toplam sayısı süspansiyon
başlangıç doz hacmi
dozunun %’si)
75 mg/m2 (%100) 135 mg 2 flakon 5.4 mL
37.5 mg/m2 (%50) 67.5 mg 1 flakon 2.7 mL
25 mg/m2 (%33) 45 mg 1 flakon 1.8 mL
Uygulama şekli:
Süspansiyonu hazırladıktan sonra filtre etmeyiniz!
Hazırlanan AZATU subkütan olarak üst kola, uyluğa veya karna 25 ölçekli iğne kullanarak
enjekte edilmelidir (45-90˚ açı ile iğneyi sokunuz).
4 mL’den büyük dozlar iki ayrı bölgeye enjekte edilmelidir.
Enjeksiyon yapılan alan değiştirilmelidir. Yeni enjeksiyonlar, eski enjeksiyon bölgesine en az
2.5 cm uzaklıkta yapılmalıdır ve asla yumuşak, morarmış, kırmızı ve sert olan yerlere enjeksiyon
yapılmamalıdır.
“Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmelikleri”ne
uygun olarak imha edilmelidir.
7. RUHSAT SAHİBİ
Onko İlaç Sanayi ve Ticaret A.Ş
Gebze OSB2 Mah. 1700. sokak, No:1703/2
Çayırova/Kocaeli
Telefon: 0 850 250 66 56
E-mail : info@onkokocsel.com
8. RUHSAT NUMARASI
2023/395
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 11.10.2023
Ruhsat yenileme tarihi:
Sayfa 25 / 2610. KÜB’ÜN YENİLENME TARİHİ
Sayfa 26 / 26