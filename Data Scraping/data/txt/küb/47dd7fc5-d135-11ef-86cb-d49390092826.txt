KISA ÜRÜN BİLGİSİ
1. BEŞERİ TIBBİ ÜRÜNÜN ADI
AEROSA 25 mcg/125 mcg aerosol inhaler
2. KALİTATİF VE KANTİTATİF BİLEŞİM
Etkin madde:
Her püskürtmede;
25 mikrogram salmeterol’e eşdeğer 36.3 mikrogram salmeterol ksinafoat
125 mikrogram flutikazon propiyonat
Yardımcı madde(ler):
Yardımcı maddeler için 6.1’ e bakınız.
3. FARMASÖTİK FORM
Basınçlı inhalasyon, süspansiyon.
4. KLİNİK ÖZELLİKLER
4.1. Terapötik endikasyonlar
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren verilir. Orta ve ağır KOAH
olgularında semptomları ve atak sıklığını azaltır.
4.2. Pozoloji ve uygulama şekli
Pozoloji/ uygulama sıklığı ve süresi:
AEROSA inhaler sadece inhalasyon yolu ile uygulanır.
Hastalara semptomların görülmediği zamanlar da dahil olmak üzere AEROSA’nın optimum
yarar sağlamak üzere günlük olarak kullanılması gerektiği yönünde bilgi verilmelidir.
Hastalar düzenli olarak bir doktor tarafından değerlendirilmeli, aldıkları AEROSA dozunun
optimum düzeyde kalması sağlanmalı ve doz sadece doktor önerisi ile değiştirilmelidir. Doz,
belirtileri etkili olarak kontrol eden en düşük doza ayarlanmalıdır. Günde iki kez uygulanan en
düşük kombinasyon dozajıyla semptomların kontrolü sağlandığında, bir sonraki adımda inhale
kortikosteroidin tek başına kullanımı test edilmelidir.
1 / 22Alternatif olarak, uzun süre etkili beta 2 agonistlerinin kullanılması gereken hastalar, reçete eden
hekimin görüşüne göre hastalık kontrolünü sağlamakta yeterli olacağı düşünülüyorsa günde bir
kez AEROSA alacak şekilde de titre edilebilirler. Hastada gece görülen semptom öyküsü varsa
ve günde bir kez dozlam uygulanıyorsa, doz geceleri verilmeli; hastada genellikle gündüz
görülen semptom öyküsü varsa doz sabahları verilmelidir.
Hastalara hastalıklarının şiddetine göre uygun flutikozan propiyonat dozu içeren AEROSA
verilmelidir.
Not: AEROSA 25 mikrogram/ 50 mikrogram dozu şiddetli astımı olan erişkinlerde ve
çocuklarda kullanıma uygun değildir. Reçete eden hekim astımlı hastalarda flutikazon
propiyonatın mikrogram cinsinden günlük dozun yaklaşık yarısı kadar dozda diğer inhale
steroidler kadar etkin olduğunun bilincinde olmalıdırlar. Örneğin, 100 mikrogram flutikazon
propiyonat yaklaşık 200 mikrogram beklometazon dipropiyonata (CFC içeren) veya budesonide
eşdeğerdir. Bireysel olarak bir hastada önerilen rejimin dışında dozajların gerekmesi durumunda,
uygun beta agonisti ve/veya kortikosteroid dozları reçete edilmelidir.
Tavsiye edilen dozlar:
Astım
Erişkinler ve 12 yaş ve üstündeki adolesanlar:
Günde iki kez iki inhalasyon halinde 25 mikrogram salmeterol ve 50 mikrogram flutikazon
propiyonat.
Veya günde iki kez iki inhalasyon halinde 25 mikrogram salmeterol ve 125 mikrogram
flutikazon propiyonat
Veya günde iki kez iki inhalasyon halinde 25 mikrogram salmeterol ve 250 mikrogram
flutikazon propiyonat.
Astımın hızlı şekilde kontrol edilmesi gereken, orta dereceli inatçı astımı olan erişkin veya
adolesan hastalarda (hastanın günlük semptomlarına, günlük kurtarma ilacı kullanımına ve orta
ila şiddetli havayolu sınırlamasına göre tanımlanır) kısa süreli bir AEROSA denemesi başlangıç
tedavisi olarak kabul edilebilir. Bu durumlarda, önerilen başlangıç dozu günde iki kez iki
inhalasyon olarak 25 mikrogram salmeterol ve 50 mikrogram flutikazon propiyonattır. Astım
kontrolü sağlandığında, tedavi tekrar gözden geçirilmeli ve hastaların tek başına inhale
kortikosteroid alacak şekilde dozlarının azaltılması düşünülmelidir. Tedavide doz azaltılırken
hastaların düzenli olarak incelenmesi önemlidir.
Bir veya iki hastalık şiddeti kriteri eksik olduğunda, başlangıç tedavisi olarak tek başına inhale
flutikazon propiyonat kullanımına kıyasla net bir yarar gösterilmemiştir. Genel olarak inhale
2 / 22kortikosteroidler hastaların büyük çoğunluğunda birinci basamak tedavi olmaya devam
etmektedir. AEROSA’nın hafif astımın ilk tedavisinde kullanımı amaçlanmamaktadır.
AEROSA 25 mikrogram /50 mikrogram dozları, şiddetli astımı olan çocuklarda ve erişkinlerde
kullanıma uygun değildir; şiddetli astım hastalarında herhangi bir sabit kombinasyonun
kullanılmasından önce uygun inhale kortikosteroid dozunun gösterilmesi önemlidir.
Kronik Obstrüktif Akciğer Hastalığı (KOAH)
Yetişkinler:
Yetişkin hastalar için tavsiye edilen doz günde 2 kez 2 inhalasyon 25/125 mikrogram – 25/250
mikrogram salmeterol/flutikazon propiyonattır. Günde iki kez alınan 50/500 mikrogramlık
maksimum salmeterol/flutikazon propiyonat dozunun tüm nedenlere bağlı ölümleri azalttığı
gösterilmiştir. (bkz. Bölüm 5.1).
Kullanımı:
Hastalara inhaleri nasıl kullanacakları ve bakımını nasıl yapacakları konusunda bilgi verilmeli ve
inhale ilacın akciğerlere optimum dağıtımını sağlamak üzere kullanım teknikleri kontrol
edilmelidir. Hasta inhaleri kullanmada sıkıntı yaşarsa bir spacer cihazı kullanabilir. Spacer
cihazlarının değiştirilmesi akciğerlere giden doz miktarında değişiklik meydana
getirebileceğinden hastalar aynı tip spacer cihazını kullanmaya devam etmelidirler.
Bir spacer cihazı kullanılmaya başlandığında veya cihaz değiştirildiğinde daima tekrar en düşük
doz titrasyonu gerçekleştirilmelidir.
Uygulama şekli:
AEROSA sadece inhalasyon şeklinde kullanıma yöneliktir.
Hastalara inhalerlerini doğru şekilde kullanmaları için bilgi verilmelidir. İnhalasyon sırasında,
hastanın tercihen ayakta veya dik oturur konumda olması gerekir. İnhaler dikey şekilde
kullanılmak üzere tasarlanmıştır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dozun ayarlanmasına gerek yoktur.
Karaciğer yetmezliği:
Karaciğer yetmezliği olan hastalarda AEROSA kullanımına ilişkin bilgi yoktur.
3 / 22Pediyatrik popülasyon:
4-12 yaş arası çocuklarda:
Günde iki kez iki inhalasyon halinde 25 mikrogram salmeterol ve 50 mikrogram flutikazon
propiyonat.
Çocuklarda AEROSA inhaler ile verilen maksimum onaylı flutikazon propiyonat dozu günde iki
kez 100 mikrogram’dır.
4 yaşından küçük çocuklarda AEROSA inhaler kullanımına ilişkin veri yoktur.
Geriyatrik popülasyon:
Yaşlı hastalarda dozun ayarlanmasına gerek yoktur.
4.3. Kontrendikasyonlar
AEROSA etkin madde veya yardımcı maddelerden birine karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
- Astım tedavisinde normalde kademeli bir program izlenmeli ve hasta yanıtı klinik olarak ve
akciğer fonksiyon testleriyle izlenmelidir.
- AEROSA hafif astım tedavisi için önerilmez.
- AEROSA hızlı ve kısa etkili bir bronkodilatörün gerektiği akut astım semptomlarının
tedavisinde kullanılmamalıdır. Hastalara her zaman bir akut astım atağı durumunda
semptomların hafifletilmesinde kullanılmak üzere ilaçlarını yanlarında bulundurmaları
söylenmelidir.
- Hastalarda bir alevlenme sırasında veya anlamlı şekilde kötüleşen veya akut şekilde
şiddetlenen astım hastalıkları varsa AEROSA tedavisi başlatılmamalıdır.
- AEROSA ile tedavi sırasında ciddi astım kaynaklı yan etkiler ve alevlenmeler meydana
gelebilir. AEROSA tedavisine başlandıktan sonra astım semptomları kontrol edilmezse veya
kötüleşirse hastalara tedaviye devam etmeleri ancak doktorlarına danışmaları gerektiği
söylenmelidir.
- Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
- Astım semptomlarının hafifletilmesi için kısa etkili bronkodilatörlerin artan kullanımı astım
kontrolünün kötüleştiğini göstermektedir ve hasta bir hekim tarafından incelenmelidir.
4 / 22- Astım kontrolündeki ani ve progresif bir kötüleşme potansiyel anlamda yaşamı tehdit edicidir
ve hastalar acil tıbbi yardım almalıdır. Kortikosteroid tedavisi dozunun artırılması
düşünülmelidir. Hasta ayrıca mevcut AEROSA dozunun yeterli astım kontrolü sağlayamadığı
durumlarda tıbbi açıdan incelenmelidir. Ek kortikosteroid tedavilerinin kullanımı
düşünülmelidir.
- Hastalar alevlenme dönemlerinde ise ya da önemli ölçüde veya akut olarak kötüye giden
astım şikayetleri varsa, uzun etkili beta agonistlerle tedaviye başlanmamalıdır.
- Astım semptomları kontrol edildiğinde AEROSA dozunun kademeli şekilde azaltılması
düşünülmelidir. Tedavi dozu azaltılırken hastaların düzenli şekilde incelenmesi önemlidir.
AEROSA’nın en düşük etkin dozu kullanılmalıdır. AEROSA ile tedavi aniden kesilmemelidir.
- Tüm inhale ilaç içeren kortikosteroidlerde olduğu gibi AEROSA pulmoner tüberkülozlu
hastalarda dikkatli şekilde kullanılmalıdır.
- Seyrek şekilde AEROSA yüksek terapötik dozlarda kardiyak aritmi (örn, supraventriküler
taşikardi, ekstrasistol ve atrial fibrillasyon) ve serum potasyumda hafif geçici bir düşmeye neden
olabilir. Bu nedenle AEROSA şiddetli kardiyovasküler bozukluk, kalp ritim anomalileri,
diabetes mellitus, tirotoksikoz, düzeltilmemiş hipokalemi veya düşük serum potasyum
düzeylerine eğilimli olan hastalarda dikkatli şekilde kullanılmalıdır.
- Seyrek şekilde kan glukoz düzeylerinde artışlar bildirilmiş olup Diabetes mellitus öyküsü olan
hastalara bu ilaç reçete edilirken bu dikkate alınmalıdır.
- Diğer inhalasyon tedavilerinde olduğu gibi dozlamdan sonra hırıltıda hızlı bir artışla
paradoksikal bronkospazm meydana gelebilir. AEROSA derhal kesilmeli, hasta
değerlendirilmeli ve gerektiğinde alternatif tedaviye başlanmalıdır.
- Özellikle adrenal fonksiyonun önceki sistemik steroid tedavisi nedeniyle bozulduğunun
düşünülmesi için herhangi bir gerekçe mevcutsa hastalar AEROSA tedavisine geçirilirken
dikkatli olunmalıdır.
- Özellikle uzun süreli periyotlarda önerilenden yüksek dozlarda olmak üzere tüm inhale
kortikosteroid ilaçlarla sistemik etkiler meydana gelebilir. Bu etkiler oral kortikosteroidlere
kıyasla çok daha seyrek meydana gelmektedir. Olası sistemik etkiler Cushing sendromu,
Cushing benzeri özellikleri, adrenal süpresyonu, çocuklar ve adolesanlarda gelişim geriliği,
azalan kemik mineral yoğunluğu, katarakt ve glokomu içermektedir. Bu nedenle hastaların
düzenli şekilde incelenmesi ve inhale kortikosteroid dozunun astımın etkinlik kontrolünün
sürdürüldüğü en düşük doza indirilmesi önemlidir.
5 / 22- İnhale kortikosteroidlerin yüksek dozlarıyla hastalarda uzun süreli tedavi adrenal süpresyon
ve akut adrenal krize neden olabilir. Yüksek flutikazon dozu (tipik olarak ≥ 1000 mcg/gün)
kullanan çocuklar ve <16 yaşındaki adolesanlar özellikle riskli olabilir. Çok seyrek vakalarda
ayrıca 500 ila <1000 mcg arasındaki flutikazon propiyonat dozlarıyla adrenal süpresyon ve akut
adrenal kriz tanımlanmıştır. Akut adrenal krizi tetikleme potansiyeli olan durumlar travma,
cerrahi, enfeksiyon veya dozdaki herhangi bir hızlı azalmayı içermektedir. Görülen semptomlar
tipik olarak belirsizdir ve anoreksi, karın ağrısı, kilo kaybı, yorgunluk, baş ağrısı, bulantı, kusma,
hipotansiyon, azalan bilinç düzeyi, hipoglisemi ve nöbetleri içerebilir. Stres veya elektif cerrahi
periyotlarında ek sistemik kortikosteroid kullanımı düşünülmelidir.
- Salmeterol ve flutikazon propiyonatın sistemik emilimi büyük ölçüde akciğerlerde
gerçekleşmektedir. Bir ölçülü doz inhaler ile bir spacer cihazının kullanımı akciğerlere ilaç
salıverilmesini arttırabildiğinden bunun sistemik yan etki riskinde bir artışa neden olma
potansiyeli olduğu göz önünde bulundurulmalıdır.
- İnhale flutikazon propiyonat tedavisinin yararları oral steroid ihtiyacını minimize edecektir
ancak oral steroidlerden bu ilaçla tedaviye geçirilen hastalarda uzun bir süre adrenal rezervde
azalma riski devam edebilir. Daha önce yüksek doz acil kortikosteroid tedavisine ihtiyaç duyan
hastalar da riskli olabilir. Strese neden olması muhtemel acil ve elektif durumlarda daima
rezidüel yetmezlik olasılığı göz önünde bulundurulmalı ve uygun kortikosteroid tedavisi
düşünülmelidir. Adrenal yetmezlik boyutu elektif prosedürlerden önce uzman önerisi
gerektirebilir. Ritonavir plazmadaki flutikazon propiyonat konsantrasyonunu ciddi şekilde
artırabilir. Bu nedenle, hasta için potansiyel yararı sistemik kortikosteroid yan etkileri riskinden
daha yüksek olmadığı sürece eşzamanlı kullanımdan kaçınılmalıdır. Ayrıca flutikazon
propiyonat ile diğer potent CYP3A inhibitörleri birlikte kullanıldığında sistemik yan etki riski
artmaktadır.
- Plaseboya kıyasla AEROSA alan Kronik Obstrüktif Akciğer Hastalığı (KOAH) bulunan
hastalarda 3 yıllık bir çalışmada alt solunum yolu enfeksiyonları (özellikle pnömoni ve bronşit)
daha sık bildirilmiştir. Üç yıllık KOAH çalışmasında yaşlı hastalar, daha düşük vücut kitle
endeksi olan (< 25kg/m2) hastalar ve çok şiddetli hastalığı (FEV1 beklenenin <%30’u) bulunan
hastalarda tedaviden bağımsız şekilde pnömoni gelişme riski en yüksek düzeydedir. Bu
enfeksiyonların klinik özellikleri ve alevlenme sıklıkla aynı anda meydana geldiğinden hekimler
KOAH hastalarında pnömoni ve diğer alt solunum yolu enfeksiyonlarının olası gelişimi
konusunda dikkatli olmalıdır. Şiddetli KOAH bulunan hastada pnömoni gelişirse AEROSA ile
tedavi yeniden değerlendirilmelidir.
6 / 22- Uzun etkili beta agonist preparatlarına bağlı olarak nadiren, ciddi ve bazen ölümcül olabilen
astım ile ilgili solunum problemleri meydana gelebilir.
- Büyük ölçekli bir klinik çalışmada (Salmeterol Çok Merkezli Astım Araştırma Çalışması –
SMART) veriler Afro-Amerikalı hastalarda, plaseboya kıyasla salmeterol kullanımı sırasında
solunum ile ilişkili ciddi olay veya ölüm riskinin daha yüksek olduğunu düşündürmüştür. Bu
artışın farmakogenetiğe veya diğer faktörlere bağlı olup olmadığı bilinmemektedir. Bu nedenle
siyah Afrikalı veya Afro-Karayip kökenli hastalara, AEROSA tedavisi sırasında astım
semptomları kontrol edilmezse veya kötüleşirse tedaviye devam etmeleri gerektiği, ancak
doktorlarına danışmaları gerektiği söylenmelidir.
- Eşzamanlı sistemik ketokonazol kullanımı salmeterol maruziyetini anlamlı şekilde
artırmaktadır. Bu sistemik etki insidansında (örn, QTC aralığında uzama ve palpitasyonlar) bir
artışa neden olabilir. Dolayısıyla, salmeterol tedavisinin yararları potansiyel anlamda artan
sistemik yan etki riskinden daha fazla olmadığı sürece ketokonazol veya diğer potent CYP3A4
inhibitörleri ile eşzamanlı tedaviden kaçınılmalıdır.
- İnhale kortikosteroide ek olarak uzun etkili beta agonist kullanan pediatrik ve adölesan
hastalarda, her iki ilaca uyumu garanti altında almak için, hem inhale kortikosteroid hem de uzun
etkili beta agonist içeren bir kombinasyon preparatı kullanılması önerilir.
4.5. Diğer tıbbi ürünler ile etkileşimler ve diğer etkileşim şekilleri
Selektif ve selektif olmayan beta blokerler kullanımları için güçlü gerekçeler olmadığı sürece
astım hastalarında kullanılmamalıdır.
Diğer beta adrenerjik içeren ilaçların eşzamanlı kullanımı potansiyel aditif etkiye sahip olabilir.
Flutikazon Propiyonat
Normal şartlar altında, bağırsak ve karaciğerde sitokrom P450 3A4 enziminin aracılık ettiği
yoğun ilk geçiş metabolizması ve yüksek sistemik klirens nedeniyle inhale dozlamdan sonra
flutikazon propiyonatın düşük plazma konsantrasyonları elde edilmektedir. Bu nedenle
flutikazon propiyonat aracılı klinik açıdan anlamlı ilaç etkileşimleri muhtemel değildir.
Sağlıklı deneklerde intranazal flutikazon propiyonat ile yapılan bir etkileşim çalışmasında, günde
iki kez ritonavir (oldukça potent bir sitokrom P450 3A4 inhibitörü ) 100 mg dozu flutikazon
propiyonat plazma konsantrasyonlarını yüzlerce kat artırmış ve serum kortizol
konsantrasyonlarının belirgin şekilde azalmasına neden olmuştur. Bu etkileşime ilişkin bilgiler
inhale flutikazon propiyonat için mevcut değildir ancak flutikazon propiyonat plazma düzeyinde
belirgin bir artış beklenmektedir. Cushing sendromu ve adrenal süpresyon vakaları bildirilmiştir.
7 / 22Yararları, artan sistemik kortikosteroid yan etkiler riskinden daha yüksek olmadığı sürece bu
kombinasyondan kaçınılmalıdır.
Sağlıklı gönüllülerde yapılan küçük ölçekli bir çalışmada daha düşük potense sahip bir CYP3A
inhibitörü olan ketokonazol tek inhalasyondan sonra flutikazon propiyonat maruziyetini %150
artırmıştır. Bu etki tek başına flutikazon propiyonata kıyasla plazma kortizol düzeyinde daha
fazla düşüşe neden olmuştur. İtrakonazol gibi diğer potent CYP3A inhibitörleri ile birlikte
tedavinin de sistemik flutikazon propiyonat maruziyetini ve sistemik yan etki riskini artırması
beklenmektedir. Dikkatli olunması ve bu ilaçlarla uzun süreli tedaviden mümkünse kaçınılması
önerilmektedir.
Salmeterol
Potent CYP3A4 inhibitörleri 15 sağlıklı denekte 7 gün süreyle birlikte salmeterol (inhalasyon
yoluyla günde iki kez 50 mikrogram) ve ketokonazol (oral yolla günde bir kez 400 mg)
uygulanımı plazma salmeterol maruziyetinde anlamlı bir artışa neden olmuştur (C 1.4 kat ve
maks
EAA 15 kat). Bu etki tek başına salmeterol ve ketokonazol tedavisine kıyasla salmeterol
tedavisinin diğer sistemik yan etki insidansında (örn, QTc aralığında uzama ve palpitasyonlar)
bir artışa neden olabilir.
Kan basıncı, kalp hızı, kan glukoz ve kan potasyum düzeylerinde klinik açıdan anlamlı etkiler
görülmemiştir. Ketokonazol ile birlikte uygulanımı salmeterol eliminasyon yarı ömrünü veya
tekrarlı dozlamla salmeterol birikimini artırmamıştır.
Ketokonazol ile eşzamanlı kullanımından, tedavinin yararları salmeterolün artan sistemik yan
etkiler riskinden daha yüksek olmadığı sürece kaçınılmalıdır. Diğer potent CYP3A4 inhibitörleri
ile benzer bir etkileşim riskinin olması muhtemeldir (örn, itrakonazol, telitromisin, ritonavir).
Orta düzeyde CYP 3A4 inhibitörleri
15 sağlıklı denekte 6 gün süreyle birlikte salmeterol (inhalasyon yoluyla günde iki kez 50
mikrogram) ve eritromisin (oral yolla günde bir kez 500 mg) uygulanımı salmeterol
maruziyetinde küçük ancak istatistiksel açıdan anlamlı olmayan bir artışa neden olmuştur (C
maks
1.4 kat ve EAA 1.2 kat). Eritromisinin birlikte uygulanımı herhangi bir ciddi yan etki ile
ilişkilendirilmemiştir.
8 / 22Özel popülasyonlara ilişkin ek bilgiler
Pediyatrik popülasyon
İnhale kortikosteroid ile uzun süreli tedavi gören çocukların boyunun düzenli şekilde izlenmesi
önerilmektedir. İnhale kortikosteroid dozu, astımın etkinlik kontrolünün sürdürüldüğü en düşük
doza indirilmelidir.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
AEROSA İnhaler’in doğum kontrol yöntemleri üzerine etkisi olup olmadığına dair herhangi bir
bilgi bulunmamaktadır.
Gebelik dönemi
Gebelikte kullanım ile ilgili yeterli veri mevcut değildir. Hayvanlar üzerinde yapılan araştırmalar
üreme toksisitesinin bulunduğunu göstermiştir (bkz. Bölüm 5.3). İnsanlara yönelik potansiyel
risk bilinmemektedir.
Tek ilaç veya kombinasyon halindeki ilaçlarla hayvanlar üzerinde yapılan üreme toksisite
çalışmaları, güçlü bir beta 2 adrenoreseptör agonistinin ve glukokortikosteroidin aşırı sistemik
maruziyet seviyelerinde beklenen fötal etkilerini açığa çıkarmıştır.
İlaç kullanımı ancak anneye sağlaması beklenen yararı fetusa olan olası bir riskten fazla ise
düşünülmelidir. Bu sınıftaki ilaçlarla ilgili geniş klinik deneyim, etkilerinin terapötik dozlarla
ilişkili olduğuna dair bir kanıt ortaya koymamıştır. Ne salmeterol ksinafoatın ne de flutikazon
propiyonatın genetik toksisite potansiyeline sahip olduğu gösterilmiştir. Gerekli olmadıkça
gebelik döneminde kullanılmamalıdır.
Laktasyon dönemi
Salmeterol ksinafoat ve flutikazon propiyonatın gebelik ve emzirme döneminde kullanımı ile
ilgili deneyimler yetersizdir. Emzirme döneminde tercihen kullanılmamalıdır. Salmeterol süte
geçer. Terapötik dozlarda inhale edilen salmeterol ve flutikazon propiyonatın plazma düzeyleri
çok düşüktür ve buna bağlı olarak anne sütündeki konsantrasyonların düşük olması muhtemeldir.
Bu, sütünde düşük ilaç konsantrasyonları ölçülen emziren hayvanlar üzerinde yapılan
çalışmalarla desteklenmiştir.
9 / 22Üreme yeteneği/Fertilite
Veri bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerindeki etkilere ilişkin bir çalışma yapılmamıştır. Ancak her iki
ilacın farmakolojisi herhangi bir etkisi olmayacağını göstermektedir.
4.8. İstenmeyen etkiler
AEROSA salmeterol ve flutikazon propiyonat içerdiğinden bileşiklerden her biriyle
ilişkilendirilen tipte ve şiddette yan etkiler beklenebilir. İki bileşiğin eşzamanlı uygulanmasını
takiben ek yan etki insidansı söz konusu değildir. Salmeterol/flutikazon propiyonat ile
ilişkilendirilen yan etkiler aşağıda organ sistemi sınıfına ve görülme sıklığına göre liste halinde
sunulmaktadır. Sıklıklar şu şekilde tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Çok yaygın, yaygın ve yaygın olmayan olaylar klinik çalışma verilerinden elde edilmiştir.
Plasebo insidansı dikkate alınmamıştır. Çok seyrek olaylar pazarlama sonrası spontan verilerden
elde edilmiştir.
Enfeksiyonlar ve enfestasyonlar
Yaygın: Ağız ve boğazda kandidiyazis, pnömoni, bronşit
Bağışıklık sistemi hastalıkları
Yaygın olmayan: Kütanöz duyarlılık reaksiyonları
Çok seyrek: Anjiyoödem (temelde yüzde ve orofarinksde ödem), solunum semptomları
(dispne ve/veya bronkospazm), anafilaktik şok dahil anafilaktik
reaksiyonlar
Endokrin hastalıkları
Çok seyrek: Cushing sendromu, Cushing benzeri özellikleri, adrenal süpresyonu,
çocuklar ve adolesanlarda gelişim geriliği, azalan kemik mineral
yoğunluğu, katarakt, glokom
Metabolizma ve beslenme hastalıkları
Yaygın: Hipokalemi
Çok seyrek: Hiperglisemi
10 / 22Psikiyatrik hastalıklar
Çok seyrek: Anksiyete, uyku bozuklukları ve hiperaktivite ve iritabilite (temelde
çocuklarda) dahil davranış değişiklikleri
Bilinmiyor: Depresyon, huzursuzluk(çoğunlukla çocuklarda)
Sinir sistemi hastalıkları
Çok yaygın: Baş ağrısı
Yaygın: Tremor
Kardiyak hastalıklar
Yaygın: Palpitasyon
Yaygın olmayan: Taşikardi
Çok seyrek: Kardiyak aritmi (atrial fibrilasyon, supraventriküler taşikardi ve
ekstrasistol dahil)
Solunum, göğüs bozuklukları ve mediastinal hastalıklar
Çok yaygın: Nazofarenjit
Yaygın: Boğaz irritasyonu, ses kısıklığı/disfoni, sinüzit, pnömoni (KOAH’lı
hastalarda)
Çok seyrek: Paradoksikal bronkospazm
Deri ve deri altı doku hastalıkları
Yaygın: Kontüzyonlar
Kas-iskelet bozuklukları, bağ doku ve kemik hastalıkları
Yaygın: Kas krampları, Travmatik kırıklar
Çok seyrek: Artralji, miyalji
4.9. Doz aşımı ve tedavisi
AEROSA ile doz aşımına ilişkin klinik çalışmalardan elde edilmiş veri yoktur ancak her iki
madde ile doz aşımına yönelik veriler aşağıda sunulmaktadır:
Salmeterol doz aşımının belirti ve semptomları tremor, baş ağrısı ve taşikardidir. Tercih edilen
antidotlar bronkospazm öyküsü olan hastalarda dikkatli şekilde kullanılması gereken
kardiyoselektif beta bloker maddelerdir. AEROSA tedavisi ilacın beta agonist bileşeni nedeniyle
kesilirse uygun replasman steroid tedavisinin sağlanması düşünülmelidir. Buna ek olarak
hipokalemi meydana gelebilir ve potasyum replasmanı düşünülmelidir.
Akut: Önerilenden yüksek flutikazon propiyonat dozlarının akut inhalasyonu adrenal
fonksiyonunda geçici süpresyona neden olabilir. Adrenal fonksiyonu plazma kortizol ölçümleri
ile doğrulandığı gibi birkaç günde normale döndüğünden bu doz acil tedavi gerektirmemektedir.
11 / 22İnhale flutikazon propiyonat ile kronik doz aşımı adrenal süpresyon riskini doğurmaktadır.
Adrenal rezervin izlenmesi gerekli olabilir. Flutikazon propiyonat ile doz aşımı vakalarında
semptom kontrolü için uygun dozda AEROSA tedavisine yine de devam edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Selektif Beta-2-adrenerjik reseptör agonistleri (İnhale)
Kortikosteroidler (inhale)
ATC kodu: R03AK06
Salmeterol /flutikazon propiyonat astım klinik çalışmaları
Uzun süreli astımlı 3416 erişkin ve adolesanda 12 aylık bir çalışmada (Optimal Astım
Kontrolünün Sağlanması, OAKS) astım tedavisi hedeflerinin erişilebilir olup olmadığının
belirlenmesi için tek başına inhale kortikosteroidlere (Flutikazon Propiyonat) ile Salmeterol
/flutikazon propiyonat' ın etkinlik ve güvenilirliği karşılaştırılmıştır. Tedavi dozu **Toplam
kontrol sağlanana veya çalışma ilacının en yüksek dozuna erişilene kadar 12 haftada bir
artırılmıştır. OAKS Salmeterol /flutikazon propiyonat verilen daha fazla hastada tek başına
inhale kortikosteroid IKS verilen hastalara kıyasla astım kontrolü sağlandığı ve bu kontrolün
daha düşük kortikosteroid dozunda elde edildiğini göstermiştir.
İyi kontrol altına alınmış astım tek başına IKS’ye kıyasla Salmeterol /flutikazon propiyonat ile
daha hızlı şekilde elde edilmiştir. İlk bireysel iyi kontrol altına alınmış haftanın elde edilmesi için
deneklerin %50’sindeki tedavi süresi Salmeterol /flutikazon propiyonat için 16 gün ve IKS
grubunda 37 gündü. Daha önce steroid tedavisi görmeyen bir hasta alt grubunda bireysel iyi
kontrol altına alınmış haftaya kadar geçen süre Salmeterol /flutikazon propiyonat ile 16 gün
olurken IKS ile 23 gündü.
Genel çalışma bulguları aşağıdakileri göstermiştir:
12 Ayda *İyi Kontrol Altına Alınmış (WC) ve **Tam Olarak Kontrol Altına Alınmamış
(TC) Astım Sağlanan Hastaların Oranı
Çalışma Öncesi Tedavi Salmeterol/FP FP
WC TC WC TC
IKS yok (tek başına kısa etki süreli %78 %50 %70 %40
beta agonisti KESBA)
12 / 22Düşük doz IKS %75 %44 %60 %28
(≤ 500mcg beklometazon
dipropiyonat (BDP) veya
eşdeğer/gün)
Orta doz IKS (>500-1000mcg %62 %29 %47 %16
dipropiyanat BDP veya
eşdeğer/gün)
3 tedavi düzeyinde birleştirilmiş %71 %41 %59 %28
bulgular
*İyi kontrol altına alınmış astım; ara sıra semptom görülmesi veya KESBA kullanımı veya
beklenen akciğer fonksiyonunun %80’inden azı veya gece uyanmaları görülmemesi, alevlenme
ve tedavide bir değişikliği gerektiren yan etkiler yok.
**Toplam astım kontrolü; semptom yok, KESBA kullanımı yok, beklenen akciğer
fonksiyonunun ≥%80’i veya gece uyanmaları yok, alevlenme ve tedavide bir değişikliği
gerektiren yan etkiler yok.
Bu çalışmadaki bulgular günde iki kez Salmeterol/Flutikazon 50/100 mikrogram dozunun, hızlı
astım kontrolünün gerekli olduğu düşünülen orta şiddette dirençli astım hastalarında ilk idame
tedavisi olarak değerlendirilebileceğini düşündürmektedir.
≥18 yaşındaki dirençli astım hastası 318 kişide yapılan bir çift kör, randomize, paralel gruplu
çalışmada iki haftalık sürede günde iki kez iki inhalasyonla (çift doz) Salmeterol /flutikazon
propiyonat kullanımının güvenilirlik ve tolerabilitesi değerlendirilmiştir. Bu çalışma 14 güne
kadar her Salmeterol /flutikazon propiyonat dozu inhalasyonunun iki katına çıkarılmasının günde
iki kez tek inhalasyona kıyasla beta agonist ile ilişkili yan etkilerde küçük bir artışa (tremor; 0’a
karşı 1 hasta [%1], palpitasyon; 1 hastaya [<%1] karşı 6 [%3], kas krampları; 1 [<%1] hastaya
karşı 6 [%3]) ve inhale kortikosteroid ile ilişkili yan etkilerde benzer bir insidansa neden
olduğunu göstermiştir (örn, oral kandidiyazis; 16 hastaya [%8] karşı 6 [%6], ses kısıklığı; 4
hastaya [%2] karşı 2 [%2]). Salmeterol /flutikazon propiyonat dozunun ek kısa süreli (14 güne
kadar) inhale kortikosteroid tedavisine ihtiyaç duyulan erişkin hastalarda iki katına çıkarılması
düşünülürse beta agonist ile ilişkili yan etkilerdeki küçük artış dikkate alınmalıdır.
13 / 22Çok Merkezli Salmeterol Astım Araştırma Çalışması (SMART)
SMART çok merkezli, randomize, çift kör, plasebo kontrollü, paralel gruplu 28 haftalık bir
çalışma olup ABD'de yapılan hastanın normal astım tedavisinde ek olarak 13.176 hastanın
salmeterol (günde iki kez 50µg) ve 13.179 hastanın plasebo grubuna atandığı bir çalışmaydı. ≥12
yaşında olan, astım tanısı konulan ve astım ilacı kullanmakta olan (ancak bir UESBA değil)
hastalar çalışmaya dahil edilmiştir. Çalışmaya girişte başlangıçta IKS kullanımı kaydedilmiş
ancak çalışmada buna gerek duyulmamıştır. SMART çalışmasında primer sonlanma noktasında
solunum ile ilişkili ölüm ve solunum ile ilişkili yaşamı tehdit eden olayların kombine sayısıydı.
SMART Çalışmasındaki Temel Bulgular: Primer Sonlanma Noktası
Hasta grubu Primer sonlanma olayı Bağıl Risk
sayısı/hasta sayısı (%95 güven aralığı)
salmeterol plasebo
Tüm hastalar 50/13,176 36/13,179 1.40 (0.91, 2.14)
İnhale steroid kullanan hastalar 23/6,127 19/6,138 1.21 (0.66, 2.23)
İnhale steroid kullanmayan hastalar 27/7,049 17/7,041 1.60 (0.87, 2.93)
Afro-Amerikalı hastalar 20/2,366 5/2,319 4.10 (1.54, 10.90)
(Koyu karakterle yazılan risk %95 düzeyinde istatistiksel olarak anlamlıdır.)
SMART Çalışmasında Başlangıçta İnhale Steroidlerle İlişkili Temel Bulgular: Sekonder
Sonlanma Noktaları
Sekonder sonlanma olayı Bağıl Risk
sayısı/hasta sayısı (%95 güven
Salmeterol Plasebo aralığı)
Solunum ile ilişkili mortalite
İnhale steroid kullanan hastalar 10/6127 5/6138 2.01 (0.69, 5.86)
İnhale steroid kullanmayan hastalar 14/7049 6/7041 2.28 (0.88, 5.94)
Kombine astım kaynaklı mortalite veya yaşamı tehdit eden deneyim
İnhale steroid kullanan hastalar 16/6127 13/6138 1.24 (0.60, 2.58)
İnhale steroid kullanmayan hastalar 21/7049 9/7041 2.39 (1.10, 5.22)
Astım ile ilişkili mortalite
İnhale steroid kullanan hastalar 4/6127 3/6138 1.35 (0.30, 6.04)
İnhale steroid kullanmayan hastalar 9/7049 0/7041 *
14 / 22(*=plasebo grubunda hiç olay bulunmadığından hesaplanamamıştır. Koyu rakamla yazılan risk
%95 düzeyinde istatistiksel olarak anlamlıdır. Yukarıdaki tablodaki sekonder sonlanma noktaları
tüm popülasyonda istatistiksel anlamlılığa erişmiştir). Kombine tüm nedenlere bağlı mortalite
veya yaşamı tehdit edici deneyim, tüm nedenlere bağlı mortalite veya tüm nedenlere bağlı
hastaneye yatma sekonder sonlanma noktaları tüm popülasyonda istatistiksel anlamlılığa
erişmemiştir.
KOAH
Kısa etkili beta2-agonistlerine % 10 reversibilite kısıtlaması olmayan semptomatik KOAH
hastaları:
Altı ay boyunca yürütülen plasebo kontrollü klinik çalışmalar, 50/250 mikrogram ve 50/500
mikrogram’lık Salmeterol /flutikazon propiyonat’ın düzenli kullanımının akciğer fonksiyonunu
hızlı ve anlamlı derecede düzelttiğini, nefes darlığını ve rahatlatıcı ilaç kullanımını anlamlı
derecede azalttığını göstermiştir. Aynı zamanda hastaların sağlık durumunda da anlamlı derecede
düzelme olmuştur.
Kısa etkili beta2-agonistlerine % 10’dan daha az reversibilite gösteren semptomatik KOAH
hastaları:
6 ve 12 ay boyunca yürütülen plasebo kontrollü klinik çalışmalar, 50/500 mikrogram Salmeterol
/flutikazon propiyonat’ın düzenli kullanımının akciğer fonksiyonunu hızlı ve anlamlı derecede
düzelttiğini, nefes darlığını ve rahatlatıcı ilaç kullanımını anlamlı derecede azalttığını
göstermiştir. 12 aylık periyod boyunca KOAH alevlenme riski ve ilave oral kortikosteroid
ihtiyacı anlamlı derecede azalmıştır. Aynı zamanda hastaların sağlık durumunda da anlamlı
derecede düzelme olmuştur.
Salmeterol /flutikazon propiyonat 50/500 mikrogram hem tedavi sırasında sigara içen, hem de
sigarayı bırakmış hastalarda akciğer fonksiyonunu ve sağlık durumunu düzeltmede ve KOAH
alevlenme riskini azaltmada etkili bulunmuştur.
TORCH çalışması (TOwards a Revolution in COPD Health; KOAH’ta devrime doğru):
TORCH, KOAH hastalarında, günde 2 kez 50/500 mikrogram Salmeterol /flutikazon propiyonat
Diskus/inhaler, günde 2 kez 50 mikrogram salmeterol Diskus/inhaler, günde 2 kez 500
mikrogram FP (flutikazon propiyonat) Diskus/inhaler veya plasebo ile yapılan tedavinin tüm
nedenlere bağlı ölümler üzerindeki etkisini değerlendirmek için yapılan 3 yıllık bir çalışmadır.
Başlangıç (bronkodilatatörden önce) FEV1’i beklenen normal değerin % 60’ından az olan orta-
şiddetli ve şiddetli KOAH hastaları çift-kör tedavi almak üzere randomize edilmiştir. Çalışma
15 / 22boyunca, diğer inhale kortikosteroidler, uzun etkili bronkodilatörler ve uzun süre sistemik
kortikosteroidler dışında, her zamanki KOAH tedavilerini almalarına izin verilmiştir. Üç yıllık
hayattta kalma durumu, çalışmadan çıkıp çıkmadıklarına bakılmaksızın hastaların tümü için
tespit edilmiştir. Başlıca sonlanma noktası, plaseboya kıyasla Salmeterol /flutikazon propiyonat
için 3 yılda tüm nedenlere bağlı ölümlerin azaltılmasıdır. (Tablo 1)
Tablo 1
Plasebo Salmeterol 50 FP 500 Salmeterol
N = 1524 N = 1521 N = 1534 /flutikazon
propiyonat
50/500
N = 1533
3 yılda tüm nedenlere bağlı ölüm
Ölüm sayısı 231 205 246 193
(%) (% 15.2) (% 13.5) (% 16.0) (% 12.6)
Plaseboya karşı Geçerli değil 0.879 1.060 0.825
risk oranı
(GA) (0.73, 1.06) (0.89, 1.27) (0.68, 1.00)
p değeri 0.180 0.525 0.0521
Risk oranı, Geçerli değil 0.932 0.774 Geçerli değil
komponentlerine
karşı Salmeterol
/flutikazon (0.77, 1.13) (0.64, 0.93)
propiyonat 0.481 0.007
50/500 (GA)
p değeri
1. birincil etkinlik karşılaştırılması üzerinde yapılmış 2 ara analizin sigara içme durumu
açısından gruplandırılmış bir log-rank analizi için ayarlanmış P değeri
Salmeterol /flutikazon propiyonat, plaseboya kıyasla 3 yıl içinde herhangi bir zamanda ölüm
riskini % 17.5 oranında azaltmıştır (Risk Oranı 0.825 (% 95 GA 0.68, 1.00, p = 0.052; tümü ara
analizler için ayarlanmıştır). Plaseboya kıyasla, üç yıllık süre içinde herhangi bir zamanda
herhangi bir nedenden dolayı şekillenen ölümlerde, salmeterol ile % 12 azalma (p = 0.180) ve FP
ile % 6 artış (p = 0.525) olmuştur. (Tablo 1)
Cox’un Orantısal Risk modelinin kullanıldığı destekleyici bir analiz, plaseboya kıyasla 3 yıl
içinde herhangi bir zamanda ölüm riskinde % 19 azalma gösteren Salmeterol /flutikazon
propiyonat için 0.811’lik (% 95 GA 0.670, 0.982, p = 0.031) bir risk oranı olduğunu göstermiştir.
Model önemli faktörler (sigara içme durumu, yaş, cinsiyet, bölge, başlangıç FEV1 ve Vücut
Kitle İndeksi) için ayarlanmıştır. Tedavi etkilerinin bu faktörlere göre değiştiğine dair kanıt
yoktur. (Tablo 1)
16 / 22Üç yıl içinde KOAH’a bağlı nedenlerden dolayı ölen hastaların yüzdesi plasebo için % 6.0,
salmeterol için % 6.1, FP için % 6.9 ve Salmeterol /flutikazon propiyonat için % 4.7’dir. (Tablo
1)
Plaseboya kıyasla Salmeterol /flutikazon propiyonat, orta şiddetli ve şiddetli alevlenmeleri % 25
(% 95 GA: % 19 ve % 31 arasında; p < 0.001) oranında azaltmıştır. Salmeterol /flutikazon
propiyonat alevlenme oranını, salmeterol ile karşılaştırıldığında % 12 (% 95 GA: % 5 ve % 19
arasında; p = 0.002), FP ile karşılaştırıldığında da % 9 (% 95 GA: % 1 ve % 16 arasında; p =
0.024) oranında azaltmıştır. Plaseboya kıyasla salmeterol ve FP alevlenme oranını anlamlı
derecede sırasıyla % 15 (% 95 GA: % 7 ve % 22 arasında; p < 0.001) ve % 18 (% 95 GA: % 11
ve % 24 arasında; p < 0.001) oranında azaltmıştır.
St George Solunum Anketi (SGSA) ile ölçülen Sağlıkla İlişkili Yaşam Kalitesi, plaseboya
kıyasla tüm aktif tedavi yöntemleri ile düzelmiştir. Üç yıl boyunca Salmeterol /flutikazon
propiyonat ile sağlanan ortalama düzelme plaseboya kıyasla - 3.1 birim (% 95 GA: - 4.1 ve - 2.1
arasında; p < 0.001), salmeterole kıyasla - 2.2 birim (p < 0.001) ve FP’ye kıyasla - 1.2 birimdir
(p = 0.017).
Üç yıllık tedavi süresi boyunca, FEV1 değerleri Salmeterol /flutikazon propiyonat ile tedavi
edilenlerde plasebo ile tedavi edilenlerden daha yüksektir (3 yıl boyunca ortalama fark 92 ml, %
95 GA: 75 - 108 ml; p < 0.001). FEV1’i düzeltmede Salmeterol /flutikazon propiyonat
salmeterolden veya FP’den daha etkilidir (salmeterol için ortalama fark 50 ml, p < 0.001 ve FP
için 44 mL’dir, p < 0.001).
Advers olay olarak bildirilen pnömoninin 3 yıllık tahmini olasılığı plasebo için % 12.3,
salmeterol için % 13.3, FP için % 18.3 ve Salmeterol /flutikazon propiyonat için % 19.6’dır
(Salmeterol /flutikazon propiyonat’ın plaseboya karşı risk oranı: 1.64, % 95 GA: 1.33 ve 2.01
arasında, p < 0.001). Pnömoni ile ilişkili ölümlerde artış olmamıştır; tedavi sırasında birincil
olarak pnömoniye bağlı oldukları düşünülen ölümler plasebo için 7, salmeterol için 9, FP için 13
ve Salmeterol /flutikazon propiyonat için 8 olarak tespit edilmiştir. Kemik kırılma olasılığında
anlamlı farklılık yoktur (plasebo % 5.1, salmeterol % 5.1, FP % 5.4 ve SALMETEROL
/FLUTİKAZON PROPİYONAT% 6.3; plaseboya karşı Salmeterol /flutikazon propiyonat için
risk oranı: 1.22, % 95 GA: 0.87 ve 1.72 arasında, p = 0.248). Göz bozuklukları, kemik
bozuklukları ve hipotalamus-hipofiz-adrenal eksen bozuklukları ile ilgili advers olayların
insidansı düşüktür ve tedaviler arasında farklılık gözlenmemiştir. Salmeterol alan tedavi
gruplarında kardiyak advers olaylarında artış olduğuna dair kanıt yoktur.
17 / 22Etki mekanizması:
AEROSA farklı etki şekline sahip salmeterol ve flutikazon propiyonat içermektedir.
İki etkin maddenin ilgili etki mekanizmaları aşağıda tartışılmaktadır.
Salmeterol:
Salmeterol reseptörün sekonder bağlanma bölgesine bağlanan uzun bir yan zincire sahip selektif
uzun etkili (12 saat) bir beta 2 adrenoseptör agonisttir. Salmeterol klasik kısa etkili beta 2
agonistlerin önerilen dozlarına kıyasla en az 12 saat süren daha uzun süreli bronkodilatasyon
sağlamaktadır.
Flutikazon propiyonat:
Önerilen dozlarda inhalasyon yoluyla verilen flutikazon propiyonat akciğerlerde bir
glukokortikoid antienflamatuvar etkiye sahiptir ve bu etki kortikosteroidler sistemik yolla
uygulandığında görülenden daha az yan etkiyle semptomlarda ve astım alevlenmelerinde azalma
sağlamaktadır.
5.2. Farmakokinetik özellikler
Genel özellikler
Salmeterol ve flutikazon propiyonat inhalasyon yoluyla kombinasyon halinde uygulandığında
her bileşenin farmakokinetiği ilaçlar ayrı ayrı uygulandığında gözlenene benzerdi. Bu nedenle
farmakokinetik açıdan her bileşik ayrı ayrı ele alınabilir.
Salmeterol:
Emilim:
Salmeterol akciğerde lokal olarak etki eder, bu nedenle plazma düzeyleri terapötik etkinin bir
belirleyicisi değildir. Terapötik dozlarda inhalasyondan sonra çok düşük plazma
konsantrasyonları gösterdiği için (yaklaşık 200 pg/ml veya daha az) plazmadaki ilaç miktarının
tayini teknik olarak zor olduğundan salmeterolün farmakokinetiği ile ilgili sadece sınırlı veriler
bulunmaktadır. Salmeterol ksinafoatın düzenli kullanımını takiben, hidroksinaftoik asit sistemik
dolaşımda tayin edilebilir ve kararlı durum konsantrasyonları yaklaşık 100 ng/ml'ye ulaşır. Bu
konsantrasyonlar, toksisite çalışmalarında gözlenen kararlı durum konsantrasyonlarından 1000
kez daha düşüktür. Havayolu tıkanıklığı olan hastalarda uzun süreli düzenli kullanımında (12
aydan fazla) herhangi bir zararlı etki görülmemiştir.
Dağılım:
Salmeterolün plazma proteinlerine bağlanma oranı % 96’dır.
18 / 22Biyotransformasyon:
İn vitro bir çalışma salmeterolün sitokrom P450 (CYP3A4) tarafından büyük oranda α-
hidroksisalmeterole (alifatik oksidasyon) metabolize edildiğini göstermiştir.
Eliminasyon:
Eliminasyon yarılanma ömrü 5.5 saattir. Salmeterol %60 dışkı ile %25 idrar ile itrah edilir.
Doğrusallık/ Doğrusal olmayan durum:
Veri bulunmamaktadır.
Flutikazon propiyonat:
Emilim:
Sağlıklı deneklerde inhalasyon yoluyla alınan tek doz flutikazon propiyonatın mutlak
biyoyararlanımı, kullanılan inhalasyon cihazına göre nominal dozun yaklaşık %5-11’i arasında
değişmektedir. Astımlı hastalarda inhale flutikazon propiyonata sistemik maruziyetin daha düşük
bir düzeyi gözlenmiştir. Sistemik emilim temelde akciğerlerde meydana gelmekte olup ilk başta
hızlı ve sonrasında uzun sürelidir. İnhale dozun kalanı yutulabilir ancak düşük suda çözünürlük
ve presistemik metabolizma nedeniyle sistemik maruziyete minimum katkıda bulunur ve oral
biyoyararlanımının %1’den az olmasını sağlar.
Dağılım:
Flutikazon propiyonat kinetiği yüksek plazma klirensi (1150 mL/dak), kararlı durumda yüksek
dağılım hacmi (yaklaşık 300 L) ve yaklaşık 8 saatlik terminal yarı ömürle karakterizedir.
Plazma proteinine bağlanma oranı %91’dir.
Biyotransformasyon:
Flutikazon propiyonat sistemik dolaşımdan çok hızlı elimine edilmektedir. Temel yolak sitokrom
P450 enzim CYP3A4 tarafından inaktif karboksilik asit metabolitine metabolizasyondur. Ayrıca
feçeste tanımlanmamış diğer metabolitler tespit edilmektedir.
Eliminasyon:
Flutikazon propiyonatın renal klirensi önemsiz düzeydedir. Dozun %5’inden daha azı idrarda
temelde metabolitler olarak atılmaktadır. Dozun büyük bir bölümü feçeste metabolitler ve
değişmemiş ilaç olarak atılmaktadır.
Doğrusallık/ Doğrusal olmayan durum:
Artan inhale dozla sistemik maruziyette doğrusal bir artış söz konusudur.
19 / 225.3. Klinik öncesi güvenlilik verileri
Hayvanlarda ayrı ayrı verilen salmeterol ksinafoat ve flutikazon propiyonat çalışmalarında
görülen insanlarda kullanıma yönelik tek güvenilirlik sorunu aşırı farmakolojik etkilerle
ilişkilendirilmiştir. Hayvan üreme çalışmalarında glukokortikosteroidlerin malformasyonlara
(yarık damak, iskelet malformasyonları) neden olduğu gösterilmiştir. Bununla birlikte bu hayvan
deneylerinin önerilen dozların verildiği insanlar için anlamlı olduğu düşünülmemektedir.
Salmeterol ksinafoat ile yapılan hayvan çalışmaları sadece yüksek maruziyet düzeylerinde
embriyofetal toksisite göstermiştir. Birlikte uygulanımı takiben bilinen glukokortikoid kaynaklı
anomalilerle ilişkilendirilen dozlarda sıçanlarda artan transpoze umblikal arter ve ossipital
kemikte eksik osifikasyon insidansı tespit edilmiştir. Kloroflorokarbon (CFC) olmayan itici
norfluranın iki yıllık periyotlarda günlük maruziyet uygulanan çok çeşitli hayvan türlerinde,
hastaların bulunması muhtemel düzeylerden çok daha yüksek buhar konsantrasyonlarında toksik
etki sergilemediği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Her püskürtmede;
HFA 134a 72.8387 mg
6.2. Geçimsizlikler
Geçimsizlik yoktur,
6.3. Raf ömrü
24 ay.
6.4. Saklamaya yönelik özel tedbirler
250C’nin altındaki oda sıcaklığında saklayınız.
Donmaktan ve doğrudan gün ışığından koruyunuz.
Aerosol tüplerindeki bütün inhalasyon ilaçlarında olduğu gibi, terapötik etki aerosol tüpü soğuk
olduğunda azalabilir. Aerosol tüpü delinmemeli, boş olsa bile kırılmamalı veya yakılmamalıdır.
6.5. Ambalajın niteliği ve içeriği
120 doz, dozaj valfli konkav tabanlı metal tüp Salmeterol/Flutikazon 25/125 mcg aerosol
20 / 226.6. Beşeri tıbbi üründen arta kalan maddelerin imhası ve diğer özel önlemler
Tüm kullanılmayan ürün ve atık maddeler “Tıbbi Atıkların Kontrolü Yönetmeliği”ve ‘Ambalaj
ve Ambalaj Atıklarının Kontrolü Yönetmeliği” ne uygun olarak imha edilmelidir.
İnhalerin test edilmesi:
İlk kez kullanmadan önce, hastanın iki yanından hafifçe sıkarak ağızlık kapağını çıkarması,
inhaleri iyice çalkalaması gerekir ve inhaleri parmakları arasında tutarak baş parmağını alta,
ağızlığın alt kısmına yerleştirerek püskürtmelidir. Her bir püskürtmenin ardından inhaler derhal
çalkalanmalıdır. Hasta inhaleri bir haftadan veya daha uzun süreden beri kullanılmamışsa,
ağızlık kapağını çıkarmalı, inhaleri iyice çalkalamalı ve havaya iki kez püskürtmelidir.
AEROSA’nın ön kısmında ne kadar doz kaldığını gösteren bir sayaç bulunmaktadır. Tüpe her
basıldığında, ilaç püskürtülerek serbest bırakılacak ve sayaç bir miktar ilerleyecektir. Sayaç 20
dozluk aralıklarla ölçeklendirilmiştir. Sayacın geri saymasına sebep olmamak için, inhaleri
düşürmemeye dikkat ediniz.
AEROSA aerosol inhaler’ in kullanım talimatları
1. Hasta kapağın iki yanından hafifçe sıkarak ağızlık kapağını çıkarmalıdır.
2. Hasta herhangi bir yabancı cisim olup olmadığını görmek üzere inhalerin içini ve dışını,
ağızlık kısmı da dahil olmak üzere kontrol etmelidir.
3. Hasta gevşek yabancı cisimleri gidermek ve inhalerin içeriğinin eşit şekilde karışmasını
sağlamak üzere inhaleri iyice çalkalamalıdır.
4. Hasta inhaleri parmakları ve baş parmağı arasında dik olarak tutmalı, baş parmağı alt
kısma, ağızlığın altına gelmelidir.
5. Hasta nefesini mümkün olduğunca uzun süreli olarak vermeli, ardından ağızlığı dişlerinin
arasına yerleştirerek dudaklarını etrafında kapatması gerekmektedir. Hastaya ağızlığı
ısırmaması söylenmelidir.
6. Hasta ağzından nefes almaya başladığı sırada halen düzenli ve derin şekilde nefes alır
haldeyken inhalerin üst kısmına bastırarak AEROSA püskürtmesini sağlamalıdır.
7. Hasta nefesini tuttuğu sırada inhaleri ağzından çıkarmalı ve parmağını inhalerin üstünden
çekmelidir. Hasta mümkün olduğunca uzun süre nefesini tutmalıdır.
8. İkinci bir inhalasyon uygulamak için hastanın inhaleri dik konumda tutması ve 3 -7.
adımları tekrarlamadan önce yaklaşık otuz saniye kadar beklemesi gerekmektedir.
21 / 229. Hastanın kapağı hafifçe iterek ve yerine oturtarak inhalasyondan hemen sonra ağızlık
kapağını geri takmaları gerekmektedir. Kapak için aşırı kuvvet uygulamaya gerek yoktur,
yerine oturacaktır.
Hastanın 5, 6 ve 7. adımlara gelmek için acele etmemesi gerekmektedir. Hastanın inhaleri
kullanmadan önce mümkün olduğunca yavaş şekilde nefes almaya başlaması önemlidir. Hasta
ilk seferlerde ayna karşısına geçip pratik yapmalıdır. İnhalerden veya ağız kenarlarından buhar
çıktığını görmesi halinde 2. adımdan tekrar başlaması gerekmektedir.
Doz sayacı, 40 dozdan itibaren kırmızıya dönmeye başlayacaktır. 20 doz kaldığında sayaç
tamamen kırmızıyı gösterir; bu, cihazdaki ilaç seviyesinin azaldığına işaret etmektedir. Bu
durumda lütfen doktorunuza danışınız. Sayaç 0’ı gösterdiğinde cihazın içerisinde kalan ilaç size
tam doz sağlayamayacağı için kullanmayınız. Sayaç üzerindeki sayıları değiştirmeye veya sayacı
yerinden çıkartmaya çalışmayınız.
Temizleme
İnhalerinizi haftada en az bir kez temizlemeniz gerekmektedir. Kapağı çıkarın. Tüpü plastik
kabından çıkarmayın. Ağızlık kısmının içini, dışını ve plastik kabı kuru bir bez veya mendille
silin. Kapağı doğru yönde geri takın; aşırı kuvvet uygulamaya gerek yoktur, yerine oturacaktır.
METAL AEROSOL TÜPÜNÜ SUYA SOKMAYINIZ.
7. RUHSAT SAHİBİ
Saba İlaç San. ve Tic. A.Ş.
Halkalı Merkez Mah. Basın Ekspres Cad. 34303 No:1 Kat:1
Küçükçekmece/İSTANBUL
Tel : 0212 692 92 20
Faks: 0212 697 23 10
8. RUHSAT NUMARASI
245/25
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.09.2012
Ruhsat yenileme tarihi:
10. KÜB’ ÜN YENİLENME TARİHİ
03.02.2014
22 / 22