 1 / 16 
 KULLANMA TALİMATI  
 
TOLURİNE  100 mg infüzyon luk çözelti  hazırlama da kullanılacak konsantre  için toz  
Damar yoluyla kullanılır. 
Steril  
 
• Etkin madde:  infliximab   
       İnfli ximab,  tümör nekroz  faktör alfa’nın (TNFα)  insan -fare  kaynaklı  bir monoklonal                         
antikorudur.  
• Yardımcı maddeler:  sakkaroz, sodyum dihidrojen fosfat dihidrat, disodyum fosfat 
dihidrat, polisorbat 80 
TOLURİNE , infliximab “Çin Hamster Yumurtalık” hücrelerinde üretilen bir rekombinant insan 
monoklonal antikoru içeren bir biyobenzerdir.  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
Bu Kullanma Talimatında;  
1. TOLURİNE  nedir ve ne için kullanılır?  
2. TOLURİNE 'i kullanmadan önce dikkat edilmesi gerekenler  
3. TOLURİNE  nasıl kullanılır?  
4. Olası yan etkiler nelerdir? 
5. TOLURİNE 'in saklanması  
1. TOLURİNE  nedir ve ne için kullanılır?   
TOLURİNE ; infüzyon çözeltisi hazırlamak için flakon içinde toz şeklinde sunulur. 
TOLURİNE , Crohn hastalığı (Sindirim kanalı kalınlaşması ve ülserlerle giden iltihabi hastalık), 
romatoid artrit (Eklemlerin ağrı ve şekil bozukluğu ile giden iltihabi hastalık), ankilozan spondilit 
(Sırt eklemlerinde sertleşme ile seyreden ağrılı romatizmal hastalık), ülseratif kolit (Kalın 
bağırsak iç yüzeyini döşeyen tabakada ülserlerle giden iltihabi hastalık), psoriatik artrit (Sedef 
hastalarında eklemleri tutan romatizmal hastalık) ya da psoriazis  (Sedef; derinin iltihabi hastalığı) 
tedavisinde inflamatuvar (İltihabi) aktivitenin azaltılması amacıyla kullanılmaktadır.   2 / 16 
 Etkin madde si olan infliximab , bir insan ve fare kaynaklı bir cins proteindir.  
İnfliximab vücutta özel bir proteini bağlar; inflamasyon sürecinde yer alan bu proteine tümör 
nekroz faktörü alfa ya da TNF α adı verilmektedir. Onun için TOLURİNE 'ya TNF α blokörü de 
denir. Romatoid artrit, Crohn hastalığı, ankilozan spondilit, psoriatik artrit ya da psoriazis gibi 
inflamatuvar hastalıklarda TNF α miktarları, yaygın bir şekilde yükselmiş durumdadır.  
Romatoid artrit:  
Romatoid artrit eklemlerin inflamatuvar  bir hastalığıdır. Eğer aktif romatoid artritiniz varsa, size 
önce başka ilaçlar verilecektir. Eğer başka ilaçlar verilmiş ve hastalığınızın bulgu ve belirtileri 
devam ediyorsa, size aşağı daki amaçlar için metotreksat ( Bağışıklık sistem baskılayıcı ilaç) ile 
kombinasyon şeklinde TOLURİNE  verilecektir:  
• Hastalığınızın bulgu ve belirtilerinin azaltılması,  
• Eklemlerinizdeki harabiyetin yavaşlatılması,  
• Fiziksel fonksiyonlarınızın iyileştirilmesi.  
Crohn hastalığı:  
Crohn hastalığı, ba ğırsakların inflamatuvar bir hastalığıdır. Eğer Crohn hastalığınız varsa ve en 
az 18 yaşındaki bir erişkinseniz ya da 6- 17 yaş grubundaki bir çocuksanız, size önce başka ilaçlar 
verilecektir. Eğer hastalığınızın bulgu ve belirtileri bunlara rağmen devam ediyorsa, size aşağıdaki 
amaçlar için TOLURİNE  verilecektir:  
• Bir kortikosteroid (iltihabi olayları ve bağışıklık sistemini baskılayıcı) ve/veya bir 
immünosupresan (bağışıklık sistemi baskılayıcı) ile kontrol edilemeyen, orta derecede ve 
şiddetli aktif hastalığın tedavisi için veya eğer bu tür ilaçları tolere edememi ş iseniz,  
• Başka ilaçlar veya ameliyat ile kontrol altına alınamamış, akıntılı enterokütanöz fistüllerin 
(bağırsaktan deriye açılan anormal kanallar) sayısının azaltılması için.  
• 6 yaş altında kullanılmaz. 
Ülseratif kolit  
Ülseratif kolit, inflamatuvar bir ba ğırsak hastalığıdır. Eğer ülseratif kolitiniz varsa, size önce başka 
ilaçlar verilecektir. Eğer bu ilaçlara yeterince iyi yanıt vermezseniz, hastalığınızın tedavisi için 
TOLURİNE  verilecektir.  
Ankilozan spondilit  
Ankilozan spondilit, omurganın inflamatuvar bir hastalığıdır. Eğer ankilozan spondilitiniz varsa, 
size önce başka ilaçlar verilecektir. Eğer bu ilaçlara yeterince iyi yanıt vermezseniz, size aşağıdaki 
amaçlar için TOLURİNE  verilecektir:  
• Hastalığınızın işaret ve belirtilerinin azaltılması,  
• Fiziksel fonksiyonlarınızın iyileştirilmesi.  
Psoriatik artrit  
Psoriatik artrit, genellikle psoriazisin (sedef hastalığı) eşlik ettiği, eklemlerin inflamatuvar bir 
hastalığıdır. Eğer aktif bir psoriatik artritiniz varsa, size önce başka ilaçlar verilecektir. Eğer bu 
ilaçlara yeterince iyi yanıt vermezseniz, size aşağı daki amaçlar için TOLURİNE  verilecektir: 
• Hastalığınızın işaret ve belirtilerinin azaltılması,  
• Fiziksel fonksiyonlarınızın iyileştirilmesi.  
• Eklem harabiyetinizin yavaşlatılması 
 
  3 / 16 
 Psoriazis  
Psoriazis (sedef hastalığı), derinin inflamatuvar bir hastalığıdır. Eğer orta ile şiddetli plak 
(psoriazisin bir tipi) psoriazisiniz varsa, size önce başka ilaçlar ya da örn. fototerapi verilecektir. 
Eğer bu tedavi yöntemlerine yeterince iyi yanıt vermezse niz, sizdeki psoriazisin bulgu ve 
belirtilerini azaltmak için TOLURİNE  verilecektir.  
 
2. TOLURİNE ’i kullanmadan önce dikkat edilmesi gerekenler  
 
65 yaş üstü hastalarda ölümle sonuçlanabilecek ciddi enfeksiyon riski 65 yaş altındakilere 
göre daha yüksektir.  
60 yaş üzerindeki kadınlarda düzenli rahim ağzı kanseri taraması yapılması gerekir.  
İzlenebilirlik  
Biyolojik tıbbi ürünlerin izlenebilirliğini arttırmak amacıyla, uygulanan ürünün adı ve seri 
numarası açıkça kaydedilmelidir.  
TNF blokörlerinin kullanımına bağlı olarak lösemi (kan kanseri) geliştiği bildirilmiştir.  
TNF -alfa blokörü ilaçlarla tedavi olan hastalarda bakteriyel, mikobakteriyel, mantar, viral,  
parazitik enfeksiyonlara bağlı ölüme veya hastaneye yatışa sebep olabilen, çoklu- organ sistem  ve 
bölgeleri etkileyebilen ciddi enfeksiyon riski artmıştır. 
TOLURİNE 'i aşağıdaki durumlarda KULLANMAYINIZ:  
• İnfliximab veya TOLURİNE  içindeki yardımcı maddelerden herhangi birine karşı alerjik 
(aşırı duyarlı) iseniz.  
• Fare (kemirgen) proteinlerine karşı alerjik (aşırı duyarlı) iseniz.  
• Tüberküloz (mikrobik hastalık, verem) veya zatürre (akciğerlerin iltihaplanması ile giden 
ateşli hastalık) veya sepsis (kan dolaşımında enfeksiyon) gibi, ağır bir enfeksiyon 
geçirmekteyseniz.  
• Orta derecede veya şiddetli kalp yetmezliğiniz varsa. 
 
Eğer yukarıdakilerin herhangi biri sizde bulunuyorsa, TOLURİNE  almayınız. TOLURİNE  
almadan önce, emin olmadığınız konuları doktorunuzla konuşunuz.  
TOLURİNE 'i aşağıdaki durumlarda DİKKATLİ KULLANINIZ:  
Aşağıdakiler sizin için geçerliyse TOLURİNE  almadan önce doktorunuzla konuşunuz. 
Daha önce TOLURİNE  tedavisi aldıysanız  
• Geçmişte TOLURİNE  tedavisi aldıysanız ve şu anda TOLURİNE  tedavisine tekrar 
başlıyorsanız doktorunuza söyleyiniz. On altı haftadan daha uzun bir aradan sonra 
tekrar tedavi uygulanması durumunda, alerjik  reaksiyonları n riski  artmaktadır.  
 
 
Enfeksiyonlar   4 / 16 
 • TOLURİNE  almadan önce, eğer bir enfeksiyon geçirmekteyseniz, çok hafif bile olsa 
bunu doktorunuza söyleyiniz. 
• Histoplazmozis, koksidioidomikozis veya blastomikozis adı verilen enfeksiyonların 
yaygın olduğu bir bölgede yaşadıysanız veya bu tip bir bölgeye seyahat ettiyseniz 
TOLURİNE  almadan önce doktorunuza söyleyiniz. Bu enfeksiyonlar akciğerlerinizi 
veya vücudunuzun diğer organlarını etkileyen spesifik mantar tiplerinden kaynaklanır.  
• TOLURİNE  ile tedavi edilirken enfeksiyonlara daha kolay yakalanabilirsiniz. 65 
yaşında veya daha ileri yaşta iseniz enfeksiyon riskiniz daha yüksektir.  
• Bu enfeksiyonlar ciddi olabilir ve tüberküloz, virüs, bakteri veya mantar kaynaklı 
enfeksiyonlar ya da diğer  fırsatçı enfeksiyonlar ve sepsisi içerebilir ve yaşamı tehdit 
edebilir.  
TOLURİNE  tedavisi sırasında enfeksiyon belirtileri fark ederseniz derhal doktorunuza söyleyiniz. 
Enfeksiyon belirtileri ateş, kendini iyi hissetmeme, grip benzeri belirtiler, öksürük, deride 
kızarıklık veya sıcaklık hissi, yaralar ve diş sorunlarını içerir. Doktor unuz TOLURİNE  tedavinize 
geçici bir süre ara verilmesini önerebilir.  
 
Tüberküloz  
• Eğer geçmişte tüberküloz geçirdiyseniz ya da şu an tüberkülozu olan veya tüberküloz 
geçirmiş olan birisiyle yakın temas içindeyseniz, bunu doktorunuza söylemeniz son 
derecede önemlidir.  
• TOLURİNE 'e başlamadan önce doktorunuz size tüberküloz testi yapacaktır. Tüberküloz 
için ilaçla tedavi edilen durumlarda bile, TOLURİNE  ile tedavi edilen hastalarda 
tüberküloz vakaları bildirilmiştir. Doktorunuzun bu testlerin yapıldığını dosyanıza 
yazması gereklidir.  
• Eğer doktorunuz tüberküloz için risk taşıdığınızı düşünürse, size TOLURİNE  verilmeden 
önce tüberküloz ilaçlarıyla tedavi edilebilirsiniz.  
Eğer TOLURİNE  tedavisi sırasında tüberküloz belirtileri fark  edersiniz derhal doktorunuzu 
haberdar ediniz. Belirtiler inatçı öksürük, kilo kaybı, yorgunluk hissi, ateş ve gece terlemeleridir.  
Hepatit B virüsü (HBV)  
• Hepatit B virüsü (HBV) taşıyıcısıysanız, sizde HBV varsa veya geçmişte HBV 
geçirdiyseniz TOLURİNE almadan önce doktorunuza söyleyiniz.  
• Size HBV bulaşma riski olabileceğini düşünüyorsanız doktorunuza söyleyiniz. 
• Doktorunuz size HBV testi yapacaktır.  
• TOLURİNE  da dahil olmak üzere TNF blokörleriyle tedavi, bu virüsü taşıyan insanlarda 
HBV'nin tekrar aktif hale gelmesine neden olabilir. Ender olarak, HBV'nin tekrar aktif 
hale gelmesi yaşamınızı tehlikeye sokabilir.  
Kalp sorunları  
• Eğer herhangi bir kalp sorununuz (hafif bir kalp yetmezliği) varsa doktorunuza söyleyiniz.  
• Doktorunuz kalp fonksiyonunu yakından izlemek isteyecektir.  
TOLURİNE  ile tedavi sırasında kalp yetmezliği belirtileri (örneğin nefes darlığı ya da 
ayaklarınızda şişme) ilk kez gelişiyorsa veya var olan belirtiler ağırlaşırsa, derhal doktorunuza 
söyleyiniz. 
Kanser ve lenfoma  
• Eğer lenfoma (bir tür kan kanseri) veya başka herhangi bir kanseriniz varsa veya geçmişte 
geçirdiyseniz, TOLURİNE kullanmadan önce bu durumu doktorunuza söyleyiniz.  5 / 16 
 • Hastalığı uzun zamandır devam eden şiddetli romatoid artritli hastalar lenfoma gelişimi 
için ortalamadan daha yüksek risk altında olabilir. 
• TOLURİNE  alan çocuklar ve yetişkinlerde lenfoma veya başka bir kanser gelişme riski 
daha yüksek olabilir.  
• TOLURİNE  da dahil olmak üzere TNF -bloköri  alan bazı hastalarda Hepatosplenik T - 
hücreli lenfoma adı verilen nadir bir kanser türü gelişmiştir. Bu hastaların çoğu Crohn 
hastalığı veya ülseratif koliti olan ergenlik çağındaki veya genç yetişkin erkeklerdir. Bu 
tip kanser genellikle ölüme yol açmıştır. Bu hastaların hepsi TNF -blokörlerine  ilave olarak 
azatiyoprin veya 6- merkaptopürin adı verilen ilaçları da almıştır. 
• TOLURİNE  ile tedavi edilen bazı hastalarda deri kanserinin belirli tipleri gelişmiştir. 
Tedavi sırasında veya sonrasında derinin görünümünde herhangi bir değişiklik ya da deri 
üzerinde oluşumlar fark ederseniz doktorunuza söyleyiniz. 
• Romatoid artrit için TOLURİNE  ile tedavi edilmekte olan bazı kadınlarda rahim ağzı 
kanseri gelişmiştir. TOLURİNE  kullanan 60 yaş üzeri kadınlara doktorları rahim ağzı 
kanseri için düzenli taramaya devam etmelerini önerebilir.  
Akciğer hastalığı veya aşırı sigara kullanımı  
• Kronik Obstrüktif Akciğer Hastalığı (KOAH) adı verilen bir akciğer hastalığınız varsa ya 
da çok fazla sigara kullanıyorsanız TOLURİNE  almadan önce doktorunuza söyleyiniz. 
• KOAH'lı hastalar ve aşırı sigara içen hastaların TOLURİNE  tedavisi sırasında kansere 
yakalanma riski daha yüksek olabilir. 
Sinir sistemi hastalığı  
• TOLURİNE  almadan önce doktorunuza şu anda veya geçmişte sinir sisteminizi etkileyen 
bir sorun yaşayıp yaşamadığınızı söyleyiniz. Bu durum multipl skleroz (kas kontrolü veya 
görme problemlerine neden olan hastalık), Guillain- Barre sendromu ( immün sistemin 
sinirlere atağı sonucu kaslarda zayıflık problemlerine  veya nadiren felçe neden olan bir 
hastalı k), nöbet geçirip geçirmediğiniz veya size optik nörit (görme problemlerine neden 
olan hastalık) tanısı konulup konulmadığı bilgilerini kapsar.  
TOLURİNE  tedavi si sırasında bir sinir hastalığının semptomlarını yaşamaya başlarsanız bunu 
hemen doktorunuza söyleyiniz. Belirtiler; görmede değişiklikleri, kollarınızda ve/veya 
bacaklarınızda güçsüzlüğü ve vücudunuzun herhangi bir yerinde uyuşma veya karıncalanmayı 
kapsar . 
Anormal deri kanalları  
• Fistülleriniz (deri ile ba ğırsak arasında normalde olmaması gereken bir bağlantı oluşması) 
varsa, TOLURİNE  almadan önce doktorunuza söyleyiniz. 
Aşılamalar  
• Eğer yakınlarda aşı olduysanız ya da aşı olmanız planlanmış ise, doktorunuza söyleyiniz.  
• TOLURİNE  tedavisine başlamadan önce, önerilen  aşıları yaptırmanız gerekmektedir.  
• TOLURİNE  tedavisi sırasında bazı aşıları yaptırabilirsiniz ancak TOLURİNE  kullanırken 
canlı aşılar (canlı, fakat zayıflatılmış bir enfeksiyon etkeni içeren aşılar) yaptırmamalısınız 
çünkü bu tip aşılar enfeksiyonlara neden olabilir.  
• Gebe iken TOLURİNE  aldıysanız, doğumdan sonra yaklaşık altı aya kadar bebeğinizin de 
canlı aşılardan kaynaklanan bir enfeksiyona yakalanma riski daha yüksek olabilir. Bebeğinizin 
doktorlarına ve diğer sağlık profesyonellerine TOLURİNE  kullanımınız hakkında bilgi 
vermeniz önemlidir; böylelikle onlar bebeğinize herhangi bir aşının (BCG aşısı (veremi  6 / 16 
 önlemek için uygulanır) gibi canlı aşılar dahil) ne zaman yapılacağına karar verebilirler (daha 
fazla bilgi için bkz. Hamilelik ve Emzirme bölümü). 
 
Terapötik enfeksiyöz ajanlar  
• Yakın tarihte bir terapötik enfeksiyöz ajan (kanser tedavisi için kullanılan BCG 
enjeksiyonu gibi) ile tedavi gördüyseniz veya bu tip bir tedaviyi almanız planlanıyorsa 
doktorunuzla konuşunuz.  
 
Operasyonlar veya diş prosedürleri  
• Size herhangi bir cerahi operasyon veya diş prosedürü uygulanacak ise, doktorunuza 
söyleyiniz. 
• Prosedürü uygulayan cerrahınıza veya dişçinize TOLURİNE  tedavisi aldığınızı 
söyleyiniz. 
Karaciğer sorunları  
• TOLURİNE  alan bazı hastalarda ciddi karaciğer sorunları gelişmiştir. 
TOLURİNE  tedavisi sırasında karaciğer sorunlarıyla ilişkili belirtiler yaşarsanız hemen 
doktorunuza söyleyiniz. Belirtiler deride ve gözlerde sararma, koyu kahverengi idrar, karın 
bölgesinin sağ üst tarafında ağrı veya şişlik, eklem ağrısı, deri döküntüleri veya a teşi içe rir. 
Düşük kan sayımları  
• TOLURİNE  alan bazı hastalarda vücut enfeksiyonlarla savaşan veya kanamanın  
durdurulmasına  yardımcı  olan kan hücrelerini  yeterli miktarda üretemeyebilir.  
TOLURİNE  tedavisi sırasında düşük kan sayımlarıyla ilişkili belirtiler yaşarsanız     hemen  
doktorunuza  söyleyiniz. Belirtiler  devamlı ateş,  daha kolay kanama veya morarma, cilt altında 
kanamadan kaynaklanan küçük kırmızı veya mor lekeler veya  soluk cilt görünümünü içerir.  
Bağışıklık  sistemi bozukluğu 
• TOLURİNE  alan bazı hastalarda lupus adı verilen bir bağışıklık sistemi hastalığının  
belirtileri gelişmiştir.  
TOLURİNE  tedavisi sırasında lupus belirtileri yaşarsanız hemen doktorunuza söyleyiniz.  
Belirtiler  eklem  ağrısı veya  yanaklarda veya  kollarda güneşe  duyarlı döküntüyü içerir.  
Çocuklar ve ergenler (6 -17 yaş arası)  
Yukarıdaki bilgiler çocuklar ve ergenler için de geçerlidir. Ayrıca:  
• TOLURİNE  gibi TNF -blokörleri almış bazı çocuklar ve ergenlerde bazen ölümle 
sonuçlanan kanserler (sıradışı tipler dahil) gelişmiştir. 
• TOLURİNE  alan çocuklarda yetişkinlere kıyasla daha fazla enfeksiyon gelişmiştir.  
• TOLURİNE  tedavisine başlamadan önce çocuklara tavsiye edilen aşılamalar yapılmalıdır.  
TOLURİNE  tedavisi sırasında çocuklara bazı aşılar yapılabilir ancak TOLURİNE  
kullanılan çocuklara canlı aşılar uygulanmamalıdır.  7 / 16 
 "Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza 
danışınız"  
TOLURİNE ' nın yiyecek ve içecek ile kullanılması  
Yiyecek ve içeceklerin TOLURİNE 'i etkilemesi beklenmemektedir.  
Hamilelik  
İlacı kullanmadan önce doktorunuza veya eczacınıza danışınız.  
• Hamile iseniz, hamile olabileceğinizi düşünüyorsanız veya bebek sahibi olmayı 
planlıyorsanız, bu ilacı almadan önce doktorunuzdan tavsiye alınız. Hamileli k döneminde  
TOLURİNE  yalnızca doktorunuz sizin için gerekli olduğunu düşünürse kullanılmalıdır. 
• Eğer TOLURİNE  ile tedavi oluyorsanız, tedaviniz sırasında ve son TOLURİNE  
infüzyonunu izleyen 6 ay süreyle doğum kontrol yöntemleri kullanarak hamile kalmaktan 
sakınmalısınız.  
• Gebelik sırasında TOLURİNE  aldıysanız, bebeğinizin enfeksiyona yakalanma riski daha 
yüksek olabilir. 
• Bebeğinize herhangi bir aşı yapılmadan önce, bebeğinizin doktorlarına ve diğer sağlık 
uzmanlarına TOLURİNE  kullandığınızı söylemeniz önemlidir. Gebelik döneminde 
TOLURİNE  kullandıysanız, doğumdan sonra 6 ay içerisinde bebeğinize BCG aşısının 
(tüberkülozu önlemede kullanılır) uygulanması ölüm dahil ciddi komplikasyonlara ve 
enfeksiyona yol açabilir. BCG aşısı gibi canlı aşılar bebeğinize doğumdan sonraki 6 ay 
içerisinde uygulanmamalıdır (daha fazla bilgi için bkz. Aşılama bölümü).  
• Gebelik döneminde TOLURİNE  ile tedavi edilen kadınlardan doğan bebeklerin beyaz kan 
hücre sayısında ciddi azalmalar bildirilmiştir. Bebeğinizde devamlı ateş veya 
enfeksiyonlar varsa derhal bebeğinizin doktoruyla görüşünüz.  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
• TOLURİNE ’in anne sütüne geçip geçmediği bilinmemektedir.  
• TOLURİNE  ile tedavi edilirken ve TOLURİNE  tedavinizin son dozundan sonra 6 ay 
süreyle bebeğinizi emzirmeyiniz.  
 
Araç ve makine kullanımı  
TOLURİNE 'in alet, motorlu araç ve makine kullanma becerisini etkileme ihtimali azdır. 
TOLURİNE  aldıktan sonra eğer yorgunluk veya baş dönmesi yaşarsanız veya kendinizi iyi 
hissetm ezseniz alet, motorlu araç ve makine kullanmayınız. 
 
 
TOLURİNE 'in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)'dan az sodyum ihtiva eder; yani esasında "sodyum 
içermediği  "kabul edilebilir.  
Diğer ilaçlar ile birlikte kullanımı  
İltihabi hastalıkları olan hastalar sorunlarının tedavisi için halihazırda ilaç kullanmaktadır. Bu 
ilaçlar yan etkilere neden olabilir. TOLURİNE  alırken diğer ilaçlardan hangilerini kullanmaya 
devam etmeniz gerektiği konusunda doktorunuz size bilgi verecektir.   8 / 16 
 Crohn hastalığı, ülseratif kolit, romatoid artrit, ankilozan spondilit, psoriatik artrit veya 
psoriazisin tedavisinde kullanılan diğer herhangi ilaçlar ve vitaminler  ve bitkisel ilaçlar gibi 
reçetesiz satılan ilaçlar dahil kullanmakta ya da kullanmış olduğunuz diğer ilaçları doktorunuza 
söyleyiniz. 
Aşağıdaki ilaçlardan herhangi birini kullanıyorsanız doktorunuza özellikle söyleyiniz:  
• Bağışıklık sisteminizi etkileyen ilaçlar.  
• Kineret (anakinra). TOLURİNE  ile Kineret birlikte kullanılmamalıdır.  
• Orencia (abatasept). TOLURİNE  ile Orencia birlikte kullanılmamalıdır.  
TOLURİNE  kullanırken canlı aşılar yaptırmamalısınız. Gebelik döneminde TOLURİNE  
kullandıysanız, bebeğinize herhangi bir aşı yapılmadan önce, bebeğinizin doktoruna ve 
bebeğinizin bakımından sorumlu diğer sağlık profesyonellerine TOLURİNE  kullanımınız 
hakkında bilgi veriniz.  Mümkünse, TOLURİNE  ile tedaviye başlamadan önce tüm aşılarınızı 
yaptırmalısınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. TOLURİNE  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz sizin kişisel dozunuza (mg olarak) ve ne kadar sıklıkla TOLURİNE  uygulanacağına 
karar verecektir. Size verilen doz; hastalığınıza, vücut ağırlığınıza ve TOLURİNE 'e verdiğiniz 
yanıta bağlıdır. 
• Aşağıdaki tablo ne kadar sıklıkla TOLURİNE  verileceğini göstermektedir.  
Romatoid artrit:  
Önerilen doz, vücut ağırlığının kilogramı başına 3 mg infliximab dır. 
 
Crohn hastalığı:  
Orta ve şiddetli, aktif Crohn hastalığı için önerilen doz, vücut ağırlığının kilogramı başına 5 mg 
infliximab dır. 
Enterokütanöz fistüllerin kapanması için önerilen doz, vücut ağırlığının kilogramı başına 5 mg 
infliximab dır. 
Ankilozan spondilit  
Önerilen doz, vücut ağırlığının kilogramı başına 5 mg infliximab dır.  
 
Psoriatik artrit  
Önerilen doz, vücut ağırlığının kilogramı başına 5 mg infliximab dır.  
 
Ülseratif kolit  1. tedavi  0 hafta  
2. tedavi  1. tedavinizden sonra 2 hafta  
3. tedavi  1. tedavinizden sonra 6 hafta  
Sonraki tedaviler  Hastalığınıza bağlı olarak her 6 -8 haftada bir   9 / 16 
 Önerilen doz, vücut ağırlığının kilogramı başına 5 mg infliximab dır.  
 
Psoriazis  
Önerilen doz, vücut ağırlığının kilogramı başına 5 mg infliximab dır.  
 
Uygulama yolu ve metodu:  
TOLURİNE  size doktorunuz veya hemşireniz tarafından, bir hastanede veya klinikte verilecektir. 
Doktorunuz veya hemşireniz enjeksiyonluk TOLURİNE  çözeltisini hazırlayacaktır. TOLURİNE  
çözeltisi damarlarınızdan birine yavaşça enjekte edilecektir (2 saat süreyle), Bu işlem genellikle 
kolunuzdan yapılacaktır. Buna "intravenöz infüzyon" veya damlatma adı verilir. Eğer romatoid 
artriti olan bir hasta iseniz, üçüncü infüzyondan (ilaç uygulam ası) sonra doktorunuz size 
TOLURİNE 'i 1 saatlik bir süre içinde uygulamaya karar verebilir. Üçüncü tedaviden sonra, 
doktorunuz size 1 saat süreyle TOLURİNE  vermeye karar verebilir. Doktorunuz ya da asistanı, 
TOLURİNE  dozunuzu alırken ve uygulamadan sonraki 1- 2 saat süresince sizi izliyor olacaktır.  
 
Değişik yaş grupları:  
Çocuklarda kullanımı:  
Çocuklarda TOLURİNE  sadece çocuk Crohn hastalığı veya ülseratif kolit için tedavi almakta ise 
kullanılmalıdır. Bu çocuklar 6 yaşında veya daha büyük olmalıdır. 
Yaşlılarda kullanımı:  
Yaşlı hastalarda infliximab  ile özel çalışmalar yapılmamıştır. 65 yaş üstü hastalarda ölümle 
sonuçlanabilecek ciddi infeksiyon riski 65 yaş altındakilere göre daha yüksektir. Bazılarının 
sonucu ölümcüldür. Yaşlılar tedavi edilirken infeksiyon riski için dikkatli olunmalıdır. 
Özel kullanım durumları:  
Böbrek yetmezliği, karaciğer yetmezliği:  
Özel kullanımı yoktur. 
 
Eğer TOLURİNE 'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla TOLURİNE  kullandıysanız:  
Doktorunuz veya hemşireniz tarafından uygulanacağı için gereğinden fazla TOLURİNE  
kullanmanız söz konusu değildir. Çok fazla TOLURİNE  alımının bilinen hiçbir yan etkisi yoktur.  
TOLURİNE 'den kullanmanız gerekenden fazlasının kullanıldığını düşünüyorsanız  bir doktor veya 
eczacı ile konuşunuz.  
Eğer TOLURİNE  kullanmayı unutursanız  
İlacın verileceği randevunuzu unutur veya kaçırırsanız mümkün olan en kısa zamanda yeni bir 
randevu için başvurunuz.  
Unutulan dozları dengelemek için çift doz almayınız. 
TOLURİNE  ile tedavi sonlandırıldığındaki oluşabilecek etkiler  
Veri yoktur.  
4. Olası yan etkiler nelerdir?  10 / 16 
 Tüm ilaçlar gibi,  TOLURİNE 'in içeriğinde bulunan maddelere duyarlı kişilerde yan etkiler 
olabilir.  
Yan etkilerin çoğunluğu hafif ile orta derecededir. Ancak bazı hastalar ciddi yan etkiler 
yaşayabilir ve tedavi gerekebilir. Yan etkiler TOLURİNE  tedaviniz durdurulduktan sonra da 
görülebilirler.  
Asağıdakilerden biri olursa, TOLURİNE 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyon belirtileri:  Örn. yüzünüzde, dudaklarınızda, ağzınızda veya boğazınızda 
yutmada veya nefes almada zorluğa neden olabilecek  şişlik, deri döküntüsü, ürtiker, ellerde, 
ayaklarda veya ayak bileklerinde şişlik. Enjeksiyonunuzdan 2 saat veya daha sonra bir 
alerjik reaksiyon meydana gelebilir. Enjeksiyonunuzdan 12 gün sonrasına kadar meydana 
gelebilecek diğer alerjik reaksiyon belir tileri kaslarda ağrı, ateş, eklem veya çene ağrısı, 
boğaz ağrısı veya baş ağrısı olabilir.  
• Kalp sorunu belirtileri:  Örn. göğüste rahatsızlık veya ağrı, mide ağrısı, nefes darlığı, 
kaygı, sersemlik hissi , baş dönmesi, bayılma, terleme, bulantı, kusma, göğüste sıkışma veya 
çarpıntı, hızlı veya yavaş kalp atımı ve/veya ayaklarınızda şişlik. 
• Enfeksiyon belirtileri (tüberküloz dahil):  Örn. ateş, yorgunluk hissi, öksürük (inatçı), 
nefes darlığı, grip benzeri semptomlar, kilo kaybı, gece terlemeleri, ishal, yaralar,  bağırsakta 
veya anüs etrafında iltihap oluşumu(apse),  diş sorunları veya idrar sırasında yanma.  
• Kanserin muhtemel belirtileri:  Lenf düğümlerinde şişme, kilo kaybı, ateş, olağandışı cilt 
nodülleri, benlerde veya cilt renginde değişiklikler ya da olağandışı vajinal kanamayı içerir 
ancak bunlarla sınırlı değildir. 
• Akciğer sorunu belirtileri:  Örn. öksürük, nefes alma güçlükleri veya göğüste sıkışma 
hissi.  
• Sinir sistemi sorunu (göz sorunları dahil) belirtileri:  Örn. İnme belirtileri (yüzünüzde, 
kolunuzda veya bacağınızda, özellikle vücudunuzun bir tarafında ani uyuşma veya 
güçsüzlük; ani kafa karışıklığı, konuşma veya anlama güçlüğü; bir veya iki  gözde görme 
güçlüğü, yürüme güçlüğü, baş dönmesi, denge veya koordinasyon kaybı ya da şiddetli baş 
ağrısı),  nöbetler, vücudunuzun herhangi bir yerinde karıncalanma , uyuşukluk veya  kollar 
veya bacaklarda güçsüzlük, çift görme gibi görmede değişiklikler veya başka göz sorunları.  
• Karaciğer sorunu belirtileri  (geçmişte hepatit B geçirdiyseniz hepatit B enfeksiyonu 
dahil) : Örn. deride veya gözlerde sararma, koyu kahverengi idrar , karın bölgesinin sağ üst 
tarafında ağrı  veya şişme, eklem ağrısı, deri döküntüleri veya  ateş.  
• Bağışıklık sistemi bozukluğunun belirtileri:  Örn. eklem ağrısı veya yanaklar ya da 
kollarda güneşe duyarlı döküntü (lupus) veya öksürük, nefes darlığı, ateş veya deri 
döküntüsü (sarkoidoz).  
• Düşük kan sayımı belirtileri:  Örn. inatçı ateş, daha kolay kanama veya morarma, cilt 
altında kanamadan kaynaklanan küçük kırmızı veya mor lekeler  veya solgun görünüm. 
• Ciddi cilt problemleri belirtileri:  Örn. Vücutta genellikle kabarcıklar ile kırmızımsı - 
noktalar veya dairesel lekeler, geniş alanların soyulması ve ciltte dökülme, ağız, boğaz,  
burun, genital  bölge ve gözlerde ülserler veya vücut üzerine yayılabilen irin dolu küçük 
kabarcıklar.  Bu cilt  reaksiyonlarına ateş eşlik  edebilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.   11 / 16 
 Bilinmiyor: Eldeki verilerden hareketle tahmin edilemiyor. 
Diğer yan etkiler:  
Çok yaygın yan etkiler  
• Karın ağrısı, hasta hissetme, 
• Herpes (uçuk) veya grip gibi viral enfeksiyonlar,  
• Sinüzit gibi üst solunum yolu enfeksiyonları,  
• Baş ağrısı,  
• İnfüzyondan kaynaklanan yan etki, 
• Ağrı.  
Yaygın yan etkiler  
• Karaciğerinizin çalışma biçiminde değişimler, karaciğer enzimlerinde artış (kan testleriyle 
saptanır),  
• Bronşit veya pnömoni gibi akciğer veya göğüs enfeksiyonları,  
• Zor veya ağrılı nefes alma, göğüs ağrısı,  
• Mide veya ba ğırsakta kanama, ishal, hazımsızlık, mide yanması, kabızlık, 
• Bağırsak tıkanması, mide ağrısı veya kramplar,  
• Kurdeşen (ürtiker), kaşıntılı döküntü veya deri kuruluğu, 
• Denge sorunları veya baş dönmesi, 
• Ateş, fazla terleme,  
• Düşük veya yüksek kan basıncı gibi dolaşım sorunları, 
• Morluklar, sıcak basması veya burun kanaması, sıcak, kırmızı deri (kızarma),  
• Yorgunluk veya güçsüzlük hissi,  
• Kan zehirlenmesi, apse ya da deri enfeksiyonu (selülit) gibi bakteriyel enfeksiyonlar, 
• Bir mantardan kaynaklanan enfeksiyon  
• Anemi (kansızlık) veya düşük lökosit (beyaz kan hücresi) sayımı gibi kan sorunları,  
• Şişmiş lenf düğümleri,  
• Depresyon (ruhsal bozukluk), uyku sorunları,  
• Göz kızarıklığı ve enfeksiyon dahil göz sorunları,  
• Hızlı kalp atışı (taşikardi) veya çarpıntılar (kişinin kalp atışını hissetmesine yol açan bir kalp 
atışı anormalliğidir),  
• Eklemlerde, kaslarda veya sırtta ağrı,  
• İdrar yolu enfeksiyonu,  
• Psoriyazis, egzema (cildin birçok maddeyle temas etmesi sonucu duyarlı hale gelmesiyle ya 
da çeşitli genetik ve çevresel faktörlerin etkisiyle ortaya çıkan iltihaplı ve alerjik bir deri 
hastalığıdır.) ve saç dökülmesi gibi deri sorunları, 
• Enjeksiyon yerinde ağrı, şişme, kızarıklık veya kaşıntı gibi reaksiyonlar, 
• Ürperme, deri altında sıvı birikip şişmeye neden olması, 
• Uyuşukluk veya karıncalanma hissi. 
 
Yaygın olmayan yan etkiler  
• Kan akımında azalma (periferik iskemi ), bir damarın şişmesi (tromboflebit),  
• Kan damarlarının dışında kan toplanması (hematom) veya morarma  
• Cilt problemleri: İçi sıvı dolu kabarcıklar, siğiller, anormal deri rengi veya pigmentasyon 
veya dudaklarda şişme  veya ciltte kalınlaşma ya da kırmızı, pul pul veya kepeklenme  gibi 
deri sorunları,   12 / 16 
 • Şiddetli alerjik reaksiyonlar (örn. anafilaksi), lupus adı verilen bir bağışıklık sistemi 
bozukluğu (belirtileri inatçı kızarıklık, ateş, yorgunluk, eklem ağrısı veya yanaklar ya da 
kollarda güneşe duyarlı döküntü), yabancı proteinlere alerjik reaksiyonlar , 
• İyileşmesi uzun süren yaralar,  
• Karaciğer iltihabı (hepatit) veya safra kesesi iltihabı, karaciğer hasarı (belirtileri deride veya 
gözlerde sararma, koyu kahverengi idrar veya karın bölgesinin sağ üst tarafında ağrı, ateş 
şeklindedir, karaciğer fonksiyon testlerinde belli olur), 
• Unutkanlık, hırçınlık, kafa karışıklığı, sinirlilik,  
• Bulanık görme veya görme fonksiyonunda azalma, gözlerde şişlik veya arpacık dahil göz 
sorunları, 
• Yeni veya kötüleşen kalp yetmezliği, yavaş kalp atım hızı, 
• Bayılma,  
• Konvülsiyonlar, sinir sorunları, 
• Bağırsakta delinme  veya tıkanma, mide ağrısı veya krampları,  
• Pankreas iltihabı (pankreatit) (belirtileri sırta vuran karın ağrısı, sindirim problemlerini 
içerir;  ayrıca laboratuvar bulguları ve radyolojik incelemelerle desteklenir),  
• Mantar enfeksiyonları  (örn. Maya enfeksiyonu veya tırnaklarda mantar enfeksiyonu) , 
• Akciğer sorunları (örn. ödem, şişlik veya aniden sıkışma), 
• Akciğerlerin etrafında sıvı toplanması (plevral efüzyon),  
• Akciğerlerdeki hava yollarında daralma ve buna bağlı solunum güçlüğü, 
• Akciğeri kaplayan tabakanın iltihaplanması ve buna bağlı olarak solunumla kötüleşen 
keskin göğüs ağrıları (plörezi),  
• Tüberküloz  
• Böbrek enfeksiyonları, 
• Düşük kan pulcukları sayısı, çok fazla sayıda beyaz kan hücresi,  
• Vajina enfeksiyonları  
• Kendi vücudunuzla savaşan “antikorları” gösteren kan testi sonucu, 
 
Seyrek yan etkiler  
• Bir kan kanseri tipi (lösemi), 
• Lenf bezlerindeki bir kanser tipi (lenfoma),  
• Kanınızın vücudunuza yeterli oksijen sağlayamaması, bir kan damarında daralma gibi 
dolaşım sorunları, 
• Otoimmün hepatit (bağışıklık sisteminin baskılanmasından dolayı, karaciğerin      
iltihaplanması),  
• Beyin zarında enflamasyon (menenjit),  
• Bağışıklık sisteminin zayıflamasından dolayı görülen enfeksiyonlar,  
• Geçmişte hepatit B olduysanız, hepatit B enfeksiyonu, 
• Cildin veya gözlerin sarılaşmasına sebep olan karaciğer problemi (sarılık)  
• Dokuda anormal şişlik veya büyüme,  
• Bilinç kaybına neden olabilen ve yaşamı tehdit edebilen şiddetli alerjik reaksiyon 
(anaflaktik şok), 
• Küçük kan damarlarının iltihabı (vaskülit), 
• Akciğerler, deri veya lenf düğümlerini etkileyebilecek bağışıklık bozuklukları (örn. 
sarkoidoz),  
• İltihabi bir yanıt sonucunda bağışıklık hücrelerinin kümeleşmesi (granülomatöz lezyonlar),  
• İlgi veya duygu eksikliği,  13 / 16 
 • Ciddi deri problemleri: Örn. toksik epidermal nekroliz, Stevens Johnson sendromu ve akut 
jeneralize eksantematöz püstüloz (içi su dolu kabarcıklarla ya da kabarcıklar olmadan, acı 
veren, kırmızı veya morumsu yayılan döküntü veya derinin soyulması ve genellikle ateşin 
de eşlik ettiği belirtileri gösterebilir)  
• Diğer cilt problemleri: Örn. Eritema multiforme, likenoid  reaksiyonları  (kaşıntılı  
kırmızımsı- mor deri döküntüsü ve/veya  mukoza  zarlarında  iplik benzeri  beyaz -gri çizgiler),  
derinin soyulması ve  içi sıvı dolu kabartılar  veya  çıban  gibi deri  sorunları, 
• Kas kontrolünde sorunlar , kas zayıflığı veya görme problemleri (transvers miyelit, multipl 
skleroz benzeri hastalık, optik nörit ve Guillain -Barré sendromu) gibi ciddi sinir sistemi 
bozuklukları, 
• Görme değişikliklerine neden olabilen göz iltihabı körlük dahil, 
• Kalbi kaplayan zarda sıvı (perikardiyal efüzyon),  
• Deri veya mukoza zarlarının görünümünün mavi veya mor renk alması (siyanoz),  
• Ciddi akciğer sorunları (interstisyel akciğer hastalığı gibi), 
• Melanoma (bir cilt kanseri tipi), 
• Kanda aşırı oranda yağ bulunması (dislipidemi)  
• Rahim ağzı kanseri,  
• Düşük kan sayımları (beyaz kan hücrelerinin sayısında ciddi azalma dahil). 
• Deride lezyon (bozukluk, hasar) (granülomatöz lezyon), 
• Cilt altındaki  kanamadan  kaynaklanan küçük kırmızı  veya mor  lekeler,  
• Mikropları  ve hasar  görmüş  hücreleri  temizlemeye  yardım  eden  “Kompleman  faktörü”  adı 
verilen  ve bağışıklık  sisteminin bir  parçası  olan  bir kan proteininin anormal  değerleri  
• Bağışıklık  sistemi bozukluğuna  bağlı  karaciğer  iltihabı (otoimmün  hepatit)  
Sıklığı bilinmeyen yan etkiler  
• Çocuklarda ve yetişkinlerde kanser,  
• Çoğunlukla gençleri etkileyen seyrek görülen bir kan kanseri tipi (hepatosplenik T hücreli 
lenfoma),  
• Karaciğer yetmezliği,  
• Merkel hücreli karsinoma (bir cilt kanseri tipi), 
• Dermatomiyozit adı verilen bir bozuklukta kötüleşme (kas güçsüzlüğü eşliğinde deri 
döküntüsü şeklinde kendini gösterir),  
• İnme  
• Bir "canlı" aşının kullanımı, aşının içerisinde bulunan canlı virüsler veya bakterilerden 
kaynaklanan bir enfeksiyona yol açabilir (bağışıklık sisteminiz zayıflamışsa).  
• Tedavi sırasında veya sonra ki 2 saat içinde  geçici  görme kaybı,  
• Kalp kasına düşük kan akımı nedeni ile tedavi sırasında veya sonrasında 2 saat içinde 
tıkanıklıklar/göğüs ağrısı/kap krizi görülebilir . 
• İlacın infüzyonu ile  zamansal olarak yakın bir ilişki gösteren serebrovasküler  (beyin 
damarları ile ilişkili)  olaylar , 
• Kaposi Sarkomu, insan herpes virüsü8 enfeksiyonu ile ilişkili nadir bir kanser türüdür. 
Kaposi Sarkomu en yaygın olarak, ciltte mor lezyonlar halinde belirir.  
 
Çocuklarda ve ergenlerde görülen diğer yan etkiler  
Crohn hastalığı için infliximab  alan çocuklarda Crohn hastalığı için infliximab  alan yetişkinlere 
kıyasla yan etkilerde bazı farklar görülmüştür. Çocuklarda daha fazla görülen yan etkiler şunlar 
olmuştur: düşük kırmızı kan hücre sayısı (anemi), dışkıda kan, beyaz kan hücre sayısı nda azalma  14 / 16 
 (lökopeni), kızarıklık veya kızarma (sıcak basması), viral enfeksiyonlar, nötrofillerin 
(enfeksiyonla savaşan beyaz kan hücreleri) sayısının azlığı, kemik kırığı, bakteri enfeksiyonu ve 
solunum yolunda alerjik reaksiyonlar.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farrnakovijilans  Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
Biyobenzer ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir. 
5. TOLURİNE ’ in saklanması  
 
TOLURİNE ’i çocukların göremeyeceği, erişemeyeceği yerlerde ve ambalajında saklayınız.  
TOLURİNE , biyobenzer bir ilaçtır.  
 
Renk değişikliği olan ve içinde partikül bulunan solüsyonları kullanmayınız Buzdolabında 
saklayınız (2°C -  8°C).  
 
TOLURİNE  buzdolabı dışında orijinal karton kutusunun içinde bir kereye mahsus olmak üzere 6 
aya kadar maksimum 25°C'de saklanabilir. Bu durumda ürünü saklamak üzere tekrar buzdolabına 
koymayınız. Yeni son kullanma tarihini karton kutunun üzerine gün/ay/yıl olarak yazınız. Yeni 
son kullanma tarihine ya da kutu üzerinde basılı son kullanma tarihine kadar kullanılmazsa (hangi 
tarih daha önce ise) bu ürünü atınız. 
Sulandırılarak hazırlanan infüzyon çözeltisinin bakteriyolojik nedenlerle mümkün olduğunca 
çabuk kullanılması önerilmektedir. İnfüzyon, hazırlama ve sulandırma işleminden sonraki 3 saat 
içerisinde yapılmalıdır. TOLURİNE  infüzyon çözeltisi 2°C - 8°C'de saklanılarak 24 saat 
içerisinde kullanılmalıdır.  
Doktorunuz veya diğer sağlık görevlileri, TOLURİNE 'in kullanılması ve saklanması konusunda 
size gerekli bilgileri verecektir.  
Son kullanma tarihiyle uyumlu olarak kullanınız. 
TOLURİNE 'i şişenin etiketi ve kutu üzerinde belirtilen son kullanma tarihinden sonra 
kullanmayınız. Son kullanma tarihi belirtilen ayın son gününü belirtmektedir. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İlkim 
Değişikliği Bakanlığınca belirlenen toplama sistemine veriniz.  
 
Ruhsat sahibi:  
Abdi İbrahim İlaç San. ve Tic. A.Ş.   15 / 16 Reşitpaşa Mahallesi Eski Büyükdere Cad. No.4 34467  
Maslak/Sarıyer/İstanbul  
Üretim yeri:  
Binex Co. Ltd., Incheon / Kore  
Bu kullanma talimatı  15/08/2024 tarihinde onaylanmıştır.  
SAĞLIK GÖREVLİLERİ İÇİN DOĞRU KULLANIM TALİMATLARI 
Hazırlama ve Kullanım - saklama koşulları  
Buzdolabında saklayınız (2°C - 8°C).  
TOLURİNE , orijinal son kullanma tarihini geçmeyecek şekilde orijinal karton kutusunun içinde 
6 aya kadar bir sefere mahsus olmak üzere maksimum 25°C'ye kadar olan sıcaklıklarda 
saklanabilir. Yeni son kullanma tarihi karton kutunun üzerine yazılmalıdır. Buzdolabından 
çıkarıldıktan sonra, TOLURİNE  saklanmak üzere buzdolabına tekrar koyulmamalıdır. 
Hazırlama ve Kullanım - hazırlama, sulandırma ve uygulama talimatları  
1.İhtiyaç duyulan dozu ve TOLURİNE  flakon sayısını hesaplayınız. Her TOLURİNE  flakonu
100 mg infliximab  içermektedir. Gerekli olan hazırlanmış TOLURİNE  çözeltisinin toplam
hacmini hesaplayınız.
2. Aseptik koşullar altında, 21- gauge (0,8 mm) veya daha küçük iğnesi olan bir enjektör
kullanarak, her TOLURİNE  flakonunu 10 ml enjeksiyonluk su ile sulandırınız. Flakonun
üzerindeki flip- off kapağı çıkarınız ve tıpanın üzerini %70'lik alkollü tampon ile siliniz.
Enjektörün iğnesini kauçuk tıpanın ortasından batırarak flakonun içine daldırınız ve
enjeksiyonluk su a kış yönünü, flakonun cam duvarına yönlendiriniz. suyun akış yönünü,
flakonun cam duvarına yönlendiriniz. Flakonu hafif hareketlerle döndürerek, liyofilize tozun
çözünmesini sağlayınız. Bu işlemi uzun süreyle ya da hızlı hareketlerle yapmayınız.
FLAKONU ÇALKALAMAYINIZ.  Hazırlanan çözeltinin köpüklenmesi olağandır.
Hazırlanmış çözeltiyi 5 dakika süreyle dinlenmeye bırakınız. Çözeltinin renksiz ile açık sarı
arasında ve "yanar döner" olduğunu kontrol ediniz. İnfli ximab bir protein olduğu için
çözeltide birkaç ince yarı şeffaf partikül oluşabilir. Eğer içinde opak partiküller veya başka
yabancı partiküller varsa ya da renk değişikliği oluşmuş ise kullanmayınız.
3.Hazırlanmış TOLURİNE  çözeltisinin tamamını, sodyum klorür 9 mg/ml (%0 ,9) infüzyon
çözeltisi ile 250 ml'ye sulandırınız. TOLURİNE  çözeltisini başka bir çözücü ile
sulandırmayınız. Bu işlem, 250 ml'lik cam şişe ya da infüzyon torbasından, hazırlanmış
TOLURİNE  çözeltisinin hacmine eşit hacimde sodyum klorür 9 mg/ml (%0 ,9) infüzyon
çözeltisi çekilerek yapılabilir. Hazırlanmış TOLURİNE  çözeltisinin tamamını 250 ml'lik
infüzyon şişesi ya da torbasına yavaşça ekleyiniz. Hafif hareketlerle karıştırınız.  250 ml’den
yüksek hacimler için, daha büyük bir infüzyon torbası (örn. 500 ml, 1000 ml) veya  birkaç adet
250 ml infüzyon torbası  kullanınız  ve infüzyon çözeltisinin  konsantrasyonunun 4 mg/ml’yi
aşmadığından emin  olunuz. İnfüzyon  çözeltisi sulandırıldıktan  ve seyreltildikten  sonra
buzdolabında  saklanırsa çözeltinin  4.adıma  (infüzyon) geçmeden önce oda sıcaklığına veya
25 °C’ye ulaşması için 3 saat beklenmesi  gerekir. 16 / 16 
 4. İnfüzyon çözeltisini spesifik endikasyonlar için tavsiye edilen infüzyon zamanından az 
olmayan bir süre boyunca uygulayınız. Sadece içinde steril, non- pirojen, protein bağlayıcı 
özelliği düşük bir filtresi bulunan (por çapı 1,2 mikrometre ya da daha küçük) infüzyon 
setlerini kullanınız. İçerisinde koruyucu madde bulunmadığı için, infüzyon çözeltisi 
uygulamasının mümkün olduğunca çabuk ve hazırlama ve sulandırma işleminden sonraki 3 
saat içerisinde yapılmalıdır. Eğer hemen kullanılmazsa kullanım sırasındaki  ve kullanımdan 
önceki saklama süreleri ve koşulları kullanıcının sorumluluğundadır ve 2 °C - 8 °C'de 
saklanılarak 24 saat i geçmemelidir.  İnfüzyon çözeltisinin kullanılmadan kalan herhangi bir 
bölümünü tekrar kullanmak üzere saklamayınız. 
5. TOLURİNE 'in diğer ajanlar ile birlikte uygulanmasının değerlendirildiği, fiziksel - 
biyokimyasal geçimlilik çalışmaları yapılmamıştır. TOLURİNE 'i diğer ajanlar ile birlikte 
aynı yoldan eş zamanlı olarak infüze etmeyiniz.  
6. Uygulamadan önce TOLURİNE 'i partiküllü maddeler ve renk değişikliği yönünden gözle 
kontrol ediniz. Eğer görülebilir opak partiküller veya başka yabancı partiküller ya da renk 
değişikliği varsa kullanmayınız. 
7. Kullanılmamış herhangi bir ürün ya da atık madde; yerel yönetmeliklere uygun olarak imha 
edilmelidir.  