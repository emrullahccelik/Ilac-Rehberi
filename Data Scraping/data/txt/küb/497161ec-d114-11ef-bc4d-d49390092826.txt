KISA ÜRÜN BİLGİSİ
1. BEŞERİ TIBBİ ÜRÜNÜN ADI
ONİYONİX 350 mgI/ml IA, IV enjeksiyon için çözelti içeren flakon
2. KALİTATİF VE KANTİTATİF BİLEŞİM
Etkin madde:
Beher ml’de 350 mgI’a eşdeğer 755 mg iyoheksol içerir.
İyoheksol, non-iyonik, monomerik, yapısında üç iyot içeren, suda çözünür bir röntgen
kontrast maddesidir.
ONİYONİX 350 mg I/ml’nin osmolalite ve viskozite değerleri şu şekildedir.
Konsantrasyon Osmolalite* Viskozite(mPa.s)
Osm/kg H O 20oC 37oC
2
37oC
350 mgI/ml 0.78 23.3 10.6
*Metot:Buhar basıncı osmometrisi
Yardımcı maddeler: Bu tıbbi ürün her 1 ml’de 0,012 mg sodyum içermektedir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
ONİYONİX, berrak, renksizden soluk sarıya kadar renkte, steril aköz bir çözeltidir.
4. KLİNİK ÖZELLİKLER
4.1. Terapötik endikasyonlar
Bu ürün sadece tanı amacı ile kullanılır.
Yetişkinlerde ve çocuklarda, anjiyografi, ürografi, flebografi ve bilgisayarlı tomografide
kontrast arttırmada kullanılan röntgen kontrast maddesidir. Ürün, artrografi, endoskopik
retrograd pankreatografi (ERP), endoskopik retrograd kolanjiyopankreatografi (ERCP),
herniyografi, histerosalpingografi, sialografi ve gastrointestinal sistemin tetkiklerinde
kullanılır.
4.2. Pozoloji ve uygulama şekli
Doz, tetkikin tipi, hastanın yaşı, kilosu, kalp verimi ve genel sağlık durumu ile kullanılan
tekniğe bağlı olarak değişebilir. Genel olarak, halen kullanılan, iyot içeren diğer röntgen
kontrast maddeleri ile yaklaşık olarak aynı iyot konsantrasyonu ve hacmi kullanılır. Diğer
kontrast maddeler için olduğu gibi, uygulanma öncesinde ve sonrasında yeterli hidrasyon
sağlanmalıdır.
Ürün intravenöz, intraarteriyel yolla ve vücut boşluklarında kullanım içindir.
1 / 16Aşağıdaki dozlar rehber olarak kullanılabilir.
İntravenöz Kullanım için Rehber
Endikasyon Konsantrasyon Hacim Yorumlar
Ürografi
Yetişkinler: 300 mgI/ ml 40-80 ml Seçilmiş vakalarda
veya 350 mgI/ ml 40-80 ml 80 ml aşılabilir
Çocuklar <7 kg: 240 mgI/ml 4 ml /kg
veya 300 mgI/ml 3 ml /kg
Çocuklar >7 kg: 240 mgI/ml 3 ml /kg maks 40 ml
veya 300 mgI/ ml 2 ml /kg
Flebografi (bacak) 240 mgI/ml 20-100 ml/bacak
veya 300 mgI/ml
Dijital Subtraksiyon 300 mgI/ ml 20-60 ml/enj.
anjiyografisi veya 350 mgI/ ml 20-60 ml/enj.
BT- kontrast arttırma
Yetişkinler: 140 mgI/ml 100-400 ml Total iyot miktarı
240 mgI/ ml 100-250 ml genellikle 30-60 g.
veya 300 mgI/ ml 100- 200 ml
veya 350 mgI/ ml 100-150 ml
Çocuklar: 240 mgI/ ml 2-3 ml/kg v.a Birkaç vakada 100
(40 ml’ye kadar) ml’ye kadar verilebilir.
veya 300 mgI/ ml 1-3 ml/kg v.a
(40 ml’ye kadar)
v.a. Vücut ağırlığı
İntraarteriyel kullanım için rehber
Endikasyon Konsantrasyon Hacim Yorumlar
Arteriyografiler
Ark aortografi 300 mgI/ ml 30-40 ml /enj. Enjeksiyon başına hacim
Selektif serebral 300 mgI/ ml 5-10 ml/enj. enjeksiyon yerine
Aortografi 350 mgI/ ml 40-60 ml/enj. bağlıdır.
Femoral 300 mgI/ml 30-50 ml /enj.
veya 350 mgI/ml
Çeşitli 300 mgI/ml Tetkikin türüne göre
2 / 16Endikasyon Konsantrasyon Hacim Yorumlar
Kardiyoanjiografi
Yetişkinler:
Sol ventrikül ve aort kökü 350 mgI/ml 30-60 ml /enj.
enjeksiyonu
Selektif koroner 350 mgI/ml 4-8 ml/enj.
arteriyografi
Çocuklar 300 mgI/ml Yaş, ağırlık maks. 8 ml /kg
veya 350 mgI/ml ve patolojiye
bağlıdır.
Dijital Subtraksiyon 140 mgI/ml 1 -15 ml/enj Enjeksiyonun yapıldığı
anjiyografi veya 240 mgI/ml 1 -15 ml /enj. yere bağlı olarak zaman
veya 300 mgI/ml 1-15 ml/enj. zaman büyük hacimler (30
ml’ye kadar) kullanılabilir.
Vücut Boşluklarında Kullanım için Rehber
Endikasyon Konsantrasyon Hacim Yorumlar
Artrografi 240 mgI/ml 5-20 ml
veya 300 mgI/ml 5-15 ml
veya 350 mgI/ml 5-10 ml
ERP/ERCP 240 mgI/ml 20-50 ml
Herniyografi 240 mgI/ml 50 ml Dozaj fıtık
büyüklüğüne göre
değişir.
Histerosalpingografi 240 mgI/ml 15-50 ml
veya 300 mgI/ml 15-25 ml
Sialografi 240 mgI/ml 0.5 –2 ml
veya 300 mgI/ml 0.5 –2 ml
3 / 16Gastrointestinal çalışmalar
Oral kullanım
Yetişkinler: 180 mgI/ml Bireysel
veya 350 mgI/ml Bireysel
Çocuklar:
Özofagus 300 mgI/ml 2-4 ml/kg v.a. Maks. doz 50 ml
veya 350 mgI/ml 2-4 ml/kg v.a. Maks. doz 50 ml
Ventrikül/ izleme 140 mgI/ml 4-5 ml/kg v.a.
Prematüreler 350 mgI/ml 2-4 ml/kg v.a.
Rektal kullanım
Çocuklar: 140 mgI/ml 5-10 ml/kg v.a. Örnek: Oniyonix 300
veya içme suyu ile veya 350 içme suyu
100-150 mgI/ml’ye ile 1:1 veya 1:2
dilüe edilir. oranında dilüe edilir.
Bilgisayarlı tomografide
kontrast arttırılması
Oral kullanım
Yetişkinler İçme suyu ile yaklaşık dilüe edilmiş Örnek: Oniyonix 300
6 mgI/ml’ye çözeltinin veya 350 içme suyu
dilüe edilir. 800-2000 ml’si ile 1:50 oranında dilüe
belli bir süre edilir.
boyunca verilir.
Çocuklar İçme suyu ile yaklaşık dilüe edilmiş
6 mgI/ml’ye dilüe solusyonun 15-20
edilir. ml/kg v.a.
Rektal kullanım
Çocuklar İçme suyu ile yaklaşık
6 mgI/ml’ye dilüe
edilir.
v.a. Vücut ağırlığı
4.3. Kontrendikasyonlar
• Etkin madde veya yardımcı maddelerden herhangi birine karşı hipersensitivite
• Belirgin tirotoksikoz
• Baktereminin muhtemel olduğu önemli lokal veya sistemik enfeksiyon durumunda
myelografi
• Aşırı doz olasılığı nedeniyle, teknik bir arıza nedeniyle miyelografik tetkikin kısa
zaman içinde yenilenmesi
• ONİYONİX ile intratekal kortikosteroid uygulaması.
4 / 164.4. Özel kullanım uyarıları ve önlemleri
İntratekal kullanımı olmayan iyotlu kontrast maddelerin yanlışlıkla intratekal yolla
kullanılması sonucunda ciddi advers etkiler bildirilmiştir. Bu etkiler arasında, ölüm,
konvülziyonlar, serebral kanama, koma, paraliz, araknoidit, akut renal yetmezlik, kardiyak
arrest, nöbetler, rabdomiyoliz, hipertermi ve beyinde ödem bulunur. ONİYONİX 350,
intratekal yolla kullanılmaz. Bu ilacın itratekal yolla uygulanmaması için dikkatli olunmalıdır.
Non-iyonik monomerik kontrast maddelerin kullanımları ile ilgili özel önlemler:
İyotlu kontrast maddelerle alerji, astım veya istenmeyen etki hikayesi bulunması, kullanım
açısından özel dikkat gerektirir. Bu gibi vakalarda kortikosteroidler veya histamin H ve H
1 2
antagonistleri ile premedikasyon düşünülmesi gerekebilir.
ONİYONİX kullanımıyla ilişkili ciddi reaksiyon riski minör olarak kabul edilir. Bununla
birlikte, iyotlu kontrast maddeler ciddi, hayati tehlike oluşturan anafilaktik/anafilaktoid
reaksiyonları veya saman nezlesi, gıda alerjileri gibi diğer hipersensivite belirtilerini
tetikleyebilir. Bu nedenle, ciddi bir reaksiyon ortaya çıkması olasılığına karşı, acil tedavi için
gerekli ilaçlar ve ekipman el altında hazır bulundurularak önceden önlem alınmalıdır. Tüm
röntgen işlemi süresince, intravenöz girişi hızlandırmak üzere, kalıcı kanül veya kateter
kullanılması önerilir.
Fazla miktarda kanlı serebrospinal sıvı ile karşılaşılırsa, hastaya risk yaratmaması açısından
myelografi işleminin riskleri ve yararları değerlendirilmelidir.
β-blokör kullanan hastalarda, hatalı olarak vagal reaksiyon olarak değerlendirilen, atipik
anaflaksi semptomları ortaya çıkabilir.
Non-iyonik kontrast maddeler, koagülasyon sistemi üzerinde, in-vitro olarak, iyonik kontrast
maddelere göre daha az etki gösterir. Vasküler kateterizasyon işlemi yapılırken, işleme bağlı
tromboz ve embolizm riskini en aza indirmek üzere, anjiyografik tekniğe titizlikle dikkat
edilmeli ve kateter sık sık heparinize salin çözeltisi gibi bir çözelti ile yıkanmalıdır.
Kontrast madde uygulaması öncesinde ve sonrasında yeterli hidrasyon sağlanmalıdır.
Hidrasyon özellikle, multipl miyeloma, diabetes mellitus, böbrek fonksiyon bozukluğu olan
hastalarla, infantlar, küçük çocuklar ve yaşlı hastalar için önemlidir.
Ciddi kardiyak hastalığı ve pulmoner hipertansiyonu olan hastalar hemodinamik değişiklikler
veya aritmiler geliştirebileceğinden, bu hastalarda da dikkatli olunmalıdır.
Akut serebral patolojileri, tümörleri veya epilepsi hikayesi olanlar nöbet geçirmeye yatkındır
ve bu nedenle özel dikkat gerekir. Alkolikler ve ilaç bağımlıları da nöbet ve nörolojik
reaksiyonlar açısından daha fazla risk altındadır. Multipl skleroz hastalarında dikkatli
olunmalıdır. Birkaç hastada miyelografiden sonra görülen geçici işitme kaybı veya sağırlığın,
lomber ponksiyon yapılan yerdeki spinal sıvı basıncındaki düşüşe bağlı olduğu
düşünülmektedir.
Myelografiden sonra yaşlı hastalar daha büyük risk altındadır. Bu nedenle bu hasta grubunda
işlemin gerekliliği dikkatle değerlendirilmeli, kullanılan doz, konsantrasyon ve teknik
konusunda özellikle dikkatli olunmalı ve hastanın hidrasyon durumuna dikkat edilmelidir.
5 / 16Kaza ile büyük dozda veya konsantre bolus şekilde ilacın intrakraniyel yolla verilmesini
önlemek üzere dikkat edilmelidir. Ayrıca, ilacın intrakranyal düzeylerinin hızlı şekilde
yükselmesini önleyici tedbirler alınmalıdır (örneğin, hastanın aktif hareketliliğinin
önlenmesi). Standart radyografinin (bilgisayarlı tomografi değil) direkt intrasisternal veya
ventriküler uygulamasından kaçınılmalıdır.
İyotlu kontrast madde kullanımı, kontrast madde nefropatisi, renal fonksiyonlarda bozulma
veya akut renal yetmezliğe neden olabilir. Bu durumları önlemek için, risk altında olan,
böbrek yetmezliği ve diabetes mellitus gibi hastalıkları bulunan hastalarda özel dikkat
gereklidir. Paraproteinemileri (miyelomatoz ve Waldenström makroglobulinemisi) olan
hastalar da risk altındaki gruptadır.
Önleyici tedbirler şunları kapsar;
- Yüksek risk altındaki hastaların tanımlanması,
- Yeterli hidrasyonun sağlanması. Gerekirse, kontrast madde uygulaması öncesinden
başlayıp, kontrast madde böbrekler yoluyla tamamen temizleninceye kadar i.v.
infüzyon ile hasta hidrate edilir.
- Kontrast madde vücuttan tamamen temizleninceye kadar, nefrotoksik ilaçlar, oral
kolesistografik ajanlar, arteriyel klempler, renal arteriyel anjiyoplasti veya büyük
cerrahi girişimler gibi böbreğe ek yük getirecek uygulamalardan kaçınılması
- Renal fonksiyonlar tetkik öncesindeki düzeylere dönünceye kadar kontrast maddeli bir
tetkikin tekrarının ertelenmesi.
Metformin kullanan diyabetik hastalar:
Metformin ile tedavi edilen diyabetik hastalarda, özellikle renal fonksiyonlarında bozukluk
varsa, iyotlu kontrast madde uygulanması ile laktik asidoz gelişme riski vardır.
Laktik asidoz riskini azaltmak için, metformin tedavisi gören diyabetli hastalara iyot içeren
kontrast maddenin intravasküler uygulamasından önce serum kreatinin düzeyi ölçülmeli ve
aşağıda belirtilen önlemler alınmalıdır:
Normal serum kreatinini (<130µmol/l)/normal renal fonksiyon:: Kontrast ajanın uygulanması
başladığında metformin uygulaması kesilmeli ve 48 saat boyunca uygulanmamalıdır.
Metformin, ancak renal fonksiyon/serum kreatinin düzeyleri normal sınırlar içinde stabil
kaldığında yeniden başlanmalıdır.
Anormal serum kreatinini(>130µmol/l)/bozulmuş renal fonksiyon: Metformin kesilmeli ve
kontrast madde uygulanması 48 saat ertelenmelidir. Metformin uygulamasına 48 saat sonra
başlanabilmesi için, renal fonksiyonlarda kontrast madde uygulanmasından önceki değerlere
göre azalma olmaması (serum kreatininin yükselmemesi) gerekir.
Acil durumlar: Renal fonksiyonun bozulmuş olduğu veya bilinmediği acil durumlarda doktor,
kontrast ajanlı tetkikin risk/yarar oranını değerlendirmeli ve şu önlemleri almalıdır:
Metformin kesilmelidir. Hastanın kontrast madde uygulaması öncesinde ve tetkikten 24 saat
sonrasına kadar tam olarak hidrate edilmesi çok önemlidir. Renal fonksiyonlar (ör: serum
kreatinini), serum laktik asit düzeyleri ve kan pH değerleri izlenmelidir.
Potansiyel bir geçici karaciğer fonksiyon bozukluğu riski mevcuttur. Şiddetli renal ve hepatik
fonksiyon bozukluklarının bir arada bulunduğu hastalarda özellikle dikkatli olunmalıdır,
çünkü bu durumlar kontrast madde klerensini belirgin şekilde geciktirebilir. Hemodiyalize
6 / 16giren hastalar radyolojik amaçlı olarak kontrast madde alabilirler. Kontrast madde enjeksiyon
zamanı ile hemodiyaliz seansı arasında korelasyon kurulması gerekmez. Çünkü hemodiyalizin
böbrek fonksiyonu bozuk hastaları kontrast maddenin neden olduğu nefropatiden koruduğuna
dair bir kanıt yoktur.
İyotlu kontrast madde uygulaması miyestenia gravis semptomlarını alevlendirebilir.
Girişimsel işlemler uygulanan feokromasitoma hastalarına hipertansif krizleri önlemek
amacıyla proflaktik olarak alfa-blokörler verilmelidir. Hipertiroidizmi olan hastalarda
özellikle dikkatli olunmalıdır. Multinodüler guatrı olan hastalar iyotlu kontrast madde
enjeksiyonunu takiben hipertiroidizm gelişmesi riskini taşıyabilirler.
Kontrast maddenin ekstravazasyonu seyrek olarak lokal ağrı ve ödeme sebep olabilir ve
bunlar genellikle sekel bırakmadan ortadan kalkar. Bununla birlikte, enflamasyon ve hatta
doku nekrozu görülmüştür. Ekstravazasyon durumunda, rutin uygulama olarak, etkilenen
bölgenin yükseltilmesi ve soğutulması önerilir. Kompartman sendromu vakalarında cerrahi
dekompresyon gerekli olabilir.
İşlemin tekrarlanması: Doktorun değerlendirmesine göre işlemin tekrarı gerekiyorsa, bir
önceki işlemle ikinci işlem arasında ilacın vücuttan atılmasına olanak sağlayacak bir sürenin
geçmesine dikkat edilmelidir.
Gözlem süresi
Kontrast madde verilmesinden sonra hasta en az 30 dakika gözlem altında tutulmalıdır, çünkü
yan etkilerin büyük bir bölümü bu süre içinde ortaya çıkmaktadır. Bununla birlikte gecikmiş
reaksiyonlar da görülebilir.
İntratekal kullanım
Miyelografiden sonra hasta, baş ve toraks 20o yükseltilerek 1 saat dinlendirilmelidir. Daha
sonra hasta dikkatli bir şekilde hareket edebilir, ancak aşağı doğru eğilmemelidir. Hasta
yatakta kalacaksa, ilk 6 saat süresince baş ve toraks yüksekte kalacak şekilde tutulmalıdır.
Nöbet eşiğinin düşük olduğu düşünülen hastalar bu süre içinde gözlenmelidir. Ayaktan tedavi
gören hastalar ilk 24 saat yalnız bırakılmamalıdır.
Pediyatrik Popülasyon
Prematüre infantlar, yenidoğanlar ve diğer çocuklarda, iyotlu kontrast madde uygulanmasını
takiben geçici hipotiroidizm bildirilmiştir. Prematüre infantlar iyot etkisine özellikle
duyarlıdır. Tiroid fonksiyonlarının izlenmesi önerilir. Gebelik sırasında iyotlu kontrast madde
uygulanan kadınların yeni doğan bebeklerinde, yaşamın ilk haftası boyunca tiroid
fonksiyonları kontrol altında bulundurulmalıdır.
Özellikle infantlarda ve küçük çocuklarda kontrast madde uygulanması öncesi ve sonrasında
yeterli hidrasyon mutlaka sağlanmalıdır. Nefrotoksik ilaçların kullanımı askıya alınmalıdır.
İnfantlarda, yaşa bağlı glomeruler filtrasyon hızı düşüklüğü nedeniyle, kontrast maddelerin
atılımı gecikebilir.
Küçük infantlar (1 yaşından küçükler) ve özellikle yenidoğanlar, elektrolit denge
bozukluklarına ve hemodinamik değişikliklere daha duyarlıdır.
ONİYONİX 350, her dozunda 1 mmol (23 mg)’dan daha az sodyum ihtiva eder. Bu dozda
sodyuma bağlı herhangi bir yan etki beklenmemektedir.
7 / 164.5. Diğer tıbbi ürünler ile etkileşim ve diğer etkileşim şekilleri
İyotlu kontrast madde kullanımı, geçici böbrek yetmezliği ile sonlanabilir. Bu da metformin
kullanan diyabet hastalarında laktik asidoza neden olabilir (Bk. 4.4).
İyotlu kontrast madde uygulamasından önceki 2 hafta içinde interlökin-2 ile tedavi edilmiş
hastalar, geç ortaya çıkan advers reaksiyonlar açısından (deri reaksiyonları veya grip benzeri
semptomlar) artmış bir risk ile ilişkili bulunmuştur.
Tüm iyotlu kontrast maddeler tiroid fonksiyon testleri ile etkileşebilir. Bu nedenle tiroidin
iyot bağlama kapasitesi birkaç haftaya kadar bir süre için azalabilir.
Kontrast maddenin serum ve idrardaki yüksek konsantrasyonları, biluribin, proteinler veya
inorganik maddelerin (örneğin; demir, bakır, kalsiyum ve fosfat) laboratuar testleri ile
etkileşebilir. Bu nedenle bu maddelerin analizleri tetkik gününde yapılmamalıdır.
Düşük nöbet eşiği olan ilaçların, özellikle de fenotiyazin türevlerinin (antihistaminik veya
bulantı önleyiciler dahil) ONİYONİX ile birlikte kullanılması önerilmez. MAO inhibitörleri,
trisiklik antidepresanlar, merkezi sinir sistemi stimülanları, psikoaktif ilaçlar da birlikte
kullanılmamalıdır. Bu tip ilaçlar, miyelografinin başlamasından en az 48 saat önce kesilmeli,
işlemden sonra da en az 24 saat kullanılmamalıdır. Bu ilaçları kullanan ve elektif olmayan
işlem uygulanan hastalarda antikonvülzanlarla profilaksi değerlendirilmelidir.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda dikkatli olunmalıdır.
Gebelik dönemi
ONİYONİX’ in hamilelikte kullanımı açısından güvenliliği kanıtlanmamıştır.
Hamilelik süresince mümkün olduğunca radyasyona maruziyetten kaçınmak gerektiğinden,
kontrast madde kullanılsın veya kullanılmasın, röntgen filmi ile yapılacak bir tetkikin in
yararları olası risklerine karşı dikkatle değerlendirilmelidir. ONİYONİX, yararları risklerine
üstün olmadıkça ve doktor tarafından zorunlu görülmedikçe, hamilelikte kullanılmamalıdır.
Laktasyon dönemi
Kontrast maddelerin insan sütüne geçişi çok düşüktür ve barsaklar tarafından minimum
oranda absorbe edilir. Bu nedenle emzirilen yeni doğanlara zararı muhtemel değildir. Anne,
iyotlu kontrast madde uygulandıktan sonra normal bir şekilde emzirmeye devam edebilir. Bir
çalışmada, enjeksiyondan 24 saat sonra anne sütüne geçen iyoheksol miktarı, ağırlığa göre
ayarlanmış dozun %0.5’i olarak bulunmuştur. Enjeksiyondan sonraki ilk 24 saatte bebeğin
sindirim yolu ile aldığı iyoheksol miktarı, pediyatrik dozun sadece %0.2’ne karşılık
gelmektedir.
Üreme yeteneği/Fertilite
İnsanlar için yeterli veri yoktur.
8 / 164.7. Araç ve makine kullanımı üzerindeki etkiler
Araç ve makine kullanımı üzerindeki etkileri ile ilgili bir çalışma yapılmamıştır. Bununla
birlikte, son enjeksiyondan sonraki ilk bir saat içinde veya intratekal incelemelerden sonraki
ilk 24 saat içinde araba veya makine kullanılması önerilmez (bkz. 4.4). Kalıcı
postmiyelografik semptomların devam edip etmediği bireysel olarak değerlendirilmelidir.
4.8. İstenmeyen etkiler
Genel (iyotlu kontrast maddelerin tüm kullanım şekilleri ile ilgili istenmeyen etkiler)
Non-iyonik monomerik kontrast maddelerin kullanıldığı durumlar da dahil olmak üzere,
radyografik işlemlerle ilişkili olası genel yan etkiler aşağıda listelenmiştir. Uygulama yoluna
ilişkin spesifik istenmeyen etkiler ise spesifik bölümlerde verilmiştir.
Doz ve uygulama yolundan bağımsız olarak hipersensitivite reaksiyonları ortaya çıkabilir ve
hafif semptomlar ciddi bir anafilaktoid reaksiyon/anafilaktoid şok tablosunun ilk belirtileri
olabilir. Böyle bir durumda kontrast madde uygulanması derhal durdurulmalı ve gerekiyorsa,
damar yolu ile spesifik tedavi yapılmalıdır.
İyotlu kontrast maddelerin uygulanmasından sonra, yaygın olarak, S-kreatinin düzeyinde
geçici bir yükselme gözlenir, kontrast maddenin indüklediği nefropati ortaya çıkabilir.
İodizm veya “iyota bağlı kabakulak benzeri reaksiyon” iyotlu kontrast maddelerin çok
seyrek bir komplikasyonudur; tükrük bezlerinde, tetkikten yaklaşık 10 gün sonrasına kadar
süren, şişme ve hassasiyete neden olur.
Aşağıda verilen sıklıklar, firma içi klinik dökümantasyona ve 90.000’den fazla hastayı içine
alan büyük ölçekli yayımlanmış çalışmalara dayanmaktadır.
Sıklık tanımları şu şekilde yapılmıştır:
Çok yaygın (≥1/10), yaygın (≥1/100 - <1/10), yaygın olmayan (≥1/1,000 - <1/100), seyrek
(≥1/10,000 - <1/1,000), çok seyrek (<1/10,000) ve bilinmeyen (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Hipersensitivite (dispne, döküntü, eritem, ürtiker, prürit, deri
reaksiyonları, vaskülit, anjiyonörotik ödem, laringeal ödem,
laringospazm, bronkospazm veya non-kardiyojenik pulmoner ödem
dahil). Bu bulgular enjeksiyondan hemen sonra ortaya çıkabileceği
gibi, birkaç gün sonrasına kadar da görülebilir.
Bilinmiyor: Anaflaktik/anaflaktoid reaksiyon, anaflaktik/anaflaktoid şok
Sinir sistemi hastalıkları
Seyrek: Baş ağrısı
Çok seyrek: Disgozi (geçici metalik tat)
Bilinmiyor: Vazovagal senkop
Kardiyak hastalıkları
Seyrek: Bradikardi
9 / 16Vasküler hastalıkları
Çok seyrek: Hipertansiyon, hipotansiyon
Gastrointestinal hastalıklar
Yaygın olmayan: Bulantı
Seyrek: Kusma
Çok seyrek: Diyare, abdominal ağrı/rahatsızlık
Bilinmiyor: Tükrük bezlerinde büyüme
Genel bozukluklar ve uygulama bölgesine ilişkin hastalıklar
Yaygın: Sıcaklık hissi
Seyrek: Ateş
Çok seyrek: Titreme (ürperme)
Yaralanma ve zehirlenme
Bilinmiyor: İyodizm
İNTRAVASKÜLER KULLANIM (intraarteriyel ve intravenöz)
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin intravasküler kullanımı sırasında görülen
istenmeyen etkiler sıklıkları ile tanımlanmaktadır.
Özellikle intraarteriyel kullanımda görülen istenmeyen etkilerin niteliği, enjeksiyon yerine ve
uygulanan doza bağlıdır. Kontrast maddenin belirli bir organda yüksek konsantrasyonda
ulaştığı selektif arteriyografi ve diğer uygulamalar, o organda komplikasyonlara neden
olabilir.
Bağışıklık sistemi hastalıkları
Bilinmiyor: Şiddetli püstüler veya eksfoliyatif veya büllöz cilt lezyonları
Endokrin hastalıkları
Bilinmiyor: Tirotoksikoz, geçici hipotiroidizm
Psikiyatrik hastalıklar
Bilinmiyor: Konfüzyon
Sinir sistemi hastalıkları
Seyrek: Baş dönmesi
Çok seyrek: Nöbetler, bilinç bozuklukları, ensefalopati, stupor, duyusal bozukluklar
(hipoestezi dahil), parestezi, tremor
Bilinmiyor: Geçici motor fonksiyon bozuklukları (konuşma bozuklukları, afazi,
dizartri dahil), geçici hafıza kayıpları, dezoryantasyon, koma, retrograd
amnezi
Göz hastalıkları
Bilinmiyor: Geçici kortikal körlük
Kulak ve iç kulak hastalıkları
Bilinmiyor: Geçici işitme kaybı
10 / 16Kardiyak hastalıklar
Seyrek: Aritmi (bradikardi ve taşikardi dahil)
Çok seyrek: Miyokard infarktüsü
Bilinmiyor: Şiddetli kardiyak komplikasyonlar (kardiyak arrest, kardiyorespiratuvar
arrest dahil), koroner arter spazmı, göğüs ağrısı
Vasküler hastalıklar
Çok seyrek: Flushing
Bilinmiyor: Şok, arteriyel spazm, iskemi, tromboflebit ve tromboz
Solunum, göğüs bozuklukları ve mediastinal hastalıkları
Seyrek: Öksürük
Çok seyrek: Dispne, nonkardiyojenik pulmoner ödem
Bilinmiyor: Şiddetli respiratuvar belirti ve semptomlar, bronkospazm,
laringospazm, astım atağı
Gastrointestinal hastalıklar
Seyrek: Diyare,
Bilinmiyor: Pankreatit alevlenmesi, akut pankreatit
Deri ve derialtı doku hastalıkları
Bilinmiyor: Büllöz dermatit, Stevens-Johnson Sendromu, toksik epidermal
nekroliz, eozinofili ile birlikte cilt döküntüsü ve sistemik semptomlar,
psöriyazisde alevlenme
Kas-iskelet bozukluklar ve bağ doku hastalıkları
Bilinmiyor: Artralji
Böbrek ve idrar hastalıkları
Seyrek: Akut renal yetmezlik dahil böbrek fonksiyonlarının bozulması
Genel bozukluklar ve uygulama bölgesine ilişkin hastalıklar
Yaygın: Sıcaklık hissi
Yaygın olmayan: Ağrı ve rahatsızlık
Seyrek: Astenik durumlar (kırıklık, yorgunluk dahil)
Bilinmiyor: Ekstravazasyon, sırt ağrısı dahil uygulama bölgesi reaksiyonları
İNTRATEKAL KULLANIM
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin intratekal kullanımı sırasında görülen istenmeyen
etkiler sıklıkları ile tanımlanmaktadır.
İntratekal kullanımdan sonraki istenmeyen etkiler gecikmiş olarak ortaya çıkabilir ve tetkikten
birkaç saat ve hatta günler sonra devam edebilir. Bunların sıklığı sadece lomber ponksiyonun
uygulandığı durumdakiler ile benzerdir.
Başağrısı, bulantı, kusma veya baş dönmesi büyük ölçüde ponksiyon yerindeki sızıntı sonucu
subaraknoid boşlukta meydana gelen basınç kaybına bağlı olabilir. Basınç kaybını minimize
etmek için beyin-omurilik sıvısının aşırı kaybından kaçınılmalıdır.
11 / 16Psikiyatrik hastalıklar
Bilinmiyor: Konfüzyon
Sinir sistemi hastalıkları
Çok yaygın: Baş ağrısı (şiddetli ve uzun süreli olabilir)
Yaygın olmayan: Aseptik menenjit (kimyasal menenjit dahil)
Seyrek: Nöbet, baş dönmesi
Bilinmiyor: Elektroensefelogram anormallikleri, meninjizm, geçici hafıza kaybı
dahil kontrast madde tarafından indüklenen geçici ensefalopati, koma,
stupor, retrograd amnezi, motor fonksiyon bozuklukları (konuşma
bozuklukları, afazi, dizartri dahil), parestezi, hipoestezi ve duyusal
bozukluklar
Göz hastalıkları
Bilinmiyor: Geçici kortikal körlük, fotofobi
Kulak ve iç kulak hastalıkları
Bilinmiyor: Geçici işitme kaybı
Gastrointestinal hastalıklar
Yaygın: Bulantı, kusma
Kas-iskelet bozukluklar ve bağ doku hastalıkları
Seyrek: Boyun ağrısı, sırt ağrısı
Bilinmiyor: Kas spazmları
Genel bozukluklar ve uygulama bölgesine ilişkin hastalıklar
Seyrek: Ekstremitelerde ağrı
Bilinmiyor: Uygulama bölgesi reaksiyonları
VÜCUT BOŞLUKLARINDA KULLANIM
Lütfen, ilkönce “Genel” başlığı altında yer alan bölümü okuyunuz. Aşağıda sadece non-
iyonik monomerik kontrast maddelerin vücut boşluklarında kullanımı sırasında görülen
istenmeyen etkiler sıklıkları ile tanımlanmaktadır.
Endoskopik Retrograd Kolanjiyo Pankreotografi (ERCP):
Gastrointestinal hastalıklar
Yaygın: Pankreatit, kan amilaz düzeylerinde yükselme
Oral kullanım:
Gastrointestinal hastalıklar
Çok yaygın: Diyare
Yaygın: Bulantı, kusma
Yaygın olmayan: Abdominal ağrı
Histerosalpingografi (HSG):
Gastrointestinal hastalıklar
Çok yaygın: Alt abdominal ağrı
Artrografi:
Kas-iskelet bozukluklar, bağ doku ve kemik hastalıkları
12 / 16Bilinmiyor: Artrit
Genel bozukluklar ve uygulama bölgesine ilişkin hastalıklar
Çok yaygın: Ağrı
Herniografi:
Genel bozukluklar ve uygulama bölgesine ilişkin hastalıklar
Bilinmiyor: İşlem sonrası ağrı
Seçilmiş advers etkilerin açıklaması:
Kontrastı arttırılmış koroner-, serebral-, renal- ve periferik arter anjiyografileri ile bağlantılı
tromboembolik komplikasyonlar bildirilmiştir. Kontrast madde bu komplikasyonlara katkıda
bulunmuş olabilir (bkz. 4.4).
Kontrastı arttırılmış koroner anjiyografi sırasında veya sonrasında, akut miyokard infarktüs
dahil kardiyak komplikasyonlar bildirilmiştir. Daha yaşlı hastalar veya şiddetli koroner arter
hastalığı, stabil olmayan anjina pektorisi ve sol ventrikül disfonksiyonu olanlarda risk daha
fazladır (bkz. 4.4).
Çok seyrek durumlarda, kontrast madde kan-beyin bariyerini geçerek kontrast maddenin
serebral korteks tarafından alınmasına yol açabilir. Bu durum, nörolojik reaksiyonlara sebep
olabilir. Bu reaksiyonlar arasında, konvülziyonlar, geçici motor veya duyusal bozukluklar,
geçici konfüzyon, geçici hafıza kaybı ve ensefalopati olabilir (bkz. 4.4).
Anaflaktoid reaksiyon ve anaflaktik şok, aşırı bir hipotansiyona ve hipoksik ensefalopati gibi
hipotansiyonla ilişkili belirti ve bulgulara, renal ve hepatik yetmezliğe neden olabilir (bkz.
4.4).
Çeşitli vakalarda; kontrast maddenin ekstravazasyonu lokal ağrı ve ödeme neden olabilir. Bu
durum genellikle sekel bırakmadan düzelir. İnflamasyon, doku nekrozu ve kompartman
sendromu ortaya çıkabilir (bkz. 4.4).
Özel popülasyonlara ilişkin ek bilgiler:
Pediyatrik hastalar:
Prematüre infantlar, yenidoğanlar ve diğer çocuklarda, iyotlu kontrast madde uygulanmasını
takiben geçici hipotiroidizm bildirilmiştir. Prematüre infantlar, iyot etkisine özellikle
duyarlıdır. Anne sütü alan prematüre bir infantta geçici hipotiroidizm bildirilmiştir. Emziren
anne tekrarlanan şekilde ONİYONİX’e maruz kalmıştır (bkz. 4.4).
Özellikle infantlarda ve küçük çocuklarda, kontrast madde uygulanması öncesinde ve
sonrasında yeterli hidrasyon mutlaka sağlanmalıdır. Nefrotoksik ilaçların kullanımı
ertelenmelidir. İnfantlarda yaşa bağlı olarak glomeruler filtrasyon hızının daha düşük olması,
kontrast maddelerin atılımının gecikmesine yol açabilir.
13 / 16Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ONİYONİX ile ilgili klinik öncesi veriler güvenlilik sınırının yüksek olduğunu
göstermektedir ve rutin intravasküler kullanım için sabit bir üst doz seviyesi belirlenmemiştir.
Hasta belirli bir süre zarfında kg vücut ağırlığı başına 2000 mgI’ı aşan miktarlar almadıkça
semptomatik doz aşımı görülmesi muhtemel değildir. Kontrast maddenin yüksek dozlarının
renal tolerabilitesi için işlemin süresi önemlidir (t ∼2 saat). Çocuklardaki kompleks
1/2
anjiyografik uygulamalardan sonra, özellikle de yüksek konsantrasyonda kontrast maddenin
çoklu dozlarının uygulandığı durumlarda, kaza ile doz aşımı görülme ihtimali yüksektir
Doz aşımı görüldüğü hallerde, meydana gelen su veya elektrolit dengesizlikleri
düzeltilmelidir. Böbrek fonksiyonları en azından izleyen 3 gün süre ile gözlenmelidir.
Gerekirse, hastanın vücut sisteminden fazla kontrast maddeyi uzaklaştırmak için hemodiyaliz
kullanılabilir. Spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: X- ray kontrast maddesi
ATC kodu: V08AB02
Sağlıklı gönüllülerde intravenöz iyoheksol enjeksiyonunu takiben incelenen hemodinamik,
klinik-kimyasal ve koagülasyon parametrelerinin çoğunda enjeksiyon öncesi değerlere göre
kayda değer bir sapma bulunmamıştır. Laboratuvar parametrelerinde gözlenen bazı
değişiklikler çok küçük olup, klinik açıdan önemli olmadığı düşünülür.
5.2. Farmakokinetik özellikler
Emilim:
İntravenöz yolla uygulanır.
Dağılım:
ONİYONİX’ in proteinlere bağlanma oranı çok düşüktür (% 2’den daha az) ve klinik önemi
yoktur. İhmal edilebilir.
Biyotransformasyon:
Vücutta bir değişikliğe uğramaz. Herhangi bir metabolitine rastlanmamıştır.
Eliminasyon:
Normal böbrek fonksiyonuna sahip hastalarda intravenöz yolla enjekte edilen iyoheksolün
14 / 16% 100’e yakını 24 saat içinde böbrekler aracılığı ile değişmeden atılır. Normal böbrek
fonksiyonuna sahip hastalarda eliminasyon yarılanma ömrü yaklaşık 2 saattir.
5.3. Klinik öncesi güvenlilik verileri
İyoheksolün farelerde ve sıçanlardaki akut intravenöz toksisitesi çok düşüktür. Hayvan
çalışmaları iyoheksolün proteinlere çok düşük oranda bağlandığını ve böbrekler tarafından iyi
tolere edildiğini göstermektedir. Kardiyovasküler toksisite ve nörotoksisite düşüktür. İyonik
kontrast maddelere kıyasla histamin salgılama yeteneği ve antikoagülan aktivitenin daha az
olduğu gösterilmiştir.
Deneysel hayvan çalışmalarının bir değerlendirilmesinde, üreme, embriyo veya fetüsün
gelişmesi, gebelik süresi, doğum öncesi ve sonrası gelişmesi açılarından, doğrudan veya
dolaylı zararlı etkiler göstermemiştir.
6. FARMASÖTİK BİLGİLER
6.1. Yardımcı maddelerin listesi
Trometamol
Kalsiyum disodyum EDTA monohidrat
Sodyum hidroksit (pH ayarlama)
Hidroklorik asit (pH ayarlama)
Enjeksiyonluk su
6.2. Geçimsizlikler
Geçimlilik çalışmaları yapılmadığından, ONİYONİX, diğer ilaçlarla karıştırılmamalıdır. Ayrı
bir şırınga kullanılmalıdır.
6.3. Raf ömrü
36 ay
Ürün açıldıktan sonra hemen kullanılmalıdır. Kullanılmayan kısım atılmalıdır.
6.4. Saklamaya yönelik özel uyarılar
25oC’yi geçmeyen oda sıcaklığında ışıktan ve sekonder X-ışınlarından korunarak
saklanmalıdır. Ürün dış ambalajı içinde saklanmalıdır.
6.5. Ambalajın niteliği ve içeriği
50, 100 ve 200 ml'lik renksiz, tip I cam flakon, bromobutil tıpa, lacivert tear off
kapaklı.
6.6. Beşeri Tıbbi üründen arta kalan maddelerin imhası ve diğer özel önlemler
Tek kullanımlıktır. Kullanılmayan kısım atılmalıdır.
15 / 16Bütün parenteral ürünlerde olduğu gibi ONİYONİX, partikül madde, renk bozulması ve
ambalaj bütünlüğü bakımından kullanım öncesinde göz ile kontrol edilmelidir.
Ürün kullanmadan hemen önce enjektöre çekilmelidir, çünkü koruyucu içermez.
Bu ürün, “Tıbbi Atıkların Kontrolü Yönetmeliği” ve “Ambalaj Atıklarının Kontrolü
Yönetmeliği”ne uygun olarak imha edilmelidir.
7. RUHSAT SAHİBİ
MONEMFARMA İlaç San. ve Tic. A.Ş.
Anıttepe Mah. Turgut Reis Cad. No: 21 Kat:1
Tandoğan/Çankaya - Ankara
Tel: 0312 230 33 36
Faks: 0312 222 02 30
8. RUHSAT NUMARASI(LARI)
2017/387
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.06.2017
Ruhsat yenileme tarihi:
10. KÜB’ÜN YENİLENME TARİHİ
16 / 16