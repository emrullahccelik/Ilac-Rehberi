KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPAZZİ 60 mg/300 mg yumuşak kapsül
2. KALİTATİF VE KANTİTATİF BİLEŞİM
Her bir yumuşak kapsül;
Etkin madde:
Alverin sitrat 60 mg
Simetikon 300 mg
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Yumuşak kapsül
Oblong, kremsi renkte, opak yumuşak kapsül
4. KLİNİK ÖZELLİKLER
4.1. Terapötik endikasyonlar
Özellikle meteorizm ile fonksiyonel bağırsak hastalıklarının semptomatik tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Sadece erişkinlerin kullanımı içindir.
SPAZZİ doktor tarafından başka bir şekilde önerilmediği takdirde; belirtilen endikasyonlarda,
günde 2-3 kez bir kapsül alınır.
Uygulama şekli:
SPAZZİ ağız yoluyla ve yemeklerden önce alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Özel kullanımı yoktur.
Pediyatrik popülasyon:
Sadece erişkinlerin kullanımı içindir.
Geriyatrik popülasyon:
Özel kullanımı yoktur.
4.3. Kontrendikasyonlar
 Paralitik ileus
 İntestinal obstrüksiyon
1 / 6 SPAZZİ’nin, etkin maddeleri alverin ve simetikona veya bu ilacın içeriğinde bulunan katkı
maddelerinden herhangi birine, intolerans veya geçmişte alerjik reaksiyon göstermiş
kişilerde kullanımı kontrendikedir.
4.4. Özel kullanım uyarıları ve önlemleri
Diğer gastrointestinal patoloji nedenleri dışlanmalı ve 2 haftalık tedavi sonrası iyileşme
göstermeyen hastalar hekim tarafından değerlendirilmelidir.
Karaciğer fonksiyonu
Alverin / simetikon ile tedavi edilen hastalarda ALT (Alanin Aminotransferaz) ve AST'de
(Aspartat Aminotransferaz) normal üst sınırın (NÜS) iki katını aşan artışlar bildirilmiştir. Bu
artışlar, eşlik eden serum total bilirubin düzeyi artışı ile ilişkili olabilir (Bkz. Bölüm 4.8).
Karaciğer aminotransferazlarında NÜS'ün 3 katını aşan yükselme olması ve sarılık olması
durumlarında alverin / simetikon ile tedavinin sonlandırılması gerekmektedir.
4.5. Diğer tıbbi ürünler ile etkileşimler ve diğer etkileşim şekilleri
Levotiroksin içeren ilaçların simetikon ile birlikte alındığında emilimi bozulduğundan, iki
ilacın en az 2 saat ara verilerek alınması gerekmektedir.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması yapılmamıştır.
Pediyatrik popülasyon:
Pediyatrik popülasyona ait etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
SPAZZİ’nin çocuk doğurma potansiyeli bulunan kadınlara ve doğum kontrolü yöntemlerine
etkisi bilinmemektedir.
Gebelik dönemi
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve
veya/ doğum / ve-veya / doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Simetikon: Göz ardı edilebilir sistemik maruziyetinden dolayı gebelik boyunca alınan
simetikonun herhangi bir etkisi beklenmemektedir. Simetikonun gebelikte tek başına veya
kombinasyon halinde kullanımına yönelik veri bulunmamaktadır.
2 / 6Alverin sitrat: Hayvanlarda teratojenite ile ilgili ayrıntılı veriler bulunmamaktadır. Klinik
olarak bugüne kadar herhangi bir malformasyon veya fetotoksik etki belirtilmemiştir. Bununla
birlikte, alverine maruz kalan gebeliklerin takibi herhangi bir riski dışlamak için yetersizdir.
Tedbir olarak, gebelik döneminde SPAZZİ kullanımından uzak durulması önerilmektedir.
Laktasyon dönemi
Göz ardı edilebilir sistemik maruziyetinden dolayı emzirme boyunca alınan simetikonun
herhangi bir etkisi beklenmemektedir.
Alverinin insan sütüne geçip geçmediğine ilişkin veriler mevcut değildir.
Tedbir olarak, laktasyon döneminde SPAZZİ kullanımından uzak durulması önerilmektedir.
Üreme yeteneği/Fertilite
Üreme yeteneği/fertilite üzerine etkisi bildirilmemiştir.
4.7. Araç ve makine kullanımı üzerindeki etkiler
SPAZZİ araç ve makine kullanma becerisi üzerinde küçük bir etkiye sahiptir. Bazı hastalarda
baş dönmesi gibi yan etkiler bildirilmiştir (Bkz. Bölüm 4.8 ve 4.9). Bu tip hastalıklar araç ve
makine kullanma yeteneğini etkileyebilir.
4.8 İstenmeyen etkiler
SPAZZİ kullanımı ile ilgili gözlenen yan etkilerin görülme sıklık dereceleri aşağıdaki gibidir:
Çok yaygın (1/10); yaygın (≥ 1/100 ila <1/10); yaygın olmayan (≥1/1.000 ila <1/100); seyrek
(≥ 1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anaflaktik tip reaksiyonlar ve anaflaktik şok
Sinir sistemi hastalıkları
Bilinmiyor: Baş ağrısı
Kulak ve iç kulak hastalıkları
Bilinmiyor: Vertigo
Vasküler hastalıkları
Çok seyrek: Şok
Solunum, göğüs bozuklukları ve mediastinal hastalıklar
Çok seyrek: Larenks ödemi
Gastrointestinal hastalıklar
Bilinmiyor: Mide bulantısı
3 / 6Hepatobilier hastalıklar
Çok seyrek: Sitolitik hepatitler (bkz. bölüm 4.4)
Deri ve deri altı doku hastalıkları
Bilinmiyor: Anjiyoödem, döküntü, ürtiker ve kaşıntı
Araştırmalar
Bilinmiyor: Transaminazlar, alkalen fosfataz ve bilirubin düzeylerinde artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirimleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Tavsiye edilenden daha yüksek bir doz alındığında baş dönmesi vakaları bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Papaverin ve benzerleri / Antispazmodikler ve motiliteyi değiştiren
ilaçlar grubundandır.
ATC kodu: A03AX58
SPAZZİ, iki etkin maddeden oluşmuş bir üründür.
Alverin, papaverine benzer etki ile muskulotropik karakterde antispazmodik özellik gösteren
bir maddedir. Bu etkisini, gastrointestinal sistem düz kas fibrilleri üzerinden gösterir.
Alverin’in spazmolitik etkisi, papaverinden daha fazla, yan etkisi ise papaverinden üç kat
daha az bulunmuştur. Atropine benzer etki göstermediğinden, mide asidi üzerine bir etkisi
yoktur. Alverin ile yapılan farmakokinetik çalışmada, serum konsantrasyonları, oldukça
düşük düzeyde bulunmuştur (2,5 ng/ml’nin altında). Bu sonuç, alverinin resorbe olmadığı
veya simetikon ile birlikte alındığında, karaciğerde önemli oranda ilk geçişte eliminasyon
etkisine uğradığını düşündürmektedir. Bu sonuçlar, alverinin etkisini spesifik olarak
gösterdiğini desteklemektedir.
Simetikon, ilave silikon dioksit ile aktive edilmiş dimetikondur. Farmakolojik aktiviteye sahip
olmayan inert bir madde olan simetikon, gastrointestinal sistemdeki gaz kabarcıklarının yüzey
gerilimlerini değiştirerek, onların bir araya gelmesini ve fizyolojik yollardan (geğirme,
yellenme gibi) kolayca atılmalarını sağlar.
4 / 65.2. Farmakokinetik özellikler
Genel özellikler
Emilim:
Alverin sitrat oral yolla uygulanmasından sonra gastrointestinal yol boyunca emilir.
Simetikonun minimal düzeyde emildiği bildirilmiştir. Simetikon gastrointestinal sistemden
emilmez. Oral uygulamayı takiben değişmemiş olarak dışkıyla atılır.
Dağılım:
Alverin sitrat, hızlıca, oral dozun alınımdan sonraki 1-1,5 saat içinde pik plazma
konsantrasyonuna ulaşır.
Biyotransformasyon:
Alverin sitrat, hızlıca, oral dozun alınımdan sonraki 1-1,5 saat içinde pik plazma
konsantrasyonuna ulaşan aktif metabolitine dönüşür. İnaktif metabolitlere dönüşmek için daha
fazla biyotransformasyona uğrar.
Simetikon, oral yolla alındıktan sonra herhangi bir metabolizasyona uğramaz. Simetikonun
yarılanma ömrü, plazma protein bağlanması, beyin ve diğer dokulara girişi ve insan sütüne
salgılanması bilinmemektedir.
Eliminasyon:
Alverin sitrat metabolitleri aktif böbrek sekresyonu ile idrar ile atılır.
Simetikon metobolizasyona uğramadan dışkıyla atılır.
5.3 Klinik öncesi güvenlilik verileri
Simetikon kimyasal olarak inerttir ve sistemik olarak absorbe edilmez. Bu nedenle sistemik
toksik etkiler beklenmemektedir.
Tekrarlanan doz toksisitesi ve genotoksisite ile ilgili klasik klinik olmayan çalışmalar, alverin
sitratın önemli bir sistemik toksisiteye sahip olmadığını kanıtlar.
Farklı 2 türde yapılan hayvan çalışmaları, embriyotoksisite açısından zararlı etkilere işaret
etmemektedir.
Sıçanın doğum öncesi ve sonrası çalışması, fetüs gelişiminde, doğumda ve emzirme
döneminde yavruların büyümesinde ve gelişiminde zararlı etkiler yaratmamıştır.
Hayvanlarda karsinojenite, doğurganlık ve erken embriyonik gelişimi değerlendiren hiçbir
çalışma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Jelatin (sığır jelatini)
Gliserin
5 / 6Saflaştırılmış su
Titanyum dioksit
6.2. Geçimsizlikler
Bilinmemektedir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
6.5. Ambalajın niteliği ve içeriği
SPAZZİ 60 mg/300 mg yumuşak kapsül, şeffaf PVC/PVdC ve alüminyum folyodan oluşan
blister kullanılmaktadır. Blisterler karton kutular içerisine paketlenir. Bir karton kutu
içerisinde 40 kapsül ve kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece/İstanbul
Tel: 0 212 692 92 92
Fax: 0 212 697 00 24
E-mail: deva@devaholding.com.tr
8. RUHSAT NUMARASI(LARI)
2021/137
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.05.2021
Ruhsat yenileme tarihi:
10. KÜB’ÜN YENİLENME TARİHİ
6 / 6