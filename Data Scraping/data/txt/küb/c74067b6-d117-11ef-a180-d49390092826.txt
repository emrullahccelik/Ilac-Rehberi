KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRACUTİL® i.v. infüzyonluk çözelti konsantresi
Steril.
2. KALİTATİF VE KANTİTATİF BİLEŞİM
İnfüzyonluk çözelti konsantresinin içeriği:
Etkin maddeler Her 1 mL’de
Demir klorür 695,8 mcg
Çinko klorür 681,5 mcg
Mangan klorür 197,9 mcg
Bakır klorür 204,6 mcg
Krom klorür 5,3 mcg
Sodyum molibdat dihidrat 2,42 mcg
Sodyum selenit pentahidrat 7,89 mcg
Sodyum florür 126 mcg
Potasyum iyodür 16,6 mcg
Eser element içeriği mol/ampul mcg/ampul
Demir 35 mol 2000 mcg
Çinko 50 mol 3300 mcg
Mangan 10 mol 550 mcg
Bakır 12 mol 760 mcg
Krom 0.2 mol 10 mcg
Selenyum 0.3 mol 24 mcg
Molibden 0.1 mol 10 mcg
İyot 1.0 mol 127 mcg
Flor 30 mol 570 mcg
Maksimum teorik osmolarite: yaklaşık 90 mOsm/L
pH 1.7 – 2.3
Yardımcı maddeler:
Yardımcı maddeler için, 6.1’e bakınız
3. FARMASÖTİK FORM
Konsantre infüzyon çözeltisi
(berrak, renksiz, sulu çözelti)
4. KLİNİK ÖZELLİKLER
4.1. Terapötik endikasyonlar
TRACUTİL® intravenöz beslenmenin bir parçası olarak yetişkin hastalarda eser element
kaynağı olarak kullanılır.
- 1 -4.2. Pozoloji ve uygulama şekli
Sadece yetişkinler içindir.
Pozoloji/Uygulama sıklığı ve süresi:
Bazal gereksinimi karşılamak için tavsiye edilen günlük doz 10 ml’dir (1 ampul).
Gereksinimin orta derecede arttığı hastalarda eser element durumu izlenerek günlük doz 20
ml’ye kadar (2 ampul) çıkarılabilir.
Eser element gereksiniminin belirgin olarak arttığı durumlarda (ciddi yanıklar, şiddetli
hiperkatabolik politravmatik hastalar gibi) daha yüksek dozlar gerekli olabilir.
Uygulama şekli:
Eser element konsantresi olan TRACUTİL®, glukoz çözeltisi (% 5 veya % 10) , elektrolit
çözeltileri (örn. % 0,9’luk sodyum klorür, Ringer çözeltisi) gibi uygun infüzyonluk
çözeltilerinin en az 250 ml’si ile dilüe edildikten sonra intravenöz olarak uygulanmalıdır.
Diğer infüzyonluk çözeltilerine ilave edilmeden önce geçimlilikleri test edilmelidir.
Kullanıma hazır çözeltilerin infüzyonu 6 saatten az olmamalı ve 24 saat içerisinde
tamamlanmalıdır.
Parenteral beslenme süresince eser element uygulamasına devam edilebilir.
Geçimsizlikler ve kullanım talimatları için bölüm 6.2 ve 6.6’ya bakınız.
Not:
İshal, çinkonun intestinal kaybını artırabilir. Böyle durumlarda, çinkonun serum
konsantrasyonu kontrol edilmelidir.
Eser elementlerin tek başına yoksunluğu durumunda mümkünse eser elementler tek başına
düzeltilmelidir.
Özel popülasyonlara ilişkin ek bilgiler:
Böbrek / Karaciğer yetmezliği:
Karaciğer ve böbrek fonksiyon bozukluğu olan hastalarda dozlar bireysel olarak
ayarlanmalıdır. Bu hastalarda dozun azaltılması gerekebilir.
Pediyatrik popülasyon:
TRACUTİL neonatlarda, infantlarda ve çocuklarda kullanılmamalıdır (bkz. Bölüm 4.3).
Geriyatrik popülasyon:
Yaşlı hastalarda TRACUTİL® kullanımı ile ilgili özel uyarılar yoktur.
4.3. Kontrendikasyonlar
Tracutil özgün çalışmaların azlığı nedeni ile neonatlara, infantlara ve çocuklara
verilmemelidir ;
Belirgin kolestaz (serum bilirubin > 140 mmol/l ve gama glutamil transferaz ve alkali
fosfat seviyelerinde artış) ;
Tracutil bileşimindeki maddelerden herhangi birine karşı aşırı duyarlılığı olanlarda;
- 2 -Wilson’s hastalığı ve demir depolama bozukluğu olanlarda (örn. Hemosiderosis veya
hemokromatosis) kontrendikedir.
4.4. Özel kullanım uyarıları ve önlemleri
Suni beslenmenin uzadığı durumlarda mangan kan seviyeleri düzenli olarak kontrol
edilmelidir. Eğer mangan birikmesi söz konusu olursa, dozun azaltılması gerekebilir veya
TRACUTİL® infüzyonu durdurulmalıdır.
Karaciğer fonksiyon bozukluğunda mangan, bakır ve çinkonun safra yolu ile atılımı
azalabileceğinden ve dolayısıyla birikmeye ve doz aşımına neden olacağından TRACUTİL®
dikkatli kullanılmalıdır.
TRACUTİL® böbrek fonksiyon bozukluğu olan hastalarda, bazı eser elementlerin atılımı
(selenyum, flor, krom, molibden ve çinko) belirgin derecede azalacağından dikkatli
kullanılmalıdır.
Karaciğer fonksiyon bozukluğu olan veya kan transfüzyonu yapılan hastalarda özellikle risk
oluşturduğu için demir yüklemesine engel olabilmek amacıyla serum ferritin seviyeleri
düzenli olarak kontrol edilmelidir.
Orta veya uzun süreli parenteral beslenme uygulanan hastalarda, çinko ve selenyum
eksikliğinde artış görülmektedir. Özellikle hiperkatabolizmanın mevcudiyetinde, örn. masif
travma, büyük ameliyatlar, yanıklar vs. gibi dozun ayarlanması gereken durumlarda eser
element desteği artırılmalıdır.
Manifest hipertiroidism veya iyot duyarlılığı durumlarında eş zamanlı olarak iyot içeren başka
ilaçlar (örn. iyotlu antiseptikler) uygulandığında, TRACUTİL® verilirken dikkatli
olunmalıdır.
Bu tıbbi ürün her ampulde 1 mmol (23 mg)’dan daha az sodyum ihtiva eder, yani esasında
“sodyum içermez”.
Krom eksikliği, krom desteği ile düzelen glukoz toleransında azalmaya neden olur.
İnsülin tedavisindeki diabet hastalarında, bağıl insülin doz aşımını takiben hipoglisemi
gelişebilir. Bu nedenle, kan glukoz seviyelerinin kontrol edilmesi tavsiye edilmektedir. İnsülin
dozlarının yeniden ayarlanması gerekebilir.
4.5. Diğer tıbbi ürünler ile etkileşimler ve diğer etkileşim şekilleri
Geçimlilik/geçimsizlik ile ilgili bilgiler için lütfen Bölüm 6.2 ve 6.6’ya bakınız.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyonlara ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi C’dir.
- 3 -Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu tıbbi ürünün oral kontraseptif ajanlarla etkileşimi bilinmemektedir.
Gebelik dönemi
TRACUTİL®’in hamilelikte kullanımı ile ilgili klinik veriler bulunmamaktadır. TRACUTİL®
ile hamilelik, embriyonal/fetal gelişim, doğum ve/veya doğum sonrası gelişime yönelik
preklinik çalışmalar yürütülmemiştir. Bu durumda ilaç, gebelik döneminde ancak potansiyel
fayda potansiyel riski haklı gösterirse uygulanmalıdır.
Laktasyon dönemi
TRACUTİL®’in insan sütüyle atılıp atılmadığı bilinmemektedir. TRACUTİL®’in süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da TRACUTİL® tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
TRACUTİL® tedavisinin emziren anne açısından faydası dikkate alınmalıdır.
Üreme yeteneği/Fertilite
TRACUTİL’ in üreme yeteneği üzerine etkileri hakkında spesifik çalışmalar yapılmamıştır.
4.7. Araç ve makine kullanımı üzerindeki etkiler
TRACUTİL’in araç ve makine kullanım yeteneği üzerine etkisi yoktur.
4.8. İstenmeyen etkiler
Yan etkiler aşağıdaki şekilde sınıflandırılır:
Çok yaygın (1/10), yaygın (1/100 ila < 1/10), yaygın olmayan (1/1000 ila <1/100), seyrek
(1/10000, < 1/1000), çok seyrek (< 1/10000), bilinmiyor (eldeki verilerden tahmin
edilemiyor).
Bağışıklık sistemi bozuklukları:
Bilinmiyor: Alerjik reaksiyonlar
Parenteral olarak uygulanan demirin sebep olduğu ve ölümle sonuçlanması olası anafilaktik
reaksiyona ilişkin sınırlı sayıda rapor vardır.
İyot alerjik reaksiyonlara neden olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bir ampuldeki eser elementlerin miktarı bilinen toksik seviyelerin çok altında olduğu için
TRACUTİL ile doz aşımı olası değildir. Doz aşımından şüphelenildiği durumlarda,
TRACUTİL ile tedavi kesilmelidir. Doz aşımı uygun laboratuar testleri ile onaylanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İnfüzyonluk konsantre eser elementler
- 4 -ATC kodu : B05X
TRACUTİL esansiyel olarak nitelendirilen dokuz eser elementten oluşan dengeli bir
çözeltidir. Bu eser elementler organizmanın metabolik dengesini muhafaza etmek için
gereklidir.
Maddelerin farmakodinamik ve farmakokinetik özellikleri doğal olarak bulunan maddelere
benzer.
Suni beslenme sırasında, eser element eksiklikleri önemli metabolik ve klinik bozukluklara
yol açabileceği için eser element takviyesi gereklidir.
Eser elementler genellikle dengeli bir diyetten türetilebilir, fakat, hiperkatobolizma (örn.
ameliyatlar, politravma, yanıklar), yetersiz takviye veya anormal kayıplar ve malabsorpsiyon
durumlarında (kısa bağırsak sendromu veya Crohn hastalığı) ihtiyaç artar.
TRACUTİL kompozisyonu eser elementlerin gereksinimi ile ilgili uluslararası tavsiyeler göz
önüne alınarak hazırlanmıştır.
5.2. Farmakokinetik özellikler
Genel özellikler
Emilim: TRACUTİL intravenöz olarak uygulandığından tüm bileşenleri metabolizma için
hemen kullanılabilir.
Dağılım: TRACUTİL’in bileşenlerinin dağılımı oral alımından sonra gibi aynı fizyolojik
yolları takip eder.
Biyotransformasyon: TRACUTİL’in eser elementleri emilir, dağılır ve atılır; yani tam
anlamda bir metabolizma gerçekleşmez.
Eliminasyon:
Eser elementlerin eliminasyonları farklı yollardan gerçekleşir.
Demir, feçes ile ve çok az bir oranda da idrar ile elimine olur.
Çinko, büyük oranda feçes ile atılır, böbreklerden atılımı azdır.
Mangan, büyük oranda safra üzerinden bağırsaklara atılır ve kısmen bağırsaklardan geri
emilir (enterohepatik sirkülasyon). Primer atılım yolu feçestir; idrar veya ter ile eliminasyonu
çok azdır.
Bakırın başlıca eliminasyon yolu safradır, sadece çok az bir miktarı bağırsak duvarı üzerinden
lümene veya idrar yoluyla atılır.
Krom ve molibden primer olarak böbreklerden atılır, geri kalan kısmın atılım yolu
bağırsaklardır. Molibdenin aynı zamanda safra ile de elimine olduğu bilinmektedir ve
enterohepatik siklus ile geri emilir.
Selenyumun eliminasyonu, selenyum durumuna bağlı olarak feçes veya idrar ile olur.
- 5 -Flor veya iyot öncelikle böbrekler üzerinden atılır.
Doğrusallık/doğrusal olmayan durum:
Veri mevcut değildir.
5.3. Klinik öncesi güvenlilik verileri
TRACUTİL ile preklinik çalışmalar yürütülmemiştir. TRACUTİL replasman tedavisinde
kullanılacağı için, normal klinik kullanımda toksik etkileri düşük olarak nitelendirilir.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit
Enjeksiyonluk su
6.2. Geçimsizlikler
Ürün örn. sodyum bikarbonat çözeltileri gibi belirgin tampon kapasiteli alkali çözeltilere ilave
edilmemelidir.
Yağ emülsiyonlarına ilave edilmemelidir.
İnfüzyonluk çözeltilerde C vitamini degredasyonu eser elementlerin varlığında hızlanır.
6.3. Raf ömrü
Raf ömrü
60 aydır.
İlk açılıştan sonra raf ömrü:
Uygulanabilir değil
Seyreltmeden veya rekonsititüsyondan sonra raf ömrü:
Kimyasal ve fiziksel stabilite testleri 25C’de 24 saat kullanılabilir stabilitede olduğunu
kanıtlamıştır.
Mikrobiyolojik yönden ise, ürün açıldıktan sonra hemen kullanılmalıdır. Eğer açıldıktan
hemen sonra kullanılmaz ise, dilüsyon kontrollü ve valide edilmiş aseptik şartlarda
yapılmamış ise, kullanım için saklama süresi ve şartları kullanıcının sorumluluğundadır ve
normalde 2 - 8C’de 24 saati geçemez.
6.4. Saklamaya yönelik özel tedbirler
Saklama için özel muhafaza şartları yoktur.
6.5. Ambalajın niteliği ve içeriği
TRACUTİL 10 ml’lik cam ampullerde tedarik edilir (Tip 1 cam).
TRACUTİL 5 x 10 ml’lik cam ampul içeren ambalajlarda sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
- 6 -TRACUTİL en az 250 ml %5, %10, %20, %40 veya %50’lik glukoz çözeltisi veya %
0.9’luk sodyum klorür veya Ringer çözeltisi gibi elektrolit çözeltileri ile dilüe edilebilir.
Dilüsyon çözeltilerine ilavesi aseptik koşullarda olmalıdır.
TRACUTİL  başka ilaçlar için dilüsyon çözeltisi olarak kullanılamaz.
Ortak giriş kanülünden eş zamanlı olarak verilen çözeltilerle geçimliliğinden emin
olunmalıdır.
Uygulama 24 saat içerisinde tamamlanmalıdır.
TRACUTİL direkt olarak inorganik fosfat (aditif) çözeltilerine ilave edilmemelidir.
İnorganik fosfat içeren kompleks beslenme çözeltilerine ilave edilmesi durumunda lütfen
üretici ile irtibata geçiniz.
Geçimsizlikler ile ilgili tüm bilgiler mevcut değildir. Daha detaylı bilgi için lütfen üretici ile
irtibata geçiniz.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atık Kontrolü Yönetmeliği"' ne uygun olarak imha edilmelidir.
7. RUHSAT SAHİBİ
B. Braun Medikal Dış Ticaret A.Ş.
Maslak Mah., Sümer Sok., No: 4/54
Sarıyer – İstanbul
Tel : 0 212 438 15 58
Faks : 0 212 438 15 59
8. RUHSAT NUMARASI
100/73
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.12.1996
Ruhsat yenileme tarihi: 23.12.2006
10. KÜB’ÜN YENİLENME TARİHİ
- 7 -