KISA ÜRÜN BİLGİSİ
UYARI: Bu ilaç intramüsküler ve/veya intratekal olarak verildiğinde, bir doktor tarafından
sürekli denetim sağlanması gerektiği için yalnızca hastanede yatan hastalara verilmelidir.
Böbrek fonksiyonları değerlendirilerek, böbrek hasarı ve nitrojen tutulumu olan hastalarda
doz ayarlaması yapılmalıdır. Ürün bileşiminde yer alan Polimixin B Sülfat nedeniyle
nefrotoksisite gelişen hastalarda genellikle albuminüri, hücresel silendir ve azotemi
görülebilmektedir. İdrar çıkışının azalması ve BUN’un yükselmesi durumunda bu ilaçla
tedavinin bırakılması gerekir.
Nörotoksik reaksiyonlar; huzursuzluk, zayıflık, uyuşukluk, ataksi, perioral parestezi,
ekstremitelerde uyuşukluk, görüş bulanıklığı ile kendini gösterir. Bunlar genellikle böbrek
fonksiyonu zayıf ve/veya nefrotoksisite gelişmiş hastalarda bulunan yüksek serum
düzeyleri ile ilişkilidir.
Polimixin B Sülfat ile özellikle Basitrasin, Streptomisin, Neomisin, Kanamisin,
Gentamisin, Tobramisin, Amikasin, Sefaloridin, Paromomisin, Viyomisin ve Kolistin gibi
diğer nörotoksik ve/veya nefrotoksik ilaçların eş zamanlı veya ardışık kullanımından
kaçınılmalıdır.
Polimiksin B Sülfat’ın nörotoksisitesi, özellikle ilaç, anestezi ve/veya kas gevşeticilerden
sonra verildiğinde, nöromüsküler blokaja bağlı olarak solunum felciyle sonuçlanabilir.
Hamilelikte Kullanımı: Bu ilacın hamilelikteki güvenliği bilinmemektedir.
1. BEŞERİ TIBBİ ÜRÜNÜN ADI
POLİX 500.000 IU enjeksiyonluk çözelti hazırlamak için toz
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 500.000 IU Polimiksin B Sülfat içerir.
Yardımcı madde(ler):
Yardımcı maddeler için bkz. 6.1.
3. FARMASÖTİK FORM
Liyofilize toz.
Beyaz renkli liyofilize kek.
4. KLİNİK ÖZELLİKLER
4.1. Terapötik endikasyonlar
Pseudomonas aeruginosa’nın duyarlı suşlarının neden olduğu akut enfeksiyonlar
1 / 10POLİX, Pseudomonas aeruginosa’nın duyarlı suşlarının neden olduğu idrar yolları,
meninksler ve kan dolaşımı enfeksiyonlarının tedavisinde tercih edilen bir ilaçtır.
Potansiyel olarak daha az toksik olan ilaçlar, etkisiz veya kontrendike olduğunda aşağıdaki
organizmaların duyarlı suşlarının neden olduğu ciddi enfeksiyonlarda endike olabilir:
− H. influenzae, özellikle meninjiyal hastalık enfeksiyonu.
− Klebsiella aerogenes ve Klebsiellapneumoniae, özellikle bakteriyemi.
İlaca dirençli bakterilerin gelişimini azaltmak ve polimiksin B sülfat ve diğer antibakteriyel
ilaçların etkinliğini korumak için, Acinetobacter baumannii ve diğer duyarlı bakterilerin
neden olduğundan şüphelenilen ya da kanıtlanan dirençli suşların neden olduğu
enfeksiyonların tedavisinde tek başına ya da kombine kullanım (karbapenem v.b.) önerilir.
Kültür ve duyarlılık bilgisi mevcut olduğunda bu bilgiler antibakteriyel tedavinin seçiminde
ya da modifiye edilmesinde dikkate alınmalıdır. Bu tür verilerin yokluğunda, yerel
epidemiyoloji ve duyarlılık modelleri tedavinin ampirik seçimine katkıda bulunabilir.
4.2. Pozoloji ve uygulama şekli
Pozoloji / Uygulama sıklığı ve süresi:
Paranteral
Yetişkin ve çocuklar (2 yaşından büyük):
İntravenöz:
Normal böbrek fonksiyonu olan bireylerde doz, 15.000–25.000 IU/kg/gün’dür. İnfüzyon her
12 saatte bir verilebilir, ancak toplam günlük doz 25.000 IU/kg/gün’ü geçmemelidir. İlk doz
uygulamasının 25.000 IU/kg, diğer uygulamaların ise 12 saatte bir 15.000 IU/kg şeklinde
uygulanması önerilir.
İntramüsküler:
Enjeksiyon yerinde şiddetli ağrı oluştuğundan rutin olarak intramüsküler kullanım özellikle
bebek ve çocuklarda önerilmez.
Dozaj, 25.000–30.000 ünite/kg/gün’dür. Doz, bölünebilir ve 4 ya da 6 saat arayla verilebilir.
İntratekal:
Intratekal kullanımda doz, 3–4 gün için 50.000 IU’dır. Sonra beyin omurilik sıvısı kültürü
negatif ve şeker içeriği normale döndükten sonra en az 2 haftaya kadar her gün günde bir kez
50.000 IU’dır.
MENİNGEAL ENFEKSİYONLARDA, POLİX’İN SADECE İNTRATEKAL YOL İLE
UYGULANMASI GEREKİR.
Uygulama şekli:
POLİX, intravenöz, intramüsküler, intratekal ve oftalmik olarak kullanılır. Güvenli kullanım
2 / 10için parenteral çözeltiler buzdolabında saklanmalıdır ve kullanılmayan kısım 72 saat sonra
atılmalıdır.
Çözeltilerin hazırlanması:
Intravenöz:
İntravenöz infüzyon için 500.000 IU polimiksin B sülfat, 100–500 mL’lik parenteral
%5 Dekstroz enjeksiyonluk çözeltisinde veya %0,9 sodyum klorür çözeltisinde çözülür.
Intramüsküler:
Enjeksiyon yerinde şiddetli ağrı oluştuğundan rutin olarak intramüsküler kullanım özellikle
bebek ve çocuklarda önerilmez.
500.000 IU polimiksin B sülfat, 2 mL steril enjeksiyonluk su veya %0,9 sodyum klorür
enjeksiyonu veya %1 Procain hidroklorür enjeksiyonunda çözülür.
Intratekal:
500.000 IU polimiksin B sülfat, 10 mL %0,9 sodyum klorür enjeksiyonunda çözülür
(50.000 IU/mL).
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda herhangi bir doz ayarlaması yoktur.
Böbrek yetmezliği:
İntravenöz:
Normal böbrek fonksiyonu olan bireylerde uygulanan 15.000–25.000 IU/kg/gün dozunun
böbrek yetmezliği olan bireyler için 15.000 ünite/kg’dan az olacak şekilde doz ayarlaması
yapılmalıdır.
Intramüsküler:
Böbrek yetmezliği olan hastalarda dozaj (25.000–30.000 IU/kg/gün) azaltılmalıdır.
Pediyatrik popülasyon:
İntravenöz:
Böbrek fonksiyonları normal bebeklerde yan etki gerçekleşmeksizin 40.000 IU/kg/gün doza
kadar kullanılabilir.
Intramüsküler:
Özellikle bebek ve çocuklarda enjeksiyon yerinde şiddetli ağrı oluştuğundan rutin olarak
intramüsküler kullanım önerilmez. Böbrek fonksiyonları normal bebeklerde yan etki
gerçekleşmeksizin 40.000 IU/kg/gün doza kadar kullanılabilir.
Not: 45.000 ünite/kg/gün gibi yüksek dozlar, Pseudomonas aeruginosa’nın neden olduğu
sepsiste prematüre ve yenidoğan bebeklerde sınırlı klinik çalışmalarda kullanılmıştır.
Intratekal:
3 / 102 yaşın üzerindeki çocuklarda:
Intratekal kullanımda doz, 3–4 gün süreyle 50.000 IU’dır. Beyin omurilik sıvısı kültürü
negatif ve şeker içeriği normale döndükten sonra en az 2 haftaya kadar her gün günde bir kez
50.000 IU doz ile devam edilir.
2 yaşın altındaki çocuklarda:
Intratekal kullanımda doz, 3–4 gün süreyle 20.000 IU veya 25.000 IU’dır. Beyin omurilik
sıvısı kültürü negatif ve şeker içeriği normale döndükten sonra en az 2 haftaya kadar her gün
günde bir kez 25.000 IU doz ile devam edilir.
Geriyatrik popülasyon:
Yaşlılar (≥65 yaş): Yaşlı hastalarda böbrek fonksiyonları yetersiz olabilir, bu nedenle böbrek
fonksiyonları, tedaviden önce ve tedavi sırasında düzenli olarak kontrol edilmeli ve doz
ayarlanması yapılmalıdır.
4.3. Kontrendikasyonlar
POLİX, polimiksine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
POLİX, intramüsküler ve/veya intratekal verildiğinde denetim sağlamak adına bir
doktor tarafından sadece yatan hastalara verilmelidir.
Böbrek fonksiyonları dikkatlice değerlendirilerek böbrek hasarı ve üre tutulumu olan
hastalarda doz azaltılmalıdır. Polimiksin B nedeniyle nefrotoksisite gelişen
hastalarda albuminüri,hücresel silendir ve azotemi görülebilmektedir.İdrar çıkışının
azalması ve BUN yükselmesi durumunda ilaçla tedavinin bırakılması gereklidir.
Nörotoksik reaksiyonlar, irritabilite, sinirlilik, zayıflık, uyuşukluk, ataksi, perioral
parestezi, ekstremitelerde uyuşma, görme bulanıklığı ile ortaya çıkabilir. Bu
genellikle böbrek fonksiyon bozukluğu ve/veya nefrotoksisitesi olan hastalarda
bulunan yüksek serum seviyeleri ile ilişkilidir.
POLİX özellikle anestezi ve/veya kas gevşeticilerden sonra verildiğinde nörotoksisitesi
nöromüsküler blokaja bağlı olarak solunum felcine sebep olabilir.
POLİX ile (özellikle basitrasin, streptomisin, neomisin, kanamisin, gentamisin,
tobramisin, amikacin, sefaloridin, paromomisin, viomisin ve kolistin) diğer nörotoksik
ve/veya nefrotoksik ilaçların eş zamanlı veya ardışık kullanımından kaçınılmalıdır.
Polimiksin B’nin kanıtlanmış ya da kuvvetle şüpheli bakteriyel enfeksiyon olmaksızın
kullanılmasının ya da profilaktik kullanımının hastalarda yarar sağlaması muhtemel değildir
4 / 10ve ilaca dirençli bakterilerin gelişme riskini artırır.
Böbrek fonksiyonları tedavi başlamadan önce değerlendirilmeli, parenteral tedavi sırasında
ilacın kan düzeyi ve böbrek fonksiyonlarının yakın takibi gereklidir.Diğer antibiyotiklerde
olduğu gibi, bu ilacın kullanımı mantarlar dahil duyarlı olmayan organizmaların aşırı
üremesine neden olabilir.
Süperenfeksiyon oluşursa uygun tedaviye başlanmalıdır.
Clostridium difficile ile ilişkili diyare (CDAD) POLİX de dahil olmak üzere hemen hemen
tüm antibakteriyel ajanların kullanımı ile bildirilmiştir ve şiddeti hafif diyareden ölümcül
kolite değişebilir. Antibakteriyel ajanlarla tedavi Clostridium difficile’nın çoğalmasına yol
açan kolonun normal florasını değiştirir.
C. difficile, CDAD gelişimine katkıda bulunan A ve B toksinlerini üretir. C. difficile
suşlarının ürettiği hipertoksin, morbidite ve mortalite artışına neden olur. Bu enfeksiyonlar
antimikrobiyal tedaviye dirençli olabilir ve kolektomi gerekebilir. CDAD, antibiyotik
kullanımından sonra diyare olan tüm hastalarda göz önüne alınmalıdır. CDAD’ın
antibakteriyel ajanların verilmesinden sonra iki ay içinde meydana geldiği bildirildiğinden
dikkatli tıbbi geçmiş gereklidir.
Eğer CDAD'dan şüpheleniliyorsa veya doğrulanmışsa, C. difficile'ye yönelik devam eden
antibiyotik kullanımına son vermek gereklidir. Klinik olarak belirtildiği gibi uygun sıvı ve
elektrolit yöntemi, protein takviyesi, C. difficile için antibiyotik tedavisi ve cerrahi
değerlendirme başlatılmalıdır.
4.5. Diğer tıbbi ürünler ile etkileşimler ve diğer etkileşim şekilleri
POLİX ile diğer nörotoksik ve/veya nefrotoksik ilaçları, özellikle basitrasin, streptomisin,
neomisin, kanamisin, gentamisin, tobramisin, amikasin, sefaloridin, paromomisin, viyomisin
ve kolistin eş zamanlı ya da ardışık kullanımdan kaçınılmalıdır.
Solunum depresyonunu tetikleyebilen bir kürariform kas gevşetici ve diğer nörotoksik
ilaçların (eter, tubokürarin, süksinilkolin, gallamin, dekametonyum ve sodyum sitrat) eş
zamanlı kullanımından kaçınılması gerekir. Solunum felci belirtileri görülürse, gerektiğinde
solunum desteği verilmeli ve ilaç kesilmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması mevcut değildir.
Pediyatrik popülasyon:
Pediyatrik popülasyona ilişkin herhangi bir klinik etkileşim çalışması mevcut değildir.
4.6. Gebelik ve laktasyon
5 / 10Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli veri olmadığı için çocuk doğurma potansiyeli bulunan kadınlar bu ilacı kullandıkları
dönemde etkin bir doğum kontrol yöntemi kullanmalıdır.
Gebelik dönemi
Deney hayvanları üzerinde yapılan çalışmalar, gebelik / ve–veya / embriyonal / fetal gelişim /
ve–veya / doğum / ve–veya / doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
POLİX gebe bir kadına tıbbi zorunluluk durumunda risk yarar durumu göz önüne alınarak
doktor kararı ile verilmelidir.
Laktasyon dönemi
Polimiksin B sülfat’ın insan sütüyle atılıp atılmadığı bilinmemektedir. Polimiksin B sülfat’ın
süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da POLİX tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
POLİX tedavisinin emziren anne açısından faydası dikkate alınmalıdır.
Üreme yeteneği/Fertilite
POLİX’in üreme yeteneği/fertilite üzerinde etkisine yönelik herhangi bir çalışma mevcut
değildir.
4.7. Araç ve makine kullanımı üzerindeki etkiler
POLİX kullanımı süresince araç ve makine kullanmamalıdır. POLİX, baş dönmesi,
uyuşukluk gibi geçici nörolojik semptomlara neden olabilir. Dozun azaltılması semptomları
baskılayabilir. Tedavinin sonlandırılmasına gerek olmamakla birlikte bazı hastaların yakın
takibi gerekebilir.
4.8. İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır: çok yaygın
(≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek (≥1/10.000
ila <1/1.000) ve çok seyrek (<1/10.000), bilinmiyor (eldeki verilerden hareketle tahmin
edilemiyor).
6 / 10Sinir sistemi hastalıkları
Bilinmiyor: Yüzde kızarma, ataksiye kadar ilerleyen baş dönmesi, uyuşukluk, periferal
parestezi, eş zamanlı kürariform kas gevşetici, diğer nörotoksik ilaçlar kullanımı veya
yanlışlıkla doz aşımı nedeniyle apne ve intratekal uygulama ile meninjiyal irritasyon
belirtileri (ateş, baş ağrısı, ense sertliği ve artmış hücre sayısı ve protein beyin omurilik
sıvısı).
Deri ve deri altı doku hastalıkları
Bilinmiyor: Ürtiker, döküntü, intramüsküler enjeksiyon bölgesinde şiddetli ağrı, intravenöz
enjeksiyon bölgesinde tromboflebit.
Böbrek ve idrar yolu hastalıkları
Bilinmiyor: Albuminüri, silendirüri, azotemi, dozaj artırmadan kan seviyelerinin artması.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı ile ilgili polimiksin kaynaklı toksisite bildirilmiştir. Polimiksinin doz aşımı; apne,
kas zayıflığı, vertigo, geçici yüz parestezisi, konuşma bozukluğu, vazomotor instabilite,
görme bozukluğu, konfüzyon, psikoz ve olası solunum durmasına yol açan nöromusküler
blokaja sebep olabilir. Bununla birlikte azalmış idrar çıkışı ile karakterize olan böbrek
yetmezliğine ve artan BUN ve kreatin serum konsantrasyonlarına da neden olabilir.
Polimiksin B sülfat doz aşımı için spesifik bir antidot yoktur. Doz aşımı durumunda ilaç
kesilmelidir ve semptomatik tedaviye başlanmalıdır.
IV uygulanan mannitol ile hızlı diürez, ilacın renal klerensini artırarak serum ilaç düzeylerini
düşürmek için yardımcı olabilir. Hemodiyaliz veya periton diyaliz böbrek komplikasyonlarını
yönetmek için yardımcı olabilir.
5. FARMAKOLOJİK ÖZELLİKLER
5.1. Farmakodinamik özellikler
7 / 10Farmakoterapötik grubu : Polimiksinler
ATC kodu : J01XB02
Polimiksin B sülfat, Proteus grubu haricindeki hemen hemen tüm gram-negatif basillere karşı
bakterisid etkiye sahiptir. Polimiksinler hücrenin ölümüne neden olan bakteriyel hücre zarının
geçirgenliğini artırır. Tüm gram pozitif bakteriler, mantar ve gram-negatif koklar polimiksin
B’ye karşı dirençlidir. Polimiksin B’ye karşı in vitro duyarlılık testi yapılırken uygun
yöntemler kullanılmalıdır.
Aşağıdaki in vitro duyarlılık test kriterleri, ancak belirtilen kalite kontrol parametreleri, test
esnasında uygun olduğunda P. aeruginosa’ya karşı polimiksin B duyarlılık test sonuçlarının
değerlendirilmesi için kullanılır.
Pseudomonas aeruginosa’ya Karşı Polimiksin B Sülfat için in vitro Duyarlılık Testi
Kriter Açıklaması
Minimum İnhibitör Konsantrasyonu
(MIC)
(mcg/mL)
Patojen Duyarlı Orta Dayanıklı
Pseudomonas aeruginosa ≤2 4 ≥8
Disk Difüzyon Kriteri
(300 unit disk)
(mm)
Patojen Duyarlı Orta Dayanıklı
Pseudomonas aeruginosa ≥12 - ≤11
Pseudomonas aeruginosa’ya Karşı Polimiksin B Sülfat için in vitro Duyarlılık Testi
Kalite Kontrol Aralıkları
Minimum İnhibitör Disk Difüzyon Kalite
Kalite Kontrol Organizma
Konsantrasyon (MIC) Kontrol Aralığı (mm)
(ATCC No)
Aralığı (mcg/mL) (300 unite Disk)
Pseudomonas aeruginosa 1–4 14–18
5.2. Farmakokinetik özellikler
Genel özellikler
Emilim:
Polimiksin B sülfat, normal sindirim sisteminden absorbe edilmez. İlaç serum varlığında
faaliyetinin %50’sini kaybettiğinden, aktif kan düzeyleri düşüktür. Tekrarlanan enjeksiyonlar
kümülatif bir etki görülmesine neden olabilir. Bebeklerde ve çocuklarda daha yüksek seviye
gösterir.
8 / 10Dağılım:
Doku difüzyonu zayıftır ve ilaç, beyin omurilik sıvısından kan beyin bariyerini geçemez.
Dağılım hacmi, 71–194 mL/kg’dır.
Biyotransformasyon:
Proteine bağlanma oranı ~ %56’dır. Kritik hastalarda protein bağlanma oranı %79–%92’dir.
Eliminasyon:
POLİX, böbrekler tarafından yavaş yavaş atılır. Yarılanma ömrü 6 saattir. %1’den az kısmı
değişmeden kalarak idrar yolu ile atılır.
Doğrusallık/Doğrusal olmayan durum:
Polimiksin B sülfat’ın doğrusal olup olmadığı ile ilgili yeterli veri bulunmamaktadır.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
İlk açılmadan önce raf ömrü: 24 ay
Rekonstitüsyon sonrası raf ömrü: 72 saat
6.4. Saklamaya yönelik özel tedbirler
25ºC altındaki oda sıcaklığında saklayınız.
Rekonstitüsyon çözeltisi buzdolabında (2–8ºC) saklanır ve 72 saat içinde kullanılır.
6.5. Ambalajın niteliği ve içeriği
10 mL renksiz Tip I cam flakon, 20 mm gri liyofilize tıpa, 20 mm flip-off kapak ihtiva eden,
1 ve 10 flakonluk ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
9 / 10“ Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No: 23
Bağcılar / İSTANBUL
8. RUHSAT NUMARASI(LARI)
2018/223
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 30.04.2018
Ruhsat yenileme tarihi :
10. KÜB’ÜN YENİLENME TARİHİ
10 / 10