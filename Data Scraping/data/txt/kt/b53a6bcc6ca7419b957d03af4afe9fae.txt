       
1 
 KULLANMA TALİMATI  
 
CAJ EX 1 mcg/ml IV  enjeksiyonluk çözelti içeren ampul  
Steril.  
Damar içine uygulanır.  
 
• Etkin madde   : Kalsitriol. Her 1 ml CAJ EX i v enjeksiyonluk çözelti içeren  ampul, 1 
mikrogram kalsitriol içerir.  
 • Yardımcı maddeler  : Polisorbat 20, sodyum klorür, sodyum askorbat, susuz dibazik sodyum 
fosfat, monobazik sodyum fosfat monohidrat, edetat disod yum dihidrat, hidroklorik asit, 
sodyum hidroksit, enjeksiyonluk su.  
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınız ı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 Bu Kullanma Talimatında:  
 
1. CAJEX nedir ve ne için kullanılır?  
2. CAJ EX’i  kullanmadan önce dikkat edilmesi gerekenler  
3. CAJEX nasıl kullanılır?  
4. Olası yan etkiler nelerdir?  5. CAJEX’in saklanması  
 
Başlıkları yer almaktadır.  
 
1. CAJ EX nedir ve ne için kullanılır?  
 
• CAJEX 1 mcg/ml iv enjeksiyonluk çözelti içeren ampul ; 1 μg kalsitriol içeren 1 ml'lik 
ampullerde sunulmaktadır. Bir kutuda 25 ampul bulunur.  
 • Her 1 ml CAJ EX iv enjeksiyonluk çözelti içeren  ampul , 1 mikrogram kalsitriol içerir.  
 • Kalsitriol, vitamin D3’ün aktif formudur.  
 • CAJEX, kronik (uzun dönemli) böbrek bozukluğu için diyalize giren hastalarda hipokalsemi 
(kanda düşük kalsiyum seviyesi) tedavisi için kullanılır. Ayrıca kemik problemlerine neden 
olabilen kandaki yüksek paratiroid hormon (PTH) seviyelerini de azaltabilir. Sa ğlıklı 
kişilerde kalsitriol doğal olarak böbrekler yoluyla üretilir. Fakat böbrek bozukluğunda çoğu kez, doğal olarak üretilen kalsitriol eksikliği bulunmaktadır. Bu durum da kanda düşük 
kalsiyum seviyelerine ve yüksek PTH seviyelerine neden olabilmektedir . Kalsitriol vücudun 
doğal kalsitriolünün yerine geçmek için kullanılır. Kalsitriol kandaki kalsiyum seviyelerini arttırır ve PTH seviyelerini düşürür.  
        
2 
  
2.  CAJ EX’i kullanmadan önce dikkat edilmesi gerekenler  
 
CAJ EX’i aşağıdaki durumlarda KULLANMAYINIZ  
 Eğer;  
 -  CAJEX’e veya bu ilacın içindeki yardımcı maddelerden birine karşı aşırı duyarlı (alerjik) 
iseniz,  
-  Kanınızda yüksek seviyelerde kalsiyum veya vitamin D var ise,  
-  Barsakdan emilim bozukluğu (malabsorbsiyon sendromu) var ise.  
 
CAJ EX’i  aşağıdaki durumlarda DİKKATLİ KULLANINIZ  
 
- Dijital (kalp yetmezliği için ilaç) tedavisi görüyor iseniz,  
- Serum fosfor düzeyiniz yüksek ise,  
- Hiperkalsemi (kanda yüksek seviyede kalsiyum bulunması) veya hiperkalsiüri (idrardan 
atılan kalsiyum miktarının artması) gelişir ise,  
- Kalsiyum kaynaklı fosfat bağlayıcı alınıyor ise  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
CAJ EX’in yiyecek ve içecek ile kullanılması  
 
Uygulama yöntemi açısın dan yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
 
CAJEX için gebe kadınlarda yeterli ve iyi kontrollü çalışmalar yoktur  
 Tedaviniz sırasında hamile olduğunuzu fark ederseniz, hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
CAJEX’in insan sütüne geçip geçmediği bilinmemektedir.  
 
Araç ve makine kullanımı  
 
Araç ve makine kullanma yeteneği üzerindeki etkileriyle ilgili çalışmalar yapılmamıştır.  
 
Diğer ilaçlar ile birlikte kullanımı  
 
- Magnezyum içeren antiasitler (mide ilaçları): hipermagnezemi (kandaki magnezyum 
seviyesinde artış) gelişebilir.  
-  Vitamin D analogları ve kardiyak glikozitler, dijitaller: kardiyak aritmilere (kalp ritm 
bozukluğu) neden olabilir.  
- Kolestiramin ve kolestipol: kalsitriol absorbsiyonunu ve etkisini azaltabilir.  
- Barbitürat veya antikonvülsan: vitamin D etkisi azalabi lir.         
3 
 - Kortikosteroidler: vitamin D analoglarının etkilerini azaltabilir.  
- Tiazid diüretikleri: hiperkalsemi riskini arttırabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız  ise, lütfen dok torunuza veya eczacınıza bunlar hakkında bilgi veriniz.  
 
3. CAJ EX nasıl kullanılır?   
 Uygun kullanım ve doz/uygulama sıklığı için talimatlar:  
 
CAJEX dozu her hasta için değişmektedir. Sizin için uygun olan doza doktorunuz karar 
verecektir. CAJ EX, yaklaşık 3 haftada bir diyalizin sonunda muhtemelen katater aracılığı ile 
damarınıza enjekte edilecektir. CAJ EX’in çalışması için diyetinizde kalsiyum olması 
gerektiğinden, size kalsiyum tableti verilebilir veya hangi yiyeceklerden daha fazla yenmesi 
gerektiği söylenebilir.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
Uygulama yolu ve metodu:  
Damar yolu ile kullanılır.  
CAJEX, plastik bir tüberkülin şırıngasına çekilecek ve  diyalizin sonunda katater  aracılığı ile 
damarınıza bir defada enjekte edilecektir.  
 
Değişik yaş grupları:  
 
Çocuklarda kullanımı: CAJEX’in çocuklardaki güvenilirlik ve etkinliği henüz 
belirlenmemiştir.  
 Östrojen azalmasına bağlı sekonder menapozal osteoporoz: Bu hasta grubundaki etkinliği 
henüz belirlenmemiştir.  
 
Özel kullanım durumları:  
 
Transplantasyon (doku nakli): Doku nakli sonrası kemik kayıplarının kalsitriol ile tedavisine 
yönelik tavsiyeler henüz belirlenmemiştir.  
 
Eğer CAJ EX’in etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanı z gerekenden daha fazla CAJEX kullandıysanız  
 CAJEX’den kullanmanız gerekenden fazlasını kullanmışsanız, bir doktor veya eczacı ile 
konuşunuz.   Kullanmanız gerekenden fazla CAJ EX kullanmanız, kanda ve bazen de idrarda zararlı 
olabilecek yüksek kalsiyum seviyelerine neden olabilir. Bunu önlemeye yardımcı olmak için tedavinin erken dönemlerinde kanınız haftada iki veya üç kez test edilecektir ve böyl ece 
doktorunuz size uyan CAJ EX dozunu ayarlayabilecektir.  
          
4 
  
 
CAJ EX’i kullanmayı unutursanız  
 
Unutulan dozları dengelemek için çift doz almayınız.    
4. Olası yan etkiler nelerdir?  
 
Tüm ilaçlar gibi, CAJ EX’in  içeriğinde bulunan maddelere duyarlı olan kişilerde yan etkiler 
olabilir.  
Oluşan yan etkiler genellikle minör ve geçicidir. Buna rağmen bazı yan etkiler ciddi olabilir ve 
tıbbi müdahale gerektirebilir. 
 
Yan etkiler aşağıdaki kategorilerde gösterildiği şe kilde sıralanmıştır.  
Çok yaygın  :10 hastanın en az 1 inde görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın olmayan   :100 hastanın birinden az, fakat 1000 hastanın birinden fazla görülebilir.  
Seyrek  :1.000 hastanın birinden az fakat  10.000 hastanın  birinden fazla  görülebilir.  
Çok seyrek  :10.000 hastanın birinden az görülebilir.  
Bilinmeyen  :Eldeki verilerden hareketle tahmin edilemiyor.  
 
 
Aşağıdakilerden biri olursa CAJ EX kullanmayı durdurunuz ve DERHA L doktorunuza 
bildiriniz veya size en yakın hastanenin acil bölümüne başvurunuz:  
 - Allerjik şok (anaflaksi)  
- Enjeksiyon bölgesinde ağrı ve kızarıklık  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin CAJ EX’e  karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en ya kın hastanenin acil bölümüne başvurunuz:  
 - Aşırı idrar oluşması (poliüri)  
- Aşırı susama (polidipsi)  
- İştah azalması  
- Kilo kaybı  
- Gece idrara kalkma (noktüri)  
- Göz zarı iltihabı (konjonktivit)  
- Pankreas iltihabı (pankreatit)  
- Işığa aşırı duy arlılık (fotofobi)         
5 
 - Kaşıntı (pruritus)  
- Vücut ısısının artması (hipertermi)  
 
- Cinsel istekte azalma (libido azalması)  
- Serum üre/nitrojen artması (BUN artışı)  
-    İdrarda albümin bulunması (albüminüri)  
- Kolestrol yüksekliği (hiperkolesterolemi)  
- Karaciğer enzimlerinde artış (SGOT ve SGPT artışı)  
- Ektopik kalsifikasyon  
- Yüksek kan basıncı (hipertansiyon)  
- Kalp atım ritminde bozukluk (kardiyak aritmiler)  
- Nadiren belirgin ruhsal bozukluk (psikoz)  
- Kanda magnezyum seviyesinde artış ( hipermagnezemi)  
 Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 
- Burun akıntısı (rinore)  
- Halsizlik  
- Baş ağrısı  
- Uyku hali  
- Bulantı  
- Kusma  
- Ağız kuruluğu  
- Kabızlık  
- Kas ağrısı  
- Kemik ağrısı  
- Metalik tat  
 
Bunlar CAJ EX’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklaya rak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
 
         
6 
 5. CAJ EX’in saklanması  
 
CAJEX’i çocukların göremeyeceği, erişemeyeceği yerlerde ve ambalajında saklayınız.  
CAJEX’i 25°C’lik oda sıcaklığında saklayınız. Işıktan koruyunuz. Dondurmayınız.  
Ampuller tek dozluktur. Kullanılmayan kısmı atılmalıdır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CAJ EX’i kullanmayınız.  
 
Eğer üründe ve/veya ambalajında  bozukluklar fark ederseniz CAJ EX’i kullanmayını z.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz. 
 
 
Ruhsat Sahibi  :   GEN İLAÇ VE SAĞLIK ÜRÜNLERİ  SAN. VE TİC. A.Ş.  
                                 Mustafa Kemal Mah., 2119. Sok., No:3, 
                                 D:2-3, 06520, Çankaya/ANKARA  
  Üretici  :  Mefar İlaç Sanayii A.Ş.  
 Ramazano ğlu Mah. Ensar Cad. No: 20  
 Kurtk öy / Pendik, TR 34906 İstanbul  
   
 
Bu kullanma talimatı 09.05.2017 tarihinde onaylanmıştır.  
 