1  
KULLANMA TALİMATI  
 
UYARI: TENDİNİT VE TENDON YIRTILMASI  (kasları kemiklere bağlayan dokularda 
iltihaplanma veya yırtılma) , PERİFERAL NÖROPATİ  (merkezden uzak sinirlerde 
herhangi bir nedenle görülen bozukluklar - duyu kaybı) , SANTRAL SİNİR SİSTEMİ  
(merkezi sinir sistemi)  ETKİLERİ VE MYASTENİA GRAVİS’İN (bir tür kas güçsüzlüğü 
hastalığı) ŞİDDETLENMESİNİ DE İÇEREN CİDDİ ADVERS REAKSİYONLAR  
• LEBEL de dâhil olmak üzere florokinolonlar aşağıdaki gibi sakatlığa yol açan ve geri 
dönüşümsüz advers reaksi yonlara neden olabilir:  
     - Kasları kemiklere bağlayan doku iltihabı (Tendinit; belirtileri eklemlerde şiddetli ağrı, 
şişme ve kızarıklık olabilir) ve kasları kemiklere bağlayan doku (tendon) yırtılması (belirtileri 
kaslarda şiddetli ağrı, ani ve hızlı  morarma, kuvvetsizlik, hareket ettirememe olabilir)  
     - Merkezden uzak sinirlerde herhangi bir nedenle görülen bozukluklar – duyu kaybı (Periferal 
nöropati belirtileri sinirlerde ağrı, hassasiyet, ayak ve ellerde karıncalanma ile uyuşma, kaslarda halsi zlik, ellerde titreme olabilir)  
     - Merkezi sinir sistemi (Santral sinir sistemi) etkileri (belirtileri hayal görme (halüsinasyon), 
endişe (anksiyete), ruhsal çöküntü (depresyon), intihar eğilimi, uykusuzluk, şiddetli baş ağrısı ve zihin karışıklığı (konfüzyon) olabilir)  
 Bu reaksiyonlardan herhangi birinin gözlendiği hastalarda LEBEL kullanımı derhal bırakılmalı ve florokinolon kullanımından kaçınılmalıdır.   
• LEBEL de dâhil olmak üzere florokinolonlar, myastenia gravisli (bir tür kas güçsüzlüğü 
hastal ığı) hastalarda kas güçsüzlüğünü şiddetlendirebilir. Bilinen myastenia gravis öyküsü 
olanlarda LEBEL kullanımından kaçınılmalıdır.  
 
• LEBEL’in de dâhil olduğu florokinolon grubu ilaçların ciddi advers reaksiyonlarla ilişkili 
olduğu bilindiğinden aşağıdaki  endikasyonlarda başka alternatif yoksa kullanılabilir:  
- Komplike olmayan üriner enfeksiyon      
- Akut bakteriyel sinüzit  
     - Kronik bronşitin akut bakteriyel alevlenmesi  
 
 
LEBEL 750 mg film tablet  
Ağız dan alınır.  
 
• Etkin madde : 750 mg levofloksasine eşdeğer 768 ,69 mg  levofloksasin hemihidrat  
• Yardımcı maddeler : Mikrokristalin selüloz PH 102, hidroksipropil metil selüloz, krospovidon, 
sodyum stearil fumarat, opadry Y1 7000 white  (titanyum dioksit, polie tilen glikol, hipromelloz ). 
 2 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen, doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 
Bu Kullanma Talimatında;  
  
1. LEBEL nedir ve ne için kullanılır?  
2. LEBEL’i kullanmadan önce dikkat edilmesi gerekenler  
3. LEBEL nasıl kullanılır?  
4. Olası yan etkiler nelerdir?  5. LEBEL’in saklanması  
 
Başlıkları yer almaktadır.  
  1. LEBEL nedir ve ne için kullanılır?  
 
Bakterilerin neden olduğu yüz kemiklerinin içindeki hava  boşluklarının akut iltihabı (akut 
bakteriyal sinüzit), kronik bronş iltihabının akut alevlenmesi ve komplike olmayan idrar 
yolu enfeksiyonlarında alternatif tedavi seçeneklerinin varlığında ciddi yan etki riski 
nedeniyle kullanılmamalıdır.  
 
LEBEL etkin madde olarak sentetik, florokinolon türevi geniş spektrumlu bir antibakteriyel olan 
levofloksasin içer en, beyaz renkli, oblong, film kaplı tabletlerdir . 
 
LEBEL, her bir tablette 750 mg levofloksasin'e eşdeğer levofloksasin hemihidrat içeren, 7 film 
tabletlik PVC/PE/PVDC -Al folyo blister ambalajda satışa sunulmuştur.  
 
LEBEL akciğer, sinüs, idrar yolu, deri ve yumuşak doku enfeksiyonlarının tedavisinde 
kullanılmaktadır.  
 
LEBEL, aşağıda belirtilen enfeksiyonların tedavisinde kullanılır:  
• Toplum kökenli pnömoni (Zatürre)  
• Hastane kaynaklı (nozokomiyal) pnömoni  
• Kronik bronşitin akut alevlenmesi (Uzun süredir devam eden nefes alma zorluğu oluşturan 
solunum yolu enfeksiyonları)  
• Akut bakteriyel sinüzit (Sinüs iltihabı)  
• Komplikasyon yapmamış ve komplikasyon yapmış   (şiddetli)   üriner sistem enfeksiyonları 3 (İdrar yolu enfeksiyonları)  
• Kronik bakteriyel prostatit (Uzun süredir devam eden prostat iltihabı)  
• Akut piyelonefrit (Böbrek enfeksiyonu)  
• Komplikasyon yapmamış ve komplikasyon yapmış (şiddetli) deri ve y umuşak doku 
enfeksiyonları (Cilt ya da cilt altı enfeksiyonları)  
• Şarbon hastalığının mikrobunun solunum yolu ile alınma ihtimali durumunda (Maruz kalma 
sonrası inhale şarbon)  
 
2. LEBEL’i kullanmadan önce dikkat edilmesi gerekenler  
 
LEBEL’i aşağıdaki durum larda KULLANMAYINIZ  
Eğer;  
• Levofloksasin veya LEBEL’in bileşimindeki herhangi bir maddeye veya florokinolon grubu 
diğer antibakteriyel ilaçlara (moksifloksasin, siprofloksasin, gemifloksasin, ofloksasin) karşı 
alerjiniz varsa,  
• Florokinolon grubu antibiyoti k kullanırken bir tendon ( kasla rı ve kemikleri birleştiren bağ ) 
rahatsızlığı (tend init) yaşadıysanız , 
• Sara nöbeti geçirdiyseniz,  
• Özellikle yaşlı hastalarda veya kortikosteroid (kortizon ve benzeri ilaçlar) alan hastalarda,  
• LEBEL tedavisi sırasında tendon i ltihaplanması ve ağrı gelişir ise,  
• LEBEL tedavisi sırasında veya hemen sonrasında ciddi, kalıcı ve/veya kanlı ishal gelişirse,  
• Gebeyseniz, gebelikten şüpheleniyorsanız ya da gebe kalmayı planlıyorsanız,  
• Bebeğinizi emziriyorsanız bu ilacı kullanmayınız.  
• Bu ilaç sadece yetişkinler içindir. 18 yaş altındaki çocuklara verilmemelidir. 
 
LEBEL’i aşağıdaki durumlarda DİKKATLİ KULLANINIZ  
Eğer;  
• LEBEL dâhil  florokinolonlar, sakatlığa sebep olabilen ve potansiyel geri dönüşümsüz ciddi 
advers reaksiyonlarla ilişkilendirilmiştir. Yaygın olarak görülen advers reaksiyonlar kas -iskelet 
ve periferal sinir sistemi ( tendon ilt ihaplanması , tendon rüptürü, tendonlarda şişme veya 
enflamasyon, karıncalanma veya uyuşma, kol ve bacaklarda uyuşukluk, kas ağrısı, kas 
güçsüz lüğü, eklem ağrısı, eklemlerde şişme gibi) atralji (eklem ağrısı) , miyalji (kas ağrısı) , 
periferal nöropati ve merkezi sinir sistemi etkileridir (halüsinasyon  (hayal  görme ), anksiyete  
(endişe hali) , depresyon (ruhsal çöküntü) , intihar eğilimi, uykusuzluk, şiddetli baş ağrısı ve zihin 
karışıklığı) (Bkz. Bölüm 4). Bu reaksiyonlar LEBEL’e başladıktan sonra saatler ya da haftalar içinde görülebilir. Her yaş grubundan veya önceden mevcut risk faktörleri olmayan hastalar, bu advers reaksiyonları yaşamıştır.  
• Herhangi bir ciddi advers reaksiyonun ilk bulgularının veya semptomlarının ortaya çıkması 
durumunda LEBEL derhal kesilmelidir. Ayrıca, florokinolonlarla bağlantılı olarak bu ciddi 
advers reaksiyonlardan herhangi birini yaşayan hastalarda LEBEL dâhil  florokinolonların 
kullanımından kaçınılmalıdır.  
• Bilinen kalp hastalığınız ya da kalpte iletim ile ilgili aile hikayeniz (QT uzaması) var ise,  
• Diyabet (şeker) hastalığınız var ise ve antidiyabetik ilaç kullanıyorsanız, 
• Sinir sistemi ya da zihinsel (mental)  hastalığınız var ise,  
• Beyin tahribatına neden olan, felç ya da diğer beyin hastalıkları geçirdiyseniz,  4 • 65 yaşında ya da üzerindeyseniz, 
• Glukoz -6-fosfat  dehidrogenaz enzim eksikliği hastalığınız var ise,  
• Böbrek ile ilgili sorunlarınız var ise (doktorunuz i laç dozunuzu düşürebilir), 
• Karaciğer ile ilgili sorunlarınız var ise, 
• Güneş ışığına ve solaryum gibi yapay ultraviyole lambalarına direkt maruz kalıyorsanız, 
• Daha önce nöbet (havale) geçirdiyseniz, 
• Kortikosteroid içeren ilaçları kullanıyor iseniz,  
• Öyküsünd e myasthenia gravis  (sinir -kas iletiminde bozulma ve buna bağlı olarak miyastenili 
hastaların duyduğu anormal yorgunluk hali) bulunan hastalarda,  
• Eğer geniş bir kan damarının genişlemesi veya “şişmesi” (aort anevrizması veya geniş damar 
periferik anevrizması) teşhisi konulduysa.  
• Eğer daha önce aort diseksiyonu atağı geçirdiyseniz (aort duvarında yırtık).  
• Eğer aile öykünüzde aort anevrizması ya da aort diseksiyonu varsa veya diğer risk faktörleri ile 
zemin hazırlayan durumlara sahipseniz (örn. Marfan sendrom u veya vasküler Ehlers -Danlos 
sendromu gibi bağ dokusu hastalıkları veya Takayasu arteriti, dev hücreli arterit, Behçet hastalığı gibi vasküler hastalıklar, yüksek tansiyon veya bilinen ateroskleroz)  
 Karnınızda, göğsünüzde veya sırtınızda ani ve şiddetli ağrı hissederseniz derhal bir acil servise 
başvurunuz. 
 
LEBEL’i dikkatli kullanınız.  
 
LEBEL kullanırken güneş ışığına maruz kalmanız durumunda cildinizde hassasiyet ve güneş 
yanığı oluşabilir. Bu nedenle yüksek koruma faktörlü güneş kremi kullanınız, kollarınızı ve 
bacaklarınız ı örtecek kıyafetler ile şapka giyiniz, güneşlenmekten kaçınınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 LEBEL’in yiyecek ve içecek ile kullanılması  
LEBEL’i çiğnemeden, yeterli miktarda sıvı ile alınız. Tabletleri yemek sırasında veya yemek 
aralarında alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile kadınlarda yapılmış yeterli ve iyi kontrollü çalışmalar mevcut değildir, bu nedenle LEBEL, 
hamilelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
LEBEL tablet emzirme döneminde kullanılmamalıdır. 
 
Araç ve makine kullanımı  
LEBEL baş dönmesi, sersemlik, uyku hali gibi istenmeyen etkilere neden olabilmektedir. Bu yan 5 etkilerden bazıları dikkat toplama ve refleks hızı üzerine etki edebilir. Bu nedenle araç ve makine 
kullanımı sırasında dikkatli olunmalıdır.  
 
LEBEL’in içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
• Demir tuzları (kansızlık için kullanılır), çinko içeren  multivitaminler,  magnezyum veya 
alüminyum içeren antasidler (mide yanması için kullanılırlar) ve sukralfat (mide ülserinde kullanılır) ile LEBEL birlikte alındığında, LEBEL’in emilimi belirgin şekilde azaldığından bu ilaçla rı, LEBEL uygulamasından en az iki saat önce veya iki saat sonra kullanınız.  
• Kalsiyum karbonat ile birlikte uygulanması halinde farmakokinetiğinde klinikte önemli 
olabilecek herhangi bir değişiklik olmaz. 
• Kinolonlarla teofilin (nefes darlığında kullanılır) düzeylerinde artış sapta ndığı için LEBEL ile 
birlikte kullanımında teofilin düzeyleri izlenmelidir. LEBEL ile birlikte teofilinin kullanılması 
durumunda sara nöbeti riski artabilir. 
• LEBEL ile K vitamini antagonisti olan varfarinin birlikte kullanımı esnasında protrombin 
zamanı ve  kanama belirtileri takip edilmelidir.  
• Romatizmal ağrı ve romatizmal iltihap için kullanılan  nonsteroidal  antiinflamatuvar ilaçların 
(aspirin, ibuprofen, fenbufen, ketoprofen ve indometazin), LEBEL ile birlikte alınması halinde, 
sara nöbeti geçirme riski a rtabilir.  
• LEBEL ve antidiyabetik ilaçların birlikte kullanımı esnasında kan şekerinin yükselmesi ya da düşmesi (hiperglisemi- hipoglisemi) bildirilmiştir. Bu nedenle birlikte kullanımlarında kan şeker 
düzeyleri izlenmelidir.  
• Probenesid ( gut hastalığı nda kul lanılır ) ve simetidin ( mide yanmasında kullanılır) LEBEL’in 
böbreklerden atılımını azaltabilir.  
• LEBEL siklosporin'in (organ nakillerinde kullanılır) etkisini uzatabilir. 
• LEBEL ile birlikte kullanılması durumunda; antiaritmikler (kinidin ve amiodoron; anormal kalp 
ritmi tedavisinde kullanılırlar), depresyon tedavisinde kullanılan ilaçlar (trisiklik 
antidepresanlar; amitriptilin ve imipramin) ve bakteriyel enfeksiyon tedavisinde kullanılan bazı ilaçlar (makrolid antibiyotikler; eritromisin, azitromisin ve kla ritromisin) kalp ritminiz üzerine 
etki edebilir.  
• LEBEL’in  kortikosteroidler  ile kullanımı halinde, tendon iltihabı olma olasılığı daha yüksektir. 
• Opiatlar olarak isimlendirilen güçlü ağrı kesicilerin LEBEL ile birlikte kullanılması, idrar 
testlerinde "yalancı pozitif" sonuçların çıkmasına neden olabilir. Bu nedenle bu tip bir ilaç 
kullandığınız taktirde doktorunuza söyleyiniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza vey a eczacınıza bunlar hakkında bilgi veriniz.  
 
3. LEBEL nasıl kullanılır?  
 
Uygun kullanım ve doz/uygulama sıklığı için talimatlar:  
• Doktorunuz alacağınız doz miktarını ve LEBEL ile yapılacak tedavi süresini belirleyecektir.  
• LEBEL günde bir kez uygulanır.  6 • Dozaj, enfeksiyonun tipine, şiddetine ve etken patojenin duyarlılığına bağlı olarak doktorunuz 
tarafından ayarlanacaktır.  
• Tedavi süresi hastalığın gidişine bağlı olarak değişir. 
• Genel olarak tüm antibiyotik tedavilerinde olduğu gibi LEBEL tedavisi de hastanın ateşsiz 
(afebril) olmasından veya bakteriyel eradik asyonun sağlanmasından sonra 48- 72 saat daha 
sürdürülmelidir. 
 
Uygulama yolu ve metodu:  
• LEBEL ağız yoluyla alınır. Çiğnenmeden yeterli miktarda sıvı ile alınmalıdır.  
• Tabletler yemek sırasında veya yemek arasında alınabilir.  
• Tabletleri günün aynı saatlerinde alınız. 
 
Değişik yaş grupları:  
Çocuklarda kullanım ı 
18 yaşın altındaki çocuklarda kullanılmamalıdır.  
 Yaşlılarda kullanım ı 
Yaşlı hastalarda böbrek fonksiyonları yeterli düzeyde ise dozaj a yarlamasına gerek yoktur.  
 Özel kullanım durumları:  
Böbrek yetmezliği  
Böbrek yetmezliğinde LEBEL dozunun ayarlanması gerekir. LEBEL kullanımında birikimi önlemek için doz doktorunuz tarafından ayarlanacaktır. Hemodiyalizin ve sürekli ambulatuar peritoneal  diyalizin LEBEL’in vücuttan uzaklaştırılmasında etkisi yoktur.  
 Karaciğer yetmezliği  
Karaciğer yetmezliğinde dozaj ayarlamasına gerek yoktur.  
 
Eğer LEBEL’in  etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz. 
 
Kullanmanız gerekenden daha fazla LEBEL kullandıysanız:  
Aşırı doz alımında konfüzyon  (zihin karışıklığı) , baş dönmesi, şuur kaybı ve sara kasılmaları gibi 
merkezi sinir sistemi belirtileri, bulantı, mide yanması gibi gastrointestinal sistem re aksiyonları ve 
kalp atım ritminin bozulması gibi kalp belirtileri ortaya çıkabilir.  
Aşırı doz alma durumunda derhal doktorunuza veya bir hastaneye başvurunuz.  
LEBEL’den kullanmanız gerekenden fazlasını kullanmışsanız bir doktor veya eczacı ile konuşunuz.  
 
LEBEL’i kullanmayı unutursanız : 
Eğer bir dozu unutursanız, endişelenmeyiniz. Bir sonraki doz zamanı yakın değilse, hatırlar 
hatırlamaz bir tane alınız. Bir sonraki dozunuzu normal zamanında alınız. Unutulan dozları dengelemek için çift doz almayınız. 
 
LEBEL ile tedavi sonlandırıldığındaki oluşabilecek etkiler:  
Bulunmamaktadır.  7 Ancak kendinizi daha iyi hissetseniz bile, ilaçlarınızı tedavi süreniz bitene kadar kullanınız. 
 
4. Olası yan etkiler nelerdir?  
 
Tüm ilaçlar gibi, LEBEL’in  içeriğinde bulunan ma ddelere duyarlı olan kişilerde yan etkiler olabilir.  
 
Aşağıdakilerden biri olursa, LEBEL’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 
Çok seyrek (10000 hastanın birinden az görülebilir.)  
• Bir alerjik reaksiyonunuz var. Belirtiler şunları içerebilir: kızarıklık, yutkunma veya nefes alma problemleri, dudak, yüz, boğaz veya dilde şişme . 
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin LEBEL’e  karşı ciddi al erjiniz var demektir  
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin aci l bölümüne başvurunuz:  
 Seyrek  (1000 hastanın birinden az, fakat  10000 hastanın birinden fazla görülebilir.)  
• Kanlı da olabilen sulu ishal, olasılıkla mide krampları ve yüksek ateş. Bunlar ciddi bir bağırsak probleminin belirtileri olabilir.  
• Tendon iltihapl anması ve ağrı. En sık olarak aşil tendonu etkilenir ve bazı olgularda tendon 
kopabilir. 
• Kasılmalar (konvülsiyonlar).  
 Çok seyrek (10000 hastanın birinden az görülebilir.)  
• Yanma, karıncalanma, ağrı veya uyuşukluk. Bunlar bazen "nöropati" adı verilen bir du rumun 
belirtileri olabilir.  
 Bilinmiyor  
• Göz etrafında, dudakta, ağızda, burunda ve cinsel bölgede derinin kabarma veya dökülmesini 
kapsayan şiddetli deri döküntüleri , 
• İştah kaybı, gözler ve deride sarı renklenme, idrarın koyulaşması, kaşıntı  veya karında ağrı. 
Bunlar karaciğer problemlerinin belirtileri olabilir. 
 
Bunların hepsi ciddi yan etkilerdir. Acil tıbbi müdahale gerektirebilir. Ciddi yan etkiler çok seyrek 
görülür.  
 
Aşağıdakilerden herhangi birini fark ederseniz, doktorunuza söyleyini z: 
 
Yaygın  (10 hastanın birinden az, fakat 100 hastanın birinden fazla görülebilir.)  
• Hasta hissetmek (bulantı) ve ishal, 8 • Kandaki bazı karaciğer enzim düzeylerinde artış.  
 
Yaygın olmayan (100 hastanın birinden az, fakat 1000 hastanın birinden fazla görülebilir.)  
• Kaşıntı ve deride kızarıklık, 
• İştah kaybı, mide rahatsızlığı veya hazımsızlık (dispepsi), kusma veya karın bölgesinde ağrı, 
şişkinlik veya kabızlık, 
• Baş ağrısı, sersemlik hissi, baş dönmesi, uykusuzluk veya sinirlilik hali, 
• Karaciğer veya böbrek problemlerine bağlı olarak kan testlerinde anormal sonuçlar,  
• Bazı kan testlerinin sonuçlarında beyaz kan hücrelerinin sayı sında görülen değişiklikler,  
• Halsizlik,  
• Diğer bakterilerin veya mantarların sayısında, tedavi edilmesi gerekebilecek değişiklikler . 
 
Seyrek  (1000 hastanın birinden az, fakat  10000 hastanın birinden fazla görülebilir.)  
• Ellerinizde ve ayaklarınızda karıncalanma hissi (parestezi) veya titreme  
• Endişe, sıkıntı hissi, depresyon, huzursuzluk veya bilinç bulanıklığı, 
• Çarpı ntı veya kan basınc ının düşmesi , 
• Eklem ağrısı veya kas ağrısı , 
• Trombosit (kanın pıhtılaşmasında görev alır) sayısında azalmaya bağlı olarak morarma ve 
kanama,  
• Akyuvar (beyaz kan hücresi) sayısında azalma,  
• Soluk almakta zorluk veya hırıltılı solunum (bronkospazm), 
• Nefes darlı ğı (dispne),  
• Ciddi kaşıntı veya deri döküntüsü. 
 
Çok seyrek (10000 hastanın birinden az görülebilir.)  
• Güneş ve ultraviyole ışığa karşı cilt hassasiyetinin artması, 
• Kan şekerinin düşmesi (hipoglisemi). Bu durum diyabeti olan kişiler için önemlidir. 
• Görme ve  duyma bozuklukları veya tat ve koku bozuklukları,  
• Gerçekte olmayan şeyleri görmek veya işitmek (halüsinasyonlar), intihar düşünce ve 
davranışları dahil kendine zarar verme ile seyreden psikotik reaksiyonlar,  
• Dolaşım bozukluğu (anafilaktik benzeri reaksiyon), 
• Tendon yırtılması (bu istenmeyen etki tedavinin ilk 48 saati içinde ve her iki tarafta  ortaya 
çıkabilir ), kas zayıflığı. Bu durum myasthenia gravis'i (sinir -kas iletiminde bozukluk) olan 
kişilerde önemlidir.  
• Karaciğer iltihabı, böbrek bozuklukları ve a lerjik bir böbrek reaksiyonu olan interstisyel nefrite 
bağlı olarak gelişebilen böbrek yetmezliği,  
• Ateş, boğaz ağrısı ve geçmeyen genel bir hastalık hissi. Bunun nedeni beyaz kan hücrelerinin 
sayısındaki bir düşüş olabilir.  
• Ateş ve alerjik akciğer reaksiyo nları,  
• Myastenia gravisin şiddetlenmesi.  
 
Bilinmiyor  
• Kırmızı kan hücrelerinin sayısında düşüş (anemi). Bu durum, kırmızı kan hücrelerinin zarar 
görmesinden ve tüm kan hücresi tiplerinin sayısındaki azalmadan dolayı cildi soluk veya sarı 9 hale sokabilir.  
• Aşırı bağış ıklık yanıtı (aşırı duyarlılık),  
• Aşırı terleme , 
• Sırt, göğüs, kol ve bacaklarda ağrı,  
• Hareket etme ve yürümede güçlü k, 
• Porfirisi (çok seyrek görülen bir metabolik hastalık) olan kişilerde porfiri atakları, 
• Alerjik bir reaksiyona bağlı olarak kan damarı iltihabı.  
 
Bunlar LEBEL’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz,  eczacınız  veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 
800 314 00 08 numaralı  yan etki bildirim hattını  arayarak  Türkiye  Farmakovijilans  Merkezi  
(TÜFAM)’ne  bildiriniz.  Meydana gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha  fazla bilgi  edinilmesine  katkı  sağlamış  olacaksınız.  
 5. LEBEL’in saklanması  
 LEBEL’i çocukların göremeyeceği, erişemeyeceği yerlerde ve ambalajında saklayınız. 25°C'nin altındaki oda sıcaklığında ve orijinal ambalajında saklayınız.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra LEBEL’i kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz. 
 
Ruhsat s ahibi:  
NOBEL İLAÇ SANAYİİ  VE TİCARET  A.Ş. 
Ümraniye 34768 İSTANBUL  
 
Üreti m yeri: 
NOBEL İLAÇ SANAYİİ VE TİCARET A.Ş.  
Sancaklar  81100 DÜZCE  
 
Bu kullanma talimatı ../../…. tarihinde onaylanmıştır.  