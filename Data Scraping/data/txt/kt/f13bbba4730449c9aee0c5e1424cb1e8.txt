  1  KULLANMA TALİMATI  
  
MERİOFERT 75 IU e njeksiyonluk çözelti için  liyofilize toz  
Deri altına (s.c.) veya kas içine (i.m.) uygulanır.  
Steril  
  
• Etkin madde : Her bir liyofilize toz içeren  flakon, 75 IU menotropin [75 IU İnsan folikül 
stimulan hormonu (FSH) ve 75 IU luteinizan hormona (LH) tekabül eden insan 
menopozal gonadotropini (hMG)] içerir.  
Doğal olarak gebe kadın idrarında bulunan İnsan Koriyonik Gonadotropini (hCG) toplam LH (luteinizan hormon) aktivitesine katkıda bulunmak için eklenmiştir.  
 
• Yardımcı maddeler : Laktoz monohidrat. Laktoz monohidrat sığır sütünden elde 
edilmektedir. Çözücü ampul sodyum klorür ve enjeksiyonluk su içerir.   
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak size reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
  
  
  
Bu Kullanma Talimatında:   
  
1. MERİ OFERT  nedir ve ne için kullanılır?  
2. MERİOFERT ’i kullanmadan önce dikkat edilmesi gerekenler  
3. MERİOFERT  nasıl kullanılır?  
4. Olası yan etkiler nelerdir?  
5. MERİOFERT ’in saklanması   
  
Başlıkları yer almaktadır.  
  
     2  1. MERİOFERT nedir ve ne için kullanılır?  
  
MERİOFERT, etkin madde olarak gonadotropin grubundan menotropin içerir. Menotropin 
insan folikül stimülan hormonu ve luteinizan hormon içerir ve bu hormonlar insanlarda 
üreme organlarının normal fonksiyonlarının devamlılığını sağlarlar.   
  
MERİOFERT, etkin maddenin yer aldığı toz içeren flakon (beyaz renkte liyofilize toz) ve 
enjekte edilecek çözeltiyi hazırlamak için çözücü (berrak renksiz çözelti) içeren ampulden 
oluşan ambalajlarda, hasta kullanma talimatını içeren karton kutuda kullanıma sunulmak tadır.   
 
MERİOFERT;  
• Adet görmeyen veya düzensiz adet gören kadınlar da dahil, diğer tedavilere (klomifen 
sitrat) yanıt vermeyen kadınlarda yumurta gelişimini başlatmak için,  
• Vücut dışı dölleme (IVF), gametlerin fallop tüplerine transferi (GIFT), zigotların fallop tüplerine transferi (ZIFT) ve intrasitoplazmik sperm enjeksiyonu (ICSI) gibi  
“Yardımcı Üreme Teknikleri” ile tedavilerde çok sayıda yumurta elde edilmesi için 
yumurtalıkların normalde olduğundan daha fazla uyarılmasında,  
• Erkeklerde, seks hormonlarının azlığına bağlı sperm üretimi eksikliğinde insan koriyonik gonadotropini tedavisiyle birlikte, kullanılır.   
  
2. MERİOFERT’i kullanmadan önce dikkat edilmesi gerekenler  
MERİOFERT’i aşağıdaki durumlarda KULLANMAYINIZ.  
Eğer:  
• Etkin madde olan menotropine ya da yardımcı maddelerden herhangi birine karşı 
alerjikseniz (aşırı duyarlılığınız varsa),  
• Hipofiz ya da beyin (örn: hipotalamus) tümörleriniz varsa,  
  
 Eğer kadınsanız ve    
• Yumurtalığınızda büyüme veya polikistik over sendromuna (düzensiz adetlere neden 
olabilen hormon dengesizliği) bağlı olmayan kistiniz varsa,  
• Sebebi belirlenemeyen vajinal kanamalarınız varsa,  
• Üreme yolu ve organlarında (yumurtalık, göğüs, rahim gibi) tümörünüz varsa,  
• Herhangi bir neden olmaksızın gelişmiş (birincil) yumurtalık yetmezliğiniz varsa,  
• Cinsiyet organlarınızda kısırlığa neden olan bozukluğunuz varsa,  
• Rahminizde gebeliği engelleyecek tümör /tümörler varsa,  
• Hamileyseniz ya da hamile olduğunuzu düşünüyorsanız ya da emziriyorsanız  
• Rahminiz alınmışsa veya erken menopoza girdiyseniz,  
  
   3  Eğer erkekseniz ve  
• Herhangi bir neden olmaksızın gelişmiş testis yetmezliğiniz (örn: birincil testis 
yetmezliğiniz) varsa   
MERİOFERT’i kullanmamalısınız.   
  
MERİOFERT’i aşağıdaki durumlarda DİKKATLİ KULLANINIZ  
• Yumurtalıklarınızın aşırı uyarılma durumu varsa ya da tedaviniz sırasında ortaya 
çıkarsa. Yumurtalıklarınızın aşırı uyarılmasının ilk belirtileri karın bölgesinde ağrı ve bulantı, kusma, ishal ve kilo alımıdır. Böyle bir durum ortaya çıkarsa, doktorunuz tedavinizin devam edip etmeyeceğine karar verecektir. Doktorunuz tedavinizin 
sonlandırılmasına karar verirse, bu durumda en az 4 gün süreyle cinsel ilişkiye girmemenizi ya da prezervatif kullanmanızı önerecektir.   
• Tubal hastalık geçmişiniz varsa (tüplerin tıkalı ya da hasar görmüş olması durumu), dış gebelik riski mevcuttur. Doktorunuz sizi konuyla ilgili olarak bilgilendirecektir.   
• Tromboembolizm (kanın pıhtılaşmasına bağlı olarak damar tıkanıklığı) için risk 
faktörleri taşıyorsanız bu durumu doktorunuza bildiriniz.   
  
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
MERİOFERT kullanan hastalar, ayrıca aşağıdaki durumlar hakkında bilgi sahibi 
olmalıdırlar;  
• MERİOFERT ile gerçekleşen hamileliklerde çoğul gebelik olasılığı yüksektir. Çoğul 
gebelik genellikle ikiz bebek doğumu ile sonuçlanır.   
• Diğer normal gebeliklerde olduğu gibi MERİOFERT  ile gerçekleşen hamileliklerde  de 
düşük riski mevcuttur.   
• Erkeklerde herhangi bir neden olmaksızın gelişen testis yetmezliğinde, hastalar 
MERİOFERT tedavisine yanıt vermeyebilirler. Doktorunuz en az 4- 6 ay süreyle düzenli 
olarak spermlerinizi değerlendirmek üzere testler yapacaktır.   
• Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir.  
  
      MERİOFERT’in  yiyecek ve içecek ile kullanılması  
MERİOFERT uygulama yöntemi nedeniyle yiyecek ve içeceklerle etkileşmemektedir.      
  
      Hamilelik  
İlacı kullanmadan önce doktorunuza veya eczacınıza danışınız.  
MERİOFERT hamilelikte kullanılmamalıdır.     4  Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
      Emzirme  
İlacı kullanmadan önce doktorunuza veya eczacınıza danışınız.  
MERİOFERT emzirme döneminde kullanılmamalıdır.   
  
Araç ve makine kullanımı  
MERİOFERT’in araç ve makine kullanma yeteneği üzerinde bilinen bir etkisi 
bulunmamaktadır.    
  
MERİOFERT’in içeriğinde bulunan bazı yardımcı maddeler hakkında önemli 
bilgiler  
MERİOFERT 1mmol (23 mg)’dan daha az sodyum ihtiva eder; yani esasında “sodyum 
içermez”.  
  
MERİOFERT laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
  
Diğer ilaçlar ile birlikte kullanımı  
Doktorunuzun tavsiyesi dışında MERİOFERT’i diğer ilaçlar ile birlikte kullanmayınız. 
MERİOFERT’i aynı enjektörde diğer tıbbi ürünlerle karıştırarak uygulamayınız.   
  
 Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.   
  
3. MERİOFERT nasıl kullanılır?   
MERİOFERT’i daima doktorunuzun belirlediği miktarda ve tam olarak tarif edildiği 
şekilde uygulayınız. Emin değilseniz doktorunuza ya da eczacınıza danışınız.  
MERİOFERT genellikle doktorunuz veya uygun bir şekilde eğitilmiş personel tarafından 
uygulanacaktır. İlacın tarafınızca hazırlanacak ve deri altına uygulanacak olması durumunda, lütfen doktorunuzdan konuyla ilgili yeterli bilgi aldığınızdan emin olunuz.   
  
Uygun kullanım ve doz/uygulama sıklığı için talimatlar:  
İlacınızın dozu, tedaviye başlanmadan önce ve sonra yapılan testlerin sonuçlarına göre 
doktorunuzca belirlenecektir. Doz, ultrason ve/veya serumdaki östradiol düzeyi ile folikül büyüklüğünün ölçülmesi ve hastanın tedaviye verdiği yanıta göre bireysel olara k 
belirlenmelidir. Genellikle önerilen başlangıç dozu 75 IU -150 IU’dir.  
    5  Bu doz, ilaca vereceğiniz yanıta göre, doktorunuzca kademeli olarak artırılabilir. Tedavi 
süresi ilaca verdiğiniz yanıta göre, size özel olarak, doktorunuzca belirlenmelidir. 
Kadınlarda genel tedavi süresi 4 -5 haftaya kadar uzayabilir. Erkeklerde ise, en a z üç ay 
süreyle kullanılmalıdır.  
  
Uygulama yolu ve metodu:   
MERİOFERT deri altına (s.c.) veya kas içine (i.m.) uygulanmalıdır. Damar içine 
(intravenöz) uygulanmamalıdır. MERİOFERT  ağızdan alınmamalıdır.  
  
İlk uygulama doktorunuzun gözetimi altında yapılmalıdır. Daha sonraki uygulamalar için 
doktorunuz ilacınızı nasıl kullanacağınızı detaylı olarak anlatacaktır. Enjeksiyonluk çözelti karton kutu içerisinde yer alan çözücü ampul yardımıyla flakondaki tozun çözülmesi ile elde edilir. 1 ml’lik çözücü ampul ile 5 flakona kadar MERİOFERT ürününün çözülmesi 
mümkündür.   
  
Şırıngaya alınacak çözeltiyi uygulamadan hemen önce hazırlamalısınız. Hazırlanan çözelti 
bekletilmeden hemen kullanılmalıdır.  
  
Ellerinizin ve kullandığınız malzemelerin temiz olması önemlidir. Bu nedenle önce 
ellerinizi yıkayın. Kullanacağınız malzemeleri koyacağınız alanında temiz olduğundan emin olun.   
  
Çözücünün hazırlanması:  
Çözücü ampulün boynunda ampulün kırılmasını kolaylaştıracak renkli küçük 
bir işaret göreceksiniz.    
 
Çözücü ampulün ucunu kırmadan önce üst kısımda kalmış olabilecek sıvının 
boşaltılması için ampulün üst kısmına hafifçe vurun. Sıkıca bastırarak  ampul 
boynunu renkli işaret yerinin altından kırın. Açtığınız ampulü temiz alana üst kısmı yukarıya gelecek şekilde, dik olarak koyun.  
  
İğneyi şırıngaya takın. İğneyi çözücü içeren ampule yerleştirin ve çözücüyü 
steril şırıngaya çekin.  İğneye dokunmadan ş ırıngayı dikkatlice temiz bir alana     
yerleştirin.    
  
 
  
  6  Enjeksiyonluk çözeltinin hazırlanması:  
1- MERİOFERT içeren flakonun alüminyum mührünü çıkarın ve kauçuk 
tıpayı alkollü pamukla temizleyin.  
    
2- Çözücü içeren şırıngayı elinize alın. Çözücü içeren şırınganın ucundaki 
iğneyi kauçuk tıpadan geçirerek flakona sokun ve bütün çözücüyü flakona 
yavaş yavaş enjekte edin.   
  
3- Toz genellikle hemen çözünür. Gerekirse flakonu, toz tamamen çözünene 
kadar ellerinizin arasında köpürmemesine dikkat ederek hafifçe çevirerek 
karıştırın . Bütün çözeltiyi aldığınızdan emin olun.  Flakondaki çözeltiyi 
şırıngaya çekin.  
 
Subkutan uygulama:  
• Çalışma iğnesini şırıngadan ayırın ve şırıngaya yeni bir iğne (subkutan 
tip) takın.  
  
• Şırıngayı iğne ucu yukarıya gelecek şekilde dik tutarak, hava 
kabarcıklarının üste birikmesi için şırıngaya hafifçe vurun. Hava 
kabarcıklarını dışarı atmak için pistonu hafifçe ittirin . İğnenin ucunda 
çözelti damlası belirdiğinde söz konusu hava atılmış olacaktır.   
  
• Enjektördeki MERİOFERT  miktarını doktorunuzun size belirttiği şekilde ayarlayın.   
  
• Doktorunuz ya da sağlık ekibi size MERİOFERT’i nereye (örn: karın, uyluklar) enjekte 
edebileceğiniz ile ilgili bilgi vermiş olmalıdır.   
 
•  Enjeksiyon için seçilen alanı alkollü pamukla silin. Deriyi parmak 
uçlarınızla kıstırın ve iğneyi 45- 90 derecelik açı ile kıstırdığınız deriye 
batırın. Pistonu ağır ağır ittirerek şırınga içindeki tüm çözeltiyi enjekte edin .  
 
• Dikkat: Damarınıza enjekte etmeyin.  
  
• İğneyi hızlıca geri çekin ve enjeksiyon yerini alkollü pamukla silin. Kullanılmamış 
çözelti atılmalıdır.   
  
Değişik yaş grupları  
  
Çocuklarda kullanım:   
MERİOFERT çocuklarda kullanılmaz.   
 
 
  7  Yaşlılarda kullanımı:   
MERİOFERT 65 yaş üzeri hastalarda kullanılmaz.    
  
Özel kullanım durumları  
Özel kullanımı yoktur.   
 Eğer MERİOFERT’in etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konu şunuz.  
 
Kullanmanız gerekenden daha fazla MERİOFERT kullandıysanız:  
 MERİOFERT’den kullanmanız gerekenden fazlasını kullanmışsanız bir doktor veya eczacı 
ile konuşunuz.   
  
MERİOFERT’i kullanmayı unutursanız:  
İlacınızı uygulamayı unutursanız, bir sonraki uygulamanızı zamanında yaparak 
uygulamaya devam ediniz. Üst üste atladığınız uygulamalar varsa, doktorunuzu uyarınız. 
Bu durum tedaviye yeniden başlamanızı gerektirebilir.   
 
Unutulan dozları dengelemek için çift doz almayınız.  
  
MERİOFERT ile tedavi sonlandırıldığındaki oluşabilecek etkiler  
Doktorunuz tarafından belirtilmedikçe MERİOFERT ’in dozunu azaltmayınız ya da 
tedaviyi durdurmayınız. MERİOFERT  tedavisini durdurmak, tedaviye yeniden 
başlamanızı gerektirebilir.   
   
4. Olası yan etkiler nelerdir?   
  
Tüm ilaçlar gibi MERİOFERT’in de içeriğinde bulunan maddelere duyarlı olan kişilerde, 
yan etkileri olabilir.  
Aşağıdakilerden biri olursa, MERİOFERT kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Kadınlarda kullanımına bağlı olarak;  
Seyrek  ( 1000 hastanın 1’inden az, fakat 10000 hastanın 1’inden fazla görülebilir)  
• Over hiperstimülasyon (yumurtalığın aşırı çalışması)   
   8  Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  Bu çok ciddi yan etkilerin hepsi 
oldukça seyrek görülür.  
  
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:   
Erkeklerde kullanımına bağlı olarak;  
Seyrek  ( 1000 hastanın 1’inden az, fakat 10000 hastanın 1’inden fazla görülebilir)  
• Karında kanın pıhtılaşması (Benzer ilaçlarda oluştuğu görülmüştür, MERİOFERT 
kullanıldığında da olabilir)  
  
Bunların hepsi ciddi yan etkilerdir. Acil tıbbi müdahale gerekebilir.   
Ciddi yan etkiler seyrek görülür.  
  
Aşağıdakilerden herhangi birini fark ederseniz, doktorunuza söyleyiniz:   
Kadınlarda kullanımına bağlı olarak;  
Yaygın ( 10 hastanın 1’inden az, fakat 100 hastanın 1’inden fazla görülebilir)  
• Karın ağrısı (genellikle bulantı ve kusma ile  birlikte)  
• Ektopik gebelik (Rahim dışında gelişen gebelik)  
  
Erkeklerde kullanımına bağlı olarak;  
Yaygın ( 10 hastanın 1’inden az, fakat 100 hastanın 1’inden fazla görülebilir)  
• Kilo alımı   
• Akne (sivilce)  
• Memelerde şişkinlik  
Yukarıdakilere ek olarak aşağıdaki yan etkiler de bildirilmiştir:  
Çok yaygın ( 10 hastanın en az 1’inde görülebilir)  
• Enjeksiyon bölgesi reaksiyonları (ağrı, kızarıklık, şişme, morarma, iritasyon),  
• Baş ağrısı   
Yaygın ( 10 hastanın 1’inden az, fakat 100 hastanın 1’inden fazla görülebilir)  
• Karın şişkinliği    9         Yaygın olmayan (100 hastanın 1’inden az, fakat 1000 hastanın 1’inden fazla görülebilir)  
• Derin ven trombozu ( toplardamar tıkanıklığı)  
 
Çok Seyrek (10000 hastanın 1’inden az görülebilir)  
• Hafif sistemik alerjik reaksiyonlar (örn: kızartı, döküntü, yüzde şişme)  
• Tromboembolizm (genellikle ciddi over hiperstimülasyon sendromu’nun eşlik 
ettiği, kanın damarda ya da kalpte pıhtılaşması nedeniyle oluşan tıkanma)  
• Eritem (deri üzerinde oluşan kızarıklık), kaşıntı  
  
Çok nadir vakalarda, uzun süreli menotropin içeren ilaçların kullanımı tedaviyi etkisiz 
kılan antikorların oluşumuna yol açabilir.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
Yan etkileri n raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış olacaksınız.  
  
5. MERİOFERT’in saklanması    
MERİOFERT’i çocukların göremeyeceği, erişemeyeceği yerlerde ve ambalajında 
saklayınız .  
MERİOFERT’i 25 °C’nin altındaki oda sıcaklığında saklayınız. MERİOFERT  ışıktan 
korunmak için orijinal ambalajında saklanmalıdır.   
  
Hazırlanan çözelti bulanık görünümdeyse ya da çözünmeyen maddeler içeriyorsa flakon 
kullanılmamalı ve atılmalıdır.   
 
Çevreyi korumak amacıyla kullanmadığınız MERİOFERT’i şehir suyuna veya çöpe 
atmayınız. Bu konuda eczacınıza danışınız.   
 
Son kullanma tarihi ile uyumlu olarak kullanınız.    10  Etiketin veya ambalajın üzerinde belirtilen son kullanma tarihinden sonra MERİOFERT’i 
kullanmayınız.   
 
Eğer üründe ve/veya ambalajında bozukluklar fark ederseniz MERİOFERT’i 
kullanmayınız.  
 
         Ruhsat Sahibi:   
         IBSA İlaç San. ve Tic. Ltd. Şti.  
         Fulya Mah. Büyükdere Caddesi Torun Center  
         D Blok Apt. No: 74 D/5 Şişli / İstanbul        
         
         Üreti m yeri:  
Flakon için:   
IBSA Institut Biochimique SA Lamone, İsviçre  
  
Çözücü ampul için:   
IBSA Farmaceutici Italia s.r.l. Lodi, İtalya  
  
  
          Bu kullanma talimatı 24/09/2021 tarihinde onaylanmıştır.  