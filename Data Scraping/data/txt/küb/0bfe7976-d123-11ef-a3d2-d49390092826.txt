KISA ÜRÜN BİLGİSİ
1. BEŞERİ TIBBİ ÜRÜNÜN ADI
CARMETADİN 35 mg MR film kaplı modifiye salım tablet
2. KALİTATİF VE KANTİTATİF BİLEŞİM
Etkin madde:
Trimetazidin dihidroklorür: 35 mg
Yardımcı madde(ler):
Lesitin soya
Yardımcı maddeler için bkz 6.1.
3. FARMASÖTİK FORM
Film kaplı modifiye salım tablet.
Kiremit kırmızısı renkte bir yüzü “TZN 35” basılı, diğer yüzü düz, bikonveks yuvarlak tablet
4. KLİNİK ÖZELLİKLER
4.1. Terapötik endikasyonlar
Birinci basamak antianjinal tedavilerle yeterli şekilde kontrol altına alınamayan veya bu
tedavilere intolerans gösteren stabil anjina pektorisli erişkin hastaların semptomatik tedavisi
için ekleme tedavisi olarak endikedir.
4.2. Pozoloji ve uygulama şekli
Pozoloji/uygulama sıklığı ve süresi
Sabah ve akşam yemeklerle birlikte 1 tablet.
3 aylık tedaviden sonra tedavinin yararı yeniden değerlendirilmeli, tedaviden cevap alınmama
durumunda ilaca devam edilmemelidir.
Özel popülasyonlara ilişkin ek bilgiler:
Böbrek yetmezliği:
Orta derecede böbrek yetmezliği olan hastalarda (kreatinin klirensi 30-60 ml/dak) (bkz.
Bölüm 4.4 ve 5.2), tavsiye edilen doz sabah kahvaltıyla günde bir tablettir (1 x 35 mg).
Pediyatrik popülasyon:
18 yaşın altındaki çocuklarda trimetazidin’in güvenliliği ve etkililiği incelenmemiştir.
1/9Pediyatrik popülasyonda kullanımına ilişkin veri bulunmamaktadır. Bu yaş grubunda
kullanımı önerilmez.
Geriyatrik popülasyon:
Yaşa bağlı olarak böbrek fonksiyonlarında azalma olabilir. Bu durum yaşlı hastalarda
trimetazidin’e maruziyeti artırabilir (bkz. Bölüm 5.2). Orta derecede böbrek yetmezliği olan
hastalarda (kreatinin klerensi 30-60 ml/dak), tavsiye edilen doz sabah kahvaltıyla günde bir
tablettir (1 x 35 mg).
Yaşlı hastalarda doz ayarlaması dikkatli yapılmalıdır (bkz. Bölüm 4.4).
4.3. Kontrendikasyonlar
− Etkin maddeye veya bölüm 6.1’de listelenen yardımcı maddelerden herhangi birine karşı
aşırı duyarlılık,
− Parkinson hastalığı, parkinson semptomları, titreme, huzursuz bacak sendromu ve
bunlarla ilişkili diğer hareket bozuklukları,
− Ciddi böbrek hasarı (kreatinin klerensi <30 ml/dak).
4.4. Özel kullanım uyarıları ve önlemleri
Bu ilaç anjina atakları için iyileştirici bir tedavi değildir ve unstabil anjina veya miyokart
infarktüsünün başlangıç tedavisinde endike değildir. Hastane öncesi safhada veya
hospitalizasyonun ilk günlerinde kullanılmamalıdır.
Anjina atağı olaylarında, koroner arter hastalığı tekrar değerlendirilmeli ve tedavinin
adaptasyonu düşünülmelidir (tıbbi tedavi ve muhtemel revaskülarizasyon).
Trimetazidin, titreme, akinezi, hipertoni gibi Parkinson hastalığı semptomlarına sebep olabilir
veya bu semptomları kötüleştirebilir. Bu durum, özellikle de yaşlı hastalarda düzenli bir
şekilde araştırılmalıdır. Şüpheli durumlarda hastalar uygun incelemelerin yapılması için bir
nöroloji uzmanına yönlendirilmelidir.
Parkinson belirtileri, huzursuz bacak sendromu, titremeler ve yürüme dengesizliği gibi
hareket bozukluklarının oluşması durumunda CARMETADİN MR kesin olarak
sonlandırılmalıdır.
Bu vakaların görülme sıklığı düşük olup, tedavi kesildikten sonra geri döndürülebilir.
Hastaların büyük bölümü, trimetazidinin sonlandırılmasını izleyen 4 ay içinde iyileşmiştir.
2/9Eğer parkinson semptomları ilacın sonlandırılmasının ardından 4 aydan uzun sürerse bir
nöroloğun görüşüne başvurulmalıdır.
Özellikle antihipertansif tedavi alan hastalarda yürüme dengesizliğine ve hipotansiyona bağlı
düşmeler oluşabilir (bkz. Bölüm 4.8).
İlaca maruziyeti artması beklenilen aşağıdaki durumlarda CARMETADİN MR dikkatli reçete
edilmelidir:
− Orta derecede böbrek yetmezliği (bkz. Bölüm 4.2 ve 5.2),
− 75 yaşın üzerinde olan yaşlı hastalarda (bkz. Bölüm 4.2).
Bu ilaç genel olarak emzirme sırasında önerilmemektedir (bkz. Bölüm 4.6).
Bu tıbbi ürün soya ihtiva eder. Eğer fıstık ya da soyaya alerjiniz varsa bu tıbbi ürünü
kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
CARMETADİN MR’ın diğer ilaçlarla bilinen herhangi bir etkileşimi yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Veri yoktur.
Gebelik dönemi
Gebe kadınlarda trimetazidin kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
CARMETADİN gerekli olmadıkça gebelik döneminde kullanılmamalıdır.
Laktasyon dönemi
Trimetazidinin/metabolitlerin süte geçip geçmediği bilinmemektedir. Yenidoğan/bebeklerde
risk göz ardı edilmemelidir. CARMETADİN MR emzirme döneminde kullanılmamalıdır.
3/9Üreme yeteneği / fertilite
Dişi ve erkek sıçanlar üzerinde yapılan üreme toksisitesi çalışmalarında fertilite üzerinde
herhangi bir etki gözlenmemiştir.
4.7. Araç ve makina kullanımı üzerindeki etkiler
Trimetazidin, klinik çalışmalarda hemodinamik etkiler göstermemiştir ancak pazarlama
sonrası deneyimlerde, araç ve makine kullanma kapasitesini etkileyebilecek baş dönmesi ve
uyuşukluk vakaları gözlenmiştir (bkz. Bölüm 4.8). Bu nedenle araç ve makine kullanırken
dikkatli olunması önerilir.
4.8. İstenmeyen etkiler
Trimetazidin kullanmıyla ilişkili advers reaksiyonlar için Bölüm 4.4’e bakınız.
Aşağıdaki tablo spontan bildirimler ve bilimsel literatürlerden elde edilen advers reaksiyonları
içermektedir
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sistem Organ Sınıfı Görülen sıklık Advers etki
Kan ve lenf sistemi Bilinmiyor Agranülositoz
hastalıkları Trombositopeni
Trombositopenik purpura
Sinir sistemi Yaygın Baş dönmesi, baş ağrısı
hastalıkları Bilinmiyor Genellikle tedavinin kesilmesinden sonra geri
dönüşlü Parkinson semptomları (titreme,
akinezi, hipertoni), yürüme dengesizliği,
huzursuz bacak sendromu, diğer ilişkili
hareket bozuklukları.
Uyku bozuklukları (insomnia, uyuşukluk)
Kulak ve iç kulak ile Bilinmiyor Vertigo
ilgili hastalıklar
Kardiyak hastalıklar Seyrek Çarpıntı, ekstrasistoller, taşikardi
Vasküler hastalıklar Seyrek Arteriyel hipotansiyon, özellikle
antihipertansif tedavi alan hastalarda bitkinlik,
baş dönmesi veya düşmeler ile ilişkili olabilen
ortostatik hipotansiyon, yüzde kızarma
Gastrointestinal Yaygın Karın ağrısı, ishal, dispepsi, bulantı ve kusma
hastalıklar Bilinmiyor Kabızlık
4/9Hepatobiliyer Bilinmiyor Hepatit
hastalıklar
Deri ve deri altı doku Yaygın Döküntü, kaşıntı, ürtiker
hastalıkları
Bilinmiyor Akut generalize ekzantematöz püstüloz
(AGEP), anjiyoödem
Genel hastalıklar ve Yaygın Asteni
uygulama bölgesi
hastalıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Trimetazidin ile doz aşımına ilişkin kısıtlı bilgi mevcuttur. Tedavi semptomatik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmasötik grup: Diğer kardiyovasküler ilaçlar.
ATC kodu: C01 EB15 (C: kardiyovasküler sistem)
Etki Mekanizması:
Trimetazidin, hipoksik ya da iskemiye maruz kalan hücrelerde enerji metabolizmasını
koruyarak hücre içi ATP’deki azalmayı önler. Bu şekilde hücresel homeostazı korurken, iyon
pompalarının ve transmembranal sodyum-potasyum akışının uygun bir şekilde fonksiyon
göstermesini sağlar.
Trimetazidin, uzun zincir 3-ketoaçil-KoA tiolazı bloke edip yağ asitlerinin β-oksidasyonunu
inhibe ederek glukoz oksidasyonunu arttırır. İskemik bir hücrede, glukoz oksidasyonu
sırasında elde edilen enerji, β-oksidasyon işleminden daha az oksijen tüketimine gereksinim
duyar. Glukoz oksidasyonunun güçlenmesi hücresel enerji işlemlerini optimize eder ve
böylelikle iskemi sırasında uygun enerji metabolizmasının idamesini sağlar.
5/9Farmakodinamik etkiler:
İskemik kalp hastalığı olanlarda trimetazidin bir metabolik ajan olarak görev yapar ve
miyokardiyal intraselüler yüksek enerji fosfat seviyelerini korur. Anti-iskemik etkiler eş
zamanlı hemodinamik etkiler olmaksızın elde edilir.
Klinik etkililik ve güvenlilik:
Klinik çalışmalar, kronik anjinası olan hastaların tedavisinde tek başına veya diğer antianjinal
ilaçlarının yararı yetersiz olduğunda, trimetazidinin etkililik ve güvenliliğini göstermiştir.
426 hastada yürütülmüş 12 haftalık, randomize, çift kör, plasebo kontrollü bir çalışmada
(TRIMPOL-II) plaseboya kıyasla 100 mg/gün metoprolole (50 mg/günde 2 kez) trimetazidin
(60 mg/gün) eklenmesi egzersiz parametrelerinde ve klinik belirtilerde istatistik olarak
düzelme sağlamıştır: Toplam egzersiz süresi +20,1 sn, P= 0,023; toplam iş yükü +0,54 METs,
P=0,001; 1-mm ST-segment depresyonuna kadar geçen süre +33,4 sn P=0,003; anjina
başlangıcına kadar geçen süre +33,9 sn, P<0,001; anjina atakları/hafta -0,73, P=0,014 ve
hemodinamik değişiklikler olmadan kısa etkili nitratların tüketimi/hafta -0,63, P=0,032.
223 hasta üzerinde yürütülmüş randomize, çift kör, plasebo kontrollü bir çalışmada (Sellier), 8
hafta boyunca 50 mg atenolole (günde 1 kez) bir adet 35 mg modifiye salınımlı trimetazidin
tablet (günde 2 kez) eklendiği bir hasta alt grubunda (n=173), plasebo ile karşılaştırıldığında
ilaç alımından 12 saat sonra 1-mm ST-segment depresyonuna kadar geçen sürede (+34,4 sn.,
P=0,03) anlamlı artış sağlamıştır. Anlamlı fark aynı zamanda anjina pektoris başlangıcına
kadar geçen sürede de (P=0,049) görülmüştür. Diğer ikincil sonlanım noktaları (toplam
egzersiz süresi, toplam iş yükü ve klinik sonlanım noktaları) için ise gruplar arasında anlamlı
fark bulunamamıştır.
1962 hastada yürütülmüş olan üç aylık, randomize, çift kör çalışmada (Vasco çalışması) 50
mg/gün atenolole ek olarak 2 doz trimetazidin (70 mg/gün ve 140 mg/gün) plasebo ile
karşılaştırılarak uygulanmıştır. Asemptomatik ve semptomatik her iki hasta grubunu da içeren
genel popülasyonda trimetazidin hem ergometrik (toplam egzersiz süresi, 1 mm ST
depresyonuna kadar geçen süre ve anjina başlangıcına kadar geçen süre) hem de klinik
sonlanım noktalarında bir yarar gösterememiştir. Fakat semptomatik hasta alt grubunda (n=
1574) gerçekleştirilen post hoc analizde trimetazidinin (140 mg) toplam egzersiz süresini
(+23,8 sn. vs. +13,1 sn. plasebo; P=0,001) ve anjina başlangıcına kadar geçen süreyi (+46,3
sn. vs. +32,5 sn. plasebo; P=0,005) anlamlı olarak düzeltmiştir.
6/95.2. Farmakokinetik özellikler
Genel özellikler:
Gıda alımı CARMETADİN MR’ın farmakokinetik özelliklerini etkilemez.
Emilim:
Pik plazma konsantrasyonuna oral uygulamadan 5 saat sonra ulaşır. 24 saatlik plazma
konsantrasyonu, 11 saatlik maksimum konsantrasyonun %75’ine eşit veya üzeri düzeyde
korunur. Kararlı durum en geç 60 saatte elde edilir.
Dağılım:
Dağılım hacmi 4,8 L/kg’dır, proteinlere bağlanması zayıftır; in vitro ölçümlerde %16 değeri
saptanmıştır.
Eliminasyon:
Trimetazidin genellikle değişikliğe uğramamış form halinde, primer olarak idrarla elimine
edilir. Eliminasyon yarılanma ömrü sağlıklı genç gönüllülerde ortalama 7 saat ve yaşlılarda
(65 yaş üzeri) 12 saattir.
Trimetazidinin toplam klerensi temelde, doğrudan kreatinin klerensine bağlı renal klerensten
ve daha küçük bir ölçüde, yaşla birlikte azalan karaciğer klerensinden oluşur.
Hastalardaki karakteristik özellikler:
Yaşlı hastalar:
Popülasyon farmakokinetiği yaklaşımıyla analizleri yapılmış olan, günde 2 tabletin 2 doz
halinde kullanıldığı yaşlı popülasyonda gerçekleştirilen spesifik bir klinik çalışmada plazma
maruziyetinde artış görülmüştür.
Yaşlı hastalarda böbrek fonksiyonlarının yaşla ilişkili olarak azalması nedeniyle trimetazidine
maruziyet artabilir.
Yaşlı (75-84 yaş) ve çok yaşlı (≥85 yaş) hastaların katıldığı özel bir farmakokinetik çalışmada
trimetazidin maruziyetine bağlı orta dereceli böbrek yetmezliği (kreatinin klirensi 30-60
ml/dk) genç hastalara (30-65 yaş) kıyasla sırasıyla 1 kat ve 1,3 kat artmıştır.
Böbrek yetmezliği:
7/9Trimetazidin maruziyeti, böbrek fonksiyonu normal olan sağlıklı gönüllüler ile
karşılaştırıldığında orta düzeyde böbrek yetmezliği olan hastalarda (kreatinin klerensi 30 ve
60 mL/dk arasında) ortalama 1,7 kat ve şiddetli böbrek yetmezliği olan hastalarda (kreatinin
klerensi 30 ml/dk’dan düşük) ortalama 3,1 kat artar.
Genel popülasyona kıyasla bu popülasyonda herhangi bir güvenlilik endişesi gözlenmemiştir.
Pediyatrik popülasyon:
Trimetazidinin farmakokinetik özellikleri pediyatrik popülasyonda (<18 yaş) incelenmemiştir.
5.3. Klinik öncesi güvenlik verileri
Köpeklerde ve sıçanlarda oral kullanım yoluyla yürütülen kronik toksisite çalışmaları iyi bir
güvenlilik profili göstermiştir.
Genotoksik potansiyel, mutajenik ve klastojenik potansiyelin değerlendirilmesini kapsayan in
vitro çalışmalarda ve bir in vivo çalışmada detaylı olarak ele alınmıştır. Tüm testler negatif
bulunmuştur.
Farelerde, sıçanlarda ve tavşanlarda yapılan reprodüktif toksisite çalışmaları embriyotoksisite
veya teratojenite göstermemiştir. Sıçanlarda fertilite bozulmamış ve postnatal gelişim
üzerinde herhangi bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Kalsiyum hidrojen fosfat susuz
Kolloidal susuz silika
Polietilen oksit
Povidon
Ksantan gum
Magnezyum stearat
Polivinil alkol-kısmi hidrolize
Talk
Makragol/PEG 3350
Titanyum dioksit (E 171)
Lesitin soya
Kırmızı demir oksit (E 172)
Magnezyum stearat
8/9Gliserol
6.2. Geçimsizlikler
Yoktur.
6.3. Raf ömrü
60 ay
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, PVC/PE/PVdC/Alu blisterde, 60 adet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklar Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2014/283
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2014
Ruhsat yenileme tarihi: 30.04.2019
10. KÜB’ÜN YENİLENME TARİHİ
9/9