 
1 KISA ÜRÜN BİLGİ Sİ 
 
1.  BEŞERİ TIBBİ ÜRÜNÜN ADI  
    
PREDNOL® 16 mg tablet  
 
2.  KALİTATİF VE KANTİTATİF BİLEŞİM  
 
Her bir tablette;  
 
Etkin madde:  
Metilprednisolon                16 mg  
 
Yardımcı madde(ler):  
Laktoz monohidrat (inek sütünden elde edilen)      ~91,5 mg  
Sodyum nişasta glikolat               11,3 mg     
Yardımcı maddeler için bölüm 6.1’e bakınız.  
 
3.  FARMASÖTİK FORM  
   
Tablet.  
Beyaz, yuvarlak, düz yüzeyli, tek çentikli tablet  
Çentik fonksiyonel değildir ve tableti eşit parçalara bölmek için kullanılamaz.  
4.  KLİNİK ÖZELLİKLER  
 
4.1.  Terapötik endikasyonlar  
PREDNOL glukokortikoid etkinliğin istendiği şu gibi durumlarda endikedir:  
Endokrin hastalıklar: Primer ve sekonder adrenal yetmezlik (hidro -kortizon veya 
kortizon ilk seçenektir; gerekli hallerde sentetik analoglar mineralokortikoidler ile 
birlikte kullanılabilirler; bebeklerde mineralokortikoid takviyesi özel önem taşır), akut 
adrenokortikal yetmezlik, konjenital adrenal hiperplazi, kanserle ilişkili hiperkalsemi, 
nonsüpuratif tiroidit . 
Romatizmal hastalıklar: Kısa süre için yardımcı tedavi olarak verilmek üzere (hastanın 
akut bir olayı veya alevlenmeyi atlatabilmesi için): Romatoid artrit (düşük doz 
uygulamaları ile jüvenil romatoid artrit dahil), psöriatik artrit, ankilozan spondilit, akut 
gut artriti, posttravmatik os teoartrit, akut nonspesifik ten osinovit, akut ve subakut bursit 
ve epikondilit, osteoartrit sinoviti . 
Kollajen doku hastalıkları:  Bir alevlenme esnasında veya seçilmiş vakalarda idame 
tedavisi olarak: Sistemik lupus eritematosus, sistemik dermatomiyozit (polimiyozit), 
akut romatoid kardit.  
Deri hastalıkları:  Pemfigus, şiddetli eritema multiforme (Stevens -Johnsons sendromu), 
eksfoliyatif dermatit, büllöz dermatitis herpetiformis, şiddetli psöriyazis, şiddetli 
seboreik dermatit ve mikozis fungoides .  
Alerjik reaksiyonlar:  Geleneksel tedavinin yeterli miktarına rağmen geçmeyen şiddetli 
veya faaliyeti engelleyen alerjik durumları kontrol altına almak için: Bronşiyal astım,  
2 kontakt dermatit, atopik dermatit, serum hastalığı, mevsimsel veya perennial alerjik 
rinit, ilaç aşırı duyarlılık reaksiyonları, ürtikeriyal transfüzyon reaksiyonları ve akut 
noninfeksiyöz larenks ödemi.  
Göz hastalıkları:  Göz ve etrafındaki dokuların şiddetli, akut veya kronik, alerjik veya 
enflamatuvar rahatsızlıkları: Herpes zoster oftalmikus, iritis, iridosiklitis, korioretinitis 
yaygın posterior uveit ve koroidit, optik nevrit, sempatetik oftalmi, ön segment 
enflamasyonu, alerjik konjonktivit, alerjik korneal marjinal ülser ve keratit . 
Solunum sistemi hastalıkları:  Semptomatik sarkoidoz, berillioz , diğer yöntemlerle 
tedavi edilemeyen Löffler sendromu, aspirasyon pnömonisi ve gerekli antitüberküloz 
tedavi ile birlikte fulminan ya da dissemine pulmoner tüberküloz,  
Hematolojik hastalıklar:  Kazanılmış (otoimmün) hemolitik anemi, yetişkinlerdeki 
sekonder trombositopeni, eritroblastopeni (kırmızı kan hücresi anemisi), konjenital 
(eritroid) hipoplastik anemi, yetişkinlerde idiyopatik trombositopenik purpura .  
Neoplastik hastalıklar: Palyatif tedaviler için, yetişkinlerde lösemi ve lenfoma, 
çocukluk çağında akut lösemi.  
Ödem durumları: Üremisiz idiyopatik tip veya lupus eritematoz nedeniyle oluşan 
nefrotik sendromdaki proteinürinin azaltılması veya diürezin arttırılması.  
Sinir sistemi hastalıkları:  Multipl sklerozun akut alevlenmesi.  
Gastrointestinal hastalıklar : Hastanın, hastalığın kritik bir dönemini atlatabilmesi için: 
Ülseratif kolit (sistemik tedavi) ve rejyonel enterit (sistemik tedavi).  
Diğer: Uygun antitüberküloz kemoterapi ile beraber kullanıldığında, subaraknoid blok 
ya da gelişmesi muhtemel blok ile tüberküloz menenjiti, nörolojik veya miyokardiyal 
semptomlar içeren trişinoz.  
 
4.2.  Pozoloji ve uygulama  şekli  
 
Pozoloji /uygulama sıklığı ve süresi:  
Genel olarak tedaviye, yüksek dozlarla başlanır, uygulamanın daha sonraki 
aşamalarında azaltılır. Başarılı bir tedavi başlangıcının ardından günlük doz, istenilen 
etkinin sağlanması için gerekli olan minimum doza ulaşılana kadar belli aralıklarla (bir 
veya birkaç gün) kademeli olarak azaltılır. Başlangıç dozu tedavi edilen duruma göre 
değişebilir. Yetişkinler için günlük başlangıç dozu 360 mg’a kadar çıkabilir.   
Sübstitüsyon tedavisinde günlük doz 4 -8 mg’dır (Addison hastalığında 
mineralokortikosteroid tedavisine ilave olarak), stres durumunda 16 mg’a kadar dozlar 
uygulanabilir.  
PREDNOL birden kesilmemeli, aşamalı olarak doz azaltılarak tedavi 
sonlandırılmalıdır.  
 
Uygulama şekli:  
Tabletler yemek sırasında veya yemekten hemen sonra bir miktar sıvı (yaklaş ık ½ 
bardak) yardımı ile çiğnen meden yutulmalıdır. Özellikle idame dozu ayarlandıktan 
sonra iki günlük toplam dozun ya gün aşırı sabahları tek doz halinde uygulanmasına  
3 (altern atif tedavi) ya da toplam günlük dozun tek doz halinde her sa bah verilmesine 
çalışılmalıdır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Böbrek fonksiyon bozukluğu olan hastalarda doz ayarlaması gerekmemektedir ancak bu 
hastalarda sistemik kortikosteroidler dikkatli kullanılmalıdır ve hasta sıklıkla 
izlenmelidir. Hepatik siroz hastalarında daha düşük dozlar yeterli olabilir ve genel 
olarak dozun azaltılması gerekebilir.  
 
Pediyatrik popülasyon:  
Çocuklar için geçerli doz klinik yanıta ve klinisyen hekimin önerisine göre 
ayarlanmalıdır. Tedavi mümkün olan en kısa doz ve süreyle kısıtlanmalıdır. Mümkün 
olduğu durumlarda, tedavi günaşırı günlerde tek doz şeklinde verilmelidir. Çocuklar 
için başlangıç dozu 0 ,8-1,5 mg/kg’dır. Günlük doz 80 mg’ı aşmamalıdır. İdame dozu 4 -
8 olup, kısa süre için 8 mg’a kadar uygulanabilir.  
PREDNOL kullanımıyla büyümede gerileme riski söz konusu olduğundan, çocuklarda 
zorunlu nedenler olmadıkça kullanılmamalıdır.  
 
Geriyatrik popülasyon:  
Geriyatrik hastalarda tedavi planlanırken kortikosteroidlerin özellikle osteoporoz, 
diyabet, hipertansiyon, enfeksiyona duyarlılık ve derinin incelmesi gibi istenmeyen 
etkilerinin daha ciddi olarak ortaya çıkabileceği göz önünde bulundurulmalıdır (bkz. 
Bölüm 4.4).  
 
4.3. Kontrendikasyonlar  
- Sistemik fungal enfeksiyonu olan,  
- Belirli bir antiinfektif tedavi uygulanmayan sistemik enfeksiyonu  olan, 
- Metilprednisolona, diğer glukokortikoidlere veya formülasyondaki yardımcı 
maddelerden herhangi birine karşı aşırı duyarlılığı olan hastalarda kullanılmamalıdır.  
 
Canlı veya zayıflatılmış aşıların verilmesi, immünosüpresif dozda kortikosteroid alan 
hastalarda kontrendikedir.  
 
4.4. Özel kullanım uyarıları  ve önlemleri  
İmmünosüpresif Etkiler / Enfeksiyonlara Artan Duyarlılık  
Kortikosteroidler enfeksiyona yatkınlığı artırabilir, bazı enfeksiyon belirtilerini 
maskeleyebilir ve kullanımları sırasında yeni enfeksiyonlar ortaya çıkabilir. 
İnflamatuvar yanıtın ve bağışıklık fonksiyonunun baskılanması, mantar, viral ve 
bakteriyel enfeksiyonlara karşı duyarlılığı ve şiddetini arttırır. Klinik tablo sıklıkla 
atipik olabilir ve farkına varılamadan ileri bir aşamaya ulaşabilir.  
Bağışıklık sistemini baskılayan ilaçlar kullanan kişiler, enfeksiyonlara karşı sağlıklı 
bireylerden daha hassastır. Örneğin suçiçeği ve kızamık, bağışıklık sistemi olmayan  
4 kortikosteroid tedavisi alan çocuklarda veya yetişkinlerde daha ciddi veya hatta ölümcül 
seyredebilir.  
Normalde zararları az bir hastalık olan suçiçeği, bağışıklık sistemi baskılanmış 
hastalarda ölümcül olabileceğinden ciddi bir endişe kaynağıdır. Suçiçeği geçirmediği 
kesin olarak bilinen hastalara (veya çocukların ebeveynlerine) suçiçeği veya herpes 
zoster ile yakın kişisel temastan kaçınmaları ve maruz kalmaları durumunda acil tıbbi 
yardım almaları önerilmelidir. Sistemik kortikosteroid alan veya daha önceki 3 ay 
içerisinde bunları kullanan bağışıklığı olmayan hastalara, Varisella/zoster 
immünoglobulin (VZIG) ile pasif immünizasyonu yapılması gerekmektedir; bu, su 
çiçeği maruziyetinden sonraki 10 gün içinde yapılmalıdır. Suçiçeği tanısı doğrulanırsa, 
hastalık uzman bakımı ve acil tedavi gerektirir. Kortikosteroidler durdurulmamalıdır ve 
dozun arttırılması gerekebilir.  
Kızamığa maruz kalmaktan kaçınılmalıdır. Maruz kalma durumunda derhal tıbbi yardım 
alınmalıdır. Normal intramüsküler immünoglobulinli profilaksi gerekebilir.  
Benzer şekilde, kortikosteroidler, Strongyloides hiperenfeksiyon ve genellikle şiddetli 
enterokolit ile potansiyel olarak ölümcül gram -negatif septiseminin eşlik ettiği yaygın 
larva göçü ile yayılmalarına neden olabilecek Strongyloides (kıl kurdu) enfesyonu gibi 
bilinen veya şüpheli parazitik enfeksiyonları olan hastalarda çok dikkatli 
kullanılmalıdır.  
Canlı veya zayıflatılmış aşıların verilmesi, immünosüpresif dozda kortikosteroid alan 
hastalarda kontrendikedir. Diğer aşılara karşı antikor yanıtı azaltılabilir.  
Aktif tüberkülozda kortikosteroid kullanımı, kortikosteroidin uygun bir antitüberküloz 
rejim ile birlikte hastalığın tedavisi için kullanıldığı, aniden başlayan veya yayılmış 
tüberküloz için sınırlandırılmalıdır. Latent tüberküloz veya tüberkülin reaktivitesi olan 
hastalarda kortikosteroidler kullanılıyorsa, hastalığın reaktivasyonu görülebileceğinden 
yakın gözlem gereklidir. Uzun süreli kortikosteroid tedavisi sırasında, bu hastalar 
kemoprofilaksi almalıdır.  
Kaposi sarkomunun kortikosteroid tedavisi alan hastalarda ortaya çıktığı bildirilmiştir. 
Kortikosteroidlerin kesilmesi klinik remisyona neden olabilir.  
Septik şokta kortikosteroidlerin rolü, hem yararlı hem de zararlı etkileri bildiren erken 
çalışmalarla tartışmaya açıktır. Daha yakın zamanlarda, tamamlayıcı kortikosteroidlerin, 
adrenal yetmezlik gösteren septik şoklu hastalarda yararlı olduğu öne sürülmüştür. 
Ancak septik şokta rutin kullanım önerilmez. Kısa süreli, yüksek doz kortikosteroidlerin 
kullanımı ile ilgili yapılan sistematik bir derleme, kullanımını desteklememiştir. 
Bununla birlikte, meta -analizler ve bir derleme, daha uzun süreli (5 -11 gün) düşük doz 
kortikosteroidlerin mortaliteyi azaltabileceğini göstermiştir.  
 
Bağışıklık Sistemi  
Kortikosteroid tedavisi alan hastalarda nadir görülen cilt reaksiyonları ve 
anafilaktik/anafilaktoid reaksiyonlar meydana geldiğinden, uygulamadan önce, özellikle 
de hastanın herhangi bir ilaca alerjisi varsa, uygun ihtiyati önlemler alınmalıdır.  
 
Bu ilaç inek sütünden elde edilen laktoz içerir. Eser miktarda süt bileşenleri 
içerebileceğinden, inek sütüne veya bileşenlerine veya diğer süt ürünlerine karşı aşırı  
5 duyarlılığı olduğu bilinen veya şüphelenilen aşırı duyarlılığı olan hastalarda dikkatli 
olunmalıdır.  
 
Endokrin Etkiler  
Olağandışı strese maruz kalan kortikosteroid tedavisi alan hastalarda, stresli durum 
öncesinde, sırasında ve sonrasında hızlı etki eden kortikosteroid dozunda artış 
görülmüştür.  
Adrenal kortikal atrofi, uzun süreli tedavi sırasında gelişir ve tedaviyi bıraktıktan sonra 
aylarca sürebilir. 3 haftadan daha fazla bir süre için sistemik kortikosteroidin fizyolojik 
dozlarından daha fazlasını alan hastalarda (yaklaşık 6 mg metilprednizolon) ilaç 
kesinlikle aniden kesilmemelidir. Doz azaltma işleminin nasıl yapılması gerektiği, 
büyük ölçüde sistemik kortikosteroidlerin dozu azaldıkça hastalığın nüksetme 
ihtimalinin olup olmadığına bağlıdır. Kesilme sırasında hastalık aktivitesinin klinik 
değerlendirmesi gerekebilir. Hastalığın sistemik kortikosteroidlerin kesilmesi üzerine 
nüks etmesi muhtemel değilse, ancak HPA (Hipotalomus Hipofiz -Adrenal) aksın 
baskılanması konusunda belirsizlik varsa, sistemik kortikosteroid dozu fizyolojik 
dozlara hızla azaltılabilir. Günlük 6 mg metilprednizolon dozuna ulaşıldığında, HPA 
aksın çalışmasını tekrar sağlamak için doz daha yavaş azaltılmalıdır.  
Hastalığın tekrarlama ihtimalinin düşük olduğu durumlarda 3 haftaya kadar süren 
sistemik kortikosteroid tedavisinin aniden kesilmesi uygundur. 3 hafta süreyle günde 32 
mg metilprednizolon dozunun aniden kesilmesinin, hastaların çoğunda klinik olarak 
HPA aksın baskılanmasına yol açma olasılığı düşüktür. Aşağıdaki hasta gruplarında, 3 
hafta veya daha az süren tedaviden sonra bile sistemik kortikosteroid tedavisinin 
kademeli olarak kesilmesi düşünülmelidir:  
• Özellikle 3 haftadan daha uzun süren, tekrarlanan sistemik kortikosteroid tedavisi 
almış hastalar.  
• Uzun süreli tedavinin kesilmesinden sonra bir ay içinde kısa bir süre verildiğinde (ay 
veya yıl)  
• Eksojen kortikosteroid tedavisinden başka adrenokortikal yetmezlik nedeni 
olabilecek hastalar. Ayrıca, glukokortikoidler aniden kesildiğinde ölümcül sonuçlara 
yol açan akut adrenal yetmezlik oluşabilir.  
• Günde 32 mg metilprednizolondan daha fazla sistemik kortikosteroid dozu alan 
hastalar.  
• Tekrarlayan dozu akşam alan hastalar.  
Adrenokortikal yetmezlikle ilişkili olmayan bir steroid “yoksunluk sendromu” da 
glukokortikoidlerin aniden kesilmesinin ardından ortaya çıkabilir. Bu sendrom, 
anoreksi, bulantı, kusma, letarji, baş ağrısı, ateş, eklem ağrısı, deskuamasyon , kas ağrısı, 
kilo kaybı ve /veya hipotansiyon gibi semptomları içerir. Bu etkilerin, düşük 
kortikosteroid seviyelerinden ziyade glukokortikoid konsantrasyonundaki ani 
değişimden kaynaklandığı düşünülmektedir.  
Glukokortikoidler, Cushing sendromuna neden olabilir veya ağırlaştırabilir, bu nedenle 
Cushing hastalığı olan hastalarda glukokortikoidlerden kaçınılmalıdır.   
6 Hipotiroidli hastalarda sistemik kortikosteroid kullanımı göz önüne alındığında özellikle 
özen gösterilmeli ve sık hasta takibi gereklidir.  
Tirotoksik Periyodik Paraliz (TPP), hipertiroidizmli ve metilprednizolonun neden 
olduğu hipokalemisi olan hastalarda ortaya çıkabilir.  
Metilprednizolon ile tedavi edilen, özellikle hipertiroidizmi olan kas zayıflığı belirti 
veya semptomları gösteren hastalarda TPP’den şüphelenilmelidir.  
TPP'den şüpheleniliyorsa, kan potasyum seviyeleri derhal izlenmeli ve normal kan 
potasyum seviyelerinin düzenlenmesini sağlamak için yeterli şekilde yönetilmelidir.  
 
Metabolizma ve Beslenme Bozuklukları  
Metilprednizolon dahil olmak üzere kortikosteroidler kan glukozunu artırabilir, önceden 
var olan diyabetleri kötüleştirebilir ve uzun süreli kortikosteroid tedavisi alan hastaları 
diabetes mellitusa yatkın kılabilir.  
Diabetes mellitusu (veya ailede diyabet öyküsü) bulunan hastalarda sistemik 
kortikosteroid kullanımı göz önüne alındığında özel dikkat ve sıklıkla hasta takibi 
gerekir.  
 
Psikiyatrik Etkiler  
Hastalar ve/veya bakıcılar, sistemik steroidlerle potansiyel olarak ciddi psikiyatrik 
advers reaksiyonların ortaya çıkabileceği konusunda uyarılmalıdır (bkz. Bölüm 4.8). 
Belirtiler tipik olarak tedavi başlangıcından sonra birkaç gün veya hafta içinde ortaya 
çıkar. Doz seviyeleri reaksiyonun başlangıç, tip, şiddet veya sürelerinin tahmin 
edilmesine izin vermemesine rağmen, riskler, yüksek dozlarda / sistemik maruz kalma 
durumunda daha yüksek olabilir (ayrıca bkz. Bölüm 4.5). Spesifik tedavi gerekli olabilir 
ancak, çoğu reaksiyon dozun azaltılmasından veya kesilmesinden sonra iyileşir.  
Hastalar/bakıcılar, özellikle depresif bir ruh hali veya intihar düşüncesi olduğundan 
şüpheleniliyorsa endişe verici psikolojik semptomlar ortaya çıkarsa tıbbi yardım almaya 
teşvik edilmelidir. Hastalar / bakıcılar, bu tür reaksiyonların nadiren rapor edilmesine 
rağmen, sistemik steroidlerin dozların alınması sırasında veya azaltılması/kesilmesinin 
hemen sonrasında meydana gelebilecek olası psikiyatrik bozukluklara karşı uyanık 
olmalıdır.  
Kendileri veya birinci derece akrabalarında mevcut olan veya daha önce şiddetli 
duygulanım bozukluğu öyküsü olan hastalarda sistemik kortikosteroid kullanılmasına 
özellikle dikkat edilmelidir. Bunlar, depresif veya manik -depresif hastalıkları ve 
önceden geçirilen steroid psikozunu içerir.  
 
Sinir Sistemi Etkileri  
Nöbet bozukluğu ve myastenia gravis hastalarında (Kas -İskelet Etkileri bölümünde 
miyopati açıklamasına bakınız) sistemik kortikosteroid kullanımı dikkate alındığında 
hastaların sık gözetilmesi gerektiğine özellikle dikkat edilmelidir.  
Tipik olarak yüksek dozlarda, uzun süreli kortikosteroid alan hastalarda, epidural 
lipomatoz bildirilmiştir.  
 
Oküler Etkiler   
7 Sistemik ve topikal kortikosteroid kullanımıyla görme bozukluğu bildirilebilir. Hasta 
bulanık görme veya diğer görme bozuklukları gibi semptomlar gösterirse; hastanın, 
sistemik ve topikal kortikosteroidlerin kullanımından sonra bildirilen katarakt, glokom 
veya santral seröz koryoretinopati (SSKR) gibi nadir hastalıkları içerebilecek olası 
nedenlerin değerlendirilmesi için bir göz doktoruna yönlendirilmesi düşünülmelidir. 
Santral seröz koryoretinopati, retinanın ayrılmasına yol açabilir.  
Korneal delinme korkusu olduğu için glokomlu (veya ailede glokom öyküsü olan) ve 
oküler herpes simpleks hastalarında sistemik kortikosteroid kullanımı düşüldüğünde 
özellikle özen gösterilmelidir ve sık hasta takibi gereklidir.  
Uzun süreli kortikosteroid kullanımı, optik sinirlerde hasar oluşumuna neden olabilecek 
glokomla sonuçlanabilecek artmış göz içi basıncı veya egzoftalmi ile posterior 
subkapsüler kataraktlar ve nükleer kataraktlar (özellikle çocuklarda) oluşturabilir.  
Gözün ikincil mantar ve viral enfeksiyonları da, glukokortikoid alan hastalarda artabilir.  
 
Kardiyak Olaylar  
Glukokortikoidlerin dislipidemi ve hipertansiyon gibi kardiyovasküler sistem üzerindeki 
advers etkileri, yüksek dozlar ve uzun süreli alımlarda, mevcut kardiyovasküler risk 
faktörleri olan tedavi edilmiş hastaları ek kardiyovasküler etkilere yatkın kılabilir. Buna 
göre, bu hastalarda kortikosteroidler titizlikle kullanılmalı ve gerektiğinde risk 
modifikasyonuna ve ek kardiyak izlemeye dikkat edilmelidir. Düşük doz ve alternatif 
gün terapisi, kortikosteroid tedavisinde komplikasyon sıklığını azaltabilir.  
Sistemik kortikosteroidler konjestif kalp yetmezliği durumlarında dikkatli ve ancak 
kesinlikle gerekliyse kullanılmalıdır.  
Yakın zamanda miyokard infarktüsü geçirmiş hastalarda (miyokard rüptürü rapor 
edilen) sistemik kortikosteroid kullanımı düşünüldüğünde özel dikkat verilmedilir ve sık 
hasta takibi gereklidir.  
Steroid kaynaklı elektrolit bozukluğu/potasyum kaybı nedeniyle digoksin gibi 
kardiyoaktif ilaçlar alan hastalara dikkat edilmelidir (bkz. Bölüm 4.8).  
 
Vasküler Etkiler  
Aşağıdaki durumlara sahip hastalarda sistemik kortikosteroid kullanımı göz önüne 
alındığında özellikle özen gösterilmeli ve sık hasta takibi yapılmalıdır.  
 
Hipertansiyon  
Tromboflebit eğilimi  
Kortikosteroidlerle venöz tromboemboli de dahil olmak üzere trombozun ortaya çıktığı 
bildirilmiştir. Sonuç olarak, kortikosteroidler, tromboembolik bozukluklara sahip veya 
yatkın olan hastalarda dikkatli kullanılmalıdır.  
 
Gastrointestinal Etkiler  
Yüksek doz kortikosteroidler akut pankreatite neden olabilir.  
Aşağıdaki durumlara sahip hastalarda sistemik kortikosteroid kullanımı göz önüne 
alındığında özellikle dikkat edilmeli ve sık hasta takibi yapılmalıdır.  
Peptik ülserasyon .  
8 Taze bağırsak anastomozları.  
Apse veya diğer piyojenik enfeksiyonlar.  
Ülseratif kolit . 
Divertikülit.  
Glukokortikoid tedavisi; perforasyon, tıkanma ve pankreatit gibi gastrointestinal 
bozukluklarla ilişkili diğer belirti ve semptomları ya da peritoniti maskeleyebilir. 
NSA İİ’lerle birlikte, gastrointestinal ülser gelişme riski artar.  
 
Hepatobiliyer Etkiler  
Karaciğer yetmezliği veya sirozlu hastalarda sistemik kortikosteroid kullanımı göz 
önüne alındığında özellikle dikkat edilmeli ve sık hasta takibi yapılmalıdır.  
Nadiren hepatobiliyer bozukluklar bildirilmiştir, bu vakaların çoğunda, tedavinin 
kesilmesinden sonra düzelme görülmüştür. Bu nedenle uygun izleme gereklidir.  
 
Kas İskelet Etkileri  
En sık nöromüsküler iletim bozukluğu olan hastalarda (örn., miyastenia gravis) veya 
nöromüsküler bloke edici ilaçlar (örn., pankronyum) gibi antikolinerjiklerle birlikte 
tedavi gören hastalarda ortaya çıkan yüksek dozda kortikosteroid kullanımıyla akut bir 
miyopati bildirilmiştir. Bu akut miyopati vücuda yayılır, oküler ve solunum kaslarını 
tutabilir ve kuadriparezi ile sonuçlanabilir. Kreatin kinaz yükselebilir. 
Kortikosteroidlerin kesilmesinden sonra klinik düzelme veya iyileşme haftalar veya 
yıllar sürebilir.  
Osteoporozlu hastalarda (menopoz sonrası kadınlar özellikle risk altındadır) sistemik 
kortikosteroid kullanımı göz önüne alındığında özellikle dikkat edilmeli ve sık hasta 
takibi yapılmalıdır.  
 
Böbrek ve İdrar  
Sistemik sklerozu olan hastalarda dikkat etmek gereklidir, çünkü metilprednizolon  da 
dahil olmak üzere kortikosteroidlerle tedavi sırasında skleroderma renal krizi sıklığı 
artmıştır. Kan basıncı ve böbrek fonksiyonu (s -kreatinin) bu nedenle rutin olarak kontrol 
edilmelidir. Renal krizden şüphelenildiğinde, kan basıncı dikkatlice kontrol edilmelidir.  
Böbrek yetmezliği olan hastalarda sistemik kortikosteroid kullanımı göz önüne 
alındığında özellikle dikkat edilmeli ve sık hasta takibi yapılmalıdır.  
 
Yaralanma, zehirlenme ve işlemsel komplikasyonlar  
Sistemik kortikosteroidler, travmatik beyin hasarında endike değildir ve bu nedenle 
tedavi etmek için kullanılmamalıdır, çok merkezli bir çalışma, metilprednizolon sodyum 
süksinat uygulanan hastalarda plaseboya kıyasla yaralanma sonrası 2 hafta ve 6 ayda 
mortalitenin arttığını ortaya koymuştur. Metilprednizolon sodyum süksinat tedavisi ile 
nedensel bir ilişki kurulmamıştır.  
Skleroderma Renal Kriz  
15mg/gün ve daha yüksek dozlarda prednisolon  ve eşdeğerlerini kullanan sistemik 
sklerozlu hastalar, ölümcül olabilen Skleroderma Renal Kriz ile beraber ani başlangıçlı 
hipertansiyon ve akut böbrek yetmezliği gözlenebileceği hakkında uyarılmalıdır.   
9 Bu sebeple tansiyon ve renal fonksiyon (s -kreatinin) rutin olarak izlenmelidir. Renal 
krizden şüphelenildiğinde, tansiyon dikkatle kontrol edilmelidir.  
 
 
Diğer  
İstenmeyen etkiler, minimum süre için en düşük etkili dozu kullanarak ve günlük 
gereksinimi tek bir sabah dozu olarak veya mümkün olduğunda alternatif günlerde tek 
bir sabah dozu olarak uygulayarak en aza indirilebilir. Dozu hastalık aktivitesine karşı 
uygun şekilde titre etmek için sık hasta incelemesi gerekir (bkz. Bölüm 4.2).  
Hastalar riski en aza indirmek için alınacak önlemler konusunda net rehberlik sağlayan 
ve reçete yazan kişi, ilaç, dozaj ve tedavi süresi hakkında ayrıntılı bilgi veren 'Steroid 
Tedavi' kartlarını taşımalıdır.  
Kobikistat içeren ürünler de dahil olmak üzere CYP3A inhibitörleri ile birlikte tedavinin 
sistemik yan etki riskini arttırması beklenir. Fayda, artmış sistemik kortikosteroid yan 
etkileri riskinden daha ağır basmadığı sürece kombinasyondan kaçınılmalıdır; 
kullanıldığı durumlarda ise hastalar sistemik kortikosteroid yan etkileri açısından 
izlenmelidir (bkz. Bölüm 4.5).  
Aspirin ve steroidal olmayan antienflamatuvar ajanlar, kortikosteroidlerle birlikte 
dikkatlice kullanılmalıdır.  
Sistemik kortikosteroidlerin uygulanmasından sonra ölümcül olabilen feokromositoma 
krizi bildirilmiştir. Kortikosteroidler sadece uygun risk/fayda değerlendirmesinden 
sonra şüpheli veya tanımlanmış feokromositoma hastalarına uygulanmalıdır.  
Pazarlama sonrası deneyimlerde, hematolojik maligniteler ve solid tümörler dahil olmak 
üzere maligniteleri olan hastalarda, sistemik kortikosteroidlerin tek başına veya diğer 
kemoterapötik ajanlarla birlikte kullanımını takiben tümör lizis sendromu (TLS) 
bildirilmiştir. Yüksek proliferatif orana, yüksek tümör yüküne ve sitotoksik ajanlara 
yüksek duyarlılığa sahip tümörleri olan hastalar gibi TLS riski yüksek olan hastalar 
yakından izlenmeli ve uygun önlemler alınmalıdır.  
Pediatrik popülasyon:  
Kortikosteroidler bebeklik, çocukluk ve ergenlikte büyüme geriliğine neden olur. Uzun 
süreli kortikosteroid tedavisinde bebeklerin ve çocukların büyüme ve gelişmeleri 
dikkatlice gözlenmelidir. Tedavi, mümkün olan en kısa süre için minimum dozajla 
sınırlandırılmalıdır. Hipotalamo -hipofiz adrenal aksın ve büyüme geriliğinin 
baskılanmasını en aza indirmek için, mümkünse alternatif günlerde tek bir doz olarak 
tedavi uygulanmalıdır (bkz. Bölüm 4.2).  
Uzun süreli kortikosteroid tedavisi alan bebekler ve çocuklar, kafa içi basıncının artması 
riski altındadır.  
Çocuklarda yüksek doz kortikosteroidler pankreatit oluşturabilir.  
Yaşlılarda kullanımı  
Artan yaşla birlikte sistemik kortikosteroidlerin yan etkileri özellikle osteoporoz, 
hipertansiyon, hipokalemi, diyabet, enfeksiyona duyarlılık ve deri incelmesi gibi 
durumlar daha şiddetli ortaya çıkabilir. Yakın klinik izlem, hayatı tehdit eden 
reaksiyonlardan kaçınmak için gereklidir.   
10 PREDNOL’ün içeriğinde yaklaşık 91 ,5 mg laktoz monohidrat bulunur. Nadir kalıtımsal 
galaktoz intoleransı, Lapp lakt az yetmezliği ya da glukoz galaktoz malabsorpsiyon 
problemi olan hastaların bu ilacı kullanmamaları gerekir.  
Bu tıbbi ürün her dozunda 1 mmol (23 mg) ’dan daha az sodyum ihtiva eder; yani 
aslında “sodyum içermez”.  
 
4.5.  Diğer tıbbi ürünler  ile etkileşim ler ve diğer etkileşim şekil leri 
Metilprednizolon  bir sitokrom P450 enzimi (CYP) substratıdır ve temel olarak CYP3A4 
enzimi tarafından metabolize edilir. CYP3A4, yetişkin insanların karaciğerinde en bol 
bulunan CYP alt ailesinin baskın enzimidir. Hem endojen hem de sentetik 
kortikosteroidler için temel Faz I metabolik basamağı olan steroidlerin 6β -
hidroksilasyonunu katalize eder. CYP3A4'ün substratı olan diğer birçok bileşikten bir 
kısmının (diğer ilaçlar da dahil), CYP3A4 enziminin indüksiyonu (yukarı regülasyon) 
veya inhibisyonu yoluyla glukokortikoid metabolizmasını değiştirdiği gösterilmiştir.  
 
İlaç Sınıfı ve Tipi  
-İLAÇ veya MADDE  Etkileşim  Etki 
Antibiyotik, Antitüberküler  
-RIFAMPIN  
-RIFABUTIN  CYP3A4 
indükleyici  CYP3A4 İNDÜKLEYİCİLERİ - 
CYP3A4 aktivitesini indükleyen 
ilaçlar genel olarak hepatik 
klirensi arttırır ki bu da CYP3A4 
için substrat olan ilaçların plazma 
konsantrasyonunun azalmasına 
neden olur. Birlikte 
uygulandıklarında, istenen sonucu 
elde etmek için metilprednizolon 
dozajında bir artış gerektirebilir.  Antikonvülsanlar  
-FENOBARBITAL  
-FENITOIN  
-PRIMIDON  
Antikonvülsan  
-KARBAMAZEPIN  CYP3A4 
indükleyici 
(ve 
substratı)  CYP3A4 İNDÜKLEYİCİLERİ - 
Yukarıdaki kutuya bakınız.  
CYP3A4 SUBSTRATLAR - 
Başka bir CYP3A4 substratı 
varlığında, metilprednizolonun 
hepatik klirensi etkilenebilir ve 
dozaj ayarlaması gerekebilir. Her 
iki ilacın da kullanımı ile ilişkili 
advers olayların, ilaçların birlikte 
kullanılması ile ortaya çıkma 
olasılığı artar.  
Makrolit Antibakteriyel  
-TROLEANDOMISIN  CYP3A4 
İnhibe 
edici  CYP3A4 İNHİBE EDİCİLER - 
CYP3A4 aktivitesini inhibe eden 
ilaçlar genellikle hepatik klirensi 
azaltır ve metilprednizolon gibi 
CYP3A4 substrat ilaçlarının 
plazma konsantrasyonunu arttırır. 
Bir CYP3A4 inhibitörünün 
varlığında, steroid toksisitesini 
önlemek için metilprednizolon 
dozunun titre edilmesi gerekebilir.  -GREYFURT SUYU  
Kalsiyum Antogonisti  
-MIBEFRADIL  
Histamin H 2 reseptör Antagonisti  
-SIMETIDIN  
Antibakteriyel  Ek olarak, izoniazidin asetilasyon  
11 -IZONIAZID  hızını ve klirensini artırmak 
yönünde metilprednizolonun 
potansiyel etkisi vardır.  
Antiemetik  
-APREPITANT  
-FOSAPREPITANT  CYP3A4 
İnhibe 
edici (ve 
substrat)  CYP3A4 İNHİBE EDİCİLER - 
Yukarıdaki kutuya bakınız.  
CYP3A4 SUBSTRATLAR - 
Başka bir CYP3A4 substratı 
varlığında, metilprednizolonun 
hepatik klirensi etkilenebilir ve 
dozaj ayarlaması gerekebilir. Her 
iki ilacın da kullanımı ile ilişkili 
advers olayların, ilaçların birlikte 
kullanılması ile ortaya çıkma 
olasılığı artar.  
(1) Aynı anda siklosporin ve 
metilprednizolon kullanımı ile bir 
veya her iki ilacın plazma 
konsantrasyonlarını artırabilen ile 
karşılıklı metabolizma 
inhibisyonu meydana gelir. Bu 
nedenle, her iki ilacın da 
kullanımı ile ilişkili advers 
olayların, ilaçların birlikte 
kullanılması ile ortaya çıkma 
olasılığı artar.  
(2) İndinavir ve ritonavir gibi 
proteaz inhibitörleri, 
kortikosteroidlerin plazma 
konsantrasyonlarını artırabilir.  
(3) Kortikosteroidler, HIV -
proteaz inhibitörlerinin 
metabolizmasını indükleyebilir, 
bu da azalmış plazma 
konsantrasyonuyla sonuçlanır.  Antifungal  
-ITRAKONAZOL  
-KETOKONAZOL  
Kalsiyum Kanalı Blokörü  
-DILTIAZEM  
Kontraseptifler (Oral)  
-
ETINILESTRADIOL/NORETHINDRON  
İmmünosüpresan  
-SIKLOSPORIN (1)  
Makrolit Antibakteriyal  
-KLARITROMISIN  
-ERITROMISIN  
Antiviraller  
-HIV-PROTEAZ INHIBITORLERİ 
(2)(3)  
Farmakokinetik arttırıcılar  
-KOBISISTAT  
İmmünosüpresan  
-SIKLOFOSFAMIT  
 
-TAKROLIMUS  CYP3A4 
substrat  CYP3A4 SUBSTRATLAR - 
Başka bir CYP3A4 substratı 
varlığında, metilprednizolonun 
hepatik klirensi etkilenebilir ve 
dozaj ayarlaması gerekebilir. Her 
iki ilacın da kullanımı ile ilişkili 
advers olayların, ilaçların birlikte 
kullanılması ile ortaya çıkma 
olasılığı artar.  
NSA İİ’ler (Steroidal olmayan anti -
inflamatuar ilaçlar (4)  
-yüksek doz ASPIRIN (5)  
(asetilsalisilik asit)  CYP3A4 
aracılı 
olmayan 
etkiler  (4)NSA İİ'lerle kortikosteroidler 
verildiğinde gastrointestinal  
kanama ve ülserasyon insidansı 
artış gösterebilir.  
(5) Metilprednizolon, salisilat 
serum seviyelerinin azalmasına 
yol açabilen yüksek doz aspirinin  
12 klerensini artırabilir.  
Metilprednizolon tedavisinin 
kesilmesi salisilat toksisitesi 
riskinin artmasına neden 
olabilecek salisilat serum 
seviyelerinin yükselmesine neden 
olabilir.  
Antikolinerjikler (6)  
-NÖROMÜSKÜLER BLOKÖRLER (7)  (6) Nöromüsküler bloke edici 
ilaçlar gibi antikolinerjiklerin 
yüksek dozda kortikosteroid ile 
birlikte kullanımıyla akut 
miyopati bildirilmiştir. (Ek bilgi 
için Bkz. Bölüm 4.4 kas -iskelet 
sistemi.)  
(7) Kortikosteroid alan hastalarda, 
pankuronyum ve vekuronyumun 
nöromüsküler bloke edici 
etkilerinin antagonizması 
bildirilmiştir. Bu etkileşimin tüm 
rekabetçi nöromüsküler 
blökerlerle olması beklenebilir.  
Antikolinesterazlar  Steroidler miyastenia gravisde 
antikolinesterazların  etkilerini 
azaltabilir.  
Anti diyabetikler  Kortikosteroidler kan şekeri 
konsantrasyonlarını 
artırabildiğinden, anti diyabetik 
ajanların dozaj ayarlaması 
gerekebilir.  
Anti-koagülanlar (Oral)  Kumarin antikoagülanlarının 
etkililiği, eşzamanlı kortikosteroid 
tedavisi ile arttırılabilir ve spontan 
kanamayı önlemek için INR veya 
protrombin süresinin yakından 
izlenmesi gerekir.  
Potasyum -azaltıcı ajanlar  Kortikosteroidler, potasyum 
azaltan ajanlarla (yani diüretikler) 
birlikte alındığında, hastalar, 
hipokaleminin gelişimi açısından 
yakından izlenmelidir. Ayrıca; 
amfoterisin B, ksantanlar veya 
beta 2 agonistleriyle eşzamanlı 
kortikosteroid kullanımı ile 
hipokalemi riski artar  
Aromataz inhibe ediciler  
-AMİNOGLUTETMİD  Aminoglutetimid kaynaklı adrenal 
supresyon, uzamış glukokortikoid 
tedavisinin neden olduğu 
endokrin değişiklikleri 
şiddetlendirebilir.   
13  
 
 
4.6.  Gebelik ve Laktasyon  
 
Genel tavsiye:   
Gebelik kategorisi: C.  
 
Çocuk doğurma potansiyel i bulunan kadınlar / Doğum kontrolü (Kontrasepsiyon)  
Bazı vaka raporlarında , intrauterin araçlar kullanılan kadınlarda ko rtikosteroidlerle 
tedavi ile kontrasepsiyonun azaldığı bildirilmiştir.  
 
Gebelik dönemi  
 
Kortikosteroidlerin plasentayı geçme kabiliyeti ilaçlar bazında değişkenlik 
göstermektedir, ancak metilprednizolon plasentayı geçmektedir. İnsanlarda düşük 
doğum ağırlığı riskinin dozla ilişkili olduğu ve düşük kortikosteroid dozları uygulanarak 
en aza indirilebileceği görülmektedir.  
Hamilelik sırasında önemli miktarda kortikosteroid almış annelerden doğan bebekler, 
adrenal yetmezlik belirtileri açısından dikkatlice izlenmeli ve değerlendirilmelidir. 
Hipoadrenalizm teorik olarak yeni doğanda kortikosteroidlere doğum öncesi maruz 
kalmanın ardından ortaya çıkabilir, ancak doğumdan sonra genellikle kendiliğinden 
düzelir ve nadiren klinik olarak önemlidir.  
Metilprednizolon ile yeterli insan üreme çalışmaları yapılmadığından, bu tıbbi ürün, tüm 
ilaçlarda olduğu gibi, hamilelikte yalnızca anneye, embriyoya, fetusa veya çocuğa olan 
yarar -risk oranının dikkatlice değerlendirilmesinden sonra kullanılmalıdır. Bununla 
birlikte, kortikosteroidler gerekli olduğunda, normal hamileliği olan hastalar, sanki 
hamile değilmiş gibi tedavi edilebilir.  
Hamilelikte uzun süre kortikosteroid tedavisi gören annelerden doğan bebeklerde 
katarakt gözlenmiştir.  
 
Laktasyon dönemi  
Kortikosteroidler küçük miktarlarda anne sütüne geçer, ancak günlük 40 mg 
metilprednisolon dozunun bebeklerde sistemik etkilere neden olması beklenmemektedir. 
Bundan daha yüksek doz alan annelerin bebekleri bir dereceye kadar adrenal supresyon 
gösterebilir. Bu tıbbi ürün emzirme döneminde yalnızca anne ve bebeğe olan fayda -risk 
oranının dikkatlice değerlendirilmesinden sonra kullanılmalıdır.  
 
Üreme yeteneği /Fertilite  
Kortikosteroidlerin hayvan çalışmalarında doğurganlığı azalttığı gösterilmiştir (bkz. 
Bölüm 5.3).  
 
4.7.  Araç ve makin e kullanımı üzerin deki etkiler 
Kortikosteroidlerin makine sürme ve kullanma becerisi üzerindeki etkisi sistematik 
olarak değerlendirilmemiştir. Kortikosteroidlerle tedaviden sonra baş dönmesi, vertigo, 
görme bozuklukları ve yorgunluk gibi istenmeyen etkiler ortaya çıkabilir. Bu nedenle 
araba veya makine kullanımı için risk oluşturabilir.  
  
14  
 
 
4.8.  İstenmeyen etkiler  
 
Sıklığa ilişkin bilgiler şöyle tanımlanmıştır: Çok yaygın (≥1/10), yaygın ( ≥1/100 ila < 
1/10), yaygın olmayan (≥1/1.000 ila < 1/100), seyrek (≥1/10.000 ila < 1/1.000), çok 
seyrek (< 1/10.000), bilinmiyor (eldeki verilerden hareketle tahmin edilemiyor).  
 
Hipotalamik -hipofiz -adrenal supresyon da dahil olmak üzere kortikosteroidlerin 
kullanımıyla ilişkili öngörülebilir istenmeyen yan etkilerin sıklığı; ilacın göreceli gücü, 
dozaj, uygulama zamanı ve tedavi süresi ile ilişkilidir (bkz. Bölüm 4.4).  
 
MerDRA  
Sistem Organ Sınıfı  Sıklık†  İstenmeyen Etkiler  
Enfeksiyonlar ve 
enfestasyonlar  Yaygın  Enfeksiyon (klinik semptom ve bulguların 
baskılanması ile enfeksiyonların ciddiyeti ve 
hassasiyetinin artması dahil)  
Bilinmiyor  Fırsatçı enfeksiyon; uyuyan tüberkülozun 
nüksü, Peritonit†  
Kan ve lenf sistem i 
hastalık ları Bilinmiyor  Lökositoz  
Bağışıklık sistemi 
hastalı kları  Bilinmiyor  İlaç aşırı duyarlılığı  
Anafilaktik reaksiyon  
Anafilaktoid reaksiyon  
Endokrin hastalı kları  Yaygın  Cushingoid  
Bilinmiyor  Hipotalamik hipofiz adrenal eksen 
baskılanması  
Neoplazmalar iyi huylu, 
kötü huylu ve 
belirtilmemiş (kistler ve 
polipler dahil)  Bilinmiyor  Kaposi sarkoması  
Metabolizma ve beslenme 
hastalı kları  Yaygın  Sodyum retansiyonu, sıvı retansiyonu  
Bilinmiyor  Metabolik asidoz, Alkaloz hipokalemik; 
Dislipidemi;  Glukoz toleransının bozulması; 
insülin için (veya şeker hastalarında oral 
hipoglisemik ajanlar için) artan gereksinimler; 
Lipomatoz; İştah artışı (bu, kilo artışına neden 
olabilir); Epidural lipomatoz.  
Psikiyatrik hastalı klar Yaygın  Affektif  bozukluk (depresif ve öforik ruh hali 
dahil)  
Bilinmiyor  Psikotik bozukluk (mani, delüzyon, 
halüsinasyon ve şizofreni (şiddetlenmesi), 
psikotik davranış, affektif bozukluk (afekt 
labilite , psikolojik bağımlılık, intihar 
düşüncesi dahil), mental bozukluk, kişilik 
değişikliği, ruh halinin değişken olması, bilinç 
bulanıklığı, anormal davranış, anksiyete, 
uykusuzluk, iritabilite.    
15 Sinir sistemi hastalı kları  Bilinmiyor  Artmış intrakranyal basınç (papilloödem ile 
birlikte (benign intrakranyal hipertansiyon)), 
nöbet, amnezi, kognitif bozukluk, sersemlik, 
baş ağrısı  
Göz hastalı kları  Yaygın  Katarakt  
Seyrek  Görme bulanıklığı (ayrıca bkz. Bölüm 4.4)  
Bilinmiyor  Glokom, ekzoftalmi, korneanın incelmesi, 
skleranın incelmesi, koriyoretinopati  
Kulak ve iç kulak 
hastalı kları  Bilinmiyor  Vertigo  
Kardiyak hastalı klar Bilinmiyor  Konjestif kalp yetmezliği (duyarlı hastalarda), 
miyokard infarktüsü takiben miyokardın 
yırtılması  
Vasküler hastalı klar Yaygın  Hipertansiyon  
Bilinmiyor  Hipotansiyon, arteriyel emboli, trombotik 
olaylar , kızarma  
Solunum, göğüs 
bozuklukları ve 
mediastinal hastalı klar Bilinmiyor  Pulmoner emboli, hıçkırıklar  
Gastrointestinal 
hastalı klar Yaygın  Peptik ülser (olası peptik ülser perforasyonu 
ve peptik ülser hemorajisi ile birlikte)  
Bilinmiyor  Bağırsak perforasyonu, mide kanaması, 
pankreatit, özofajit ülseratif, özofajit, karın 
şişkinliği, karın ağrısı, ishal, dispepsi, mide 
bulantısı  
Hepatobiliyer hastalı klar Bilinmiyor  Karaciğer enzimlerinin artışı (örneğin, alanin 
aminotransferaz artışı, aspartat 
aminotransferaz artışı)  
Deri ve deri altı doku 
hastalı kları  Yaygın  Deri atrofisi, akne  
Bilinmiyor  Anjiyoödem, hirsutizm, peteşi, ekimoz, 
eritema, hiperhidroz, cilt çizgileri; döküntü, 
ürtiker, telenjiektazi  
Kas-iskelet bozuklukları , 
bağ doku ve kemik 
hastalıkları  Yaygın  Kas zayıflığı, büyüme geriliği  
Bilinmiyor  Patolojik fraktür, osteonekroz, kas atrofisi, 
nöropatik artropati, miyopati, osteoporoz, 
artralji, miyalji.  
Üreme sistemi ve meme 
hastalı kları  Bilinmiyor  Menstrüasyon düzensizliği  
Böbrek ve idrar yolu 
hastalıkları  Bilinmiyor  Skleroderma Renal Kriz*  
*Skleroderma Renal Kriz: Farklı alt 
popülasyonlar arasında Skleroderma Renal 
Kriz oluşumu çeşitlenir. En yüksek risk, 
yaygın sistemik sklerozlu hastalarda rapor 
edilmiştir. En düşük risk ise sınırlı 
skleroderma (%2) ve çocukluk çağı 
skleroderma (%1) hastalarında rapor 
edilmiştir.  
  
16 Genel bozukluklar ve 
uygulama bölgesine ilişkin 
hastalıkları  Yaygın  İyileşme bozukluğu  
Bilinmiyor  Periferik ödem, yorgunluk, halsizlik  
Geri çekilme semptomları – Uzun süreli 
tedaviden sonra kortikosteroid dozunun çok 
hızlı bir şekilde azaltılması akut adrenal 
yetmezlik, hipotansiyon ve ölüme neden 
olabilir (bkz. Bölüm 4.4).  
Araştırmalar  Yaygın  Kandaki potasyum düzeyinde azalma  
Bilinmiyor  Artmış intraoküler basınç, azalmış 
karbonhidrat toleransı, idrarda kalsiyum artışı,  
kan alkalin fosfataz artışı, kanda üre artışı, 
deri testlerine verilen reaksiyonların 
baskılanması *  
Yaralanma, zehirlenme ve 
yöntemsel 
komplikasyonlar  Bilinmiyor  Tendon yırtılması (özellikle aşil tendonu), 
spinal kompresyon kırığı  
* MedDRA ’da tercih edilen bir terim değil  
† Peritonit perforasyon, obstrüksiyon veya pankreatit gibi gastrointestinal  bir 
bozukluğun birincil belirtisi veya semptomu olabilir (bkz. Bölüm 4.4).  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak 
izlenmesine olanak sağlar. Sağlık mesleği mensuplarının herhangi bir şüpheli advers 
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir 
(www.titck.gov.tr; e -posta: tufam@titck.gov.tr; tel: 0 800 314 00 08; faks: 0 312 218 35 
99). 
 
4.9.  Doz aşımı ve tedavisi  
Metilprednisolon uygulanmasına birdenbire değil zamanla son verilmelidir. Belirgin 
olabilen herhangi bir yan etki tarafından üretilen semptomları hafifletmek için gerekli 
önlemler alınmalıdır. Doz aşımından sonraki iki yıl içerisinde ortaya çıkabilen başka bir 
travmada hastanın kortikosteroidlerle desteklenmesi gerekebilir.  
Metilprednisolonun akut doz aşımının klinik sendromu bulunmamaktadır. 
Glukokortikoidlerle doz aşımında akut toksisite ve/veya ölüm seyrek olarak 
bildirilmiştir. Doz  aşımında spesifik antidot bulunmamaktadır. Tedavi semptomatik ve 
destekleyici olmalıdır. Metilprednisolon, hemodiyaliz ile vücuttan uzaklaştır ılabilir.  
 
5.  FARMAKOLOJİK ÖZELLİKLER  
 
5.1.  Farmakodinamik özellikler  
 
  Farmakoterapötik grup:  Glukokortikoidler   
ATC Kodu: H02AB04  
 
Metilprednizolon, sentetik bir glukokortikoid ve prednizolonun bir metil türevidir. 
Metilprednizolon, bağışıklık sistemini derinden inhibe etme kapasitesine sahip güçlü bir 
anti-enflamatuvar ajandır.   
17 Glukokortikoidler öncelikle hücre içi glukokortikoid reseptörlerine bağlanarak ve 
bunları aktive ederek etki gösterir. Aktive edilmiş glukokortikoid reseptörleri, DNA'nın 
promotör bölgelerine bağlanır (transkripsiyonu aktive edebilir veya baskılayabilir) ve 
histonların de -asetilasyonu yoluyla genlerin inaktivasyonuna neden olan transkripsiyon 
faktörlerini aktive eder.  
Kortikosteroid uygulamasının ardından, gen ekspresyonundaki değişikliklerden 
kaynaklanan klinik etkilerin görülmesi birkaç saat gecikmeli olur.  
Gen ekspresyonu ile ilgili olmayan diğer etkiler daha erken ortaya çıkabilir.  
Kortikosteroidler böbrek, sıvı ve elektrolit dengesini, lipid, protein ve karbonhidrat 
metabolizmasını, iskelet kası, kardiyovasküler sistem, bağışıklık sistemi, sinir sistemi ve 
endokrin sistemini etkiler. Kortikosteroidler, stres sırasında fonksiyonların 
korunmasında da kritik öneme sahiptir.  
 
5.2.  Farmakokinetik özellikler  
 
Metilprednizolon farmakokinetiği, uygulama yolundan bağımsız olarak lineerdir.  
 
Genel Özellikler  
 
Emilim:  
Metilprednisolon hızla absorbe olur ve maksimum plazma metilprednisolon  
konsantrasyonu, normal sağlıklı yetişkinlere oral yoldan verilişin ardından yaklaşık 1,5 
ila 2,3 saatte elde edilir. Metilprednisolonun normal sağlıklı gönüllülerde oral 
uygulamayı takiben mutlak biyoyararlanımı genellikle yüksektir (%82 -89). 
 
Dağılım:  
Metilprednisolon dokulara geniş bir dağılım gösterir, kan -beyin engelini geçer ve anne 
sütünde salgılanır. Görünür dağılım hacmi yaklaşık 1,4 L / kg'dir.  
Metilprednisolon insanlarda yaklaşık %77 oranında plazma proteinine bağlanır.  
 
Biyotransformasyon : 
Kortikosteroidler esas olarak karaciğerde, ayrıca böbreklerde metabolize edilir ve 
idrarla atılır.  
İnsanlarda, metilprednizolon karaciğerde inaktif metabolitlere metabolize edilir; temel 
metabolitler 20alfa-hidroksimetilprednizolon ve 20beta-hidroksimetilprednizolondur.  
Karaciğerdeki metabolizma, öncelikle CYP3A4 enzimi ile gerçekleşir. (CYP3A4 aracılı 
metabolizmaya dayanan ilaç etkileşimlerinin bir listesi için bölüm 4.5'e bakınız.).  
Metilprednizolon, birçok CYP3A4 substratı gibi, ATP bağlama kaseti (ABC) taşıma 
proteini p -glikoproteini için doku dağılımını ve diğer ilaçlar ile etkileşimi etkileyen bir 
substrat da olabilir.  
 
Eliminasyon:  
Tüm metilprednisolonun  ortalama eliminasyon yarı ömrü 1,8 -5,2 saattir. Toplam 
klirens yaklaşık 5 ila 6 mL/dak/kg'dir.  
 
Doğrusallık/doğrusal olmayan durum:  
Metilprednizolonun farmakokinetiği uygulama yolundan bağımsız olarak doğrusaldır.  
  
18 5.3.  Klinik öncesi güvenlilik  verileri  
Konvansiyonel güvenlilik farmakolojisi ve tekrarlanan doz toksisitesi çalışmalarına 
dayanarak, beklenmeyen bir tehlike tespit edilmemiştir. Tekrarlanan doz çalışmalarında 
görülen toksisiteler, eksojen adrenokortikal steroidlere maruz kalmaya devam 
edilmesine bağlı meydana gelmesi beklenen toksisitelerdir.  
 
Mutajenite Potansiyeli:  
Metilprednizolon, genotoksisite açısından tam olarak değerlendirilmemiştir. Yapısal 
olarak ilişkili metilprednizolon analoglarını kullanan çalışmalarda, bakteri ve memeli 
hücrelerinde sınırlı çalışmalarda potansiyel genetik ve kromozom mutasyonları için 
kanıt göstermemiştir.  
 
Karsinojenite Potansiyeli:  
Metilprednizolon, rodentlerde karsinojenite çalışmalarında tam olarak 
değerlendirilmemiştir. Fare ve sıçanlarda karsinojenite açısından test edilen diğer 
glukokortikoidlerle değişken sonuçlar elde edilmiştir. Bununla birlikte, yayınlanmış 
veriler, budesonid, prednizolon ve triamsinolon asetonid gibi ilgili birçok 
glukokortikoidin, içme suyunda erkek sıçanlarda oral uygulamadan sonra hepatoselüler 
adenom ve karsinom insidansını arttırabileceğini göstermektedir. Bu tümörijenik etkiler, 
mg/m2 bazında ifade edilen tipik klinik dozlardan daha az olan dozlarda meydana 
gelmiştir. Bu bulguların klinik önemi bilinmemektedir.  
 
Üreme toksisitesi:  
Metilprednizolon hayvan doğurganlığı çalışmalarında değerlendirilmemiştir. 
Kortikosteron uygulanan erkek sıçanlarda doğurganlık üzerine advers etkiler olduğu ve 
bunların geri dönüşlü olduğu gözlenmiştir. Azalan ağırlıklar ile prostat ve seminal 
veziküllerde mikroskobik değişiklikler gözlenmiştir. İmplantasyon ve canlı fetüslerin 
sayısı azalmış ve iyileşme süresi sonunda çiftleşme sonrasında bu etkiler kaybolmuştur.  
Hamilelikte insanlarda oral tedavi için kullanılanlara benzer dozlarda metilprednizolon 
ile tedavi edilen farelerin yavrularında, artmış bir yarık damak görülme oranı 
gözlenmiştir.  
İnsanlarda oral terapide kullanılana benzer fakat anneler için toksik olan dozda 
metilprednizolon ile tedavi edilen hamile sıçanlar arasında, artmış kardiyovasküler 
bozukluk sıklığı ve vücut ağırlığının azaldığı gözlenmiştir. Buna karşılık, başka bir 
çalışmada insanlarda tipik olarak kullanılanların veya oral terapinin <1 -18 katı dozda 
sıçanlarda teratojenik bir etki görülmemiştir. İnsanda kullanılan dozlardan daha düşük 
dozlarda metilprednizolonla tedavi edilen hamile tavşanların yavrularında; cenin ölüm 
sıklığı, çeşitli merkezi sinir sistemi ve iskelet anomalileri bildirilmiştir. Bu bulguların 
hamilelikte metilprednizolon ile tedavi edilen annelerden doğan bebeklerde 
malformasyon görülme riski ile ilgisi bilinmemektedir. Rapor edilen teratojenik etkiler 
için güvenlilik marjları bilinmemektedir.  
 
6.  FARMASÖTİK ÖZELLİKLER  
 
6.1.  Yardımcı maddelerin listesi  
Nişasta  
Prejelatinize nişasta  
Talk  
Magnezyum stearat  
Sodyum nişasta  glikolat   
19 Laktoz monohidrat  
 
6.2.  Geçimsizlikler  
  Bilinen herhangi bir geçimsizliği bulunmamaktadır.  
 
6.3.  Raf ömrü   
   36 ay 
 
6.4. Saklamaya yönelik özel tedbirler  
25C’nin altındaki oda sıcaklığında sakla yınız . 
 
6.5. Ambalajın niteliği  ve içeriği  
  PREDNOL 16 mg tablet , 20 tabletlik blister ambalajda kullanma talimatı ile birlikte 
karton kutuda bulunur.  
 
6.6. Beşeri  tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kon trolü 
Yönetmeliği” ve “Ambalaj Atıklarının Kontrolü Yönetmeli ği”ne uygun olarak imha 
edilmelidir.  
 
7.  RUHSAT SAHİBİ  
Gensenta İlaç Sanayi ve Ticaret A.Ş.  
         Büyükdere Cad. Ali Kaya Sok. No: 5  
         Levent, Şişli, İstanbul  
 
8.  RUHSAT NUMARASI  
  134/49 
 
9.   İLK RUHSAT TARİHİ / RUHSAT YENİLEME TARİHİ  
  İlk ruhsat tarihi: 10.05.1984 
Ruhsat yenileme tarihi: 08.07.2009 
 
10.  KÜB’ÜN YENİLENME TARİHİ  
 
 