Ali Bülent Baş
KISA ÜRÜN BİLGİSİ
1. BEŞERİ TIBBİ ÜRÜNÜN ADI
AGNUCASTON® film kaplı tablet
2. KALİTATİF VE KANTİTATİF BİLEŞİM
Etkin madde: Her bir film kaplı tablet fructus Agni casti’den elde edilen 4 mg kuru ekstre
(Özel ekstre BNO 1095) (7-11:1) içerir.
Yardımcı maddeler: Her bir film kaplı tablet 25 mg laktoz monohidrat içerir (buzağı
sütünden elde edilen laktoz).
Yardımcı maddelerin tam listesi için bkz. bölüm 6.1.
3. FARMASÖTİK FORM
Film kaplı tablet
AGNUCASTON® yeşil-mavi, yuvarlak ve bikonvekstir; düz bir yüzeye sahiptir.
4. KLİNİK ÖZELLİKLER
4.1. Terapötik endikasyonlar
Adet dönemi düzensizlikleri, adet öncesi şikayetler ve mastodini tedavisi için bitkisel tıbbi
ürün.
4.2. Pozoloji ve uygulama şekli
Pozoloji/uygulama sıklığı ve süresi:
Günde bir kere 1 film kaplı tablet alınır.
Uygulama şekli:
Oral kullanım içindir. Film kaplı tabletler yeterli sıvıyla birlikte (örn. bir bardak su ile) alınır.
Tabletler çiğnenmemelidir.
Optimal bir tedavi etkisi elde etmek için, birkaç ay boyunca sürekli kullanım önerilir
(Menstrüasyon sırasında bile).
Üç ay boyunca sürekli kullanımdan sonra semptomlar devam ederse, bir doktora veya nitelikli
bir sağlık uzmanına danışılmalıdır. Semptomların iyileşmesi veya azalmasından sonra
tedaviye birkaç hafta daha devam edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer fonksiyon bozukluğunda doz ayarlaması için yeterli veri mevcut değildir.
Pediyatrik popülasyon:
18 yaş ve altı adolesanlarda kullanılmamalıdır.
Geriyatrik popülasyon:
Herhangi bir doz ayarlaması gerekmemektedir.
1Ali Bülent Baş
4.3. Kontrendikasyonlar
Aşağıdaki durumlarda AGNUCASTON® kontrendikedir;
- fructus Agni casti’ye karşı ya da ilacın içerdiği yardımcı maddelerden herhangi birine
karşı aşırı duyarlılığı olanlarda
- gebelerde
4.4. Özel kullanım uyarıları ve önlemleri
Menstrüel siklusun düzenlenmesi gebe kalma olasılığını artırmaktadır.
Nadir rastlanan kalıtımsal galaktoz intoleransı, laktaz eksikliği ya da glukoz-galaktoz emilim
bozukluğu olan hastalar AGNUCASTON® almamalıdır.
Östrojene duyarlı bir malign tümörden muzdarip veya muzdarip hastalar, AGNUCASTON®
almadan önce doktorlarına danışmalıdır.
Dopamin agonistleri, dopamin antagonistleri, östrojenler ve anti-östrojenler kullanan hastalar,
AGNUCASTON® almadan önce doktorlarına danışmalıdır (bkz. Bölüm 4.5)
AGNUCASTON® ile tedavi sırasında semptomlar kötüleşirse, bir doktora veya eczacıya
danışılmalıdır.
Vitex agnus-castus, fructus'un hipofiz hipotalamik eksenine etki ettiği düşünülür ve bu
nedenle hipofiz bozukluğu geçmişi olan hastaların kullanmadan önce doktora başvurmaları
gerekir.
Hipofiz bezinin prolaktin salgılayan tümörlerinde Vitex agnus-castus fructus alımı tümörün
semptomlarını gizleyebilir.
Pediyatrik popülasyon
Bu tıbbi ürünün çocuklarda kullanımına ilişkin yeterli veri bulunmamaktadır. Bu nedenle
çocuklarda ve 18 yaşın altındaki adolesanlarda kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Vitex agnus-castus olası dopaminerjik ve östrojenik etkileri nedeniyle, dopamin agonistleri,
dopamin antagonistleri, östrojenler ve antiöstrojenler ile etkileşimler göz ardı edilemez.
Özel popülasyonlara ilişkin ek bilgiler:
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
AGNUCASTON®'un kontraseptiflerle etkileşimi hakkında veri bulunmamaktadır.
2Ali Bülent Baş
Gebelik
AGNUCASTON® gebelik döneminde kontrendikedir. Gebe kadınlar AGNUCASTON®
almamalı/almayı bırakmalıdır; çünkü gebe kadınlarda AGNUCASTON® kullanımı ile ilgili
yeterli veri mevcut değildir. Hayvan çalışmaları üreme toksisitesi açısından yetersizdir (bkz.
bölüm 5.3).
Laktasyon
Laktasyon döneminde AGNUCASTON® kullanımı ile ilgili yeterli veri mevcut değildir.
Hayvanlar üzerinde yapılan çalışmalar laktasyonu etkileyebileceğini göstermiştir. Emen
çocuklar için risk göz ardı edilemez. AGNUCASTON® emziren kadınlar tarafından
kullanılmamalıdır.
Üreme yeteneği /Fertilite
Üreme yeteneği/fertilite üzerindeki etkisi hakkında özel bir çalışma yapılmamıştır.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkisine ilişkin herhangi bir çalışma
yapılmamıştır.
4.8. İstenmeyen etkiler
İstenmeyen etkiler aşağıdaki sıklık derecelerine göre sınıflandırılmaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Yüz şişmesi, dispne ve yutma güçlüğü ile sistemik aşırı duyarlılık reaksiyonları
Sinir sistemi hastalıkları
Bilinmiyor: Baş ağrısı, baş dönmesi
Solunum, göğüs hastalıkları ve mediastinal hastalıklar
Bilinmiyor: Dispne
Gastrointestinal hastalıklar
Bilinmiyor: Bulantı, abdominal ağrı gibi gastrointestinal hastalıklar
Deri ve deri altı doku hastalıkları
Bilinmiyor: Raş, ürtiker gibi alerjik deri reaaksiyonları, akne
Üreme sistemi ve meme hastalıkları
Bilinmiyor: Adet bozuklukları
Kullanma Talimatı’nda hastalar, özellikle bir aşırı duyarlılık reaksiyonunun ilk belirtilerini
gördüklerinde ilacı bırakmaları ve bir doktora danışmaları konusunda bilgilendirilmektedir.
4.9. Doz aşımı ve tedavisi
Şu ana kadar AGNUCASTON® ile ilgili bilinen bir doz aşımı vakası bulunmamaktadır.
3Ali Bülent Baş
Doz aşımının muhtemel sonucu, yukarıda tanımlanmış yan etkilerin belki biraz daha belirgin
şekilde meydana gelmesi olabilir. Söz konusu etkiler sonlanıncaya kadar AGNUCASTON®
kullanımının durdurulması ve semptomatik tedavinin başlatılması önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup : Genito üriner sistemi ve seks hormonları/Diğer jinekolojikler
ATC kodu : G02CX03
Aköz alkolik Agnus castus ekstrelerinin in vitro prolaktin salımını inhibe ettiğine dair kanıtlar
vardır. Prolaktin salımı üzerindeki inhibitör etki hayvan çalışmalarında da doğrulanmıştır.
İnsan farmakolojisinde, Agnus castus meyvesi tarafından yüksek prolaktin düzeylerinin
azaldığı kesin olarak kanıtlanmamıştır. Diğer yandan birçok klinik çalışmada Agnus castus
ekstresinin uygulanması neticesinde kadınlarda prolaktin düzeylerinde yükselmeye ve stres
nedeniyle artmış prolaktin salımında (“latent hiperprolaktinemi” olarak adlandırılır) azalmaya
dair kanıtlar gösterilmiştir.
Farklı çalışma grupları tarafından yapılan klinik öncesi çalışmalarda prolaktin salınımı
üzerinde inhibitör etkiler ve dopaminerjik (dopamin-agonist) etkiler görülmüştür. In vitro
çalışmalarda etkilerin meydana geldiği yerin laktotropik hipofiz hücreleri olduğu
gösterilmiştir. Dopaminerjik mekanizma ile etki eder.
Bisiklik diterpenler, Agnus castus ekstresi BNO 1095’in prolaktin düşürücü etkilerine katkı
sağlayan bir madde grubu olarak tanımlanmıştır. Bu maddeler kültürlenmiş sıçan hipofiz
hücrelerinde insan dopamin reseptör alt tipi 2’ye bağlanır ve prolaktin salımını doza bağlı bir
şekilde düşürür.
Genel olarak östrojen reseptörüne bağlanma ve β- veya α-reseptörlerine tercihli bağlanma ile
ilgili çelişkili sonuçlar vardır. Ayrıca, β endorfin benzeri aktivite (muhtemelen u-opiat
reseptör bağlanması yoluyla) ile ilgili bazı referanslar vardır.
5.2. Farmakokinetik özellikler
Genel özellikler
Farmakokinetik ve biyoyararlanım çalışmaları mevcut değildir; çünkü tüm etkin maddeler
ayrıntılı olarak bilinmemektedir.
5.3. Klinik öncesi güvenlilik verileri
Agnus castus meyvesi veya müstahzarları için yalnızca sınırlı klinik öncesi güvenlik verileri
vardır. Karsinojenisite ile ilgili testler yapılmamıştır.
Akut toksisite
AGNUCASTON®’un içeriğindeki Agnus castus ekstresi BNO 1095 düşük bir toksisiteye
sahiptir. Bir kez uygulama, sıçanlarda ve farelerde ölümlere yol açmamıştır. LD değerleri
50
1684 mg/kg’dan itibaren en yüksek dozu aşmaktadır.
Subakut toksisite
Sıçanlarda (4 hafta, 26 hafta) yapılan iki tekrarlı doz toksisite çalışmasında, karaciğer
toksisitesi belirtileri gözlenmiştir.
4Ali Bülent Baş
Tekrarlı dozlar halinde sıçanlara uygulanmış olan BNO 1095’in toksisitesi 842 mg/kg doza
kadar incelenmiştir. Dört hafta boyunca yapılan oral uygulama sonucunda etkinin
gözlenmediği düzey (“NOEL”) 42 mg ekstre/kg vücut ağırlığı olarak belirlenmiştir; bu değer
4 mg/hasta ve gün olarak önerilen insan dozunun çok üstündedir.
Kronik toksisite
844 mg/kg’a kadar dozlar ile 26 hafta boyunca sıçanlara yapılan oral uygulama terapötik doz
aralığı için madde ile bağlantılı değişikliklere yol açmamıştır. Bu çalışmada advers etkinin
gözlenmediği düzey (“NOAEL”) 34 mg ekstre/kg vücut ağırlığı olarak belirlenmiştir.
Mutajenisite
İzole memeli hücrelerinde ya da bütün olarak hayvanlarda genotoksik potansiyelin
değerlendirilmesinde kullanılan dört yöntem, Agnus castus ekstresi BNO 1095’in genotoksik
ya da kromozom hasarı oluşturan etkilerine dair herhangi bir kanıt üretmemiştir. Ames-
Testi’nde ve kültürlenmiş memeli hücrelerinde (fare lenfoma hücreleri) ekstre, metabolik
aktivasyonla ya da bu olmadan mutasyonlara neden olmamıştır. Sıçanlara yapılan oral
uygulama karaciğer hücrelerinde DNA sentezinde artışa yol açmamıştır; bu olası hasarın
tamirine dair bir kanıt olarak düşünülebilir. İn vivo uygulamadan sonra kromozom hasarını
değerlendiren fareler üzerindeki mikronükleus testi sonucu da negatif olmuştur.
Üreme toksisitesi
AGNUCASTON® ile üreme toksisitesi üzerine yeterli testler yapılmamıştır.
Karsinojenisite
Uzun vadeli uygulamadan sonra Agnus castus ekstrelerinin tümörijenik potansiyeline dair
herhangi bir çalışma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Amonyum metakrilat kopolimer (tip A)
Demir(III)-oksit (E 172)
İndigo karmin (E132) alüminyum tuzu
Patates nişastası
Laktoz monohidrat (buzağı sütünden elde edilen laktoz)
Magnezyum stearat
Makrogol 6000
Mikrokristalin selülöz
Povidon (30)
Yüksek oranda süspanse olabilen silikon dioksit
Talk
Titanyum dioksit (E 171)
Ekstraktan olarak %70 (V/V) etanol kullanılır.
Diyabetikler için not:
AGNUCASTON® tek bir doz başına ortalama 0.1 g karbonhidrat içermektedir.
6.2. Geçimsizlikler
Bilinen herhangi bir geçimsizliği yoktur.
5Ali Bülent Baş
6.3. Raf ömrü
60 ay.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, Al/PVC blisterde, 30 film kaplı tablet içeren ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Özel herhangi bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bionorica İlaç Ticaret A.Ş.
Kavacık Mahallesi Ruhi Esmer Sk.
Nart Plaza Apt. No: 1/1
34810 Beykoz, İstanbul
Tel: 0216 227 41 45
Faks: 0216 693 15 46
8. RUHSAT NUMARASI
2014/358
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 19.10.2000
Ruhsat yenileme tarihi: 02.05.2014
10. KÜB’ÜN YENİLENME TARİHİ
6