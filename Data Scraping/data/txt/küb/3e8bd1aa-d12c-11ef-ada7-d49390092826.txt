KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADRENOR 4 mg/4 mL iv infüzyonluk çözelti
2. KALİTATİF VE KANTİTATİF BİLEŞİM
Etkin madde:
Her 4 mL’lik ampul, 4 mg noradrenaline eşdeğer 8 mg noradrenalin bitartarat içerir.
Yardımcı maddeler:
Sodyum klorür................................... 34,35 mg
Sodyum metabisülfit (E223)........... 4,0 mg
Yardımcı maddeler için 6.1’e bakınız.
3. FARMASÖTİK FORMU
İnfüzyon için enjeksiyonluk çözelti.
Steril, berrak, yabancı madde içermeyen renksiz çözelti.
4. KLİNİK ÖZELLİKLERİ
4.1. Terapötik endikasyonlar
Akut hipotansiyon durumlarında acil önlem olarak kan basıncının normale döndürülmesinde
endikedir.
4.2. Pozoloji ve uygulama şekli
Pozoloji /Uygulama sıklığı ve süresi:
ADRENOR sadece uzmanlaşmış tıbbi personel tarafından uygulanmalıdır.
ADRENOR, 8 mg/4 mL noradrenalin bitartarat içermektedir. Doz adrenalin baz üzerinden
hesaplanır. Noradrenalin bitartaratın 2 mg'ı 1 mg noradrenalin baza eşdeğerdir. Dolayısıyla
her ampulde 4 mg noradrenalin baz bulunmaktadır.
Parenteral ilaç ürünleri uygulanmadan önce partiküllü madde olup olmadığı ve renginin
bozulup bozulmadığı gözle kontrol edilmelidir. Parenteral noradrenalin iv infüzyon ile
uygulanır.
1 / 12Yetişkinlerde
Kan basıncının düzeltilmesi
Akut hipotansif durumlarda:
Kan hacmi deplesyonu, herhangi bir vazopressör kullanılmadan önce mümkün olduğunca tam
olarak düzeltilmelidir. Noradrenalin, kan hacmi replasmanı sırasında veya öncesinde
uygulanabilir.
Olağan doz:
İnfüzyon genellikle başlangıçta 2-3 mL/dakika (dakikada 8-12 pg) veya 0,11-0,17
(pg/kg/dakika) olarak verilir ve kan basıncındaki duruma göre miktar ayarlanır. Kan basıncı
değeri başlangıçta her iki dakikada bir kaydedilir ve infüzyon hızı sürekli gözlenir. Hastanın
başlangıç dozuna cevabı gözlemledikten sonra, akış hızı, hayati organlarda sirkülasyonu
devam ettirmek için yeterli normal kan basıncını (genellikle 80-100 mm Hg sistolik)
oluşturmak ve devam ettirmek için ayarlanır. Daha önceden hipertansif olan hastalarda, kan
basıncının daha önceden var olan sistolik basıncın 400 mm Hg’den daha fazlasına
yükseltilmemesi önerilmektedir.
Seyreltilen çözeltinin 0,5-1 mL/dakika ortalama akışı (veya 0,03-0,06 pg/kg/dakika)
genellikle tatmin edici kan basınç değerlerini elde etmek için yeterlidir.
Yukarıda anlatılan pozoloji kesin değildir. Doz hastanın kalbinin ve kan damarlarının
durumuna bağlı olarak belirlenir. Ürüne hassasiyet kişiden kişiye önemli farklılıklar
gösterebilir.
Eğer hasta hipotansif kalıyorsa 24 saatte 4 mL’lik 17 ampule kadar miktarların (0,67
mikrogram/kg/dakikaya denk gelen miktar) uygulanması gerekebilir, ama her zaman gizli kan
hacim deplesyonundan şüphelenilmeli ve eğer gerekliyse düzeltilmelidir. Santral venöz
basınç takibi bu durumun tespitinde ve tedavisinde genellikle yardımcı olur.
Tedavi süresi:
Tedavi süresi her bir klinik vaka için farklıdır ve 1-2 saatten 6 güne kadar değişebilir.
İnfüzyon, yeterli doku infüzyonu ve yeterli kan basıncına kadar devam ettirilmelidir.
Kan basıncının ciddi bir şekilde düşmesini önlemek için infüzyon yavaş yavaş azaltılarak
durdurulmalıdır.
2 / 12Uygulama şekli:
Dilüsyon:
ADRENOR, 1 litre %5 glukoz içinde veya %0,9 sodyum klorür ve %5 glukoz karışımında
(50/50) seyreltilerek iv infüzyon şeklinde uygulanır. Tuzsuz diyet uygulanan hastalarda
yalnız %5’lik glukoz çözeltisi içinde seyreltilir. Glukoz çözeltisi noradrenalinin, L-
noradrenalin oksidasyonunu önlemek amacıyla kullanılır.
Noradrenalinin istenen konsantrasyonlarını elde etmek için ampul içeriklerinin dilüsyonlarını
hesaplamada, aşağıdaki tablo referans olarak kullanılabilir:
Elde edilmek istenen Kullanılacak ampul Kullanılacak dilüsyon
Noradrenalin baz içeriği sayısı çözelti hacmi
4 mikrogram/mL 1 1 litre
8 mikrogram/mL 2 1 litre
12 mikrogram/mL 3 1 litre
16 mikrogram/mL 4 1 litre
20 mikrogram/mL 5 1 litre
ADRENOR plazma veya tam kanla karıştırılmaz, uygulama ayrı ayrı yapılmalıdır (Örneğin
aynı anda verilecekse, Y-tüp veya ayrı ayrı kapların kullanılması gerekir).
Sıvı alımı:
Dilüsyonun derecesi klinik hacim gereksinimlerine bağlıdır.
Eğer, birim zamanda aşırı dozda presör ajan içeren bir akış hızı için sıvının (dekstroz) yüksek
hacimleri gerekliyse, 4 mikrogram/mL’den daha seyrek bir çözelti kullanılmalıdır. Öte
yandan, sıvının yüksek hacimleri istenmediği zaman, 4 mikrogram/mL’den daha yüksek bir
konsantrasyon gerekli olabilir.
Enjeksiyon bölgesi:
Noradrenalin sadece intravenöz infüzyon olarak kullanılır. Noradrenalin infüzyonları geniş
bir ven içine yapılmalıdır. Özellikle antekubital venler tercih edilir, çünkü bu durumda
uzamış vazokonstiriksiyondan dolayı üzerini örten dokunun nekroz riski zayıf
gözükmektedir. Alt ekstremite bölgesindeki venlere enjeksiyondan kaçınılmalıdır.
Kan basıncı kontrolü:
İnfüzyonun başlangıcından istenen kan basıncı elde edilene kadar her iki dakikada bir kan
basıncı kontrol edilmelidir. Eğer uygulama devam edecekse, istenen kan basıncına ulaştıktan
sonra her beş dakikada bir kontrol edilmelidir.
İnfüzyon akış hızı sık sık kontrol edilmelidir ve hasta infüzyon sırasında asla yalnız
bırakılmamalıdır.
3 / 12Ekstravazasyon riski:
İnfüzyon akış serbestliği sık sık kontrol edilmelidir.
Artan permeabilite ile ven duvarının vazokonstriksiyodan dolayı, venin etrafındaki dokularda
ilaç sızıntısı meydana gelebilir. Bu durum kesin ekstravazasyondan dolayı değildir ve
dokuların solmasına neden olur. Bundan dolayı, eğer soluklaşma meydana gelirse, lokal
vazokonstriksiyonun etkilerini azaltmak için infüzyon bölgesi değiştirilmelidir.
Ekstravazasyondan dolayı olan iskeminin tedavisi:
İlacın damar dışına sızıntısı sırasında veya damar dışına enjeksiyonda, kan damarlarında
ilacın vazokonstrüktif etkisinden kaynaklanan bir doku harabiyeti meydana gelebilir.
Enjeksiyon alanı mümkün olduğunca hızlı bir şekilde, 5-10 mg fentolamin mezilat içeren
fizyolojik tuz çözeltisiyle yıkanmalıdır.
Bu amaçla, ince enjektör iğneli bir şırınga kullanılmalı ve lokal olarak enjekte edilmelidir.
Ampuller kullanılmadan evvel görsel olarak kontrol edilmeli ve eğer partikül varlığı ve renk
değişikliği görülürse kullanılmamalıdır.
Özel popülasyonlara ilişkin ek bilgiler:
Böbrek /karaciğer yetmezliği:
Noradrenalinin farmakokinetiği renal veya hepatik hastalıklarla önemli derecede etkilenmez.
Karaciğer ve böbrek gibi organlarda kan akımı düşebileceği için, karaciğer ve böbrek
hastalarında sempatomimetikler kullanılırken dikkat edilmelidir.
Pediyatrik popülasyon:
Yeni doğanlarda noradrenalin etkilerine ait çalışmalar yeterli değildir. Çocuklara noradrenalin
verirken yetişkinlerdekine benzer şekilde dikkat edilmelidir. Başlangıç dozu olarak, kan
basıncı kontrolüyle noradrenalin genellikle 0,05 pg/kg/dakika noradrenalin baz infüze
edilebilir ve 0,5 pg /kg/dakika baza kadar artırılabilir.
Geriyatrik popülasyon:
Yaşlılarda, özellikle de sempatomimetik ajanlara ve noradrenalin’e duyarlı olanlarda, dikkatli
kullanılmalıdır.
4.S. Kontrendikasyonlar
ADRENOR aşağıdaki durumlarda kontrendikedir:
• Noradrenaline veya ilacın içeriğindeki diğer yardımcı maddelere aşırı duyarlılık:
ADRENOR yardımcı madde olarak sodyum metabisülfit içerir. Bu nadiren ciddi aşırı
duyarlılık reaksiyonlarına ve bronkospazma neden olabilir.
4 / 12• Hipertansiyon: Hipertansif hastalar ADRENOR’un presör etkilerine daha duyarlı
olabilirler.
• Hipertroidizm: Böyle hastalar noradrenalinin etkilerine aşırı duyarlıdır ve düşük
dozlarda toksisite meydana gelebilir.
• Prinzmetal Anjini: Bu hastalarda, koroner kan akımı miyokardiyal enfarktüse neden
olabilecek süre ve büyüklükte düşebilir.
• Kan hacim eksikliğinden dolayı olan hipotansiyon.
• Hiperkapni, hipoksi ve tıkayıcı vasküler hastalık.
• Noradrenalin kardiyak kasların eksitabilitesini artırabilir ve kalp odacığının hızlı ve
düzensiz kontraksiyonlarına neden olabileceğinden ADRENOR, kloroform,
siklopropan ve halotan anestezisi sırasında kontrendikedir.
4.4. Özel kullanım uyarıları ve önlemleri
Kardiyovasküler sistem:
Alfa-agonist özelliklerinden dolayı, hipertansiyondan sakınmak için, noradrenalin infüze
edileceği zaman, kan basıncı ve akış hızı uygulama zamanından istenen kan basıncı elde
edilinceye kadar sık sık kontrol edilmelidir. Kan hacim düşüşünden sakınmak için,
noradrenalin sadece uygun kan hacim replasmanlarıyla birlikte kullanılmalıdır. Bunlar
tedavinin sonunda hipotansiyonu indükleyebilir ve vazokonstiriksiyon veya vasküler
obstrüksiyona neden olabilir.
Kan:
Oksijen eksikliği veya kan karbonik gazlarının aşırı konsantrasyonlarında, ADRENOR
kullanımı kardiyak ritim bozukluklarına (nabzın hızlanması veya kalbin koordine olmayan ve
efektif olmayan kontaksiyonları) neden olabileceğinden ADRENOR doktor kararı olmadan
kullanılmamalıdır.
Ekstravazasyon:
Noradrenalin ciddi bir doku tahriş edicisidir ve sadece çok seyreltilmiş çözeltileri
kullanılmalıdır. Eğer mümkünse geniş bir venin içine merkezi olarak infüze edilmelidir ve
ekstravazasyondan kaçınmak için dikkat edilmelidir.
Hipertroidizm, diyabet, dar açılı glokom ve prostat hipertrofisinde dikkatli kullanılmalıdır.
Tanısı konmuş veya şüpheli konjenital uzamış QT sendromu ve Torsades de Pointes
hastalarında kullanımından kaçınılmalıdır.
ADRENOR yardımcı madde olarak sodyum metabisülfit içerir, bu ciddi aşırı duyarlılık
reaksiyonlarına ve bronkospazma neden olabilir.
5 / 12ADRENOR her ampulde 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Noradrenalin, kloroform, siklopropan ve halotan anestezisi sırasında birlikte
kullanılmamalıdır (Bkz. 4.3. Kontraendikasyonlar). Aritmiler propranol gibi ß-adrenerjik
bloklayıcı ilaç uygulanması ile tedavi edilmelidir.
ADRENOR aşağıdaki ilaçları alan hastalarda çok dikkatli kullanılmalıdır:
• Atropin sülfat, noradrenalin’in neden olduğu refleks bradikardiyi blokladığı için.
• Trisiklik antidepresanlar (örn. İmipramin),
• Antihistaminikler (difenilhidramin, tripelennamin, deksklorfeniramin),
• Ergonamin türevi bazı alkaloidler, guanethidin veya metildopa, noradrenalinin
vazopresor etkileri potansiyalize edebilirler ve ciddi ve inatçı hipertansiyona neden
olabilirler.
• MAO (monoamin oksidaz) inhibitörleri ile ciddi ve uzamış hipertansiyon meydana
gelebilir.
• Yüksek miktarda dijitalin ve kinidin, aritmilere neden olabilirler.
• Furosemid ve diğer diüretikler, noradrenaline arteriyel cevabı azaltabilir.
Damarlardaki a adrenerjik etkiden kaynaklanan vazopresör etki fentolamin mezilat gibi a-
bloklayıcı ajanın eş zamanlı uygulanması ile azaltılabilir. Bir ß bloklayıcı ajanın (propranolol)
uygulanması kalp üzerindeki ilacın uyarıcı etkisinin (ßi adrenerjik etkiden gelen) azalmasına
neden olurken, arteriolar dilatasyonun azalmasını (ß2 adrenerjik etkiden gelen) takip eden
hipertansör etki de artar.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Noradrenalin’in doğum kontrol yöntemleri üzerine etkisi olup olmadığına dair herhangi bir
veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum, doğum sonrası gelişim üzerindeki etkiler bakımından yetersizdir.
Gebelerde kullanım için güvenliği kanıtlanmamıştır. Noradrenalin ile hayvan üreme
6 / 12çalışmaları yapılmamıştır ve etkisi bilinmemektedir. Hamilelikte, çok gerekli ise
kullanılmalıdır. Noradrenalin plasentadaki kan sirkülasyonunu azaltacağından fetüsün kalp
ritminde yavaşlamaya neden olabilir. Ayrıca, uterus kasılma oranını artırabilir ve gebeliğin
son döneminde fetüsün boğulmasına neden olabilir. Bu nedenle, ADRENOR’un sağlayacağı
klinik avantajların fetüste doğuracağı muhtemel risklerden daha fazla olduğu acil durumlarda
kullanılmalıdır.
Laktasyon dönemi
Noradrenalin’in insan sütüyle atılıp atılmadığı bilinmemektedir. Noradrenalin’in süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da ADRENOR tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
ADRENOR tedavisinin emziren anne açısından faydası dikkate alınmalıdır.
Üreme yeteneği/Fertilite
Noradrenalin ile hayvan reprodüksiyon çalışmaları yapılmamıştır.
4.7. Araç ve makine kullanımı üzerindeki etkiler
ADRENOR’un araç ve makine kullanımı üzerinde etkisi yoktur.
4.8. İstenmeyen etkiler
Bunlar; çok yaygın (>1/10), yaygın (>1/100 ila <1/10), yaygın olmayan (>1/1.000 ila <1/100)
ve seyrek (>1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor, olarak sınıflandırılır.
Sinir sistemi bozuklukları
Yaygın olmayan: Anksiyete, uykusuzluk, konfüzyon, sefalji, baş ağrısı, psikotik durum,
güçsüzlük, tremor, hipervijilans, anoreksi, bulantı ve kusma
Göz hastalıkları
Yaygın olmayan: Akut glokom: iridokorn açısının kapanmasına anatomik olarak ön yatkınlığı
olanlarda çok sıktır.
Kardiyak hastalıkları
Yaygın: Taşikardi, bradikardi, aritmiler, palpitasyon, kalpteki B1 adrenerjik etkiden
kaynaklanan kardiyak kasın kontraktilitesinde artış, akut kardiyak yetmezlik.
Vasküler hastalıkları
Çok yaygın: Arteriyel hipertansiyon ve doku hipoksisi: Potent vazokonstriktür etkiden dolayı
iskemik hasar.
7 / 12Solunum, göğüs bozuklukları ve mediastinal hastalıkları
Yaygın olmayan: Solunum yetmezliği ve güçlüğü, dispne.
Genel bozukluklar ve uygulama bölgesine ilişkin hastalıkları
Yaygın olmayan: Enjeksiyon bölgesinde irritasyon ve nekroz, uzuvlar ve yüzde soğukluk ve
solgunlukla neden olabilecek kan damarlarının büzülmesi.
Kan hacim replasmanı yapılmazsa, kan basıncını devam ettirmek için sürekli noradrenalin
uygulaması aşağıdaki semptomlara neden olabilir:
• Ciddi perifer ve viseral vazokonstriksiyon
• Renal kan çıkışında azalma
• İdrar üretiminde azalma
• Dokularda yetersiz oksijen düzeyi
• Kanda laktik asit seviyesinde artış.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
Semptomlar
Doz aşımı baş ağrısı, ciddi hipertansiyon, solgunluk, anormal derecede yavaş nabız, periferal
dirençte artış ve düşük kalp debisine neden olur.
Aşırı doz durumlarında veya aşırı duyarlı insanlardaki olağan dozlarda, şu etkiler daha sık
gözükebilir: Hipertansiyon, fotofobi, retrosternal ağrı, solukluk, aşırı terleme ve kusma.
Noradrenalin’in olası hayatı tehdit edici etkileri, onun doz ilişkili hipertansif etkisinden
kaynaklanmaktadır. Pulmoner ödem ve serebral hemoraj ile akut hipertansiyon meydana
gelebilir.
İntravenöz infüzyon sırasında noradrenalin ekstravazasyonu infüzyon alanının çevresinde
uyuşukluğa ve nekroza neden olabilir. Uzamış infüzyonları ekstremitelerin kangreni takip
edebilir. İnfüzyon bölgesinde bozulmuş sirkülasyon (ekstravazasyonlu veya
ekstravazasyonsuz), sıcak sargı ve 5 mg/mL serum fizyolojik içindeki fentolamin çözeltisinin
infiltrasyonu ile hafifletilebilir.
8 / 12Herhangi bir potent vazopressörün uzamış uygulaması plazma hacim deplesyonuna neden
olabilir, bu uygun sıvı ve elektrolit replasman tedavisi ile düzeltilebilir. Eğer plazma
hacimleri düzelmezse, noradrenalin tedavisi kesildiği zaman hipotansiyon tekrarlayabilir veya
kan basıncı, kan akımındaki azalmayla ciddi periferik ve viseral vazokonstriksiyon riskiyle
devam edebilir.
Tedavi
Hastanın durumu tekrar stabilize oluncaya kadar uygulama kesilmelidir.
Antidot: Fentolamin mezilat gibi bir a-blokerin (5-10 mg) intravenöz uygulanması. Eğer
gerekirse bu doz tekrarlanabilir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik Grup: Adrenerjik ilaçlar
ATC kodu: C01CA03
Noradrenalin, adrenal medullada sentezlenen endojen bir katekolamindir ve epinefrinin
biyokimyasal öncülüdür. Noradrenalin a-adrenerjik reseptörler üzerinde ağırlıklı olarak
doğrudan etki gösterir. Noradrenalin ayrıca kalp ß-adrenerjik reseptörlerini de doğrudan
stimüle eder (ß1-adrenerjik reseptörleri) fakat bronşlarda veya periferal kan damarlarında
bulunmayanları (ß2-adrenerjik reseptörleri) etkilemez.
Bununla birlikte, noradrenalin ß1 reseptörleri üzerinde epinefrin ve izoproterenol’den daha az
etkilidir. Beta adrenerjik etkiler, adenil siklaz aktivitesi stimülasyonundan oluşurken; a-
adrenerjik etkilerin, adenil siklaz enzimi inhibisyonuyla siklik adenozin-3',5'-monofosfat
(AMP) üretimi inhibisyonundan oluşur.
Noradrenalinin terapötik dozlarının ana etkileri vazokontriksiyon ve kardiyak stimülasyondur.
Kardiyovasküler etkiler: Noradrenalin, a-adrenerjik reseptörler üzerinde ki etkileriyle kan
damarlarının hem direncini hem de kapasitansını daraltır. Toplam periferal direncin artışı,
sistolik ve diyastolik kan basıncının yükselmesiyle sonuçlanır.
Noradrenalin, miyokard üzerinde pozitif inotropik etki yaratarak kalpte ß1 -adrenerjik
reseptörleri üzerinde etkili olur. Ayrıca sinoatriyal düğüm yoluyla pozitif kronotropik bir etki
göstermesine rağmen bu etki, artan arteriyal kan basıncına bir tepki olarak oluşan artmış vagal
aktivite ile giderilir ve genellikle bradikardi ile sonuçlanır. Bradikardi atropin ile engellenir.
9 / 12Hipotansif hastalarda, noradrenalinin pozitif inotropik etkisiyle kalp debisi artabilir ve ilacın
presör etkilerine katkıda bulunabilir. Bununla birlikte, refleks bradikardi nedeniyle kalp debisi
değişebilir veya azalabilir. Eğer kalbe venöz dönüşü, artan periferal vasküler direncin bir
sonucu olarak azalırsa, ilacın uzatılmış kullanımını veya yüksek dozlarda uygulanmasını
takiben kalp debisinde bir düşüş oluşabilir.
5.2. Farmakokinetik özellikler
Genel özellikler
Emilim:
İntravenöz uygulamadan sonra hızlı bir biçimde presör bir yanıt meydana gelir. İlaç kısa
süreli bir etkiye sahiptir ve presör etkisi infüzyon kesildikten sonra 1-2 dakika içinde durur.
Dağılım:
Noradrenalin esas olarak sempatik sinir dokularına lokalize olur. İlaç plasentaya geçer fakat
kan-beyin bariyerini geçemez. Yaklaşık %50 oranında plazma proteinlerine bağlanır. Dağılım
hacmi 0.09-0.4 L/kg’dır.
Biyotransformasyon:
Noradrenalinin farmakolojik etkileri öncelikle sempatik sinir uçlarında tutulumu ve
metabolize olmasıyla sona erer. Noradrenalin, katekol-O-metiltransferaz (COMT) ve
monoamin oksidaz (MAO) enzimlerini içeren reaksiyonlar kombinasyonu ile karaciğer ve
diğer dokularda metabolize olur. Major metabolitler ikisi de inaktif olan normetanefrin ve 3-
metoksi-4-hidroksi mandelik asittir (vanililmandelik asit, VMA). Diğer inaktif metabolitler 3-
metoksi-4-hidroksifenilglikol, 3,4-dihidroksifenilglikol içerir.
Eliminasyon:
Noradrenalin metabolitleri öncelikle sülfat konjugatları olarak ve daha az oranda glukuronid
konjugatları olarak idrarla atılırlar. Sadece çok küçük bir miktar noradrenalin değişmeden
atılır.
5.3. Klinik öncesi güvenlilik verileri
Herhangi bir veri bulunmamaktadır.
10 / 126. FARMASÖTİK ÖZELLİKLER
6.1. Yardımcı maddelerin listesi
Bir ampul:
• Sodyum klorür
• Sodyum metabisülfit
• Hidroklorik asit veya sodyum hidroksit (pH ayarlamak için)
• Enjeksiyonluk su
6.2. Geçimsizlikler
Noradrenalin; alkali çözeltiler veya oksidatif maddeler, barbitüratlar, klorfeniramin,
klorotiyazit, nitrofurantoin, novobiosin, fenitoin, sodyum bikarbonat, sodyum iyodür,
streptomisin, insülin (bir geçimsizlik bildirilmiştir) ile geçimsizdir.
Noradrenalinin gliserol, asetoasetat, ß-hidroksibutirat ve glukoz'un dolaşımdaki seviyelerini
artırdığı gösterilmiştir. Plazma insülini, laktat, piruvat ve alanin seviyeleri noradrenalin ile
düşer.
ADRENOR plazma veya tam kan ile karıştırılmamalıdır, ayrı ayrı uygulanmalıdır.
6.3. Raf ömrü
24 ay
Ampul açıldıktan sonra hemen seyreltilmelidir. ADRENOR’un infüzyon için seyreltilmiş
çözeltileri ile (Bkz. 4.2 “Pozoloji ve uygulama şekli”), 25 °C altındaki oda sıcaklığında 24
saat stabildir.
6.4. Saklamaya yönelik özel uyarılar
25 °C altındaki oda sıcaklığında, kutu üzerinde belirtilen son kullanma tarihine kadar ışıktan
koruyarak saklanmalıdır.
Seyreltilen ürünün saklama koşulları için kısım 6.3'e bakınız.
6.5. Ambalajın niteliği ve içeriği
Karton kutuda 10 adet 4 mL çözelti içeren tip I renksiz cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği’’
ve “Ambalaj ve Ambalaj Atıklarının Kontrolü Yönetmelik’Terine uygun olarak imha
edilmelidir.
11 / 127. RUHSAT SAHİBİ
Farmalas İlaç San. ve Tic. Ltd. Şti.
Altınşehir Mah. Tavukçuyolu Cad. Beka Sk. No:9
Ümraniye/İstanbul
Tel : (0216) 540 05 94
Faks : (0216) 526 13 14
8. RUHSAT NUMARASI
2017/889
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 23.11.2017
Ruhsat yenileme tarihi:
10. KÜB’ÜN YENİLENME TARİHİ
12 / 12