1  Bu ilacı kullanmaya  başlamadan  önce  bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı kullandığınızı 
doktorunuza söyleyiniz.  
• Bu talimatta  yazılanlara aynen uyunuz. İlaç hakkında size önerilen  dozun dışında  
yüksek  veya düşük  doz kullanmayınız. KULLANMA TALİMATI  
 
BECONYL  1,5 mg + 66,5 mg / 5 ml Şurup 
Ağız yoluyla kullanılır.  
 
Etkin  madde : Her 5 ml şurup 1,5 mg terbütalin  sülfat ve 66,5 mg guaifenasin (gayakol gliseril 
eter) içerir.  
Yardımcı maddeler: Sorbitol, gliserin, sitrik asit, sodyum benzoat, disodyum edetat, sodyum 
sakarin, etanol, mentol, ahududu aroması ve saf su. 
 
Bu kullanma  talimatında: 
 
1. BECONYL  nedir  ve ne için kullanılır?  
2. BECONYL’i  kullanmadan önce dikkat edilmesi gerekenler  
3. BECONYL  nasıl  kullanılır?  
4. Olası  yan etkiler nelerdir?  
5. BECONYL’in saklanması  
Başlıkları yer almaktadır.  2  1. BECONYL nedir ve ne  için kullanılır?  
BECONYL,  beyaz  kapak  ile kapatılmış  100 ml’lik  Tip III amber  renkli cam şişe içerisinde, 
5 ml’lik ölçeğiyle birlikte karton kutuda kullanma talimatı ile beraber kullanıma sunulmuştur. 
BECONYL, renksiz, berrak şurup görünümündedir.  
BECONYL,  terbütalin  ve guaifenesin içerir.  
BECONYL, solunum yolunu genişleterek nefes almayı kolaylaştırır. Astımlı hastalarda veya diğer benzer durumlarda nefes daralması gibi belirtileri rahatlatmak için kullanılır.  
BECONYL ayrıca solunum yolundaki balgamı yumuşatarak öksürüğü rahatlatır.  
BECONYL,  öngörülen solunum  sorunlarının  idame tedavisinde kullanılır.  
BECONYL, astım veya diğer solunum hastalıklarının idame tedavisinde tek başına 
kullanılmamalıdır.  
BECONYL’i  her gün kullanıyorsanız doktorunuz size aynı zamanda, akciğerlerinizdeki 
şişliğin ve inflamasyonun azaltılmasına yardımcı olan “inhale kortikosteroid” gibi başka bir 
ilaç tipi de reçete etmiş olmalıdır.  
Ancak  BECONYL, başlamış  olan bir akut astım  atağında rahatlama sağlamaz.  
 
2. BECONYL’i  kullanmadan önce  dikkat  edilmesi gerekenler 
BECONYL’i aşağıdaki durumlarda KULLANMAYINIZ  
Eğer;  
• Terbütalin  sülfata,  guaifenesine  veya  BECONYL  içeriğindeki yardımcı  maddelerden 
herhangi birisine karşı alerjiniz olması durumunda kullanılmamalıdır.  
• Hamile  iseniz veya hamile  kalmayı  planlıyorsanız kullanmayınız.  
• 6 yaşın  altındaki  çocuklarda  kullanılmamalıdır.  
BECONYL’i  aşağıdaki  durumlarda  DİKKATLİ  KULLANINIZ:  
Eğer;  
• Şeker  (diyabet) hastasıysanız (BECONYL’e  başladıktan  sonra kan şekerinizi  daha sık 
ölçmeniz gerekebilir),  
• Kalp  rahatsızlığı hikayeniz, kalp ritminizde  düzensizlik veya  anjinanız  (kalbi besleyen 
damarların daralması/tıkanması ile ortaya çıkan göğüs ağrısı) varsa,  
• Tiroid  bezinizin  aşırı aktif olması  durumu varsa,  
Doktorunuzu reçetesiz olarak  kullandığınız  ilaçlarda  dahil olmak  üzere  kullandığınız  bütün 
ilaçlar hakkında bilgilendirmelisiniz.  
Terbütaline,  guafenesine  ve  içeriğinde  bulunan  diğer  maddelerin  herhangi  birine  veya 
başka herhangi bir ilaca beklenmedik bir reaksiyon gösterdiyseniz doktorunuzu bu konuda bilgilendiriniz.  
BECONYL yalnızca mevcut durumunuz için reçete edilmiştir. Doktorunuz tarafından tavsiye edilmedikçe başka hastalıklarınız için kullanmayınız.  
İlacınızı asla başka  birine vermeyiniz.  
Bu
 uyarılar  geçmişteki  herhangi  bir dönemde  dahi olsa sizin için geçerliyse  lütfen 
doktorunuza danışınız.  3  BECONYL’in  yiyecek  ve içecek  ile kullanılması 
Uygulama  yöntemi  nedeniyle  yiyecek  ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza  veya eczacınıza  danışınız. 
BECONYL ile tedaviye başlamadan önce, doktorunuzu hamile olduğunuz veya hamile 
kalmayı planladığınız konusunda bilgilendiriniz. Hamileyseniz veya hamile kalmayı planlıyorsanız BECONYL’i kullanmayınız. BECONYL kullandığınız dönemde hamile 
kalırsanız, BECONYL kullanmayı hemen bırakınız ve mümkün olduğunca çabuk 
doktorunuzla temasa geçiniz.  
BECONYL anne ve bebekte kalp ve akciğer problemlerine yol açabilir. Bu nedenle gebelik 
döneminde kullanılmamalıdır.  
BECONYL kullanımı süresince uygun bir kontraseptif yöntem (gebelikten korunma yöntemi) kullanılmalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce  doktorunuza  veya eczacınıza  danışınız. 
BECONYL ile tedaviye başlamadan önce, doktorunuza emzirmekte olduğunuzu söyleyiniz. Emzirme durumunda, ilaç kullanımı konusunda her zaman çok dikkatli olmalısınız. 
BECONYL, emzirmekte olan kadınlar tarafından kullanıldığında annede herhangi bir zararlı etki göstermemiştir. Fakat BECONYL’in içeriğindeki etkin maddeler süte geçtikleri için 
emzirme süresince doktor tavsiyesi olmadıkça kullanılmamalıdır.  
Araç  ve makine  kullanımı: 
BECONYL’in  araç ve makine  kullanımını etkilemesi  beklenmez.  
BECONYL’in  içeriğinde bulunan bazı yardımcı  maddeler  hakkında  önemli  bilgiler 
Sorbitol uyarısı  
BECONYL,
 sorbitol  içermektedir.  Nadir kalıtımsal  früktoz  intolerans  problemi  olan 
hastaların bu ilacı kullanmamaları gerekir.  
Sodyum  uyarısı  
BECONYL, her bir dozunda (5 ml’de) 1 mmol (23 mg)’dan daha az sodyum ihtiva eder, bu 
dozda sodyuma bağlı herhangi bir yan etki beklenmemektedir. 
Etanol  uyarısı  
BECONYL  az miktarda  (her 5ml’lik  dozda  100 mg dan az) etanol  (alkol) içerir.  
Diğer  ilaçlar  ile birlikte  kullanımı  
Reçetesiz aldıklarınız ve bitkisel içerilikliler de dahil olmak üzere, kullandığınız tüm ilaçlar 
hakkında her zaman doktorunuzu bilgilendirmelisiniz.  
Beta blokör olarak isimlendirilen ilaçlar (yüksek tansiyon, kalp için kullanılan bazı ilaçlar (atenolol, propranolol  gibi) ve bazı göz damlaları) BECONYL ile eş zamanlı olarak 
kullanıldığında, BECONYL’in etkisini azaltabilir veya bloke edebilirler. BECONYL ile eş 4  zamanlı  kullanılan  bazı belli ilaçların  (Steroidler  (prednizolon),  ksantin  (teofilin,  aminofilin),  
diüretikler olarak adlandırılan idrar söktürücüler (furasemid) gibi) kan seviyesindeki tuz 
dengesine de etkileri olabilir (düşük potasyum seviyeleri). Genellikle bu önemsizdir, ancak 
bazı durumlarda kalp ritmi üzerinde etkisi olabilir. 
Cerrahi bir işlem öncesi genel anestezi almadan önce doktorunuzu BECONYL aldığınızdan 
haberdar edin. Genel anestezikler düzensiz kalp atışlarına neden olabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. BECONYL nasıl  kullanılır?  
Uygun  kullanım  ve doz/ uygulama  sıklığı için talimatlar:  
Doz kişiye  özeldir. Doktorunuzun  talimatlarına  dikkatlice  uyunuz. Bunlar, bu talimatta 
bulunan bilgilerden farklı olabilir.  
Düzenli BECONYL dozunuz sizi aynı düzeyde rahatlatmamaya başlarsa, mümkün olduğunca 
çabuk doktorunuzla temasa geçiniz. Astım kontrolü için ek ilaca ihtiyaç duyabilirsiniz. 
Dozu,  doktorunuza  danışmadan arttırmayınız.  
Uygulama yolu ve metodu:  
Ağızdan alınır.  
Değişik  yaş grupları:  
Yetişkinler ve 12 yaş ve üzeri çocuklar:   
24 saat içinde 3 kez 3 -  4,5 mg (10 -  15 mL).  
  
Çocuklarda kullanımı (6 yaş ve 12 yaş arası):  
Çocuklarda doz, vücut ağırlığına bağlıdır. Doktor reçetesine uyunuz.   BECONYL 6 yaş altında kullanılmamalıdır.   
Özel  kullanım durumları:  
Böbrek/Karaciğer yetmezliği: 
BECONYL’in  böbrek ya da karaciğer  yetmezliği  olan hastalarda  kullanımı  ile ilgili  veri 
bulunmamaktadır.  
Eğer  BECONYL’in  etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
Kullanmanız  gerekenden  fazla  BECONYL kullandıysanız: 
BECONYL’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
Sadece doktorunuzun size reçete ettiği kadar mL şurup kullanınız. Daha fazlasını kullanmak, 
yan etki riskini arttıracaktır.  
Doz aşımı sonrasında en sık görülen belirti ve işaretler aşağıdaki gibidir:  
- Mide bulantısı  
- Baş ağrısı  
- Hızlı veya düzensiz kalp atışı  
- Soluk alıp vermede güçlük 
- Kas krampları  5  - Sinirlilik, huzursuzluk, titreme  
- Baş dönmesi veya olağan dışı sersemlik hissi.  
Guaifenesin  içeren  BECONYL’den  kullanmanız  gerekenden fazla  kullanmanız  durumunda 
böbrek taşı gelişebilir.  
BECONYL’i  kullanmayı unutursanız:  
Eğer bir doz almayı unutmuşsanız, dozu almayı unuttuğunuzu  hatırlar hatırlamaz  alınız. 
Ancak eğer bu, bir sonraki doz zamanına çok yakınsa, bir sonraki doza kadar bekleyiniz.  
Unutulan dozları dengelemek  için çift doz almayınız.  
BECONYL  ile tedavi  sonlandırıldığındaki  oluşabilecek  etkiler  
İlacın  kesilmesiyle oluşabilecek  belirtiler bilinmemektedir.  
 
4. Olası yan etkiler nelerdir?  
Tüm ilaçlar gibi BECONYL’in  içeriğinde bulunan maddelere duyarlı olan kişilerde yan  
etkiler olabilir.  
Aşağıdakilerden biri olursa, BECONYL’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz  
• Aşırı duyarlılık (alerjik) reaksiyonları (Ciltte döküntü, kaşıntı, nefes darlığı, yüz ve 
dudakların şişmesi gibi)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
BECONYL’ya karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi  yan etkilerin  hepsi  oldukça  seyrek  görülür.  
BECONYL  kullanımına  bağlı  olarak  aşağıda sıralanan  yan etkiler  görülebilir.  
Verilen  yan etkilerin  sıklık  dereceleri  şu şekildedir: 
Çok yaygın  : 10 hastanın  en az 1’inde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden  az, fakat  10.000 hastanın  birinden fazla  görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin  edilemiyor.  
Çok yaygın  
• Titreme  
• Baş ağrısı  
Yaygın  
• Hızlı kalp atımı 
• Kalp  çarpıntısı  (palpitasyon)  
• Kas krampları 
• Kanda düşük potasyum düzeyleri kas güçsüzlüğü, susama veya karıncalanmaya neden 
olabilir 
Bilinmiyor  
• Düzensiz kalp atışları 6  • Mide bulantısı  (hasta hissetme)  
• Kusma  
• Ağız  ve boğaz  tahrişi 
• Mide- bağırsak  sisteminde rahatsızlık  
• Sersemlik  hissi 
• Gerginlik, huzursuzluk veya uyku bozukluğu  
• Döküntü ve kaşıntı  gibi alerjik  reaksiyonlar  
• Şiddetli  alerjik reaksiyon  dahil aşırı  duyarlılık  
• Göğüs  ağrısı  (anjina gibi kalp sorunları  nedeniyle)  
BECONYL kullanırken bu belirtilerden birini  yaşarsanız  doktorunuza  söyleyiniz ancak size 
söylemedikçe ilacı kullanmayı bırakmayınız.  
BECONYL kullanırken başka herhangi bir  olağan  dışı  etki  fark  ederseniz  de doktorunuzla 
iletişime geçmeniz gerekmektedir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu, hemşirenizi veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz; eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BECONYL’İN saklanması  
BECONYL’i  çocukların göremeyeceği,  erişemeyeceği  yerlerde ve ambalajında saklayınız.  
25°C’nin altındaki  oda sıcaklığında  saklayınız  
Son kullanma  tarihiyle  uyumlu olarak kullanınız.  
Ambalajdaki  son kullanma tarihinden  sonra BECONYL’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi  : Abay  Pharma  Sağlık  Ürünleri San. ve Tic. A.Ş. 
Ümraniye / İstanbul  
 
Üretim Yeri   : Pharma Plant İlaç  San. ve Tic. A.Ş.  
                               Kadıköy/İstanbul  
 
Bu kullanma talimatı ……. tarihinde onaylanmıştır. 