KISA ÜRÜN BİLGİSİ
1. BEŞERİ TIBBİ ÜRÜNÜN ADI
SELINCRO 18 mg film kaplı tablet
2. KALİTATİF VE KANTİTATİF BİLEŞİM
Etkin madde: Her film tablet 18,06 mg nalmefene eşdeğer 21,9 mg nalmefen hidroklorür
dihidrat içerir.
Yardımcı maddeler: Her film tablet 60,68 mg laktoz anhidr (inek sütü şekeri) içerir.
Yardımcı maddeler için Bölüm 6.1’e bakınız.
3. FARMASÖTİK FORM
Film kaplı tablet.
Beyaz, oval bikonveks, 6 x 8,75 mm boyutunda, bir yüzü ‘S’ baskılı film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
SELINCRO, “içme risk düzeyi” (İRD) (Bkz. Bölüm 5.1) yüksek olan ancak fiziksel yoksunluk
semptomları bulunmayan ve acil detoksifikasyon gerektirmeyen alkol bağımlısı yetişkin
hastalarda alkol tüketimini azaltmak için endikedir.
SELINCRO, sadece tedaviye uyum sağlamaya ve alkol tüketimini azaltmaya odaklı devamlı
bir psikososyal destekle birlikte uygulanmak üzere reçete edilmelidir.
SELINCRO, sadece başlangıç değerlendirmesinden iki hafta sonra yüksek içme risk düzeyini
koruyan hastalarda başlanmalıdır.
4.2 Pozoloji ve uygulama şekli
Pozoloji, uygulama sıklığı ve süresi:
İlk muayenede, hastanın klinik durumu, alkol bağımlılığı ve alkol tüketim miktarı, hasta
bildirimine dayanarak, değerlendirilmelidir. Bundan sonra hastadan, yaklaşık iki hafta boyunca
alkol tüketimini kaydetmesi istenmelidir.
Sonraki muayenede, bu iki haftalık süre boyunca yüksek İRD değerleri (Bkz. Bölüm 5.1)
devam eden hastalarda, tedaviye uyum ve alkol tüketimini azaltma odaklı psikososyal destek
eşliğinde SELINCRO tedavisine başlanabilir.
SELINCRO ihtiyaç duyulduğu şekilde alınır: Hastanın alkol alma riski hissettiği her gün,
tercihen beklenen içme zamanından 1-2 saat önce, bir tablet alınmalıdır. Eğer hasta
SELINCRO almadan içmeye başladıysa, hasta, mümkün olan en kısa sürede SELINCRO
almalıdır.
1Maksimum SELINCRO dozu, günde bir tablettir. SELINCRO besinlerle veya besinlerden
bağımsız olarak alınabilir (Bkz. Bölüm 5.2).
Temel çalışmalar sırasında en fazla iyileşme ilk 4 hafta içinde gözlenmiştir. Hastanın tedaviye
cevabı ve farmakoterapinin devamına olan ihtiyaç, periyodik olarak (örneğin: ayda bir)
değerlendirilmelidir (Bkz. Bölüm 5.1). Doktor, alkol tüketiminin azalması, genel işlevsellik,
tedaviye uyum açılarından hastanın gösterdiği gelişmeleri ve potansiyel yan etkileri
değerlendirmeye devam etmelidir. SELINCRO kullanımına ait klinik veriler, randomize
kontrollü çalışmalarda 6-12 aylık bir süre için mevcuttur. SELINCRO tedavisi 1 yıldan daha
uzun bir süre ile planlanıyorsa, dikkatli olunmalıdır.
Uygulama şekli:
SELINCRO oral kullanım içindir.
Film kaplı tablet bütün halinde yutulmalıdır.
Film kaplı tabletler bölünmemeli veya kırılmamalıdır. Çünkü SELINCRO, cilt ile doğrudan
temas ettiğinde, ciltte hassasiyete neden olabilir (Bkz. Bölüm 5.3).
Özel popülasyonlara ilişkin ek bilgiler:
Böbrek yetmezliği:
Hafif veya orta şiddette böbrek yetmezliği olan hastalarda doz ayarlaması gerekmez (Bkz.
Bölüm 4.4 ve 5.2)
Karaciğer yetmezliği:
Hafif veya orta şiddette karaciğer yetmezliği olan hastalarda doz ayarlaması gerekmez (Bkz.
Bölüm 4.4 ve 5.2)
Pediyatrik popülasyon:
SELINCRO’nun 18 yaşından küçük adolesanlarda ve çocuklarda etkililiği ve güvenliliği
değerlendirilmemiştir. Bununla ilgili veri mevcut değildir (Bkz. Bölüm 5.1).
Geriyatrik popülasyon
65 yaşında ve daha yaşlı hastalar için doz ayarlaması gerekmez (Bkz. Bölüm 4.4 ve 5.2).
4.3 Kontrendikasyonlar
- Etkin maddeye veya Bölüm 6.1’de listelenen yardımcı maddelerden herhangi birine
karşı hipersensitivite durumunda
- Opioid agonist kullanan hastalarda (opioid analjezikler veya opioid agonistlerle (örn:
metadon) veya kısmi agonistlerle (örn: buprenorfin) yerine koyma tedavisi) (Bkz.
Bölüm 4.4)
- Opioidlere bağımlı veya yakın zamanda opioid bağımlısı olmuş hastalarda
- Opioid yoksunluğunun akut semptomlarını gösteren hastalarda
- Opioid kullanmaya başladığından şüphelenilen hastalarda
- Ağır karaciğer yetmezliği olan hastalarda (Child-Pugh sınıflaması)
- Ağır böbrek yetmezliği olan hastalarda (eGFR< 30 ml/dk/1,73 m2)
- Yakın zamanda akut alkol yoksunluk sendromu (halüsinasyonlar, nöbetler ve deliryum
tremens dahil) öyküsü bulunan hastalarda kullanılmamalıdır.
24.4 Özel kullanım uyarıları ve önlemleri
SELINCRO, tedavi amacı hemen alkolü bırakma (abstinans) olan hastalar için değildir. Alkol
tüketiminin azaltılması alkolü bırakma (abstinans) yolunda ara bir hedeftir.
Opioid uygulaması
SELINCRO alan hastaya opioid uygulanması gereken acil bir durumda, istenen etkiyi
sağlamak için gerekli opioid miktarı olağan miktardan daha fazla olabilir. Hasta, opioid
uygulaması nedeniyle ortaya çıkabilecek solunum depresyonu semptomları ve diğer advers
etkiler açısından yakından izlenmelidir.
Eğer acil bir durumda opioidlerin kullanılması gerekiyorsa, doz her zaman mutlaka bireysel
olarak titre edilmelidir. Olağandışı büyük dozlar gerekliyse, hasta yakından izlenmelidir.
Opioid kullanılmasının beklendiği durumlardan 1 hafta önce SELINCRO kullanımı geçici
olarak kesilmelidir (Elektif cerrahi sırasında opioid analjeziklerin kullanılması gibi).
SELINCRO reçete eden doktor, hastasını, opioid kullanımının gerektiği bir durum olursa, en
son ne zaman SELINCRO kullandığını doktoruna bildirmesi ve bunun çok önemli olduğu
konusunda uyarmalıdır.
Opioid içeren (örneğin: öksürük ilaçları, opioid analjezikler (Bkz. Bölüm 4.5)). İlaçlar
kullanıldığında dikkatli olunmalıdır.
Komorbidite
Psikiyatrik hastalıklar
Klinik çalışmalarda psikiyatrik etkiler bildirilmiştir (Bkz. Bölüm 4.8). Eğer hastada
SELINCRO tedavisine başlanması ile ilişkili olmayan ve/veya geçici olmayan psikiyatrik
semptomlar gelişirse, doktor, semptomların alternatif nedenlerini düşünmeli ve SELINCRO
tedavisinin devamının gerekliliğini değerlendirmelidir.
SELINCRO, stabil olmayan psikiyatrik hastalığı olan hastalarda araştırılmamıştır.
SELINCRO, major depresif bozukluk gibi mevcut psikiyatrik komorbiditesi olan hastalara
veriliyorsa, dikkatli olunmalıdır.
Depresyon eşlik etsin veya etmesin, alkol ve madde kötüye kullananlarda artmış olan intihar
riski, nalmefen kullanımıyla azalmaz.
Nöbetler
Alkol yoksunluk nöbetleri de dahil olmak üzere nöbet öyküsü olan hastalarda deneyim
sınırlıdır.
Böyle hastalarda alkol tüketimini azaltmaya yönelik tedaviye başlandığında dikkatli
olunmalıdır.
3Böbrek veya karaciğer yetmezliği
SELINCRO yüksek bir oranda karaciğerde metabolize edilir ve büyük bir kısmı idrarla atılır.
Bu nedenle SELINCRO, hafif ya da orta derecede karaciğer veya hafif ya da orta derecede
böbrek yetersizliği olan hastalara reçete edildiğinde dikkatli olunmalıdır (daha sık izleme gibi).
ALT veya AST düzeyleri normal üst limitin 3 katından daha fazla yükselmiş hastalar klinik
geliştirme programına dahil edilmediğinden, bu grup hastalara SELINCRO önerilirken dikkatli
olunmalıdır.
Geriyatrik hastalar (≥ 65 yaş)
65 yaşında veya daha yaşlı alkol bağımlısı hastalarda SELINCRO kullanımı ile ilgili sınırlı
klinik veri bulunmaktadır.
65 yaşında veya daha yaşlı hastalara SELINCRO önerileceği zaman dikkatli olunmalıdır. (Bkz.
Bölüm 4.2 ve 5.2).
Diğer durumlar
SELINCRO, potent bir UGT2B7 inhibitörü ile birlikte kullanılacaksa dikkatli olunmalıdır
(Bkz. Bölüm 4.5).
Laktoz
Her bir film tablet 60,68 mg laktoz içerir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
İn vivo ilaç-ilaç etkileşim çalışmaları yapılmamıştır.
İn vitro çalışmalara dayanarak, nalmefen veya metabolitleriyle en yaygın CYPP450 ve UGT
enzimleri veya membran taşıyıcıları ile metabolize edilen ilaçlar birlikte uygulandığında,
klinik olarak anlamlı bir etkileşim beklenmez. UGT2B7 enziminin güçlü inhibitörleri olan
ilaçlar (Örneğin: diklofenak, flukonazol, medroksiprogesteron asetat, meklofenamik asit)
birlikte uygulandığında, nalmefen maruziyeti önemli ölçüde artabilir. Zaman zaman
kullanımda bunun bir sorun yaratması beklenmez. Ancak, güçlü bir UGT2B7 inhibitörü ile
uzun süre birlikte kullanılmaya başlandığında, nalmefene maruziyette olası bir artış göz ardı
edilemez (Bkz. Bölüm 4.4). Bunun aksine, bir UGT indükleyicisi (Örneğin, deksametazon,
fenobarbital, rifamisin, omeprazol) ile birlikte uygulama, nalmefenin plazma
konsantrasyonlarının subterapötik düzeylerde kalmasına neden olabilir.
SELINCRO, opioid agonistleri (Örneğin, öksürük ve soğuk algınlığı için kullanılan ilaçların
belirli tipleri, bazı antidiyareik ilaçlar ve opioid analjezikler) ile birlikte alındığında, hasta
opioid agonistten yarar sağlamayabilir.
Nalmefen ve alkol arasında klinik olarak anlamlı farmakokinetik ilaç-ilaç etkileşmesi yoktur.
Nalmefen uygulamasından sonra kognitif ve psikomotor performansta hafif bir bozulma
görülür. Ancak, nalmefen ve alkol kombinasyonunun etkisi, bu maddelerin ayrı ayrı
alınmasıyla ortaya çıkan etkilerin toplamından daha fazla olmamıştır.
4SELINCRO ve alkolün eşzamanlı alınması, alkolün entoksike edici etkilerini önlemez.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir. Hasta hamile kaldığında veya hamilelik kararı aldığında doktorunu bilgilendirmesi
gerektiği hususunda uyarılmalıdır.
Gebelik dönemi
SELINCRO için, gebeliklerde maruz kalmaya ilişkin klinik veri mevcut değildir veya veriler
sınırlıdır (300’den daha az gebeliğe ait veri vardır).
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3). Hayvan çalışmaları üreme toksisitesi göstermiştir (Bkz.
Bölüm 5.3). İnsanlara yönelik potansiyel risk bilinmemektedir.
SELINCRO çok gerekli olmadıkça gebelik döneminde kullanılmamalıdır.
Laktasyon dönemi
Hayvanlar üzerinde yapılan mevcut farmakodinamik/toksikolojik veriler, nalmefen ve
metabolitlerinin sütle atıldığını göstermektedir. (Bkz. Bölüm 5.3). Nalmefenin insan sütü ile
atılıp atılmadığı bilinmemektedir.
Yeni doğanlarda ve infantlarda risk göz ardı edilemez.
Emzirmenin durdurulup durdurulmayacağına veya SELINCRO tedavisinin kesilip
kesilmeyeceğine/tedaviden vazgeçilip vazgeçilmeyeceğine karar verilirken, emzirmenin çocuk
acısından yararları ve tedavinin kadın açısından yararları dikkate alınmalıdır.
Üreme yeteneği (fertilite)
Sıçanlardaki fertilite çalışmalarında, nalmefenin fertilite, çiftleşme, gebelik veya sperm
parametreleri üzerinde hiçbir etkisi gözlenmemiştir. İnsanlara ait veri yoktur.
4.7 Araç ve makine kullanımı üzerindeki etkiler
Nalmefen uygulamasının ardından dikkat bozukluğu, görme bozukluğu, anormal hissetme,
mide bulantısı, baş dönmesi, somnolans, uykusuzluk ve baş ağrısı gibi advers etkiler
görülebilir. Bu advers etkilerin büyük çoğunluğu, tedaviye başlama ile ilişkilidir ve hafif veya
orta şiddette ve kısa sürelidir.
Dolayısıyla, SELINCRO’nun araç ve makine kullanımı üzerine minör ila orta düzeyde etkisi
olabilir ve SELINCRO tedavisine başlayacak hastaların özellikle dikkatli olması gereklidir.
54.8 İstenmeyen etkiler
Güvenlilik profili özeti
Tablo 1’de yer alan advers etkilerin sıklıkları, alkol bağımlısı hastalarda yürütülen üç
randomize, çift kör, plasebo kontrollü çalışmaya dayanılarak hesaplanmıştır.
En yaygın advers etkiler, mide bulantısı, baş dönmesi, uykusuzluk ve baş ağrısıdır. Bu advers
etkilerin çoğunluğu tedaviye başlama ile ilişkilidir ve hafif veya orta şiddette ve kısa sürelidir.
Klinik çalışmalarda konfüzyon durumu ve seyrek olarak halüsinasyonlar ve disosiyasyon
bildirilmiştir. Bu etkilerin çoğunluğu, tedaviye başlanması ile ilişkilidir ve hafif veya orta
şiddette ve kısa süreli olmuştur (birkaç saatten birkaç güne kadar). Bu advers etkilerin büyük
kısmı, tedavinin devamında ortadan kalkmış ve tekrarlı uygulama ile nüksetmemiştir. Bu
olaylar genel olarak kısa süreli olmakla birlikte, alkolik psikoz, alkol yoksunluk sendromu
veya eşlik eden psikiyatrik hastalığın sonucu olarak ortaya çıkmış olabilir.
Advers etkilerin tablolaştırılmış listesi
Sıklıklar şu şekilde tanımlanmıştır: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Tablo 1. Advers etkilerin sıklığı
Sistem Organ Sınıfı Sıklık Advers etki
Metabolizma ve beslenme Yaygın İştah azalması
hastalıkları
Çok yaygın Uykusuzluk
Yaygın Uyku bozukluğu
Konfüzyon durumu
Huzursuzluk
Libido azalması (libido kaybı
dahil)
Psikiyatrik hastalıklar Yaygın olmayan Halusinasyon (işitme ile ilgili
halusinasyon, dokunma ile ilgili
halusinasyon, görsel
halusinasyon ve somatik
halusinasyon dahil)
Disosiyasyon
6Çok yaygın Baş dönmesi
Baş ağrısı
Yaygın Somnolans
Sinir sistemi hastalıkları
Titreme
Dikkat bozukluğu
Parestezi
Hipoestezi
Bilinmiyor Görme bozukluğu (çoğunlukla
Göz hastalıkları
geçici)
Yaygın Taşikardi
Kardiyak hastalıklar
Çarpıntı
Çok yaygın Mide bulantısı
Gastrointestinal hastalıklar Yaygın Kusma
Ağız kuruluğu
Diyare
Deri ve derialtı doku hastalıkları Yaygın Hiperhidroz
Bilinmiyor Anjioödem
Ürtiker
Kaşıntı
İsilik
Eritem
Kas-iskelet bozuklukları, bağ doku Yaygın Kas spazmları
ve kemik hastalıkları Bilinmiyor Miyalji
Üreme sistemi ve meme hastalıkları Bilinmiyor Priapizm
Yaygın Yorgunluk
Genel hastalıklar ve uygulama Asteni
bölgesine ilişkin hastalıklar
Kırgınlık, halsizlik
Anormal hissetme
Araştırmalar Yaygın Kilo kaybı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
74.9 Doz aşımı ve tedavisi
Patolojik kumar teşhisi konulmuş hastalarla yapılan bir çalışmada, 16 hafta boyunca 90
mg/gün doza kadar nalmefen uygulamaları incelenmiştir. İnterstisyel sistiti olan hastalarda
yapılan bir çalışmada, 20 hasta 2 yıldan daha uzun süre ile 108 mg/gün nalmefen almıştır. 450
mg tek doz nalmefen alınması ile kan basıncı, kalp hızı, solunum hızı veya vücut sıcaklığında
değişiklik olmadığı bildirilmiştir.
Bu çalışmalarda, olağan dışı hiçbir advers etki gözlenmemiştir, ancak deneyim sınırlıdır.
Doz aşımının tedavisi, gözlemsel ve semptomatik olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer sinir sistem ilaçları, alkol bağımlılığında kullanılan ilaçlar
ATC kodu: N07BB05
Etki mekanizması
Nalmefen belirgin μ, δ, ve κ reseptör profiline sahip bir opioid sistem modülatörüdür.
- In vitro çalışmalar, nalmefenin μ ve δ reseptörlerine antagonist ve κ reseptörüne
parsiyel agonist etkisi olan selektif bir opioid reseptör ligandı olduğunu göstermiştir.
- In vivo çalışmalar, nalmefenin, muhtemelen kortiko-mezolimbik fonksiyonları modüle
ederek, alkol tüketimini azalttığını göstermiştir.
Klinik dışı çalışmalar, klinik çalışmalar ve literatürden elde edilen veriler, SELINCRO ile
herhangi bir şekildeki bağımlılık veya suistimal potansiyeline işaret etmemektedir.
Klinik etkililik ve güvenlilik
SELINCRO’nun alkol bağımlılığı (DSM-IV) olan hastalarda alkol tüketimini azaltılması
yönünden etkililiği, iki etkililik çalışmasında değerlendirilmiştir. Delirium tremens durumu,
halüsinasyon, nöbet, önemli psikiyatrik komorbidite veya karaciğer fonksiyonlarında önemli
anormallik öyküsü olan hastaların yanı sıra, tarama veya randomizasyon sırasında belirgin
şekilde fiziksel yoksunluk semptomları gösteren hastalar çalışmaya dahil edilmemiştir.
Çalışmaya dahil edilen hastaların çoğunluğu (%80), taramada yüksek veya çok yüksek (İçme
risk düzeyi (İRD)) değerine (alkol tüketimi için Dünya Sağlık Örgütü (DSÖ)’nün İRD
değerlerine göre, alkol tüketimi erkekler için >60 g/gün ve kadınlar için >40 g/gün) sahipti.
Bunların %65’i, tarama ve randomizasyon arasında geçen sürede, yüksek veya çok yüksek
İRD değerlerini korumuştur.
Her iki çalışmada; randomize, çift kör, paralel gruplu ve plasebo kontrollüdür. 6 aylık
tedaviden sonra, SELINCRO alan hastalar, 1 aylık bir sonlanma dönemi için ya plasebo ya da
SELINCRO için tekrar randomize edilmiştir. SELINCRO’nun etkililiği ayrıca, randomize, çift
kör, paralel gruplu, plasebo kontrollü 1 yıllık bir çalışma ile değerlendirilmiştir. Tümüyle,
çalışmalara 1941 hasta dahil edilmiş, bunlardan 1144 tanesi SELINCRO 18 mg PRN (Pro re
nata) ile tedavi edilmiştir.
8İlk muayenede, hastanın klinik durumu, sosyal durumu ve alkol tüketim paterni hasta
bildirimine dayanarak değerlendirilmiştir. 1-2 hafta sonra yapılan randomizasyon
muayenesinde, İRD değeri yeniden değerlendirilmiş ve SELINCRO, tedaviye uyum ve alkol
tüketiminin azaltılması odaklı psikososyal girişim (BRENDA) ile birlikte başlanmıştır.
SELINCRO gerek duyulduğunda alınmak üzere reçetelenmiş (PRN) ve bunun sonucunda,
hastalar SELINCRO’yu, yaklaşık olarak toplam süredeki gün sayısının yarısında kullanmıştır.
SELINCRO’nun etkililiği başlıca iki birincil sonlanım noktası kullanılarak ölçülmüştür:
Başlangıçtan itibaren 6 ay içinde, “bir ay içinde ağır içilen gün” sayısındaki değişiklik ve
başlangıç değerine göre 6 ay içinde “bir günlük toplam alkol tüketim miktarı”ndaki değişiklik.
Bir ay içinde ağır içilen gün, erkekler için ≥60 g ve kadınlar için ≥40 g günlük saf alkol
tüketimi olarak tanımlanmıştır.
Farmakolojik olmayan etkilere bağlı olarak, ilk muayene (tarama) ve randomizasyon
arasındaki sürede, bazı hastaların “bir ay içinde ağır içilen gün sayısı” ve “bir günlük toplam
alkol tüketim miktarı”nda anlamlı bir azalma ortaya çıkmıştır.
Çalışma 1 (n=579) ve Çalışma 2’de (n=655), tarama ve randomizasyon süresi arasında, toplam
popülasyonun sırasıyla %18 ve %33’ü alkol tüketimini önemli oranda azaltmıştır. Başlangıçta
yüksek veya çok yüksek İRD değeri olan hastalarla ilgili olarak, hastaların %35’i ilk muayene
(tarama) ve randomizasyon viziti arasındaki dönemde, farmakolojik olmayan etkilere bağlı
olarak, iyiye gitme göstermiştir. Randomizasyonda, bu hastalar o kadar az miktarda alkol
tüketmiştir ki, daha fazla iyileşme söz konusu olmamıştır (taban etkisi). Bu nedenle,
randomizasyonda yüksek veya çok yüksek İRD değerleri devam eden hastalar post hoc hedef
popülasyon olarak tanımlanmıştır. Bu post hoc popülasyonda tedavi etkisi, toplam
popülasyonunkinden daha büyüktür.
SELINCRO’nun klinik etkililiği ve kliniğe uygunluğu, tarama ve randomizasyon
aşamalarında, yüksek veya çok yüksek İRD değerleri gösteren hastalarda analiz edilmiştir.
Başlangıçta, “bir ay içinde ağır içilen gün” sayısı, ayda ortalama 23 (hastaların %11’inde bir
ay içinde ağır içilen gün sayısı 14’den azdır) ve toplam alkol tüketimi 106 g/gün idi. Hastaların
çoğu, “Alkol Bağımlılığı Skalası”na göre, düşük (%55’i için skor: 0-13) veya orta (%36’sı için
skor: 14-21) alkol bağımlılığı göstermiştir.
Randomizasyon sırasında yüksek veya çok yüksek İRD değerlerini sürdüren hastalarda yapılan
post-hoc etkinlik analizi
Çalışma 1’de, çalışmadan çekilen hasta oranı, SELINCRO grubunda plasebo grubundan daha
yüksektir (sırasıyla, %50 ve %32). “Bir ay içinde ağır içilen gün” sayısı, başlangıç için,
SELINCRO grubunda (n=171) 23 gün/ay ve plasebo grubunda (n=167) 23 gün/ay idi.
Çalışmaya devam eden ve 6. ayda etkinlik verilerini sağlayan hastalar için “bir ay içinde ağır
içilen gün” sayısı, SELINCRO grubunda (n=85) 9 gün/ay iken plasebo grubunda (n=114) 14
gün/ay olmuştur. Başlangıçtaki “toplam alkol tüketim miktarı”, SELINCRO grubunda (n=171)
102 g/gün iken plasebo grubunda (n=167) 99 g/gün’dü. Çalışmaya devam eden ve 6. ayda
etkinlik verilerini sağlayan hastalarda “bir günlük toplam alkol tüketim miktarı”, SELINCRO
grubu için (n=85) 40 g/gün ve plasebo grubu için (n=114) ise 57 g/gün olarak saptanmıştır.
Çalışma 2’de, çalışmadan çekilen hasta oranı, SELINCRO grubunda plasebo grubuna göre
daha yüksek bulunmuştur (sırasıyla, %30 ve %28). Başlangıçtaki “bir ay içinde ağır içilen
gün” sayısı, SELINCRO grubunda (n=148) 23 gün/ay ve plasebo grubunda (n=155) 22 gün/ ay
9idi. Çalışmaya devam eden ve 6. ayda etkinlik verilerini sağlayan hastalar için “bir ay içinde
ağır içilen gün” sayısı, SELINCRO grubunda (n=103) 10 gün/ay iken plasebo grubunda
(n=111) 12 gün/ay olmuştur. Başlangıçtaki “bir günlük toplam alkol tüketim miktarı,
SELINCRO grubunda (n=148) 113 g/gün iken plasebo grubunda (n=155) 108 g/gün’dü.
Çalışmaya devam eden ve 6. ayda etkinlik verileri sağlayan hastalarda “toplam alkol tüketim
miktarı”, SELINCRO grubunda (n=103) 44 g/gün ve plasebo grubunda (n=111) ise 52 g/gün
olarak saptanmıştır.
Bu iki çalışmaya ait veri havuzunun yanıtlayan analizleri Tablo 2’de verilmektedir.
Tablo 2. Tarama ve randomizasyon sırasında yüksek veya çok yüksek İRD (İçme Risk
Düzeyi) değeri gösteren hastalarda havuzlanmış yanıtlayan analiz sonuçları
Yanıta Plasebo Nalmefen Odds oranı p-değeri
(95% güven
aralığı)
“Bir günlük toplam %19,9 %25,4 1,44 0,067
alkol tüketim (0,97; 2,13)
miktarı”, R70b
0-4 “Bir ay içinde %16,8 %22,3 1,54 0,04
ağır içilen gün” (1,02; 2,35)
sayısı c
a Analizde, çalışmadan çekilen hastalar “yanıt vermeyen hasta” olarak değerlendirilir
b 6. ayda “toplam alkol tüketim miktarı” düzeyinde başlangıca göre ≥%70 azalma (28
günlük süre)
c 6. ayda (28 günlük süre) “bir ay içinde ağır içilen gün” sayısı: 0-4
SELINCRO için 1 ay süreli sonlanma (run-out) dönemi için veriler sınırlıdır.
1 yıllık çalışma
Bu çalışma toplam 665 hastada yürütülmüştür. Bu hastaların %52’si başlangıçta yüksek veya
çok yüksek İRD değerine sahipti. Bunlardan %52’si (Toplam popülasyonun %27’sini temsil
eder) randomizasyon aşamasında da yüksek veya çok yüksek İRD değerlerini korumuştur. Bu
post-hoc hedef popülasyonda, çalışmadan ayrılan hasta sayısı, nalmefen kullananlarda (%45)
plasebo grubuna göre (%31) daha fazla olmuştur. “Bir ay içinde ağır içilen gün” sayısı
başlangıçta, SELINCRO grubunda (n=141) 19 gün/ay ve plasebo grubunda (n=42) 19
gün/ay’dır. Çalışmaya devam eden ve 1 yıl içinde etkililik verisi sağlayan hastalar için “bir ay
içinde ağır içilen gün” sayısı, SELINCRO grubu için (n=78) 5 gün/ay ve plasebo grubu için
(n=29) 10 gün/ay bulunmuştur. “Toplam alkol tüketim miktarı”, başlangıçta, SELINCRO
grubu için (n=141) 100 g/gün, plasebo grubu için (n=42) 101 g/gün’ dü. Çalışmaya devam
eden ve 1 yıllık etkinlik verisi sağlayan hastalar için “Toplam alkol tüketim miktarı”,
SELINCRO grubunda (n=78) 24 g/gün ve plasebo grubunda (n=29) 47 g/gün bulunmuştur.
Pediyatrik popülasyon
Alkol bağımlılığı tedavisinde pediyatrik popülasyonun tüm alt gruplarında SELINCRO
çalışma sonuçlarının sunulması yükümlüğü kaldırılmıştır (Bkz. Bölüm 4.2).
105.2 Farmakokinetik özellikler
Genel Özellikler
Emilim:
Nalmefen, 18,06 mg tek doz oral uygulama sonrası hızlı bir şekilde absorbe olur, yaklaşık 1,5
saat sonunda maksimum doruk konsantrasyonu (C ) 16,5 ng/ml ve eğri altında kalan alanı
maks
(EAA) ise 131 ng*s/ml’dir.
Nalmefenin mutlak oral biyoyararlanımı %41’dir. Yüksek yağ içeren besinlerle uygulanması
toplam maruziyeti (EAA) %30 ve doruk konsantrasyonu (C ) %50 arttırır. Doruk
maks
konsantrasyona ulaşma süresi (t ) ise 30 dk gecikir (t 1,5 saat). Bu değişikliğin klinik
maks maks
açıdan anlamlı olmadığı düşünülür.
Dağılım:
Plazmada nalmefenin ortalama proteine bağlanma fraksiyonu yaklaşık %30’dur. Tahmin
edilen dağılım hacmi (V /F) yaklaşık 3200 l’dir.
d
Nalmefenin 18,06 mg dozda tek doz ve tekrarlanan günlük dozlarla verilmesinden sonra
yapılan bir PET çalışmasından elde edilen bağlanma oranı (occupancy) verileri, dozlamadan
sonraki 3 saat içinde %94-100 reseptöre bağlanma oranı göstermiştir. Bu durum, nalmefenin
kolaylıkla kan-beyin bariyerini geçtiğini düşündürür.
Biyotransformasyon:
Oral uygulamayı takiben nalmefen, yoğun ve hızlı bir şekilde metabolize olarak,
dönüştürülmesinden birincil olarak sorumlu enzim UGT2B7 ve minor katkıları olan enzimler
UGT1A3 ve UGT1A8 ile, major metaboliti olan nalmefen 3-O-glukuronide dönüşür.
Nalmefenin küçük bir kısmı sülfatasyon ile nalmefen 3-O-sülfata ve CYP3A4/5 ile
nornalmefene dönüşür. Nornalmefen daha sonra nornalmefen 3-O-glukuronid ve nornalmefen
3-O-sülfata dönüşür. Nalmefen 3–O-sülfat hariç, diğer metabolitlerin insanlardaki opioid
reseptörler üzerine önemli farmakolojik etkilerinin olmadığı düşünülür. Nalmefen 3-O-sülfat
ise nalmefen benzeri potense sahiptir. Bununla birlikte, nalmefen 3-O-sülfat, nalmefenin
%10’undan daha az konsantrasyonlarda bulunur ve bu nedenle nalmefenin farmakolojik
etkisine major bir katkısının olmadığı şeklinde değerlendirilir.
Eliminasyon:
Glukuronid konjugasyonu ile metabolizasyonu nalmefen klirensinin başlıca mekanizmasıdır ve
nalmefen ve metabolitlerinin başlıca eliminasyon yolu renal atılımdır. Toplam dozun %54’ü
idrarla, nalmefen 3-O-glukuronid halinde atılırken, nalmefen ve diğer metabolitlerinin
idrardaki miktarları ayrı ayrı %3’ten daha azdır.
Nalmefenin oral klirensi (CL/F) 169 l/saat ve terminal yarı ömrü 12,5 saat olarak tahmin edilir.
Dağılma, metabolizma ve atılım verilerinden, nalmefenin yüksek hepatik ekstraksiyon oranına
sahip olduğu görülmektedir.
11Doğrusalık/Doğrusal olmayan durum:
Nalmefen 18,06 mg ila 72,24 mg doz aralığında, C düzeyinde 4,4 kat artış ve EAA
maks 0-tau
(kararlı durumda veya kararlı durum yakınında) düzeyinde 4,3 kat artışla, dozdan bağımsız bir
lineer farmakokinetik profili sergiler.
Nalmefen kadın-erkek, genç-yaşlı veya etnik gruplar arasında herhangi anlamlı farmakokinetik
farklılık göstermez. Bununla birlikte, vücut ağırlığı, nalmefenin klirensini küçük miktarda
etkilemektedir (klirens vücut ağırlığında artış ile artmaktadır), ancak bu durumun klinik olarak
anlamlı olmadığı düşünülmektedir.
Hastalardaki karakteristik özellikler
Böbrek yetmezliği:
Tahmini glomerüler filtrasyon hızı kullanılarak sınıflandırılmış hafif, orta veya şiddetli böbrek
yetmezliği olan hastalara tek oral doz nalmefen 18,06 mg uygulaması sağlıklı gönüllülere
kıyasla daha yüksek bir nalmefen maruziyetiyle sonuçlanmıştır. Hafif, orta veya şiddetli
böbrek yetmezliği olan hastalarda EAA değeri sırasıyla 1,1 kat, 1,4 kat ve 2,4 kat daha yüksek
olmuştur. Buna ilaveten, nalmefenin C ve eliminasyon yarılanma ömrü şiddetli böbrek
maks
yetmezliği olan hastalarda 1,6 kata kadar daha yüksek olmuştur. Herhangi bir grupta, t
maks
değerinde klinik olarak ilgili bir değişiklik görülmemiştir. İnaktif majör metabolit nalmefen 3-
O-glukuronid için, EAA ve C değerleri şiddetli böbrek yetmezliği olan hastalarda sırasıyla
maks
5,1 kat ve 1,8 kat daha yüksek olmuştur (bkz. Bölüm 4.3 ve 4.4).
Karaciğer yetmezliği:
Hafif veya orta derecede karaciğer yetmezliği olan hastalara 18,06 mg tek doz nalmefen
uygulanması ile maruziyet, sağlıklı gönüllülere göre artmıştır. Hafif karaciğer yetmezliği olan
hastalarda maruziyet 1,5 kat artmış ve oral klirens yaklaşık olarak %35 azalmıştır. Orta
derecede karaciğer yetmezliği olan hastalarda, EAA 2,9 kat ve C 1,7 kat artarken oral
maks
klirens yaklaşık %60 azalmıştır. Hiçbir grupta, t veya eliminasyon yarı ömründe klinik
maks
olarak anlamlı değişiklik görülmemiştir.
Ağır karaciğer yetmezliği olan hastalara oral nalmefen uygulamasından sonraki
farmakokinetik veri mevcut değildir (Bkz. Bölüm 4.3 ve 4.4).
Geriyatrik popülasyon:
65 yaşında veya daha yaşlı hastalarda oral dozlama ile ilgili spesifik bir çalışma yapılmamıştır.
IV uygulama ile yapılan bir çalışma, yaşlılardaki farmakokinetik özelliklerde, yaşlı olmayan
yetişkinlerinki ile karşılaştırıldığında, önemli bir değişiklik göstermediğini düşündürmektedir
(Bkz. Bölüm 4.2 ve 4.4).
5.3 Klinik öncesi güvenlilik verileri
Nalmefenin farelere topikal uygulamasını takiben yapılan “Lokal Lenf Nodu Testi”nde, ciltte
hassasiyet yaratma potansiyeli olduğu gösterilmiştir.
Hayvanlarda yapılan çalışmalar, fertilite, gebelik, embriyon-fötal gelişim, doğum veya doğum
sonrası gelişim ile ilgili doğrudan zararlı etkiler göstermemiştir.
Tavşanlarda yürütülen bir embriyo-fötal gelişim toksisite çalışmasında, fetüslerde fötal ağırlık
ve kemikleşmede gecikme şeklinde etkiler görülmekle birlikte, major anormallik
12saptanmamıştır. Bu etkiler açısından hiçbir advers etki gözlenmeyen düzeydeki (HAEGD)
EAA değeri, önerilen klinik dozdaki insan maruziyetinin altında idi.
Sıçanlarda yapılan pre-postnatal toksisite çalışmalarında, ölü doğmuş yavruların sayısında artış
ve doğum sonrası yavruların yaşama başarısında düşüş gözlenmiştir. Bu etki, anne sıçanlara
olan toksisiteye bağlı bir indirekt etki şeklinde değerlendirilmiştir.
Sıçanlar üzerinde yapılan çalışmalar, nalmefen veya metabolitlerinin süt ile atıldığını
göstermiştir.
Klinik dışı veriler, konvansiyonel güvenlilik farmakolojisi, tekrarlı doz toksisitesi,
genotoksisite veya karsinojenik potansiyel çalışmalarına dayanarak, insanlar için özel bir
tehlike göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği
Mikrokristalin selüloz
Laktoz, anhidr (inek sütü şekeri)
Krospovidon, tip A
Magnezyum stearat
Tablet kaplama (Opadry OY-S-28849 Beyaz)
Hipromelloz
Makrogol 400
Titanyum dioksit (E171)
6.2 Geçimsizlikler
Uygulanmaz.
6.3 Raf ömrü
36 ay
6.4 Saklamaya yönelik özel tedbirler
30°C’nin altındaki oda sıcaklığında saklanır.
6.5 Ambalajın niteliği ve içeriği
Karton kutular içinde şeffaf, PVC/PVDC-aluminyum blisterler 7, 14, 28 ve 42 film kaplı tablet
içeren ambalajlarda piyasaya sunulur. Tüm ambalaj büyüklükleri piyasada olmayabilir.
136.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Lundbeck İlaç Tic. Ltd. Şti.
FSM Mah. Poligon Cad. Buyaka 2 Sitesi No:8
1.Blok Kat:7 34771 Ümraniye/İstanbul
Tel: 0216 425 46 35
Faks: 0216 538 96 00
8. RUHSAT NUMARASI
2014/846
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.11.2014
Ruhsat yenileme tarihi: 12.05.2020
10. KÜB’ÜN YENİLENME TARİHİ
14