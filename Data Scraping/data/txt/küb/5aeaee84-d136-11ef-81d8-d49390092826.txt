KISA ÜRÜN BİLGİSİ
1.BEŞERİ TIBBİ ÜRÜNÜN ADI
SABRİL 500 mg saşe
2.KALİTATİF VE KANTİTATİF BİLEŞİM
Etkin madde:
Vigabatrin 0.5 g
Yardımcı madde(ler):
Yardımcı maddeler için bölüm 6.1’e bakınız.
3.FARMASÖTİK FORM
Saşe, oral çözelti için granül
Beyaz ile kirli beyaz arası renkte, toz içeren saşe.
4.KLİNİK ÖZELLİKLER
4.1 Terapötik endikasyonlar
SABRİL,
 Diğer uygun ilaç kombinasyonlarının yetersiz kaldığı veya tolere edilemediği, sekonder
jeneralizasyonu olan veya olmayan dirençli parsiyel epilepsilerde anti-epileptik ilaçlara ilave
olarak,
 İnfantil spazmda (West Sendromu) monoterapi olarak kullanılır.
4.2 Pozoloji ve uygulama şekli
Pozoloji
Başlangıç dozu olarak günde 1g (2 saşe) SABRİL, sürdürülmekte olan tedaviye ilave olarak
verilir.
Uygulama sıklığı ve süresi
SABRİL ile tedavi bir uzman hekim tarafından başlatılabilir, tedavinin takibi de uzman
hekimin denetiminde düzenlenmelidir.
SABRİL nöroloji, beyin cerrahisi, fiziksel tıp ve rehabilitasyon, çocuk sağlığı ve hastalıkları,
psikiyatri uzmanı hekimleri tarafından veya bu uzman hekimler tarafından düzenlenen ilaç
kullanım dozu ve süresini belirten uzman hekim raporuna dayanılarak diğer hekimler
tarafından da reçete edilebilir.
Eğer gerekirse, günlük doz, klinik cevap ve toleransa göre haftalık aralıklarla 0.5 g’lık
miktarlarda artırılır veya azaltılır. Maksimum etkinlik genellikle günlük 2-3 g’lık dozlarda
görülür. 3 g/gün üzerindeki dozlar yalnızca istisnai durumlarda yan etkiler yakından izlenerek
kullanılmalıdır.
Uygulama şekli
SABRİL oral yolla, günde bir veya iki kez yemeklerden önce veya sonra alınabilir. Saşe
içeriği kullanımdan hemen önce içeceklere (örn. su, meyva suyu veya süt) konabilir.
Özel Popülasyonlara ilişkin ek bilgiler:
Böbrek/Karaciğer yetmezliği:
Vigabatrin böbrekler yoluyla atıldığından, kreatinin klerensi 60ml/dakikadan az olan
hastalarda dikkatli olunmalıdır. Böbrek fonksiyonu normal veya azalmış olan yaşlı hastalarda
klerensin azalmış olmasından dolayı, benzer önlemlerin alınması gereklidir
1Pediyatrik popülasyon:
Önerilen başlangıç dozu 40mg/kg/gündür. İdame dozu vücut ağırlığına bağlı olarak aşağıdaki
şekilde önerilir;
Vücut ağırlığı Dozaj
10-15 kg 0.5- 1 g/gün
15-30 kg 1 -1.5 g/gün
30-50 kg 1.5-3 g/gün
> 50 kg 2 -3 g / gün
Bu kategorilerdeki en yüksek dozun üzerine çıkılmamalıdır.
İnfantil spazmı olan (West sendromu) bebeklerde monoterapi için önerilen başlangıç dozu 50
mg/kg/gün’dür. Bu doz klinik cevaba göre, günlük 50 mg/kg miktarlık değişimlerle ayarlanır.
Günde 150mg/kg’a kadar olan doz iyi tolere edilmiştir. Cevap genellikle iki hafta içinde
alınır.
Geriyatrik popülasyon:
Vigabatrin böbrekler yoluyla atıldığından, kreatinin klerensi 60ml/dakikadan az olan
hastalarda dikkatli olunmalıdır. Böbrek fonksiyonu normal veya azalmış olan yaşlı hastalarda
klerensin azalmış olmasından dolayı, benzer önlemlerin alınması gereklidir. Doz veya
uygulama sıklığında ayarlama düşünülmelidir. Bu hastalar daha düşük bir idame dozuna
cevap verebilirler. Hastalar sedasyon veya konfüzyon gibi istenmeyen etkiler açısından
izlenmelidirler (Bkz. bölüm 4.4).
4.3 Kontrendikasyonlar
Vigabatrin veya diğer bileşenlere karşı hassasiyet hikayesi olan kişilerde kontrendikedir.
4.4 Özel kullanım uyarıları ve önlemleri
İnfantil spazm tedavisi dışında, vigabatrin ile tedaviye monoterapi olarak başlanmamalıdır.
Görme alanı kusuru (Bkz. bölüm 4.8):
Vigabatrin alan hastaların 1/3’inde görme alanı kusuru oluştuğu bildirilmiştir. Görme alanı
kusuru riski, kadınlara kıyasla erkeklerde daha yüksektir.
Var olan verilere göre, genel görünümü her iki gözün görsel alanlarının eşmerkezli olarak
daralması şeklindedir, bu da genellikle burun bölgesinde şakak bölgesine oranla daha
belirgindir. Merkezi görsel alanda (30 derecelik eksantrisite içinde) sıklıkla anüler nazal
bozukluk görülmektedir. Merkezi görsel keskinlikte bozulma olmamaktadır.
Bozukluğu görsel alan ölçümü ile doğrulanmış hastaların çoğu (görsel alan ölçümünde
şiddetli bozukluk gözlenenler dahi), kendiliğinden daha önce semptomlarının farkına
varmamışlardır. Bu nedenle, bu istenmeyen etki sadece sistematik perimetri testleriyle
güvenilir olarak tespit edilebilir. Bu testleri genellikle 9 yaşın üzerindeki hastalarda
uygulamak mümkündür.
Ağır görme alanı kusuru vakaları hasta için işlevsel sonuçlara neden olabilir. Mevcut kanıtlar
vigabatrin tedavisi kesildikten sonra görme alanı kusurlarında geri dönüşüm olmadığını
düşündürmektedir. Tedavi kesildikten sonra görme alanı kusurunda bir değişikliğin olma
2ihtimali gözardı edilemez.
Vigabatrin, ancak alternatif ilaçlarla tedaviye kıyasla yarar ve risk dengesinin dikkatli
değerlendirmesinden sonra kullanılabilir.
Önceden var olan ve klinik olarak anlamlı görme alanı kusuru olan hastalarda vigabatrin
kullanımı önerilmez.
Vigabatrin tedavisine başlanmadan önce hastaların tümüne görsel alan muayenesiyle birlikte
oftalmolojik konsültasyon yapılmalıdır.
SABRİL 500 mg saşe kullanan kişilerde her 3 ayda bir göz muayenesi yapılmalıdır.
Görme alanı kusuru birkaç ay ila birkaç yıl vigabatrin tedavisinden sonra başlayabilir.
Vigabatrin retinaya zarar verecek başka ilaçlar ile beraber kullanılmamalıdır.
Mevcut verilere göre, görme alanı kusurları retinada artmış GABA düzeylerinden
kaynaklanmaktadır.
Mümkünse tedaviye başlanmadan önce ve altı aylık periyotlarla uygun bir görsel alan testi
(perimetri) uygulanmalıdır. Standart statik perimetri (Humphrey veya Octopus) veya kinetik
perimetri (Goldmann) testleri kullanılabilir. Statik perimetri, vigabatrine bağlı görsel alan
bozukluklarının belirlenmesinde tercih edilen bir yöntemdir. Perimetri 9 yaşın altındaki
büyüme çağındaki çocuklarda nadiren uygulanır. Şu anda, standart perimetrinin
uygulanamadığı çocuklarda, görme alanındaki bozuklukları tanıyabilecek ya da dışlanmasını
sağlayabilecek yerleşik bir yöntem yoktur.
Bir dizi elektro-retinografik parametrenin vigabatrin ile bağıntılı görme alanı kusuru ile
yakından ilişkili olduğu düşünülmektedir.; Elektro-retinografi yararlı olabilir ancak yalnızca
perimetri ile işbirliği gösteremeyen yetişkinlerde veya 3 yaşın altındaki çocuklarda
kullanılmalıdır. Var olan verilere göre, elektro-retinogramın ilk salınım potansiyeli ve 30 Hz
titreşim yanıtları ile vigabatrine bağlı görme alanı kusuru arasında korelasyon görülmektedir.
Bu yanıtlardaki gecikme ve azalma normal sınırların ötesindedir. Vigabatrin tedavisi gören
ama görme alanı kusuru olmayan hastalarda bu tür değişiklikler görülmemiştir.
Vigabatrin tedavisi sırasında görme alanı kusuru sıklığı ve neden olacağı karışıklıklar
hakkında hastaya ve/veya bakıcıya kapsamlı bir açıklama yapılmalıdır. Hasta, ortaya
çıkabilecek yeni görsel sorunlar, görsel alanın daralmasıyla ilgili olabilecek semptomlar
hakkında ve doktorunu bilgilendirmesi konusunda uyarılmalıdır. Görme bozukluklarının
ortaya çıkması halinde hasta bir göz doktoruna sevk edilmelidir.
Takip döneminde görsel alanda daralma ortaya çıkarsa vigabatrin tedavisinin devam etmesi
ya da kesilmesine ilişkin karar bireysel yarar-risk değerlendirmesine dayanmalıdır. Tedavinin
sürdürülmesine karar verilecek olursa, ilerlemenin veya görüşü tehdit edecek bozuklukların
tespit edilebilmesi için daha sıkı bir takip (perimetri) uygulanmalıdır.
Nörolojik ve psikiyatrik etkiler
Vigabatrin tedavisine başlandıktan hemen sonra, elektroensefalogram üzerinde spesifik
olmayan yavaş dalga aktivitesi ile bağlantılı olarak, ender olmakla birlikte belirgin uyuşukluk,
sersemlik, şaşkınlık gibi ensefalopatik semptomlar görülmüştür. Bu reaksiyonlara neden olan
risk faktörleri arasında, başlangıç dozunun önerilen başlangıç dozundan daha yüksek olması,
dozun önerilenden daha hızlı artırılması ve böbrek yetmezliği yer almaktadır. Bu etkiler,
dozun azaltılmasıyla veya vigabatrinin kesilmesiyle ortadan kalkmıştır (Bkz. bölüm 4.8).
3İnfantil spazm tedavisinde yüksek doz vigabatrin kullanımı sonucu özellikle küçük
bebeklerde anormal beyin MRI (manyetik rezonans görüntüleme) vakaları bildirilmiştir. Bu
vakaların klinik önemi bilinmemektedir.
İnfantil spazm tedavisi gören hastalarda distoni, diskinezi ve hipertoni dahil hareket
bozuklukları bildirilmiştir. Vigabatrinin yarar/risk durumu hasta bazında tek tek
değerlendirilmelidir. Eğer vigabatrin ile tedavi süresince yeni hareket bozuklukları ortaya
çıkarsa, doz azaltılması ve kademeli olarak tedavinin kesilmesi dikkate alınmalıdır.
Diğer antiepileptik ilaçlarda olduğu gibi, vigabatrin kullanımı sırasında bazı hastalarda status
epilepticus’u da içeren nöbet sıklığı artışı veya yeni nöbet şekilleri ortaya çıkabilir. Yeni
başlayan bir miyoklonik nöbetin ortaya çıkması ya da mevcut ise alevlenmesi nadirdir. Nadir
vakalarda yeni başlayan miyoklonus ya da miyoklonusun alevlenmeleri görülebilir (Bkz.
bölüm 4.8).
Diğer antiepileptik ilaçlarda olduğu gibi, tedavinin aniden kesilmesi rebound etkiye
(nöbetlerin tekrar başlamasına) neden olabilir. Eğer hasta için vigabatrin tedavisinden
vazgeçilecek ise, bunun 2 ile 4 haftalık süreye yayılan kademeli doz azaltımı ile yapılması
önerilmektedir.
Vigabatrin, öyküsünde psikoz, depresyon veya davranış problemleri bulunan hastalarda
dikkatli kullanılmalıdır. Vigabatrin tedavisi sırasında ajitasyon, depresyon, anormal düşünme,
paranoid reaksiyonlar gibi psikiyatrik bozukluklar görülmüştür. Bu tür bozukluklar psikiyatrik
öyküsü olan ya da olmayan hastalarda ortaya çıkabilmekte ve genellikle vigabatrin dozunun
azaltılmasıyla veya kademeli olarak kesilmesiyle eski haline dönebilmektedir. Klinik
çalışmalarda, depresyon hastaların % 10’undan azında meydana gelmiş ve nadiren vigabatrin
tedavisinin kesilmesini gerektirmiştir. Daha az sıklıkta görülen olaylar psikotik semptomları
içermiştir.
İntihar düşüncesi ve davranışı
Çeşitli endikasyonlara sahip antiepileptik ilaçlar ile tedavi edilmiş hastalarda intihar düşüncesi
ve davranışı bildirilmiştir. Anti-epileptik ilaçlar ile yapılmış randomize plasebo-kontrollü
çalışmaların meta-analizi intihar düşüncesi ve davranışı riskinde küçük bir artma
göstermektedir. Bu etkinin mekanizması bilinmemektedir (Bkz. bölüm 4.8). Bu nedenle,
hastalar intihar düşüncesi ve davranışı belirtileri açısından izlenmeli ve uygun tedavi
düşünülmelidir. Hastalar (ve hastaya bakanlar) intihar düşüncesi veya davranışı gibi belirtiler
ortaya çıktığında derhal medikal tavsiye almaları konusunda bilgilendirilmelidir.
Yaşlı ve böbrek yetmezliği olan hastalar
Vigabatrin böbrekler yoluyla atıldığından, yaşlılarda ve özellikle kreatinin klerensi
60ml/dk’dan az olan hastalarda dikkatli olunmalıdır. Böbrek fonksiyonu normal veya azalmış
olan yaşlı hastalarda klerensin azalmış olmasından dolayı benzer önlemlerin alınması
gereklidir. Hastalar sedasyon veya konfüzyon gibi istenmeyen etkiler açısından
izlenmelidirler.
4.5 Diğer tıbbi ürünler ile etkileşim ve diğer etkileşim şekilleri
Vigabatrin metabolize olamadığından, proteinlere bağlanmadığından ve hepatik sitokromal
(P450 ilaç metabolize edici) enzimleri etkilemediğinden diğer ilaçlarla etkileşimi azdır.
4Birlikte kullanımda, vigabatrinin bazı çalışmalarda fenitoin seviyelerinde azalmaya (ortalama
%16-33) neden olduğu bildirilmiştir. Bu etkileşimin mekanizması tam olarak anlaşılamamıştır
ve bu çalışmalarda klinik olarak anlamlı görülmemektedir.
Fenobarbital ile birlikte kullanımında da etkileşme görülmektedir.
Kontrollü klinik çalışmalarda karbamazepin, fenobarbital, pirimidon ve sodyum valproat
plazma konsantrasyonları izlenmiş ve klinik olarak anlamlı bir etkileşim bulunamamıştır.
Vigabatrin plazma alanin transaminaz (ALT) daha az olarak aspartat transaminaz (AST)
aktivitelerinde azalmaya yol açabilir. ALT düzeylerinde baskılama % 30-100 düzeyindedir.
Bu nedenle vigabatrin alan hastalarda bu karaciğer testleri kantitatif olarak güvenilir değildir.
Vigabatrin idrarda aminoasit miktarını arttırarak bazı nadir genetik metabolik hastalıklar
(örneğin alfa aminoadipik asidüri) için kullanılan testlerde yanlış pozitifliğe neden olabilir. Bu
etkinin diğer transaminazların vigabatrin tarafından inhibisyonuna bağlı olduğu
düşünülmektedir ve yalancı pozitif laboratuvar testleri potansiyeli dışında bilinen herhangi bir
klinik anlamı yoktur.
Özel popülasyonlara ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır
4.6 Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar /Doğum kontrolü (Kontrasepsiyon)
Çocuk doğurma potansiyeli bulunan kadınlar uygun doğum kontrolü uygulamalıdır.
Gebelik dönemi
Gebe kadınlarda vigabatrin ile yeterli ve iyi kontrollü herhangi bir araştırma yapılmamıştır.
Vigabatrin potansiyel yararın fetüs için potansiyel riski mazur göstermedikçe gebelik
sırasında kullanılmamalıdır.
Bir antiepileptik ile tedavi edilen annelerden doğan çocuklarda konjenital defektlerin riski 2
ila 3 kat daha yüksektir; bunlar arasında en sık bildirilenler yarık dudak, kardiyovasküler
defektler ve nöral tüp defektleridir. Kombine antiepileptik ilaç tedavisi, monoterapiye kıyasla
daha yüksek bir konjenital malformasyon riski taşımaktadır.
Vigabatrin uygulanan gebe kadınlara ilişkin spontan bildirimlerden elde edilen sınırlı sayıdaki
veriler temel alınarak, vigabatrin alan annelerin çocuklarında anomaliler (konjenital
anomaliler ya da spontan düşük) bildirilmiştir.
Bildirilen her bir gebelik sırasında birlikte kullanılan antiepileptik ilaçların varlığı ve sınırlı
verilerden dolayı, gebelik sırasında alındığında vigabatrinin malformasyon riskini arttırıp
arttırmadığı konusunda kesin bir sonuca varmak mümkün değildir.
5Gebe kalabilecek olan ya da fertil yaş grubunda olan tüm hastalara özel tavsiyelerde
bulunulmalıdır. Bir hasta gebe kalmayı planladığında, antiepileptik tedavi gereksinimi
mutlaka yeniden değerlendirilmelidir.
Gebe hastada, hem anne, hem de çocuk için ciddi sonuçlara yol açabilecek olan epileptik atak
relapsı tehlikesi nedeniyle antiepileptik tedavi ani bir biçimde bırakılmamalıdır. Gebe
kadınlarda tedavi ani olarak kesilmemelidir. Tedavinin ani kesilmesi sonucunda ortaya
çıkabilecek nöbet hem anne hem de çocuk için ciddi risk doğurabilir.
Tavşanlarda günde kilogram başına 150 mg (% 2) ve 200 mg (% 9) dozlarda uygulanması
(insanlardaki dozun 3-4 katı) düşük insidanslı yarık damak ile ilişkili bulunmuştur; bu yüksek
dozlar aynı zamanda anne için de toksiktir ve annede vücut ağırlığının düşmesi ve gıda
tüketiminin azalması ile kendini göstermiştir. IP enjeksiyon yoluyla, kilogram başına 300 mg
dozda (insan dozunun 6 katı) verilen tek vigabatrin dozuyla TO farelerinde vücut ağırlığının
düşmesi ve çeşitli iskelet malformasyonları gözlenmiştir; tek doz olarak kilogram başına 450
mg (insan dozunun 9 katı) nın IP yolla uygulanmasıyla ilave embriyo fötal etkiler
gözlenmiştir, bunlara rezorpsiyonların artışı ve % 2 oranındaki eksomfalos (göbek fıtığı)
insidansı dahildir. Kilogram başına 600 mg IP dozu takiben annede ölüm (maternal letalite)
gözlenmiştir. Sıçanda günde kilogram başına 150 mg. a kadar ulaşan oral vigabatrin dozları
(insan dozunun 3 katı) teratojen değildir.
Laktasyon dönemi
Vigabatrin anne sütü ile atılmaktadır (düşük konsantrasyonlarda süte geçmektedir) Bir
hastadan elde edilen vigabatrin anne sütü konsantrasyonlarına dayanarak, günde 2 g maternal
dozun % 0.3’ünün anne sütüne geçmiş olacağı hesaplanmıştır. Bu nedenle, ilacın anne için
önemi dikkate alınarak emzirmenin durdurulup durdurulmayacağına ya da SABRİL
tedavisinin durdurulup durdurulmayacağına karar verilmelidir.
Üreme yeteneği/ Fertilite
Hayvan deneyleri üreme toksisitesi etkisinin bulunduğunu göstermiştir.
4.7 Araç ve makine kullanımı üzerindeki etkiler
Genel kural olarak nöbetleri kontrol altında olmayan epilepsi hastalarının araç veya
tehlikeli olabilecek makineleri kullanmaları engellenmelidir. Klinik çalışmalarda
uyuşukluk haline neden olabileceği gösterildiği için SABRİL kullanımına başlayan
hastalar konu ile ilgili uyarılmalıdır. SABRİL kullanımı ile ilişkili ve araç ve makine
kullanma yeteneğini anlamlı olarak etkileyen görme alanı defekti sıklıkla
bildirilmektedir. Hastalar görme alanı açısından değerlendirilmelidirler. Araba veya
makine kullanan, dikkat gerektiren işleri olan hastalar özellikle dikkatli olmalıdırlar.
4.8 İstenmeyen etkiler
Prevalans çalışması sonucunda elde edilen bilgiler vigabatrin ile tedavi edilen hastaların üçte
birinde görme alanı anomalilerinin oluştuğunu göstermiştir (bkz. bölüm 4.4).
Erişkinlerdeki başlıca istenmeyen etkiler merkezi sinir sistemiyle ilişkilidir ve sedasyon,
somnolans, yorgunluk ve konsantrasyon bozuklukları türündedir. Buna karşılık, çocuklarda
eksitasyon veya ajitasyon görülebilir. Bu istenmeyen etkiler genellikle tedavinin
başlangıcında daha fazladır, sık görülebilir ve zamanla azalır.
Tüm antiepileptiklerle olduğu gibi, vigabatrin ile tedavi edilen bazı hastalarda krizlerin
sıklığında bir artış, hatta status epilepticus görülebilir. Miyoklonik nöbetleri olan hastalar bu
6etkiye karşı özellikle duyarlıdır. Nadir olgularda miyoklonik nöbetin ortaya çıkışı veya daha
önceden var olan bir miyoklonik nöbetin kötüleşmesi gözlenmiştir.
İstenmeyen etkilerin sıklığı, aşağıdaki gibi sıralanmıştır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Psikiyatrik hastalıklar *
Çok yaygın: Eksitasyon ve ajitasyon (çocuklar)
Yaygın: Ajitasyon, agresyon, sinirlilik, depresyon, paranoid reaksiyon
Yaygın olmayan: Hipomani, mani, psikotik bozukluklar
Seyrek: İntihar girişimi
Çok seyrek: Halüsinasyon
Sinir sistemi hastalıkları
Çok yaygın: Somnolans
Yaygın: Konuşma bozukluğu, baş ağrısı, sersemlik, paresteziler, dikkati toplayamama ve
hafıza bozukluğu, mental bozukluk (düşünce karışıklığı), titreme
Yaygın olmayan: Koordinasyon bozukluğu (ataksi), distoni dahil hareket bozukluğu, nükleer
manyetik rezonans görüntülemesinde tespit edilen anormalliklerle birlikte diskinezi, hipertoni.
Seyrek: Ensefalopati**
Çok seyrek: Optik nörit
Bilinmiyor: Sitotoksik ödem göstergesi olabilen anormal beyin MRI vakaları bildirilmiştir.
Göz hastalıkları
Çok yaygın: Görme alanı bozukluğu
Yaygın: Bulanık görme, diplopi, nistagmus
Seyrek: Retinal bozukluklar (örneğin periferik retina atrofisi).
Çok seyrek: Optik atrofi
Gastrointestinal hastalıklar
Yaygın: Bulantı, karın ağrısı
Hepato-bilier hastalıklar
Çok nadir: Hepatit
Deri ve derialtı dokusu hastalıkları
Yaygın olmayan: Döküntü
Seyrek: Anjiyoödem, ürtiker
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Yaygın: Ödem, irritabilite
Araştırmalar***
Yaygın: Kilo artışı
7* Vigabatrin tedavisi uygulanan hastalarda psikiyatrik reaksiyonlar bildirilmiştir. Bu
reaksiyonlar psikiyatrik geçmişi olan ve olmayan hastalarda gözlenmiştir ve genellikle doz
azaltıldığında veya tedavi kademeli olarak kesildiğinde geriye dönmüştür (bkzbölüm 4.4).
Depresyon, klinik çalışmalarda sık gözlenmiş olan bir psikiyatrik reaksiyondur; ancak
yalnızca nadir durumlarda vigabatrin tedavisinin kesilmesini gerektirmiştir.
** Belirgin sedasyon, stupor veya konfüzyon tipindeki ve elektroensefalogramda non-spesifik
yavaş dalgalarla ilişkili ensefalopati semptomları nadir olgularda vigabatrin tedavisinin
başlangıcından hemen sonra tarif edilmiştir. Doz azaltıldığında veya vigabatrin kesildiğinde
bu reaksiyonların tamamen geriye döndüğü görülmüştür (bkz. bölüm 4.4).
*** Vigabatrin ile uzun süreli tedavi, klinik açıdan taşıdığı önem nadiren anlamlı olan
hemoglobin düzeylerinde hafif bir düşüşle ilişkili olabilir. ALT ve AST’ta, vigabatrinin
aminotransferazları inhibe etmesinin sonucu olarak kabul edilen düşüşler gözlenmiştir.
4.9 Doz aşımı ve tedavisi
Semptomlar:
Vigabatrin için doz aşımı bildirilmiştir. Bu bildirimlerde en yaygın rapor edilen dozlar 7.5 ile
30 g arasında değişmektedir; ancak 90 g a kadar ulaşan dozda alındığı da rapor edilmiştir.
Olguların yarısına yakınında çok sayıda farklı ilaç alınmış olduğu bildirilmiştir. Bildirilen en
yaygın semptomlar, uyuşukluk veya koma; daha az sıklıkla baş dönmesi, baş ağrısı, psikoz;
solunum depresyonu veya apne, bradikardi, hipotansiyon, ajitasyon, irritabilite, konfüzyon,
davranış veya konuşma bozukluğudur.
Tedavi:
Spesifik bir antidotu yoktur. Genel destekleyici tedavi yapılmalıdır. Absorbe edilmemiş ilacın
atılması için gerekli uygulama yapılmalıdır. Aktif kömürün vigabatrini önemli miktarda
adsorbe etmediği, bir in vitro çalışmada gösterilmiştir. Vigabatrin doz aşımının tedavisinde
hemodiyalizin etkinliği bilinmektedir. Vigabatrini terapötik dozlarda alan renal yetmezliği
olan hastalarda, hemodiyalizle vigabatrinin plazma konsantrasyonu % 40-60 azalır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antiepileptikler
ATC kodu: N03AG04
Etki mekanizması
Vigabatrin çeşitli deneysel epilepsi modellerinde bir antikonvülzan olarak etkilidir.
Vigabatrin açıkça tanımlanmış etki mekanizması olan bir anti-epileptik ilaçtır. Bu etki
mekanizması, GABA-transaminazın (GABA-T) doza bağlı enzim inhibisyonu ve dolayısıyla
inhibe edici nörotransmitter olan, GABA düzeylerinde artışa bağlanmaktadır.
Klinik etkililik/ Klinik çalışmalar
Kısa ve uzun süreli kontrollü klinik çalışmalar, vigabatrinin, konvansiyonel tedaviyle
yeterince kontrol altına alınamayan epilepsi hastalarında ek tedavi olarak ya da infantil
spazmlarda monoterapi olarak verildiğinde nöbet sıklığını azalttığını göstermiştir. Etkinlik
kompleks parsiyel nöbetleri olan hastalarda özellikle belirgindir.
Dört ay süreyle vigabatrin almış epilepsi hastalarında yapılan iki çift-kör plasebo kontrollü
araştırmada ve 1 ila 30 ay (ortalama 11 ay) süreyle vigabatrin almış 16 pediatrik hastayı
kapsayan bir araştırmayı da içeren kontrolsüz araştırmalarda, MRI incelemeleri intramiyelinik
8ödemi düşündüren herhangi bir değişiklik veya anormallik göstermemiştir. Dört ay tedaviden
sonra, görsel-uyarılmış potansiyel (VEP), somatosensoryel-uyarılmış potansiyel (SEP) ve
beyin sapı-uyarılmış potansiyeller (BEP) testlerinde latenslerde vigabatrin ve plasebo ile
tedavi edilen hastalar arasında istatistiksel olarak anlamlı herhangi bir değişiklik
gözlenmemiştir. Dokuz yıla kadar izlenen hastaları içeren kontrolsüz araştırmalarda VEP ve
SEP’de değişiklikler gözlenmemiştir. Vigabatrin almış olan hastaların postmortem ve cerrahi
serebral doku örnekleri intramiyelinik ödem bulgusu göstermemiştir.
5.2 Farmakokinetik özellikler
Emilim
Vigabatrin suda çözünen bir bileşiktir ve gastrointestinal sistemden hızla absorbe olur.
Sağlıklı gönüllülerde doz uygulandıktan sonraki ilk 2 saat içinde pik konsantrasyonlara
ulaşılmıştır. Gıda alımı absorpsiyon hızını düşürse bile, vigabatrin maksimum absorpsiyonunu
değiştirmez.
Dağılım
İlaç, toplam vücut suyundan biraz daha yüksek bir sanal dağılım hacmi ile geniş bir dağılım
gösterir. Plazma ve serebrospinal sıvı konsantrasyonları önerilen doz aralığında doz ile
doğrusal olarak bağlantılıdır. Plazma konsantrasyonu ile etkinlik arasında direkt bir ilişki
yoktur.
Biyotransformasyon
Vigabatrin hepatik sitokrom P450 enzimlerini indüklemez ve yaygın olarak metabolize olmaz.
Vigabatrin plazma proteinlerine bağlanmaz.
Eliminasyon
Vigabatrinin terminal yarılanma ömrü gençlerde 5-8 saat, yaşlılarda 12-13 saattir ve tek oral
dozun yaklaşık %70’i doz sonrası ilk 24 saat içinde idrarda değişmemiş ilaç olarak elimine
edilir. Herhangi bir metabolit tanımlanmamıştır.
Doğrusallık/Doğrusal olmayan durum
Plazma konsantrasyonu ve etkinlik arasında doğrudan bir korelasyon yoktur. İlacın etki
süresi, ilacın plazmadaki konsantrasyonundan ziyade, GABA-transaminaz yeniden sentezi
hızına bağlıdır.
Hastalardaki karakteristik özellikler
Vigabatrin böbrekler yoluyla atıldığından, yaşlılarda ve özellikle kreatinin klerensi
60ml/dakikadan az olan hastalarda dikkatli kullanılmalıdır.
5.3 Klinik öncesi güvenlilik verileri
Sıçan, fare, köpek ve maymunlarda gerçekleştirilen güvenlilik araştırmaları vigabatrinin
karaciğer, böbrek, akciğer, kalp ya da gastrointestinal sistem üzerinde anlamlı herhangi bir
istenmeyen etkisinin olmadığını göstermiştir.
Diyet veya gavaj yoluyla büyük dozlarda (100 ve 300 mg/kg/gün) vigabatrin verilmiş albino
sıçanlarda mikroskobik olarak retinal dejenerasyon (vigabatrin ile ilişkili retinotoksisite)
gözlenmiştir; bu etki, inaktif R-enantiomer verilen hayvanlarda gözlenmemiş ancak 150
mg/kg/gün dozundaki aktif S-enantiomer ile gözlenmiştir. Pigmente sıçanlarda, köpeklerde
veya maymunlarda dejenerasyon gözlenmemiştir.
9Albino sıçanlardaki retinal değişiklikler, çekirdeklerin çubuk ve koni alanına yer değiştirmesi
ile dış çekirdek tabakanın fokal veya multi-fokal disorganizasyonu olarak tanımlanmıştır. Bu
lezyonlar 300 mg/kg/gün oral dozda hayvanların %80-100’ünde gözlenmiştir. Bu lezyonların
histolojik görünümü, ışığa aşırı maruz kalma sonrasında albino sıçanlarda saptanan ile benzer
bulunmuştur.
Beyinde, 30-50 mg/kg/gün’lük dozlarda sıçan ve köpeklerin ve 100 mg(kg/gün’lük dozlarda
farelerin beyaz madde sistemlerinde mikrovakuol oluşumu gözlenmiştir. Bu etki, miyelinli
liflerin dış lameller kılıfının ayrılmasından kaynaklanır; bu, miyelin içi ödemin karakteristik
bir değişikliğidir. Hem sıçanlar hem de köpeklerde (farelerde test edilmemiştir) miyelin içi
ödem vigabatrin tedavisi kesildiğinde geri dönüşlü olmuştur ve tedavi devam ettiğinde dahi
histolojik gerileme gözlenmiştir. Ancak, kemirgenlerde, şişmiş aksonlar ve mineralize mikro-
cisimciklerden meydana gelen minör rezidüel değişiklikler gözlenmiştir.
Maymunlarda, 50 ve 100 mg/kg/gün dozunda 6 yıllık tedaviden sonra hiç lezyon
saptanmamıştır. 16 ay süreyle 300 mg/kg/gün dozu uygulanan maymunlarda, tedavi edilen ve
kontrol hayvanları arasında müphem farklılıklarla minimal mikrovakuolasyon saptanmıştır.
Köpeklerde, elektrofizyolojik araştırmaların sonuçları, intramiyelinik ödemin, ilaç
kesildiğinde geri dönüşlü olan artmış SEP ve VEP latensi ile bağıntılı olduğunu
göstermektedir. İntramiyelinik ödem ayrıca köpeklerde artmış manyetik rezonans
görüntülemesi (MRI) ile de yakından ilişkili bulunmuştur.
Karsinojenite: Karsinojeniklik araştırmaları, vigabatrinin araştırılan 2 türde (sıçan ve fare)
potansiyel bir karsinojen olmadığını ve yaşam beklentisini olumsuz etkilemediğini
göstermiştir.
Mutajenite: Mikrobiyel ve memeli hücre analizleri, Ames Salmonella/mikrozom disk testi;
CHO/HGPRT memeli hücre ileri gen mutasyonu analizi; mantarda nokta mutasyon ve gen
dönüşüm analizleri; ve fare kemik iliği mikronukleus analizinde vigabatrinin neden olduğu
mutajenez bulgusu ortaya koymamıştır.
6 FARMASÖTİK ÖZELLİKLERİ
6.1 Yardımcı maddelerin listesi
Povidon
6.2 Geçimsizlikler
Bulunmamaktadır.
6.3 Raf ömrü
36 aydır.
6.4 Saklamaya yönelik özel tedbirler
Çocukların göremeyeceği, erişemeyeceği yerlerde ve ambalajında saklayınız.
30oC'nin altındaki oda sıcaklığında saklayınız.
6.5 Ambalajın niteliği ve içeriği
Lamine edilmiş, kağıt/polietilen/alüminyum folyo/polietilen tabakalarından oluşan ısı ile
yapıştırılmış saşe.
106.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve Ambalaj ve Ambalaj Atıklarının Kontrolü Yönetmelik”lerine uygun olarak imha
edilmelidir.
7. RUHSAT SAHİBİ
Sanofi aventis İlaçları Ltd. Şti.
No.193 Levent – İSTANBUL
Tel: 0212 339 10 00
Faks: 0212 357 03 46
8. RUHSAT NUMARASI(LARI)
113/ 75
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 26.03.2003
Ruhsat yenileme tarihi:
10. KÜB’ÜN YENİLENME TARİHİ
11