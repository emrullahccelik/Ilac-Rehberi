KISA ÜRÜN BİLGİSİ
1.BEŞERİ TIBBİ ÜRÜNÜN ADI
BEKLAMEN 8 mg efervesan tablet
2. KALİTATİF VE KANTİTATİF BİLEŞİM
Etkin madde:
Her bir efervesan tablet 8 mg galantamin’e eşdeğer 10.25 mg galantamin hidrobromür içerir.
Yardımcı maddeler:
Sodyum klorür 40.00 mg
Sodyum Hidrojen Karbonat 566.65 mg
Yardımcı maddeler için 6.1’e bakınız.
3. FARMASÖTİK FORM
Beyaz renkli, iki tarafı düz, silindirik efervesan tablet
4. KLİNİK ÖZELLİKLER
4.1 Terapötik endikasyonlar
BEKLAMEN, hafif ve orta şiddetli Alzheimer tipi demansın semptomatik tedavisinde ve
serebrovasküler hastalık ile ilişkili hafif ve orta derecede şiddetli Alzheimer tipi demansın
semptomatik tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
BEKLAMEN günde bir defa olmak üzere tercihen sabahları yemeklerle birlikte alınmalıdır.
Başlangıç dozu:
Önerilen başlangıç dozu 4 hafta boyunca günde 8 mg’dır.
1İdame dozu:
Galantaminin toleransı ve dozajı düzenli olarak, tercihen tedavi başladıktan sonra 3 ay içinde
yeniden değerlendirilmelidir. Galantaminin klinik yararı ve hastanın tedaviye toleransı
mevcut klinik kılavuzlara göre yeniden değerlendirilmelidir. Terapötik etkinlik sağlandığı ve
hasta galantamin tedavisini tolere ettiği sürece idame tedavisine devam edilebilir. Terapötik
etkinlik uzun süreli olmadığında veya hasta tedaviyi tolere etmediğinde tedavinin kesilmesi
düşünülmelidir.
• Başlangıçta idame dozu 16 mg/gün’dür ve hastalara en az 4 hafta süreyle 16 mg/gün
idame dozu verilmelidir.
• Klinik yarar ve tolere edilebilirliğin değerlendirilmesini kapsayan uygun
değerlendirmeden sonra, tavsiye edilen maksimum idame dozunun 24 mg/güne
çıkarılması düşünülmelidir.
• Hastada günde 24 mg dozda yanıt artışı görülmediği ya da tolerabilite sorunu olduğu
durumlarda dozun günde 16 mg’a düşürülmesi düşünülmelidir.
• Tedavinin aniden kesilmesiyle (örn. cerrahi girişim), herhangi bir rebound etkisi
görülmez.
Uygulama şekli:
Ağızdan kullanım içindir.
BEKLAMEN bir bardak suda (150 mL) eritilerek içilmelidir.
Özel popülasyonlara ilişkin ek bilgiler
Böbrek yetmezliği:
Kreatinin klerensi 9 ml/dakikadan yüksek olan hastalarda doz ayarlamasına gerek yoktur.
Şiddetli böbrek yetmezliği olan hastalarda (kreatinin klerensi 9 ml/dak.’dan az) BEKLAMEN
kullanılması kontrendikedir (Bkz Bölüm 4.3 Kontrendikasyonlar).
Karaciğer yetmezliği:
Orta ve şiddetli karaciğer yetmezliği olan hastalarda galantaminin plazma seviyeleri
yükselebilir. Orta şiddette karaciğer fonksiyon bozukluğu olan hastalarda önerilen doz en az
bir hafta süreyle tercihen sabahları günde bir defa 4 mg’dır. Sonrasında en az dört hafta günde
iki defa 4 mg dozuyla devam edilmelidir. Böyle hastalarda günlük doz günde 2 defa 8 mg’ı
(16 mg) aşmamalıdır. Şiddetli karaciğer yetmezliği olan hastalarda (Child-Pugh puanı 9’dan
2büyük) BEKLAMEN kullanılmamalıdır (Bkz Bölüm 4.3 Kontrendikasyonlar). Hafif
karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
Çocuklarda BEKLAMEN kullanımı önerilmemektedir.
Geriyatrik popülasyon:
Yaşlı hastalarda doz ayarlamasına gerek yoktur.
4.3 Kontrendikasyonlar
• Galantamin ya da BEKLAMEN’in içeriğinde bulunan yardımcı maddelerden herhangi
birine karşı aşırı duyarlılığı olan hastalarda,
• Ciddi karaciğer yetmezliği (Child-Pugh puanı 9’dan büyük) ve ciddi böbrek
yetmezliği (kreatinin klerensi 9 mL/dak.’dan düşük),
• Ciddi karaciğer ve böbrek fonksiyon bozukluğunun birlikte bulunduğu hastalarda
kontrendikedir.
4.4 Özel kullanım uyarıları ve önlemleri
Galantamin hafif ve orta şiddetli Alzheimer tipi demans olan hastaların tedavisinde endikedir.
Diğer demans tipleri veya hafıza bozukluğunun diğer tipleri olan hastalarda galantaminin
yararı ispatlanamamıştır. İki yıl süren iki klinik çalışmada hafif kognitif bozukluğu olan
hastalarda galantaminin kognitif azalmayı veya demansa doğru giden klinik dönüşümü
azalttığına dair herhangi bir yararlı etkisinin olduğu ispatlanamamıştır. Ölüm oranı plasebo
grubuna kıyasla galantamin grubunda anlamlı olarak daha yüksek bulunmuştur; galantamin
grubunda 14/1026 (%1.4) plasebo grubunda 3/1022 (% 0.3)’dir. Ölümlerin çeşitli
nedenlerden kaynaklandığı belirtilmiştir. Galantamin grubunda görülen ölümlerin yarısı çeşitli
vasküler (miyokardiyal enfarktüs, inme ve ani ölüm) nedenlerden kaynaklandığı belirtilmiştir.
Bu bulguların Alzheimer tipi demanslı hastaların tedavisi ile ilişkisi bilinmemektedir.
Alzheimer demansı olan hastalarda sadece 6 ay süreli plasebo kontrollü çalışmalar
yürütülmüştür. Bu çalışmalarda galantamin grubunda mortalitenin artmadığı görülmüştür.
Alzheimer tipi demans tanısı deneyimli bir hekim tarafından güncel kılavuzlara göre
konulmalıdır. Galantamin tedavisi hekim gözetimi altında yapılmalıdır ve yalnızca hastanın
ilaç alımını düzenli olarak izleyecek biri mevcutsa başlanmalıdır.
3Alzheimer hastaları kilo kaybederler. Bu hastaların, galantamin dahil kolinesteraz inhibitörleri
ile tedavisi sırasında kilo kaybı görülür. Tedavi sırasında hastanın kilosu izlenmelidir.
Diğer kolinomimetikler gibi, galantamin aşağıdaki durumlarda dikkatli verilmelidir:
Kardiyak hastalıkları:
Farmakolojik etkilerinden dolayı kolinomimetikler kalp hızı üzerine vagotonik etki
oluşturabilir (örn. bradikardi). Bu etki potansiyeli, "hasta sinus sendromu" ya da başka
supraventriküler kardiyak ileti bozuklukları olan veya digoksin ve beta-blokörler gibi kalp
hızını belirgin olarak azaltan ilaçları birlikte kullanan hastalar veya elektrolit bozuklukları (ör,
hiperkalemi, hipokalemi) olan hastalarda önemli olabilir. Bu nedenle post miyokardiyal
infarktüs dönemi, yeni başlangıçlı atriyal fibrilasyon, ikinci derece ve daha büyük derecede
kalp bloğu, stabil olmayan angina pektoris veya konjestif kalp yetmezliği (özellikle NHYA
grup III-IV olan) gibi kardiyovasküler hastalıkları olan hastalara galantamin uygulanırken
dikkatli olunmalıdır.
Gastrointestinal hastalıklar:
Peptik ülser oluşma riski yüksek hastalar (örn. ülser hastalığı öyküsü olanlar ya da
nonsteroidal antiinflamatuar ilaç kullananlar dahil bu türlü tablolara eğilimli olanlarda)
semptomlar açısından izlenmelidir. Galantamin kullanımı gastrointestinal obstrüksiyonu olan
veya gastrointestinal cerrahiden sonraki nekahat döneminde bulunan hastalarda
önerilmemektedir.
Sinir sistemi hastalıkları:
Kolinomimetiklerin nöbet oluşturma yönünde kısmi bir potansiyelleri olduğuna
inanılmaktadır. Ancak nöbet aktivitesi, aynı zamanda Alzheimer hastalığının da bir belirtisi
olabilir. Galantaminle plaseboya kıyasla konvülsyon insidansı yönünden herhangi bir artış
görülmemiştir. Nadir durumlarda, kolinerjik tonusdaki artış Parkinson semptomlarını
kötüleştirebilir.
Galantamin ile tedavi edilen Alzheimer hastalarının plasebo kontrollü çalışmalarından
toplanan verilerin analizinde yaygın olmayan serebrovasküler olaylar gözlenmiştir (Bkz.
Bölüm 4.8 İstenmeyen etkiler). Serebrovasküler hastalığı olan hastalara galantamin
uygulanacağı durumlarda bu düşünülmelidir.
4Solunum, torasik ve mediastinal hastalıklar:
Kolinomimetikler şiddetli astım öyküsü ya da obstrüktif akciğer hastalığı veya aktif akciğer
enfeksiyonları (örn. pnömoni) olan hastalara reçete edilirken dikkatli olunmalıdır.
Böbrek ve idrar hastalıkları:
Üriner çıkış obstrüksiyonu olan veya mesane ameliyatı sonrasında nekahat döneminde
bulunan hastalarda galantamin kullanımı önerilmemektedir.
Cerrahi ve tıbbi müdaheleler:
Galantamin özellikle psödokolinesteraz eksikliği durumlarında bir kolinomimetik olarak
anestezi sırasında süksinilkolin tipi kas gevşemesini arttırabilir.
Sodyum uyarısı:
Bu tıbbi ürün her bir efervesan tabletinde 7.43 mmol (170.90 mg) sodyum ihtiva eder. Bu
durum kontrollü sodyum diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Farmakodinamik etkileşim
Galantaminin etki mekanizması nedeniyle ambenonyum, donepezil, neostigmin,
piridostigmin, rivastigmin veya sistematik olarak uygulanan pilokarpin gibi diğer
kolinomimetiklerle birlikte verilmemelidir. Galantamin antikolinerjik ilaçların etkisini
antagonize edebilir. Atropin gibi antikolinerjik ilaçlar aniden kesildiğinde galantaminin
etkisini arttırabilecek potansiyel riski bulunmaktadır.
Kolinomimetiklerle beklendiği gibi, kalp hızını belirgin derecede etkileyen ilaçlar (örn.
digoksin ve beta-blokörler, bazı kalsiyum kanal blokör ajanları ve amiodaron) ile
farmakodinamik etkileşim mümkündür. Torsades de pointes’e neden olabilecek ilaçlarla
birlikte kullanılırken dikkatli olunmalıdır. Bu gibi durumlarda EKG düşünülmelidir.
Galantamin, kolinomimetikler gibi, anestezi sırasında özellikle psödokolinesteraz eksiklik
durumlarında süksinilkolin tipi kas gevşemesini arttırabilir.
Farmakokinetik etkileşim
Galantaminin eliminasyonunda çok sayıda metabolik yol ve renal atılım rol oynamaktadır.
Klinik olarak etkileşim olasılığı düşüktür. Bununla birlikte, bireysel olgularda belirgin
etkileşimin oluşması klinik olarak ilişkili olabilir.
5Besinlerle birlikte kullanımı galantaminin absorpsiyon hızını yavaşlatır fakat emilimin
miktarını etkilemez. Kolinerjik yan etkileri en aza indirmek için, BEKLAMEN’in
yiyeceklerle birlikte kullanılması önerilmektedir.
Galantaminin metabolizmasını etkileyen diğer ilaçlar:
İlaç etkileşim çalışmaları galantaminin biyoyararlanımı paroksetin (güçlü bir CYP2D6
inhibitörü) ile birlikte kullanıldığında yaklaşık %40, ketokonazol ve eritromisin (CYP3A4
inhibitörleri) ile birlikte kullanıldığında ise sırasıyla %30 ve %12 oranında arttığını
göstermiştir. Bu nedenle, güçlü CYP3A4 (örn, ketokonazol veya ritonavir) veya CYP2D6
(örn, kinidin, paroksetin veya fluoksetin ya da fluvoksamin) inhibitörleri ile tedavi başlangıç
sürecinde hastalarda kusma ve bulantı başta olmak üzere kolinerjik yan etki reaksiyonların
insidansında artış olabilir. Bu koşullarda tolerabilite esasına dayanılarak galantaminin idame
dozunun düşürülmesi düşünülebilir. (Bkz bölüm 4.2).
N metil-D aspartat (NMDA) reseptör antagonisti olan memantinin 12 gün boyunca günde 2
defa 10 mg kullanımını takiben iki gün boyunca günde bir defa 10 mg dozda kullanıldığında,
kararlı durumda galantaminin farmakokinetiğine etki etmemiştir.
Galantaminin diğer medikal ürünlerin metabolizması üzerine etkisi:
Farmakokinetik etkileşimlerin oluşmasına rağmen galantaminin 24 mg/gün terapötik dozları
digoksinin kinetiğini etkilememiştir. (Bkz. farmakodinamik etkileşim)
Galantaminin 24 mg/gün terapötik dozları varfarinin protrombin zamanına ve kinetiği üzerine
etkisi bulunmamaktadır.
Özel popülasyonlara ilişkin ek bilgiler:
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin bir etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sınırlı sayıda gebelikte maruz kalma olgularından gelen veriler, BEKLAMEN’in gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
6göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
Gebe kadınlara verilirken tedbirli olunmalıdır.
Laktasyon dönemi
Galantaminin insan sütüyle atılıp atılmadığı bilinmediğinden BEKLAMEN emzirme
döneminde kullanılmamalıdır.
Üreme yeteneği/Fertilite
Hayvan çalışmaları üreme yeteneği üzerine olumsuz etkisinin olmadığını göstermiştir.
İnsanlar üzerinde üreyebilirlik üzerine veri mevcut değildir.
4.6 Araç ve makine kullanımı üzerindeki etkiler
BEKLAMEN, hafif ve orta derecede araç ve makine kullanma yeteneğini etkileyebilir.
Tedavinin başlangıcından sonraki özellikle ilk haftalarda baş dönmesi ve uyku hali gibi
semptomlar görülür.
4.7 İstenmeyen etkiler
En yaygın olarak rapor edilen advers etkiler bulantı ve kusmadır. Bu yan etkilerin büyük bir
kısmı, titrasyon dönemi boyunca oluşmuş ve çoğu olguda bir haftadan daha az sürmüştür.
Hastaların çok büyük bir kısmı yalnızca bir epizod geçirmişlerdir. Böyle durumlarda
antiemetiklerin kullanılması ve yeterli sıvı alınması yararlı olabilir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerde
hareketle tahmin edilemiyor).
Metabolizma ve beslenme hastalıkları
Yaygın: İştah azalması, anoreksi
Yaygın olmayan: Dehidratasyon
7Psikiyatrik hastalıklar
Yaygın: Halüsinasyon, depresyon
Yaygın olmayan: Görsel ve işitsel halüsinasyon
Sinir sistemi hastalıkları
Yaygın: Senkop, baş dönmesi, tremor, baş ağrısı, somnolans, letarji
Yaygın olmayan: Parastezi, tat alma bozukluğu, hypersomnia
Göz hastalıkları
Yaygın olmayan: Görme bulanıklığı
Kulak ve iç kulak hastalıkları
Yaygın olmayan: Kulak çınlanması
Kardiyak hastalıkları
Yaygın: Bradikardi
Yaygın olmayan: Supraventriküler ekstrasistol, birinci dereceden atriventriküler blok, sinüs
bradikardi, palpitasyon
Vasküler hastalıkları
Yaygın: Hipertansiyon
Yaygın olmayan: Hipotansiyon, al basması
Gastrointesinal hastalıkları
Çok yaygın: Kusma, bulantı
Yaygın: Karın ağrısı, üst abdominal ağrı, diyare, dispepsi, mide rahatsızlığı, abdominal
rahatsızlık
Hepato- bilier hastalıklar
Seyrek: Hepatit
Deri ve deri altı doku hastalıkları
Yaygın: Aşırı terleme
Kas- iskelet bozukluklar, bağ doku ve kemik hastalıkları
Yaygın: Kas spazmları
Yaygın olmayan: Kas güçsüzlüğü
8Genel bozukluklar ve uygulama bölgesine ilişkin hastalıklar
Yaygın: Yorgunluk, asteni, kırıklık
Araştırmalar
Yaygın: Kilo kaybı
Yaygın olmayan: Karaciğer enzim seviyelerinde yükselme
Yaralanma ve zehirlenme
Yaygın: Düşmeler
Bu istenmeyen etkilerin bir kısmı galantaminin kolinomimetik özelliklerine bağlanabilir veya
bazı olgularda sıklıkla yaşlı popülasyonda olmak üzere altta yatan hastalık süreçlerinin
alevlenmelerine bağlı olabilir.
4.8 Doz aşımı ve tedavisi
Galantamin ile belirgin bir doz aşımındaki semptom ve bulguların, diğer kolinomimetiklerin
doz aşımlarında görülenlere benzer olacağı tahmin edilmektedir. Bu etkiler genellikle merkezi
sinir sistemini, parasempatik sinir sistemini ve nöromüsküler bağlantıları içerir. Kas zayıflığı
ya da fasikülasyonlara ek olarak, bir kolinerjik krize ilişkin bulguların bazıları ya da tamamı
ortaya çıkabilir; şiddetli bulantı, kusma, gastrointestinal kramplar, salivasyon, lakrimasyon,
idrara çıkma, defekasyon, terleme, bradikardi, hipotansiyon, kolaps ve konvülsiyonlar.
Trakeal sekresyon artışı ve bronkospazm ile birlikte giderek artan kas zayıflığı, solunum
yolunda yaşamı tehdit edici bir tablo oluşturulabilir.
Pazarlama sonrası raporlarda yanlışlıkla fazla kullanımı sonucunda torsades de pointes
sendromu, QT uzaması, kısa süreli bilinç kaybı ile birlikte bradikardi, ventriküler taşikardi
bildirilmiştir. Ne kadar dozun kullanıldığı bilindiği bir vakada bir gün içinde sekiz adet 4 mg
(32 mg) tablet alınmıştır.
Yanlışlıkla 32 mg alan iki olgu (bulantı, kusma ve ağız kuruluğu; kusma, bulantı ve göğüs
ağrısı) ve yanlışlıkla 40 mg (kusma) alınan bir olgu tamamen iyileştiğini gözlemek için kısa
süreliğine hastaneye yatırılmıştır. Son iki yıldır halüsinasyon öyküsü olan ve 24 mg
galantamin reçetelenen bir hastada yanlışlıkla 34 gün boyunca günde iki defa 24 mg
galantamin almasıyla hastaneye yatırılmayı gerektiren halüsinasyon gelişmiştir. 16 mg
oral/gün solüsyon reçetelenen başka bir hastada yanlışlıkla 160 mg (40 ml) alması ile bir saat
sonra hastanede tedavi yapılmasını gerektiren terleme, kusma, bradikardi, senkop
bildirilmiştir. Hastanın semptomları 24 saat içerisinde iyileşmiştir.
9Tedavi
Herhangi bir doz aşımı olgusunda olduğu gibi, genel destek önlemleri alınmalıdır. Ağır
vakalarda kolinomimetiklerin genel antidotu olarak, atropin gibi antikolinerjikler
kullanılabilir. Başlangıç dozu olarak 0,5 ile 1,0 mg i.v. önerilir; bunu izleyecek dozlar
alınacak klinik yanıta göre düzenlenmelidir. Doz aşımında kullanılan stratejiler sürekli olarak
geliştiği için, böyle bir durumda son önerileri almak üzere bir zehirlenme kontrol merkezi ile
irtibata geçmesi önerilmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antidemans ilaçlar
ATC kodu: N06DA04
Etki mekanizması
Tersiyer bir alkoloid olan galantamin asetilkolinesteraz enziminin (AChE) kompetetif ve
seçici bir inhibitörüdür. Kesin etkisi bilinmemesine rağmen, galantaminin terapötik etkisini
kolinerjik işlevi artırarak gösterdiği sayılmaktadır. Asetilkolinin yıkımından sorumlu enzim
olan asetilkolinesterazı inhibe eder ve asetilkolin düzeyinin artmasını sağlar. İlaç bu etkisini
kolinesteraz enzimini reversibl olarak inhibe ederek gösterir. Kolinesteraz enziminin blokajı
asetilkolin’in hidrolizinin reversibl olarak inhibisyonuna neden olur. Eğer bu mekanizma
doğru ise, galantamin’in etkisi hastalık süreci ilerledikçe ve işlevsel kolinerjik nöronların
sayısı azaldıkça giderek zayıflayabilir.
Galantamin hidrobromür SSS’de bulunan antikolinesteraz’a, periferdeki butilkolinesteraza
göre çok daha yüksek afinite gösterir. Hâlbuki organofosfatlar, akridinler, karbamatlar,
fizostigmin ve kuvarterner amonyum yapılı antikolinesteraz ilaçlar (ambenonyum,
neostigmin, piridostigmin gibi) her iki enzime de eşit afinite gösterirler. Ancak kuvarterner
amonyum yapısındaki antikolinesteraz inhibitörleri mutad dozlarda kullanıldıklarında kan
beyin engelini aşamazlar ve bu nedenle esas olarak periferdeki kolinesteraz enzimini
etkilerler.
Serebral kortekste asetilkolin düzeylerinin artması düşünme, öğrenme ve hafızada sağlanan
olumlu gelişmelerden sorumlu tutulmaktadır. Bu mekanizma sağlam kolinerjik nöronların
varlığını gerektirir. Alzheimer hastalığının ilerlemesi sağlam kolinerjik nöronların sayısının
azalmasına neden olduğundan, galantamin hidrobromür’ün bu tür olgulardaki etkinliği daha
10düşüktür. Galantamin hidrobromür tedavisinin demansa yön veren gidişatı etkilediğine işaret
eden herhangi bir bulgu yoktur.
Klinik çalışmalar: 5-6 ay süreli plasebo kontrollü klinik çalışmalarda galantaminin etkili
dozları günde 16- 24 ve 32 mg’dır. Günde 16 mg ve 24 mg dozlarının en iyi yarar/risk oranına
sahip olduğu kanısına varılmış ve idame dozlar olarak önerilmiştir. Galantaminin etkinliği
hastalığın üç büyük semptom kompleksinin değerlendirildiği sonuç ölçütleri ve bir global
ölçek kullanılarak gösterilmiştir: ADAS-Cog (kavrama ölçümün temel alan bir performans
testi), DAD ve ADCS-AdL-Anketi (gündelik yaşamın temel ve araçlı aktivitelerinin ölçümü),
Nöropsikiyatrik Anket (davranış bozukluğunu ölçen bir ölçek) ve CIBIC plus (hasta ve hasta
yakını ile yapılan görüşmeye dayalı olan ve bağımsız bir hekim tarafından yapılan global bir
değerlendirme).
Başlangıca göre ADAS-Cog/11 ölçeğinde en az 4 puanlık düzelme, CIBIC- plus
değişmemiş + düzelmiş (1-4) ve DAD/ADL puanı değişmemiş+düzelmiş temelinde yanıt
verenlerin analizi
Tedavi Başlangıca göre ADAS-Cog/11 ölçeğinde en az 4 puanlık düzelme CIBIC-plus
değişmemiş+düzelmiş (1-4)
DAD değişimi≥ 0 ADCS/ADL-Anketi≥0
GAL-USA-1 ve GAL-INT-1 (6 ay) GAL-USA-10 (5 ay)
Plasebo ile Plasebo ile
Yanıt Yanıt
karşılaştırma karşılaştırma
veren veren
N Fark N
sayısı P- sayısı Fark
(%95 P-değeri†
(%) değeri† (%) (%95 Cl)
Cl)
Klasik ITT#
Pls 422 21 (50) - - 273 18 (6.6) - -
Gal 16
- - - - 266 39(14.7) 8.1(3.13) 0.003
mg/gün
Gal 24 60 9.2
424 <0.001 262 40 (15.3) 8.7 (3.14) 0.002
mg/gün (14.2) (5.13)
Klasik LOCF*
Pls 412 23 (5,6) - - 261 17 (6.5) - -
Gal 16
- - - - 253 36 (14.2) 7.7 (2.13) 0.005
mg/gün
Gal 24 58 8.9
389 253 40 (15.8) 9.3 (4.15) 0.001
mg/gün (14.5) (5.13)
#ITT: Tedaviye niyetli †CMH: Plasebo ile test farkı *LOCF: İleriye taşınmış son gözlem
Gal: Galantamin Pls: Plasebo
115.2 Farmakokinetik özellikler
Genel özellikler
Galantamin alkali bir bileşik olup iyonizasyon sabiti (pKa) 8.2’dir. Hafif derecede lipofilik
olan galantaminin n-oktanol/tampon solüsyon (pH 12) ile arasındaki dağılım katsayısı
1.09’dur. Suda (pH 6) çözünürlüğü 31 mg/ml’dir. Galantaminin üç şiral merkezi olmakla
birlikte S, R, S formları doğal olarak oluşan formlarıdır. Galantamin, CYP2D6 ve CYP3A4
başta olmak üzere çeşitli sitokromlarla kısmen metabolize olur. Galantamin yıkımı sırasında
ortaya çıkan metabolitlerden bazılarının in vitro olarak aktif olduğu fakat in vivo olarak
önemli bir etkinliğe sahip olmadığı gösterilmiştir.
Emilim:
Emilimi hızlıdır, oral solüsyon ve tablet alınmasından yaklaşık 1 saat sonra t ulaşılır
maks’a .
Galantaminin biyoyararlanımı yüksektir (%88.5 ± 5.4). Yiyecekler emilim miktarını
etkilemeden (EAA) emilim hızını geciktirir (tmaks) ve Cmaks’ını %25 oranında düşürür.
Dağılım:
Ortalama dağılım hacmi 175 L’dir. Plazma proteinlerine %18 oranında bağlanır.
Metabolizma:
Galantaminin en az %75’i karaciğerde sitokrom (CYP) 450 izoenzimleri yolu ile metabolizma
olur. In vitro çalışmalar CYP2D6’nın O-desmetilgalantamin, CYP3A4’ün N-oksid-
galantaminin oluşmasında yer aldığını göstermiştir. İdrar ve feçesteki total radyoaktivitenin
atılım seviyesi zayıf ve hızlı metabolize ediciler arasında farklı bulunmamıştır. Zayıf ve hızlı
metabolize edicilerden alınan plazma örneklerindeki radyoaktivitenin büyük çoğunluğunu
değişmemiş galantamin ve onun glukuronid metaboliti oluşturduğu gözlenmiştir. Tek doz
uygulama sonrası zayıf ve hızlı metabolize edicilerin plazmalarında, galantamin aktif
metabolitlerine (norgalantamin, ve O-desmetilgalantamin, O-desmetil-norgalantamin)
konjuge olmamış formda saptanmamıştır. Çoklu doz uygulama sonrası, hastaların
plazmalarında norgalantamin saptanmıştır ancak toplam galantamin düzeyinin %10’undan
fazlasına rastlanmamıştır. İn vitro çalışmalar galantaminin insan sitokrom P450 enziminin
major formlarıyla inhibe olma potansiyelinin çok düşük olduğunu göstermiştir.
12Eliminasyon:
Galantaminin plazma konsantrasyonu bi-eksponansiyel olarak azalır. Sağlıklı kişilerde
terminal yarı ömrü 7-8 saattir. Hedef popülasyondaki tipik oral klerens analizinde kişiler arası
saptanan %30’luk farkla yaklaşık 200 ml/dak’dır. Tek oral doz 4 mg 3H-galantaminin
uygulanmasından yedi gün sonra, radyoaktivitenin %90-97’si idrardan, %2.2-6.3’ü feçesten
elde edilmiştir. Galantamin oral uygulanmasından sonra, 24 saat içinde dozun %18-22’si
değişmemiş olarak idrarla atılmıştır. Renal klerens 68.4 ± 22.0 ml/dak. (toplam plazma
klerensinin %20-25’i)’dır.
Doğrusallık/Doğrusal olmayan durum:
Galantaminin günde iki defa 12-16 mg tekrarlayan dozlarının tablet olarak uygulanmasından
sonra ortalama taban ve tepe plazma konsantrasyonları 29-97 ng/ml ile 42-137 ng/ml
arasındadır. Galantamin, günde iki defa 4-16 mg doz aralığında doğrusal farmakokinetik
gösterir. Günde iki defa 12 mg ya da 16 mg alan hastalarda 2-6 ay arasında galantamin
birikimi gözlenmemiştir.
Hastalardaki karakteristik özellikleri
Alzheimer hastalarında yapılan klinik çalışma verileri galantaminin plazma
konsantrasyonunun sağlıklı gençlerinkinden %30-40 daha yüksek olduğunu göstermiştir.
Popülasyon farmakokinetik analizine göre erkeklerle karşılaştırıldığında, kadınların klerensi
%20 daha düşüktür. Galantamin klerensinde yaş ya da ırkın etkisi görülmemiştir. Galantamin
klerensi CYP2D6’nın zayıf metabolize edicilerde güçlü metabolize edicilere kıyasla % 25
daha düşük olmasına rağmen popülasyonda bimodalite gözlenmemiştir. Bu nedenle hastanın
metabolik durumunun klinik bir önemi olduğu düşünülmemektedir.
Hafif karaciğer yetmezliği olan hastalarda (Child-Pugh puanı 5-6) galantaminin
farmakokinetiği sağlıklı kişilerdeki ile benzerdir. Orta şiddette karaciğer yetmezliği olan
hastalarda (Child-Pugh puanı 6-7) EAA ve yarı ömrü yaklaşık % 30 artmıştır. (bkz bölüm
4.2).
Renal yetmezliği olan hastalarda yapılan bir çalışmada azalan kreatinin klerensi ile birlikte
galantaminin eliminasyonunun azaldığı gözlenmiştir. Alzheimer hastaları ile
karşılaştırıldığında kreatinin klerensi ≥ 9mL/dak. olan hastalarda taban ve tepe
konsantrasyonları artmamıştır. Bu nedenle, advers olaylarda artış beklenmemekte ve doz
ayarlaması yapılmasına gerek yoktur.
13Farmakokinetik/farmakodinamik ilişki(ler)
Günde iki defa 12-16 mg dozda yapılan geniş ölçekli bir faz III çalışmasında ortalama plazma
konsantrasyonları ile etkinlik parametreleri (6 ayda ADAS-cog11 ve CIBIC plus
ölçeklerindeki değişimler) arasında korelasyon gözlenmemiştir. Senkop geçiren hastalardaki
plazma konsantrasyonları aynı dozu alan diğer hastanınki ile aynı düzeydeydi. Bulantının
oluşması yüksek tepe konsantrasyonları ile ilişkisi gösterilmiştir.
5.3 Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
Eşik altındaki dozlarda yapılan üreme toksisite çalışmaları hamile sıçan ve tavşanlarda
gelişimin geciktiğini göstermiştir.
6. FARMASÖTİK ÖZELLİKLER:
6.1. Yardımcı maddelerin listesi
Sodyum klorür
Peg 6000
PVPK- 30
Sukraloz (E955)
Sitrik asit anhidr
Sodyum hidrojen karbonat
Limon aroması
6.2. Geçimsizlikler
Bulunmamaktadır.
6.3. Raf ömrü
24 aydır.
6.4. Saklamaya yönelik özel tedbirler
25oC’nin altındaki oda sıcaklığında ve kuru yerde saklayınız.
146.5. Ambalajın niteliği ve içeriği
14, 28 ve 56 efervesan tablet strip ambalaj içinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği“‘ne uygun olarak imha edilmelidir.
7. RUHSAT SAHİBİ:
İnventim İlaç San. Tic Ltd. Şti.
General Ali Rıza Gürcan Cad.
Merter İş Merkezi Bağımsız Bölüm No:8
Güngören-Tozkoparan/İSTANBUL
Telefon: 0 212 481 76 41
Faks: 0 212 481 76 41
e-mail: info@inventimilac.com.tr
8. RUHSAT NUMARASI
232/68
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.06.2011
Ruhsat yenileme tarihi:
10. KÜB’ÜN YENİLENME TARİHİ
15