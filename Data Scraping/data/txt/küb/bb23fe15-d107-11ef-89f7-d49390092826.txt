KISA ÜRÜN BİLGİSİ
1. BEŞERİ TIBBİ ÜRÜNÜN ADI
REQUIP XL 2 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her tablet, 2 mg ropinirole eşdeğer 2,28 mg ropinirol hidroklorür içerir.
Yardımcı maddeler:
Laktoz monohidrat: 46,32 mg (inek sütünden elde edilir.)
Yardımcı maddeler için Bölüm 6.1’e bakınız.
3. FARMASÖTİK FORM
Uzatılmış salımlı tablet.
Pembe renkli, kapsül şeklinde, film kaplı tabletlerdir. Tabletlerin bir yüzünde “GS”, diğer
yüzünde “3V2” baskısı vardır.
4. KLİNİK ÖZELLİKLER
4.1. Terapötik endikasyonlar
REQUIP XL, aşağıdaki durumlarda Parkinson hastalığının tedavisinde endikedir:
• Levodopa başlanmasını geciktirmek için monoterapi olarak başlangıç tedavisinde
• Hastalık seyri boyunca, levodopanın etkisi azaldığında veya tutarsız hale geldiğinde ve
terapötik etkide dalgalanmalar meydana geldiğinde (“doz sonu” veya “on-off” tip
dalgalanmalar) levodopa ile kombinasyon halinde
4.2. Pozoloji ve uygulama şekli
Pozoloji:
Yetişkinler:
Etkililik ve tolerabiliteye göre bireysel doz ayarlaması önerilmektedir.
Başlangıç titrasyonu:
Ropinirol uzatılmış salımlı tabletin başlangıç dozu ilk hafta için günde bir kere 2 mg’dır; doz,
ikinci haftadan itibaren günde bir kere 4 mg’a yükseltilmelidir. Ropinirol uzatılmış salımlı
tablet için günde bir kere 4 mg dozda terapötik yanıt görülebilir.
Terapötik rejim:
Hastalarda tedavi, semptomatik kontrol sağlayan en düşük ropinirol uzatılmış salımlı tablet
dozu ile sürdürülmelidir.
Günde bir kere 4 mg ropinirol uzatılmış salımlı tablet dozu ile yeterli semptomatik kontrolün
sağlanamadığı veya sürdürülemediği durumlarda, günlük doz haftalık olarak veya daha uzun
bir süre aralığında 2 mg artırılarak, günde bir kez 8 mg ropinirol uzatılmış salımlı tablet
dozuna yükseltilebilir.
1Günde bir kere 8 mg ropinirol uzatılmış salımlı tablet dozu ile halen yeterli semptomatik
kontrol sağlanamazsa veya sürdürülemezse, günlük doz iki haftalık veya daha uzun zaman
intervaliyle 2 mg ila 4 mg’lık artışlarla yükseltilebilir. Ropinirol uzatılmış salımlı tabletin
maksimum günlük dozu 24 mg'dır.
Ropinirol uzatılmış salımlı tabletin mevcut en yüksek etkinlik gücünden faydalanmak için,
gereken doza ulaşmayı sağlayacak en az sayıda ropinirol uzatılmış salımlı tabletin hastalara
reçete edilmesi önerilmektedir.
Tedavi bir gün veya daha uzun süre kesilirse, doz titrasyonu ile yeniden başlanması
düşünülmelidir (yukarıya bakınız).
REQUIP XL uzatılmış salımlı tablet levodopaya ek olarak uygulandığında, klinik yanıta bağlı
olarak levodopa dozunun aşamalı olarak azaltılması mümkün olabilir. Klinik çalışmalarda,
REQUIP XL uzatılmış salımlı tableti eş zamanlı olarak alan hastalarda levodopa dozu
yaklaşık %30 oranında aşamalı olarak azaltılmıştır. Levodopa ile kombinasyon halinde
REQUIP XL uzatılmış salımlı tablet alan ilerlemiş Parkinson hastalığı olan hastalarda,
REQUIP XL uzatılmış salımlı tablet için yapılan başlangıç titrasyonu sırasında diskineziler
görülebilir. Klinik çalışmalarda levodopa dozunun azaltılmasının diskinezilerde düzelme
sağlayabileceği gösterilmiştir (bkz. Bölüm 4.8).
Başka bir dopamin agonistinden ropinirole geçiş sırasında, ropinirol başlatılmadan önce söz
konusu ilacın pazarlama ruhsatı sahibinin ilacı bırakmaya dair kılavuzu takip edilmelidir.
Diğer dopamin agonistleri ile olduğu gibi, ropinorol tedavisini de bir haftalık bir dönemde
günlük dozu aşamalı olarak azaltarak sonlandırmak gerekmektedir (bkz. Bölüm 4.4).
REQUIP film kaplı (çabuk salımlı) tabletten REQUIP XL uzatılmış salımlı tablete geçiş:
Hastalar bir gecede REQUIP film kaplı (çabuk salımlı) tabletten REQUIP XL uzatılmış
salımlı tabletlere geçebilirler. REQUIP XL uzatılmış salımlı tabletin dozu, hastanın aldığı
REQUIP film kaplı (çabuk salımlı) tabletin toplam günlük dozunu temel almalıdır. Aşağıdaki
tablo, REQUIP film kaplı (çabuk salımlı) tabletten geçiş yapan hastalar için REQUIP XL
uzatılmış salımlı tabletin önerilen dozunu göstermektedir:
REQUIP film kaplı (çabuk salımlı) tabletten REQUIP XL uzatılmış salımlı tablete geçiş:
REQUIP film kaplı (çabuk salımlı) Tablet REQUIP XL uzatılmış salımlı Tablet
Toplam günlük doz (mg) Toplam günlük doz (mg)
0,75-2,25 2
3-4,5 4
6 6
7,5-9 8
12 12
15-18 16
21 20
24 24
REQUIP XL uzatılmış salımlı tablete geçişten sonra doz, terapötik yanıta dayalı olarak
ayarlanabilir (bkz. “Başlangıç titrasyonu” ve “Terapötik rejim”).
Uygulama sıklığı ve süresi:
REQUIP XL günlük tek doz şeklinde, her gün aynı saatte alınmalıdır.
2Yüksek yağ içerikli yemekler bazı hastalarda EAA ve C değerlerini iki katına çıkarabilir
maks
(bkz. Bölüm 5.2).
Uygulama şekli:
Tabletler bütün olarak yutulmalı, çiğnenmemeli, kırılmamalı ya da bölünmemelidir. REQUIP
XL yemeklerle birlikte veya tek başına alınabilir (bkz. Bölüm 5.2).
Özel popülasyonlara ilişkin ek bilgiler:
Böbrek yetmezliği:
Hafif-orta şiddette böbrek yetmezliği olan hastalarda (kreatinin klirensi 30-50 ml/dk) ropinirol
klirensinde hiçbir değişiklik gözlenmemesi bu popülasyonda doz ayarlaması yapılmasının
gerekmediğini göstermektedir.
Son evre renal yetmezliği olan hastalarda (hemodiyalizdeki hastalar) ropinirol kullanımına
ilişkin bir çalışma, bu hastalarda aşağıdaki gibi doz ayarlaması yapılması gerektiğini
göstermiştir:
REQUIP XL için önerilen başlangıç dozu günde bir kez 2 mg’dır. Dozun artırılması
tolerabilite ve etkililiğe göre yapılır. Düzenli diyaliz uygulanan hastalarda önerilen en yüksek
doz günde 18 mg’dır. Diyaliz sonrası ek doz uygulaması gerekmez (bkz. Bölüm 5.2).
Şiddetli böbrek yetmezliği (kreatinin klirensi <30 ml/dk) olup düzenli diyaliz uygulanmayan
hastalarda ropinirol kullanımı araştırılmamıştır.
Karaciğer yetmezliği:
Karaciğer yetmezliği olan hastalarda ropinirol kullanımı araştırılmamıştır. Bu hastalarda
ropinirol kullanılması önerilmez.
Pediyatrik popülasyon:
Çocuklar ve adolesanlar:
Ropinirolün 18 yaşın altındaki hastalarda güvenlilik ve etkililiği saptanmamıştır. Bu nedenle,
bu yaş grubundaki hastalarda REQUIP XL kullanımı tavsiye edilmemektedir.
Geriyatrik popülasyon:
65 yaş ve üzerindeki hastalarda ropinirol klirensi yaklaşık %15 azalmaktadır. Farklı bir doz
ayarlaması gerekli olmasa da ropinirol dozu, optimal klinik yanıta göre tolerabilitenin dikkatli
izlemiyle bireysel olarak titre edilmelidir.
75 yaş ve üzeri hastalarda tedavi başlangıcı sırasında daha yavaş doz titrasyonu düşünülebilir.
4.3. Kontrendikasyonlar
• Ropinirole ve ilacın bileşenlerinden herhangi birine karşı aşırı duyarlılık
• Düzenli hemodiyaliz olmadan şiddetli böbrek yetmezliği (kreatinin klirensi <30 ml/dk).
• Karaciğer yetmezliği
34.4. Özel kullanım uyarıları ve önlemleri
Psikiyatrik veya psikotik bozukluklar:
Majör psikiyatrik veya psikotik bozuklukları olan ya da öyküsünde bu bozukluklar bulunan
hastalar, potansiyel faydalar risklerden daha ağır basmadıkça dopamin agonistleri ile tedavi
edilmemelidir (bkz. Bölüm 4.5).
Hipotansiyon:
Hipotansiyon riski nedeniyle, özellikle tedavi başlangıcında, ciddi kardiyovasküler hastalığı
(özellikle kalp yetmezliği) olan hastalarda kan basıncının takip edilmesi önerilir.
Dürtü kontrol bozuklukları:
Hastalar, dürtü kontrol bozukluklarının gelişimi açısından düzenli olarak takip edilmelidir.
Hastalar ve bakıcıları, REQUIP XL dahil olmak üzere dopamin agonistleriyle tedavi edilen
hastalarda; alışılmadık kumar oynama dürtüsü, libidoda artış, hiperseksüalite, kompülsif
harcama veya alışveriş bağımlılığı, aşırı yeme ve kompülsif yeme dahil olmak üzere dürtü
kontrol bozukluklarının davranışsal semptomlarının meydana gelebileceği konusunda
bilgilendirilmelidir. Bu tip semptomlar gelişirse dozun azaltılması/aşamalı olarak bırakılması
düşünülmelidir.
Mani:
Mani gelişimi açısından hastalar düzenli olarak izlenmelidir. Hastalar ve bakıcıları, REQUIP
XL ile tedavi edilen hastalarda dürtü kontrol bozuklukları semptomları ile birlikte veya bunlar
olmaksızın mani semptomlarının meydana gelebileceği konusunda bilgilendirilmelidir. Bu tip
semptomlar gelişirse dozun azaltılması/aşamalı olarak bırakılması düşünülmelidir.
Somnolans ve ani başlayan uyku atakları:
Ropinirol, özellikle Parkinson hastalarında, somnolans ve ani başlayan uyku atakları ile
ilişkilendirilmiştir. Günlük aktiviteler sırasındaki ani başlayan uyku durumu, bazı vakalarda
farkındalık veya uyarı işaretleri olmaksızın bildirilmiştir (bkz. Bölüm 4.8). Hastalar bu
konuda bilgilendirilmeli ve ropinirol tedavisi sırasında araç veya makine kullanırken dikkatli
olmaları tavsiye edilmelidir. Somnolans ve/veya ani başlayan uyku atakları deneyimleyen
hastalar araç veya makine kullanmaktan kaçınmalıdır. Dozajın düşürülmesi ya da tedavinin
sonlandırılması düşünülebilir.
Nöroleptik malign sendrom:
Dopaminerjik tedavinin ani bir şekilde geri çekilmesiyle nöroleptik malign sendroma işaret
eden semptomlar bildirilmiştir. Dolayısıyla, tedavinin aşamalı olarak bırakılması
önerilmektedir (bkz. Bölüm 4.2).
Hızlı gastrointestinal geçiş:
REQUIP XL tablet, ilacın 24 saat süresince salınması için tasarlanmıştır. Gastrointestinal
geçişin hızlı olması halinde ilaç salımının tam olmamasına yol açabilir ve kalan ilaç feçese
geçebilir.
Dopamin agonist geri çekilme sendromu (DAWS):
DAWS, ropinirol dahil olmak üzere dopamin agonistleri ile bildirilmiştir (bkz. Bölüm 4.8).
Parkinson hastalığı olan hastalarda tedaviyi bırakmak için ropinirol aşamalı olarak
kesilmelidir (bkz. Bölüm 4.2). Sınırlı veriler, dürtü kontrol bozuklukları olan ve günlük
yüksek doz ve/veya yüksek kümülatif dozlarda dopamin agonistleri alan hastaların DAWS
gelişimi için daha yüksek risk altında olabileceğini düşündürmektedir. Yoksunluk
4semptomları; apati, kaygı, depresyon, yorgunluk, aşırı terleme, ağrı ve levodopaya yanıt
vermemeyi kapsamaktadır. Ropinirolü aşamalı olarak azaltmadan ve kesmeden önce, hastalar
potansiyel yoksunluk semptomları hakkında bilgilendirilmelidir. Tedavinin azaltılması ve
kesilmesi sırasında hastalar yakından izlenmelidir. Şiddetli ve/veya kalıcı yoksunluk
semptomları durumunda, ropinirolün en düşük etkili dozda geçici olarak yeniden uygulanması
düşünülebilir.
Halüsinasyonlar:
Halüsinasyonlar, dopamin agonistleri ve levodopa tedavisinin bir yan etkisi olarak
bilinmektedir. Hastalara halüsinasyonlar oluşabileceği bildirilmelidir.
REQUIP XL’in içeriğinde bulunan bazı yardımcı maddeler hakkında önemli bilgiler:
REQUIP XL laktoz içerir. Nadir kalıtımsal galaktoz intoleransı, Lapp laktaz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Ropinirol ve L-dopa veya domperidon arasında bu ilaçların dozunun ayarlanmasını
gerektirecek farmakokinetik bir etkileşim yoktur.
Nöroleptikler ve sülpirid veya metoklopramid gibi diğer santral etkili dopamin antagonistleri
ropinirolün etkililiğini azaltabilirler. Bu nedenle, bu ilaçların REQUIP XL ile birlikte
kullanımından kaçınılmalıdır.
Yüksek doz östrojen ile tedavi edilen hastalarda ropinirolün plazma konsantrasyonlarının
arttığı gözlenmiştir. Hormon replasman tedavisi (HRT) alan hastalarda REQUIP XL
tedavisine normal şekilde başlanabilir. Bununla birlikte, ropinirol tedavisi sırasında hormon
replasman tedavisi durdurulursa veya başlatılırsa doz ayarlaması gerekli olabilir.
Ropinirol, esas olarak sitokrom P450 enzim CYP1A2 tarafından metabolize edilir. Parkinson
hastalarında yapılan bir farmakokinetik çalışmada (günde üç kere, 2 mg ropinirol film kaplı
(hızlı salımlı salımlı) tablet dozu), siprofloksasinin potansiyel advers olay riskiyle birlikte
ropinirolün C ve EAA değerlerini sırasıyla yaklaşık %60 ve %84 oranında artırdığını
maks
göstermiştir. Bu nedenle, halen ropinirol alan hastalara CYP1A2 inhibitörü olan
siprofloksasin, fluvoksamin veya enoksasin gibi ilaçlara başlandığında veya bu ilaçlar
kesildiğinde ropinirol dozunun ayarlanması gerekebilir.
Parkinson hastalarında ropinirol (günde üç kere, 2 mg ropinirol film kaplı (hızlı salımlı) tablet
dozu) ve CYP1A2 substratlarından olan teofilin arasındaki farmakokinetik etkileşim
çalışmasında, ne teofilin ne de ropinirol farmakokinetiğinde değişiklik görülmemiştir.
Sigara içmenin CYP1A2 metabolizmasını uyardığı bilindiğinden, REQUIP XL tedavisi
sırasında hastalar sigara içmeyi bırakırsa veya başlarsa doz ayarlaması gerekli olabilir.
K vitamini antagonistleri ve ropinirol kombinasyonu alan hastalarda dengelenmemiş
Uluslararası Normalleştirilmiş Oran (INR) vakaları bildirilmiştir. Yakın klinik ve biyolojik
(INR) izlem gereklidir.
Özel popülasyonlara ilişkin ek bilgiler:
Hiçbir etkileşim çalışması yoktur. Veri yoktur.
5Pediyatrik popülasyon:
Hiçbir etkileşim çalışması yoktur.
4.6. Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Ropinirolün çocuk doğurma potansiyeli bulunan kadınlarda kullanımı ve/veya doğum
kontrolü (kontrasepsiyon) üzerinde etkisine ilişkin yeterli veri mevcut değildir.
Gebelik dönemi:
Gebe kadınlarda ropinirol kullanımıyla ilgili yeterli veri yoktur. Ropinirol konsantrasyonları
gebelik sırasında kademeli olarak artabilir (bkz. Bölüm 5.2).
Hayvanlarda gerçekleştirilen çalışmalarda üreme toksisitesi gösterilmiştir (bkz. Bölüm 5.3).
İnsanlara yönelik potansiyel risk bilinmemektedir. REQUIP XL, hasta için potansiyel yarar
fetüs için potansiyel riski aşmadığı sürece gebelik döneminde kullanılmamalıdır.
Laktasyon dönemi:
Ropinirol ile bağlantılı maddelerin, emziren sıçanlarda süte geçtiği gösterilmiştir. Ropinirol
ve metabolitlerinin insan sütüne geçip geçmediği bilinmemektedir. Emzirilen bir çocuğun
maruz kalacağı risk dışlanamaz. Laktasyonu inhibe edebileceğinden, emziren annelerde
REQUIP XL kullanılmamalıdır.
Üreme yeteneği/Fertilite:
Ropinirolün insan fertilitesi üzerindeki etkilerine yönelik veri mevcut değildir. Sıçanlarda
gerçekleştirilen dişi fertilitesi çalışmalarında implantasyon üzerinde etkiler gözlenmiştir (bkz.
Bölüm 5.3). Sıçanlarda erkek fertilitesi üzerinde etkiler gözlenmemiştir.
4.7. Araç ve makine kullanımı üzerindeki etkiler
Ropinirol araç ve makine kullanma yeteneği üzerinde büyük bir etkiye sahip olabilir.
Ropinirol tedavisi sırasında halüsinasyonlar, somnolans ve/veya ani uykuya dalma nöbetleri
yaşayan hastalar, bu ani uyku nöbetleri ve/veya somnolans durumları düzelene kadar araç
kullanmaktan veya dikkat eksikliğinin kendilerinin ya da diğer kişilerin ciddi yaralanma veya
ölüm riskine neden olabileceği aktivitelerden uzak durmaları konusunda uyarılmalıdır (bkz.
Bölüm 4.4).
4.8. İstenmeyen etkiler
İstenmeyen etkiler, sistemik organ sınıflarına ve sıklıklarına göre aşağıda listelenmiştir.
Klinik çalışmalarda bildirilen bu istenmeyen etkiler, monoterapi veya levodopaya ek tedavi
kullanımlarına göre sınıflandırılmıştır.
Sıklıklar; çok yaygın (>1/10), yaygın (>1/100 ve <1/10), yaygın olmayan (>1/1.000 ve
<1/100), seyrek (>1/10.000 ve <1/1.000), çok seyrek (<1/10.000) ve bilinmiyor (eldeki
verilerden hareketle tahmin edilemiyor) şeklinde tanımlanmıştır.
İstenmeyen etkiler her bir frekans grubu içerisinde azalan ciddiyet sıralamasına göre
listelenmiştir.
6Klinik çalışma verileri
Parkinson hastalarında bildirilen advers ilaç reaksiyonları
Aşağıdaki advers ilaç reaksiyonları, REQUIP uzatılmış salımlı veya film kaplı (çabuk salımlı)
tabletlerle 24 mg/gün’e kadar olan dozlarda Parkinson hastalığı ile ilgili yapılan klinik
çalışmalarda ya da pazarlama sonrası raporlarda bildirilmiştir:
Monoterapide Levodopaya ek tedavide
Bağışıklık sistemi
hastalıkları
Bilinmiyor Aşırı duyarlılık reaksiyonları Aşırı duyarlılık reaksiyonları
(ürtiker, anjiyödem, deri (ürtiker, anjiyödem, deri
döküntüsü, prurit dahil) döküntüsü, prurit dahil)
Psikiyatrik hastalıklar
Yaygın Halüsinasyon Halüsinasyon
Konfüzyon
Yaygın olmayan Deliryum, delüzyon, Deliryum, delüzyon,
paranoya dahil psikotik paranoya dahil psikotik
reaksiyonlar (halüsinasyonlar reaksiyonlar (halüsinasyonlar
dışında) dışında)
Bilinmiyor Dürtü kontrol bozuklukları: Dürtü kontrol bozuklukları:
REQUIP XL de dahil olmak REQUIP XL de dahil olmak
üzere, dopamin agonistleriyle üzere, dopamin agonistleriyle
tedavi edilen hastalarda tedavi edilen hastalarda
patolojik düzeyde kumar patolojik düzeyde kumar
oynama dürtüsü, libidoda oynama dürtüsü, libidoda
artış, hiperseksüalite, artış, hiperseksüalite,
kompülsif harcama veya kompülsif harcama veya
satın alma, aşırı yeme ve satın alma, aşırı yeme ve
kompülsif yeme meydana kompülsif yeme meydana
gelebilir (bkz. Bölüm 4.4). gelebilir (bkz. Bölüm 4.4).
Mani (bkz. Bölüm 4.4) Mani (bkz. Bölüm 4.4)
Agresyon* Agresyon*
Dopamin disregülasyon Dopamin disregülasyon
sendromu sendromu
Sinir sistemi hastalıkları
Çok yaygın Somnolans Somnolans**
Senkop Diskinezi***
Yaygın Sersemlik (vertigo dahil), ani Sersemlik (vertigo dahil), ani
uyku başlangıcı uyku başlangıcı
Yaygın olmayan Gündüz aşırı somnolans Gündüz aşırı somnolans
Vasküler hastalıklar
Yaygın Postüral hipotansiyon,
hipotansiyon
Yaygın olmayan Postüral hipotansiyon,
hipotansiyon
7Solunum, göğüs
bozuklukları ve
mediastinal hastalıklar
Yaygın olmayan Hıçkırık Hıçkırık
Gastrointestinal hastalıklar
Çok yaygın Mide bulantısı Mide bulantısı****
Yaygın Konstipasyon, mide yanması Konstipasyon, mide yanması
Kusma, abdominal ağrı
Hepatobiliyer hastalıklar
Bilinmiyor Hepatik reaksiyonlar, başlıca Hepatik reaksiyonlar, başlıca
karaciğer enzimlerinde artış karaciğer enzimlerinde artış
Üreme sistemi ve meme
hastalıkları
Bilinmiyor Spontan (kendiliğinden) Spontan (kendiliğinden) penis
penis ereksiyonu ereksiyonu
Genel bozukluklar ve
uygulama bölgesine ilişkin
hastalıklar
Yaygın Periferal ödem Periferal ödem
Bacak ödemi
Bilinmiyor Dopamin agonist geri Dopamin agonist geri çekilme
çekilme sendromu (apati, sendromu (apati, anksiyete,
anksiyete, depresyon, depresyon, yorgunluk, terleme
yorgunluk, terleme ve ağrı ve ağrı dahil)*****
dahil)*****
*Agresyon, kompülsif semptomlarla olduğu kadar psikotik reaksiyonlarla da
ilişkilendirilmiştir.
**Somnolans, hızlı salımlı ek tedavinin incelendiği klinik çalışmalarda çok yaygın olarak ve
uzatılmış salımlı ek tedavinin incelendiği klinik çalışmalarda yaygın olarak bildirilmiştir.
***İleri Parkinson hastalığı olan hastalarda ropinirolün başlangıç titrasyonu sırasında
diskineziler meydana gelebilir. Klinik çalışmalarda, levodopa dozunun azaltılmasının
diskineziyi düzeltebileceği gösterilmiştir (bkz. Bölüm 4.2).
****Mide bulantısı, hızlı salımlı ek tedavinin incelendiği klinik çalışmalarda çok yaygın
olarak ve uzatılmış salımlı ek tedavinin incelendiği klinik çalışmalarda yaygın olarak
bildirilmiştir.
*****Ropinirol de dahil olmak üzere, dopamin agonistleri aşamalı olarak azaltılırken veya
kesilirken non-motor advers etkiler ortaya çıkabilir (bkz. Bölüm 4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; Tel: 0 800 314 00 08; Faks: 0 312 218 35 99).
4.9. Doz aşımı ve tedavisi
Ropinirolün doz aşımı belirtileri genellikle ilacın dopaminerjik aktivitesi ile ilgilidir. Bu
belirtiler nöroleptikler veya metoklopramid gibi dopamin antagonistleri ile yapılan uygun
tedavi ile hafifletilebilir.
85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiparkinson ilaçlar/Dopamin agonistleri
ATC kodu: N04BC04
Etki mekanizması:
Ropinirol, striatal dopamin reseptörlerini stimüle eden bir non-ergolin D /D dopamin
2 3
agonistidir.
Parkinson hastalığı nigral striatal sistemde belirgin bir dopamin eksikliğiyle karakterizedir.
Ropinirol, striatal dopamin reseptörlerini stimüle ederek bu eksikliği azaltır.
Ropinirol, prolaktin salgısını inhibe etmek üzere hipotalamus ve hipofiz üzerinde etki gösterir.
Klinik etkililik:
Erken fazda Parkinson hastalığı olan 161 hasta üzerinde gerçekleştirilen, monoterapinin
uygulandığı 36 haftalık, çift kör, üç dönemlik bir çapraz geçiş çalışması, REQUIP XL
uzatılmış salımlı tabletin, birincil sonlanım noktası olan, Birleşik Parkinson Hastalığı
Derecelendirme Ölçeği (UPDRS) motor skorunda başlangıca göre değişim açısından (UPDRS
motor skorunda 3 puanlık bir eşit etkinlik marjini belirlenmiştir) REQUIP film kaplı (çabuk
salımlı) tabletlere göre etkinliğinin daha az olmadığı gösterilmiştir. Çalışma sonlanım
noktasında REQUIP XL uzatılmış salımlı tablet ve REQUIP film kaplı (çabuk salımlı) tablet
arasındaki ayarlanmış ortalama farklılık -0,7 puandır (% 95 GA: [-1,51, 0,10], p = 0,0842).
Alternatif tablet formülasyonunun benzer bir dozuna bir gecede geçiş yapıldıktan sonra,
advers olay profilinde herhangi bir farklılık belirlenmemiştir ve hastaların %3'ünden azında
doz ayarlaması gerekli olmuştur (Tüm doz ayarlamaları bir doz düzeyinde olan artışlardır.
Hiçbir hastada bir doz azaltımı gerekli olmamıştır).
Levodopa alırken optimal olarak kontrol edilemeyen Parkinson hastalığı olan hastalarda
REQUIP XL uzatılmış salımlı tablet ile ilgili 24 haftalık, çift kör, plasebo kontrollü, paralel
gruplu bir çalışmada, birincil sonlanım noktası olan uyanık "off" süresinde başlangıca göre
değişim açısından plaseboya göre klinikle uyumlu ve istatistiksel açıdan anlamlı bir üstünlük
gösterilmiştir (ayarlanmış ortalama tedavi farklılığı -1,7 saat (95% GA: [-2,34, -1,09]), p
<0,0001). Bu, ikincil etkililik parametreleri olan, toplam uyanık "on" süresinde (+1,7 saat (%
95 GA: [1,06, 2,33]), p <0,0001) ve rahatsız edici diskineziler olmaksızın toplam uyanık "on"
süresinde (+1,5 saat (% 95 GA: [0,85, 2,13]), p <0,0001) başlangıca göre değişim verileri ile
de desteklenmiştir. Dikkat çekici bir şekilde, günlük kartı verilerinde veya UPDRS
maddelerinde, rahatsız edici diskinezilerin olduğu uyanık "on" süresinde başlangıca göre bir
artış olduğuna dair bir belirti gözlenmemiştir.
Kardiyak repolarizasyon üzerinde ropinirolün etkisi ile ilgili bir çalışma:
Günde bir kez 0,5, 1, 2 ve 4 mg ropinirol filmi kaplı (çabuk salımlı) tablet alan erkek ve kadın
sağlıklı gönüllüler üzerinde yapılan kapsamlı bir QT çalışması, QT aralığı süresinin, plasebo
ile karşılaştırıldığında 1 mg dozda en fazla, 3,46 milisaniye (nokta tahmini) artış gösterdiğini
belirlemiştir. Bu en yüksek ortalama etki için tek taraflı %95 güven aralığının üst sınırı 7,5
milisaniyeden düşüktür. Daha yüksek dozlarda ropinirolün etkisi sistematik olarak
değerlendirilmemiştir.
9Kapsamlı bir QT çalışmasından elde edilen klinik veriler, 4 mg'a kadar ropinirol dozlarında
QT uzaması riskine işaret etmemektedir. 24 mg/gün'e kadar olan dozlarda, kapsamlı bir QT
çalışması yapılmadığı için QT uzaması riski olasılık dışı bırakılamaz.
5.2. Farmakokinetik özellikler
Genel özellikler:
Ropinirolün farmakokinetiği sağlıklı gönüllüler, Parkinson hastaları ve huzursuz bacak
sendromu olan hastalar arasında benzerdir.
Emilim:
Ropinirolün biyoyararlanımı yaklaşık %50’dir (%36-57). Oral uygulamayı takiben ropinirol
uzatılmış salımlı tabletlerin plazma konsantrasyonları yavaşça yükselir; C ’a ulaşmak için
maks
medyan süre genellikle 6 ile 10 saat aralığında sağlanır.
Günde bir kere 12 mg REQUIP XL uzatılmış salımlı tablet alan 25 Parkinson hastasında
yapılmış bir kararlı durum çalışmasında, EAA’da ortalama %20 artış ve C ’ta ortalama
maks
%44 artışla da gösterdiği gibi, yüksek yağ içeren bir öğün ropinirole sistemik maruziyeti
arttırmıştır. T 3 saat gecikmiştir. Diğer yandan bu değişiklikler muhtemelen klinik ile
maks
ilişkili değildir (örneğin, advers olay insidansında artış).
Ropinirole sistemik maruziyet, aynı günlük doza dayalı olarak, ropinirol uzatılmış salımlı
tablet ve ropinirol film kaplı (çabuk salımlı) tablet için benzerdir.
Dağılım:
Ropinirolün plazma proteinlerine bağlanma oranı düşüktür (%10-40). Yüksek lipofilisitesiyle
uyumlu olarak, ropinirol yüksek bir dağılım hacmi sergiler (yaklaşık 7 L/kg).
Biyotransformasyon:
Ropinirol büyük oranda CYP1A2 metabolizması ile temizlenir ve metabolitleri büyük oranda
idrar yoluyla atılır. Majör metabolit, dopaminerjik fonksiyonla ilgili hayvan modellerinde
ropinirolden en az 100 kat daha az potenttir.
Eliminasyon:
Ropinirol sistemik dolaşımdan yaklaşık 6 saatlik bir ortalama eliminasyon yarı ömrüyle
temizlenir. Ropinirole sistemik maruziyetteki artış (C ve EAA) terapötik doz aralığıyla
maks
hemen hemen orantılıdır. Tek ve tekrarlayan oral uygulamaları takiben ropinirolün oral
klirensinde değişim gözlenmemiştir. Farmakokinetik parametrelerde geniş bireyler arası
değişkenlik gözlenmiştir. Ropinirol uzatılmış salımlı tabletlerin kararlı durum uygulamasını
takiben, bireyler arası değişkenlik C için %30 ile %55 ve EAA için %40 ile %70
maks
arasındadır.
Hastalardaki karakteristik özellikler:
Böbrek yetmezliği:
Hafif ve orta şiddetli böbrek bozukluğu olan Parkinson hastalarında ropinirolün
farmakokinetiğinde herhangi bir değişiklik gözlenmemiştir.
Düzenli hemodiyaliz gören son evre böbrek hastalığı olan hastalarda, ropinirolün oral klirensi
yaklaşık %30 azalmıştır. SKF-104557 ve SKF-89124 metabolitlerinin oral klirensi de
sırasıyla yaklaşık %80 ve %60 azalmıştır. Dolayısıyla önerilen maksimum doz, Parkinson
hastalığı olan bu hastalarda 18 mg/gün ile sınırlandırılmıştır (bkz. Bölüm 4.2).
10Gebelik:
CYP1A2 aktivitesinde azalma da dahil olmak üzere gebelikteki fizyolojik değişikliklerin,
kademeli olarak ropinirolün maternal sistemik maruziyetinde artışa yol açabileceği
düşünülmektedir (bkz. Bölüm 4.6).
5.3. Klinik öncesi güvenlilik verileri
Üreme toksisitesi:
Dişi sıçanlar üzerinde gerçekleştirilen fertilite çalışmalarında, ropinirolün prolaktin düşürücü
etkisi nedeniyle implantasyon üzerinde etkiler gözlenmiştir. Prolaktinin insanlarda
implantasyon açısından ana unsur olmadığı dikkate alınmalıdır.
Ropinirolün maternal olarak toksik dozlarda gebe sıçanlara uygulanması, 60 mg/kg/gün’de
(sıçanlarda ortalama EAA; Maksimum Önerilen İnsan Dozu’nda (MRHD) en yüksek
EAA’nın yaklaşık iki katı) fetal vücut ağırlığını azaltmıştır, 90 mg/kg/gün’de (MRHD’de en
yüksek EAA’nın yaklaşık üç katı) fetal ölümleri ve 150 mg/kg/gün’de (MRHD’de en yüksek
EAA’nın yaklaşık beş katı) parmak malformasyonlarını arttırmıştır. 120 mg/kg/gün’de
(MRHD’de en yüksek EAA’nın yaklaşık dört katı) sıçanda teratojenik etkiler görülmemiştir
ve 20 mg/kg’da tek başına verildiğinde (MRHD’de ortalama insan C değerinin 9,5 katı)
max
tavşanlarda organogenez sırasında herhangi bir etki görülmemiştir. Diğer yandan, oral L-dopa
ile kombinasyon halinde tavşanlara uygulanmış 10 mg/kg ropinirol (MRHD’de ortalama
insan C değerinin 4,8 katı), tek başına L-dopa ile karşılaştırıldığında parmak
max
malformasyonlarının insidansını ve şiddetini arttırmıştır.
Toksikoloji:
Toksikoloji profili büyük oranda ropinirolün farmakolojik aktivitesi tarafından belirlenir:
davranışsal değişimler, hipoprolaktinemi, kan basıncı ve kalp hızında azalma, pitozis ve
salivasyon. Yalnızca albino sıçanlarda olmak üzere, uzun vadeli bir çalışmada en yüksek
dozda (50 mg/kg/gün) retinal dejenerasyon gözlenmiştir ve büyük olasılıkla ışığa artmış
maruziyetle ilişkilidir.
Genotoksisite:
Olağan in vitro ve in vivo test bataryalarında genotoksisite gözlenmemiştir.
Karsinojenisite:
50 mg/kg/gün dozajlara kadar fareler ve sıçanlar üzerinde gerçekleştirilen iki yıllık
çalışmalarda elde edilen bulgulara göre, farelerde karsinojenik etki kanıtı gözlenmemiştir.
Sıçanlarda ropinirol ile ilişkili izlenen tek lezyonlar, ropinirolün hipoprolaktinemik etkisinden
kaynaklanan Leydig hücresi hiperplazisi ve testiküler adenomdur. Bu lezyonların türe özgü
bir fenomen oldukları düşünülmektedir ve ropinirolün klinik kullanımı açısından bir tehlike
teşkil etmemektedir.
Güvenlilik farmakolojisi:
In vitro çalışmalar, ropinirolün hERG-aracılı akımları inhibe ettiğini göstermiştir. IC ,
50
önerilen en yüksek dozda tedavi (24 mg/gün) edilen hastalarda beklenen maksimum plazma
konsantrasyonundan 5 kat daha yüksektir (bkz. Bölüm 5.1).
116. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Hipromelloz
Laktoz monohidrat (inek sütünden elde edilmiştir.)
Gliserol dibehenat
Mannitol
Karmelloz sodyum
Hidrojene Hint yağı
Povidon (K29-32)
Maltodekstrin
Magnezyum stearat
Susuz kolloidal silika
Sarı demir oksit (E172)
Film kaplama:
Opadry Pembe OY-S-24900. Bileşimi şu şekildedir:
• Hipromelloz
• Titanyum dioksit (E171)
• Makrogol 400
• Kırmızı demir oksit (E172)
• Sarı demir oksit (E172)
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25 °C altındaki oda sıcaklığında ve ambalajında saklayınız.
6.5. Ambalajın niteliği ve içeriği
PVC/Polietilen (PE)/Poliviniliden klorür (PVdC) çocuk emniyetli bastırılarak açılan blister
ambalajlarda 28 tablet bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173 1. Levent Plaza B Blok
34394 1. Levent/İstanbul
Telefon: 0212 339 44 00
Faks: 0212 339 45 00
128. RUHSAT NUMARASI
128/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.07.2009
Ruhsat yenileme tarihi: 04.11.2014
10. KÜB’ÜN YENİLENME TARİHİ
13