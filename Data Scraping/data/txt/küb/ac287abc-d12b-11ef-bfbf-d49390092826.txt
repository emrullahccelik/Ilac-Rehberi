KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROMİD 250 mg Kaplı Tablet
2. KALİTATİF VE KANTİTATİF BİLEŞİM
Etkin madde:
Protionamid 250 mg
Yardımcı madde(ler):
Kristal şeker 125 mg
Tartrazin 0,0148 mg
Yardımcı maddeler için 6.1.’e bakınız.
3. FARMASÖTİK FORM
Kaplı Tablet.
Sarı renkli bikonveks kaplı tablet.
4. KLİNİK ÖZELLİKLER
4.1. Terapötik endikasyonlar
Pulmoner ve ekstra pulmoner tüberküloz tedavisinde, primer tüberküloz ajanlarına rezistans
geliştiğinde veya rezistans oluşumunu önlemek için diğer tüberküloz ajanları ile birlikte
kullanılır. Ayrıca çok basilli leprada uygulanan standart kemoterapi rejiminde yer alır.
4.2. Pozoloji ve uygulama şekli
Pozoloji/uygulama sıklığı ve süresi:
Tüberküloz tedavisinde: Yetişkinler ve 10 yaşından büyük çocuklar için kullanım dozu,
bölünmüş dozlar halinde ve öğünlerde alınmak şartıyla günde 0.5-1 gram (2-4 tablet) dir.
Ancak bölünmüş dozlar yerine geceleri tek doz şeklinde de uygulanabilir.
Lepra Tedavisinde: Tedavi rejimindeki diğer ilaçlarla birlikte günlük 250-375 mg'lìk dozlar
halinde kullanılır. Tedaviye en az 2 sene devam edilir.
1/9Uygulama şekli:
Oral yoldan kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli karaciğer ve böbrek yetmezliği olanlarda kullanılmaz.
Pediyatrik popülasyon:
10 yaşından küçük çocuklarda günde 10 mg/kg ile tedaviye başlanır, gerekirse doz 20
mg/kg/gün'e çıkartılabilir (15 günlük bir periyotta).
Geriyatrik popülasyon:
Yukarıda belirtilen yetişkin dozlarında kullanılabilir.
4.3. Kontrendikasyonlar
Şiddetli karaciğer ve böbrek yetmezliği olanlarda, serebral nöbet bozuklukları ve psikozlarda,
periferik nöropati ve optik nörit, tioizonikotianamid türevlerine, ilacın içerdiği etkin madde ya
da yardımcı maddelere alerjik olanlarda ve hamilelerde ve emziren kadınlarda kesinlikle
kullanılmamalıdır.
4.4. Özel kullanım uyarıları ve önlemleri
Tionamidlerin karaciğer üzerindeki muhtemel toksik etkileri nedeni ile tedavi öncesinde ve
tedavi sırasında mutlaka karaciğer fonksiyon testleri yapılmalıdır.
Protionamid, depresif veya başka bir psikiyatrik rahatsızlığı olan hastalara, epilepsisi olanlara
ve kronik alkoliklere dikkatle verilmelidir. Tedavi esnasında kesinlikle alkol alınmamalıdır.
Etionamidle ilgili bazı guatr ve hipotroid vakaları mevcut olduğundan ve diyabetlilere
verildiğinde diabet kontrolü zorlaştığından, protionamid de bu tip hastalarda dikkatle
kullanılmalıdır. Diyabetik hastalarda kan şekerli sık olarak izlenmelidir.
Protionamidle diğer nikotinik asid deriveleri, izoniazid, pirazinamid, etionamid ve nikotinik
asid arasında çapraz alerji görülebilir.
Protionamid yalnız başına kullanılırsa bu maddeye karşı rezistans çabuk gelişir. Her zaman
diğer anti-tüberküloz ilaçlarla birlikte kullanılmalıdır.
2/9Protionamid tedavisi sırasında nöropati oluşumu önlemek için günde 50-100 mg piridoksin
verilmelidir. Bu özellikle izoniazide bağlı nörit geçirenler için geçerlidir.
Protionamid tedavisi uzun sürerse periyodik olarak göz muayenesi ve nörolojik muayene
yaptırılmalıdır.
Özellikle mukoz membranlarda olmak üzere pelegra’da gözlenen vitamin B ve nikotinik asit
eksikliğine bağlı deri reaksiyonları gözlenebilir, bu durumda ilacın kesilmesi gerekebilir.
Koagulopati görülen hastalarda dikkat edilmelidir.
PROMİD, şeker içerir. Nadir kalıtımsal fruktoz intolerans problemi (örneğin glukoz –galaktoz
malabsorsiyonu) olan hastaların bu ilacı kullanmamaları gerekir.
PROMİD, tartrazin (E102) içerdiğinden alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Etionamidle protionamid arasında tam bir çapraz rezistans mevcuttur. Diğer tüberkülostatik
ajanların özellikle karaciğer yan etkileri protionamidle beraber kullanılmaları durumunda
şiddetlenebilir (rifampisinle hepatotoksisite, izoniazidle periferik nörit, hormonal
kontraseptiflerle kullanımı da karaciğer toksisitesini artırır.).
Tioamidlerin atılımı kimotripsinle azalır.
Protionamid, izoniazid ve barbitüratların parçalanmasını azaltır. İzoniazid ile birlikte
verildiğinde protionamid konsantrasyonu artar, bu nedenle doz ayarlanmalıdır.
İnsülin veya kan şeker düzeyini azaltan ilaçların dozu azaltılmalıdır.
Protionamid ve izoniazid birlikte kullanıldığında veya protionamid psikotropik ilaçlarla
kullanıldığında nörotoksik etkiler artar.
Alkol ile birlikte alındığından santral sinir sistemi uyarıcı etki artar.
Özel popülasyonlara ilişkin ek bilgiler:
Pediyatrik popülasyon:
3/9Veri yoktur.
4.6. Gebelik ve Laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda gerekli olmadıkça PROMİD kullanılmamalı
veya uygun ilacın kullanılma durumunda uygun bir doğum kontrol yöntemi uygulanmalıdır.
İlacın doğum kontrol yöntemlerine bilinen bir etkisi bulunmamaktadır.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Teratojenik etkileri olduğundan kesinlikle hamilelerde kullanılmamalıdır.
Laktasyon dönemi
Muhtemel etkileri bilinmediği için de emzirenlerin kullanmaması tavsiye edilmektedir.
Üreme yeteneği/Fertilite
Üreme yeteneği ve fertilite üzerine etkisini gösteren veriler bulunmamaktadır.
4.7. Araç ve makine kullanımı üzerindeki etkiler
Araç ve makine kullanma yetisini azaltabilir.
4.8. İstenmeyen etkiler
Advers etkilerin sıklık gruplandırması şöyledir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100);
seyrek (≥ 1/10.000 ila < 1/1000); çok seyrek (< 1/10.000). Ek olarak, etionamidin pazarlama
sonrası görülen yan etkilerin sıklık gruplandırması bilinmiyor olarak belirtilmiştir.
Kan ve lenf sistemi hastalıkları
Bilinmiyor: Anemi, methemoglobinemi, hipoprotrombinemi ve hipofibrinojenemi
4/9Bağışıklık sistemi hastalıkları
İzole vakalar: Alerjik reaksiyonlar
Endokrin hastalıkları
Seyrek: Jinekomasti, dismenore, amenore ve hipotiroidizm
Metabolizma ve beslenme hastalıkları
Seyrek: Kan şekerinde değişiklikler ve diyabetiklerde kan şekeri düzeyinde azalma.
Psikiyatrik hastalıklar
Çok seyrek: Konsantrasyon eksikliği, konfüzyon, depresif reaksiyonlar, eksitasyon, psikoz
gibi psikiyatrik semptomlar
İzole vakalar: İntihar teşebbüsünde bulunmak
Sinir sistemi hastalıkları
Yaygın: Sersemlik, baş ağrısı, uyuşukluk
Seyrek: Konvülsif nöbet, uyku bozuklukları
Bulanık görme, okuler paraliz ve akomodasyon bozukluğu ile optik sinir hasarı bildirilmiştir.
Ayrıca algodistrofi duyusunda omuz-el sendromu bildirilmiştir.
Özellikle izoniazid ile aynı anda kullanımı ile görme bozukluğu, parestezi, amiyosteni ve
ataksi’li polinöropati bildirilmiştir.
Göz hastalıkları
Ayrıca sinir sistemi bozukluklarına bakınız.
Bilinmiyor: Diplopi dahil görme bozukluğu
Kulak ve iç kulak hastalıkları
İzole vakalar: İşitme bozukluğu, kulak çınlaması
Solunum, göğüs bozuklukları ve mediastinal hastalıkları
İzole vakalar: Hemoptiz
Gastrointestinal hastalıklar
Çok yaygın: Metal ya da sülfür tadı, ağız kuruluğu, ancak ayrıca tükrük artışı, anoreksi,
bulantı
5/9Çok seyrek: Kusma, mide yanması, karın ağrısı, tokluk hissetme, diyare ya da kabızlık,
meteorizm
Bu istenmeyen etkiler, PROMİD tedavisi kesildiğinde tamamen düzelir. Yavaş doz artışı, yan
etkileri azaltabilir. Ayrıca azalan doz oranı ve/veya antiemetiklerle kombinasyonun yararlı
olduğu kanıtlanmıştır.
Parotidde şişlik bildirilmiştir.
Hepato-bilier hastalıkları
Yaygın: Transaminaz düzeyinde artış (ilacın kesilmesi ile normale döner)
Seyrek: Sarılık ile birlikte belirgin bir karaciğer fonksiyon bozukluğuna neden olur.
Hepatotoksisite, önceki karaciğer hasarına (örn. alkol hastalığı, posthepatik karaciğer
fonksiyon bozukluğu) bağlıdır ve diğer potansiyel hepatotoksik ilaçlarla (izoniazid,
rifampisin, pirazinamid) kombinasyonu ile artar.
Deri ve deri altı doku hastalıkları
Bilinmiyor: Pellagroid reaksiyonlar, fotodermatoz, ragad, stomatit, akne, şilit, glosit ve
alopesi
Böbrek ve idrar yolu hastalıkları
Bilinmiyor: Ürelitiyazis
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Günde 1 gramı aşan dozlarda özellikle gastrointestinal semptomlar şiddetlenir; nöropatik
rahatsızlıklar, mental bozukluklar görülebilir. Bu durumda gerekirse tedavi kesilir.
Bulantı-kusma için antiemetikler verilebilir, mide yıkanır. Periferal nöropati için piridoksin
verilmesi tavsiye edilmektedir.
6/9Hipersensitizasyon durumunda ise desensitizasyon uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antitüberküloz
ATC kodu : J04AD01
Protionamid, etionamid'den daha iyi tolere edilen bir izonikotinik asit tionamididir.
Mikobakterilerde dehidrogenazlar gibi bazì enzimleri inhibe ederek tüberkülostatik aktivite
gösterir.
Sadece Mycobacterium tuberculosis, Mycobacterium bovis, Mycobacterium kansasii ve
Mycobacterium leprae gibi mikobakterilere karşı etkindir.
Tek başına kullanıldığında hızla direnç geliştiği için tüberküloz ve lepra tedavisinde diğer
ilaçlarla beraber kullanılmalıdır. Tüberküloz tedavisinde primer ajanlara (izoniyazid,
rifampisin, pirazinamid, etambutol ve streptomisin) direnç geliştiğinde kullanılan sekonder bir
tüberküloz ajanıdır.
Direnç mekanizması:
Etionamid direnç mekanizması ve yapısal olarak hemen hemen benzer molekül olan
protionamid direnç mekanizmasının aynı olduğu varsayılmaktadır. Etionamide karşı direnç,
etionamid ve/veya yağ asidi sentetaz II’nin enoil-akril taşıyıcı protein redüktaz komponentine
(InhA) aktif enzim kodları mikobakteriyum genom mutasyonu vasıtasıyla moleküler düzeyde
oluşur.
5.2. Farmakokinetik özellikler
Genel özellikler
Emilim:
Protionamid oral olarak alındığında gastrointestinal bölgeden hızla ve tamamına yakını
absorblanır ve 1-2 saat sonra plazma pik seviyelerine ulaşır.
Dağılım:
Vücut sıvılarına (beyin omurilik sıvısı da dahil) ve dokulara büyük oranda geçer. Yağda
çözünürlüğü fazla olduğu için dağılım hacmi etionamidden fazladır.
7/9Biyotransformasyon:
Protionamid karaciğerde aktif sülfoksitlerine ve diğer inaktif metabolitlerine dönüşür.
Atılım:
Alınan dozun %1' inden daha azı idrarda değişmemiş halde bulunur. Daha çok metabolitleri
halinde idrarla atılır.
5.3. Klinik öncesi güvenlilik verileri:
Protionamid, teratojenik etkilidir. Karsinojenik ve mutajenik etkileri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Polivinil pirolidon
Jelatin
Nişasta
Talk
Magnezyum stearat (E572)
Sodyum lauril sülfat
Aerosil
Eudragit E100
Kristal şeker
Arap zamkı
Tartrazin (E102)
Balmumu
6.2. Geçimsizlikler
Formülasyona dahil olan maddeler arasında geçimsizlik yoktur.
6.3. Raf ömrü
24 Ay
6.4. Saklamaya yönelik özel tedbirler
30°C'nin altındaki oda sıcaklığında saklanmalıdır.
6.5. Ambalajın niteliği ve içeriği
40 tablet içeren Al/PVC blister ve karton kutu ambalaj.
8/96.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi ürünlerin kontrolü yönetmeliği” ve “Ambalaj ve ambalaj atıklarının kontrolü
yönetmelikleri”ne uygun olarak imha edilmelidir.
7. RUHSAT SAHİBİ
Ad : Biofarma İlaç San. ve Tic. A.Ş.
Adres : Akpınar Mah. Osmangazi Cad. No:156
34885 Sancaktepe / İSTANBUL
Telefon: (0216) 398 10 63
Faks : (0216) 398 10 20
8. RUHSAT NUMARASI(LARI)
112/44
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.10.1972
Ruhsat yenileme tarihi:
10. KÜB’ÜN YENİLENME TARİHİ
9/9