KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRETERAX 2 mg/0.625 mg tablet
2. KALİTATİF VE KANTİTATİF BİLEŞİM
Etkin madde:
Perindopril tert- bütilamin tuzu 2 mg (1.669 mg perindoprile karşılık)
İndapamid 0.625 mg.
Yardımcı maddeler (etkisi bilinen):
Laktoz monohidrat 64.175 mg
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz, çubuk şeklinde çentikli tablet. Tabletler eşit olarak bölünebilir.
4. KLİNİK ÖZELLİKLER
4.1. Terapötik endikasyonlar
Yetişkinlerde esansiyel hipertansiyon tedavisinde. (Bkz. Bölüm 4.3, 4.4, 4.5, 5.1)
4.2. Pozoloji ve uygulama şekli
Pozoloji / uygulama sıklığı ve süresi:
Genel doz tercihen sabahları aç karnına olmak üzere günde tek doz PRETERAX tablettir. Kan
basıncının kontrol edilememesi durumunda doz iki katına çıkartılabilir. (Bkz. Bölüm 4.3, 4.4, 4.5
ve 5.1)
Uygulama şekli:
Oral kullanım içindir.
Özel popülasyonlara ilişkin ek bilgiler
Böbrek yetmezliği:
İleri derece böbrek yetmezliği olan hastalarda (kreatinin klerensi <30 ml/dak) tedavi
kontrendikedir.
Orta derecede böbrek yetmezliği olan hastalarda (kreatinin klerensi 30-60 ml/dak) maksimum
doz günde bir tablettir.
Kreatinin klerensi 60 ml/dk’ya eşit veya yukarı olan hastalarda pozolojiyi değiştirmek gerekmez.
1/24Normal tıbbi kontrol olarak kreatinin ve potasyumun periyodik takibi gerekir (Bkz. bölüm 4.4
“Özel Kullanım Uyarıları ve Önlemleri).
Karaciğer yetmezliği:
İleri derece karaciğer yetmezliği olan hastalarda tedavi kontrendikedir.
Hafif karaciğer yetmezliği olan hastalarda pozolojiyi değiştirmek gerekmez (Bkz. bölüm 4.3,
4.4 ve 5.2).
Pediyatrik popülasyon:
PRETERAX’ın pediyatrik popülasyonda etkililiği ve güvenliliği henüz ortaya konmamıştır. Veri
bulunmamaktadır.
PRETERAX çocuklar ve ergenlik çağındaki gençler tarafından kullanılmamalıdır.
Geriyatrik popülasyon:
Yaşlılarda tedaviye PRETERAX’ın normal dozu olan günde tek tablet ile başlanır. (Bkz. bölüm
4.4 “Özel Kullanım Uyarıları ve Önlemleri).
4.3. Kontrendikasyonlar
Perindopril ile ilişkili:
- Etkin maddeye veya herhangi diğer bir ADE inhibitörüne aşırı duyarlılık
- Önceden ADE inhibitör tedavisi ile ilişkili görülen anjiyonörotik ödem (Quincke ödemi)
hikayesi (Bkz Bölüm 4.4)
- Kalıtsal veya idiopatik anjiyoödem
- Gebelik (Bkz. bölüm 4.4 ve 4.6)
- PRETERAX’ın aliskiren içeren ilaçlar ile birlikte kullanımı, diabetes mellitus veya böbrek
yetmezliği (GFR<60 ml/dak/1.73m2) olan hastalarda kontrendikedir (Bkz bölüm 4.5 ve
5.1).
İndapamid ile ilişkili:
- Etkin maddeyeveya diğer sülfonamidlere aşırı duyarlılık
- İleri derece böbrek yetmezliği (kreatinin klerensi < 30 ml/dak)
- Karaciğer ensefalopatisi
- İleri derece karaciğer yetmezliği
- Düşük potasyum düzeyleri (hipokalemi)
- Genel bir kural olarak, bu ilacın torsades de pointes’e neden olan non-antiaritmik ilaçlarla
kombine olarak kullanımı önerilmemektedir (Bkz. bölüm 4.5)
- Emzirme (Bkz. bölüm 4.6)
PRETERAX ile ilişkili:
- Bölüm 6.1’de listelenen yardımcı maddelere karşı aşırı duyarlılık.
Yeterli veri bulunmadığı için, PRETERAX’ın aşağıdaki durumlarda kullanımı
önerilmemektedir:
2/24- diyaliz hastalarında.
- tedavi edilmemiş dekompanse kalp yetmezliği olan hastalarda.
4.4. Özel kullanım uyarıları ve önlemleri
Özel uyarılar
Perindopril ve indapamidde ortak:
Düşük doz PRETERAX kombinasyonunda, bileşenlerin ayrı ayrı onaylanmış düşük dozları ile
kıyaslandığında hipokalemi (Bkz. bölüm 4.8) dışında advers etkilerde önemli bir azalma
görülmemiştir. Hasta kendisi için yeni olan iki antihipertansif maddeye aynı anda maruz kaldığı
takdirde idyosenkratik reaksiyonlarda artan bir sıklık görülebilir. Riskleri azaltmak için hasta
dikkatle izlenmelidir.
Lityum:
Lityum ile perindopril ve indapamid kombinasyonu genel olarak tavsiye edilmemektedir. (Bkz.
bölüm 4.5).
Perindopril ile ilişkili:
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS'ın dual blokajına
yol açtığından ADE-inhibitörleri, anjiyotensin II reseptör blokerleri ya da aliskirenin birlikte
kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı ve
böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Nötropeni/Agranülositoz/Trombositopeni/Anemi:
ADE inhibitörleri kullanan hastalarda nötropeni/agranülositoz, trombositopeni ve anemi vakaları
rapor edilmiştir. Böbrek fonksiyonları normal olan ve başka komplikasyonlar bulunmayan
hastalarda nötropeni çok nadir görülür. Kollajen vasküler hastalığı olan, immünosüpresan tedavisi
gören, allopurinol veya prokainamid kullanan veya bu komplikasyonların birlikte görüldüğü
hastalarda, özellikle önceden böbrek fonksiyonlarında sorun varsa, perindopril çok dikkatli
kullanılmalıdır. Bu tür hastaların bazılarında ciddi enfeksiyonlar gelişmiş ve birkaç vakada yoğun
antibiyotik tedavisine cevap alınamamıştır. Bu tür hastalarda perindopril kullanıldığı takdirde
periyodik beyaz kan hücre sayımı yapılması tavsiye edilmektedir ve hastalara, herhangi bir
enfeksiyon olduğunda (örn. boğaz ağrısı, ateş) hemen bildirmeleri gerektiği anlatılmalıdır.(Bkz
Bölüm 4.8)
3/24Hipersensitivite/Anjiyoödem:
Perindoprilin de aralarında bulunduğu ADE inhibitörleri ile tedavi edilen hastalarda, nadiren
yüzde, ekstremitelerde, dudaklarda, dilde, glottiste ve/veya larinkste anjiyonörotik ödem
görülebildiği bildirilmiştir (bkz Bölüm 4.8). Bu durum tedavi sırasında herhangi bir zamanda
görülebilmektedir. Böylesi vakalarda perindopril tedavisi derhal kesilmeli ve hasta ödem ortadan
kaybolana dek yakın gözlem altına alınmalıdır.
Ödemin yalnızca yüz ve dudakları etkilediği hallerde, semptomları gidermek üzere antihistaminik
ajanlar kullanılabilse de genellikle tedavisiz düzelir.
Anjiyonörotik ödem larinks ödemi ile birlikte ise öldürücü olabilir. Dil, glottis veya larinks
etkilenmişse bu havayollarında tıkanmaya neden olabilir. Bu durumda derhal 1/1000’lik
subkutanöz adrenalin enjeksiyonu (0.3 - 0.5 ml) yapılmalı ve diğer uygun tedaviler
başlatılmalıdır.
ADE inhibitörü kullanan siyah hastalarda, siyah olmayan hastalara oranla daha fazla anjiyoödem
vakası bildirilmiştir.
Önceden ADE inhibitör tedavisi ile ilişkili olmayan anjiyoödem öyküsü bulunan hastalarda ADE
inhibitörü tedavisi ile anjiyoödem oluşma riski yüksektir (Bkz. bölüm 4.3).
ADE inhibitörü kullanan hastalarda nadiren intestinal anjiyoödem bildirilmiştir. Bu hastalarda
karın ağrısı (kusma veya bulantı ile birlikte veya olmaksızın) görülmüştür; bazı vakalarda
öncesinde gelişen fasiyal anjiyoödem yoktu ve C-1 esteraz seviyeleri normaldi. Anjiyoödem
teşhisi abdominal CT tarama, veya ultrason veya cerrahi müdahale sonucu konulmuş ve ADE
inhibitörü tedavisi kesildikten sonra semptomlar kaybolmuştur. Karın ağrısı şikayeti olan ADE
inhibitörü kullanan hastaların ayırıcı tanısına intestinal anjiyoödem dahil edilmelidir.
Desensitizasyon Sırasında Anafilaktoid Reaksiyonlar:
Hymenoptera (arı, eşekarısı) venom desensitizasyon tedavisi uygulanan hastalarda ADE
inhibitörleri ile tedavi sırasında nadir olarak hayatı tehlikeye sokabilecek anafilaktik reaksiyonlar
gözlemlenmiştir. Desensitizasyon uygulanan alerji hastalarında ADE inhibitörü çok dikkatli
olarak başlatılmalı ve venom immünoterapisi uygulanan hastalarda kullanılmamalıdır.
Hem ADE inhibitörü tedavisi hem de desensitizasyon gereken hastalarda en azından geçici olarak
ADE inhibitörü tedavisine 24 saat ara vermek bu reaksiyonların meydana gelmesini engellemiştir.
LDL aferezi sırasında anafilaktoid reaksiyonlar:
Dekstran sülfat emilimi yoluyla düşük yoğunlukta lipoprotein aferezi ile diyaliz sırasında ADE
inhibitörü alan hastalarda hayatı tehlikeye sokabilecek anafilaktik reaksiyonlar gözlemlenmiştir.
Hem ADE inhibitörü tedavisi hem de düşük yoğunlukta lipoprotein aferezi gereken hastalarda en
azından geçici olarak ADE inhibitörü tedavisine 24 saat ara vermek bu reaksiyonların meydana
gelmesini engellemiştir.
Hemodiyaliz hastaları:
Yüksek geçirgenlikte membran (örn. AN 69) ile diyaliz sırasında ADE inhibitörü alan
hastalarda anafilaktoid reaksiyonlar görüldüğü bildirilmiştir. Bu hastaların diyalizinde farklı bir
membran veya farklı sınıf bir antihipertansif ilaç kullanılmalıdır.
4/24Potasyum tutucu diüretikler potasyum takviyeleri veya, potasyum içeren tuz ikameleri:
Perindoprilin potasyum tutucu diüretikler, potasyum takviyeleri veya potasyum içeren tuz
ikameleri ile kombinasyonu genellikle önerilmez. (Bkz bölüm 4.5)
Gebelik ve laktasyon:
Gebelik sırasında ADE inhibitörü ile tedaviye başlanması önerilmez. Perindopril ile sürekli
tedavinin gerekli görüldüğü haller dışında gebelik planlayan hastalar gebelikte kullanımına ilişkin
güvenlilik profili bulunan alternatif bir antihipertansif tedaviye başlamalıdır. Gebelik teşhisi
konduğunda ADE inhibitörü tedavisi hemen kesilmeli ve uygunsa alternatif tedaviye
başlanmalıdır (bkz. bölüm 4.3 ve 4.6). Emzirme dönemi sırasında perindopril kullanımı
önerilmemektedir.
İndapamid ile ilişkili:
Hepatik ensefalopati:
Karaciğer hastalığı bulunan hastalarda tiazid diüretikler ve tiazide bağlı diüretikler karaciğer
ensefalopatisine yol açabilir. Bu hastalarda diüretik uygulaması derhal kesilmelidir.
Fotosensitivite:
Tiazid ve tiazide bağlı diüretiklerin kullanımına ilişkin fotosensitivite reaksiyonları bildirilmiştir
(bkz. bölüm 4.8). Tedavi sırasında fotosensitivite reaksiyonu görüldüğü takdirde tedavi
kesilmelidir. Eğer tekrar diüretik kullanımı gerekli görülürse maruz kalan bölgelerin güneş veya
yapay UVA ışınlardan korunması önerilmektedir.
Özel kullanım önlemleri
Perindopril ve indapamidde ortak:
Böbrek Yetmezliği:
İleri derece böbrek yetmezliği olan hastalarda (kreatinin klerensi < 30 ml/dak) kontrendikedir.
Önceden bariz böbrek lezyonu bulunmamasına rağmen, biyolojik tarama sonucu fonksiyonel
böbrek yetmezliği tespit edilen bazı hipertansif hastalarda tedavi kesilmeli ve daha sonra tedaviye
tekrar ya düşük bir dozla ya da bileşenlerinin biri ile başlanmalıdır.
Bu hastalarda, güncel tıbbi uygulama, tedavinin 2. haftasından sonra ve terapötik stabilite dönemi
boyunca her iki ayda bir, potasyum ve kreatinin seviyelerinin periyodik kontrolü yönündedir.
Böbrek yetmezliği daha çok, ileri derecede kalp yetmezliği veya böbrek arter stenozu ile böbrek
yetmezliği olan hastalarda gözlemlenmektedir.
İlaç, iki taraflı böbrek arter stenozu veya tek taraflı çalışan böbrek vakalarında genellikle tavsiye
edilmemektedir.
Hipotansiyon ve Su ve Elektrolit Kaybı:
Daha önceden sodyum kaybı (özellikle de böbrek arter stenozu) olan hastalarda ani hipotansiyon
riski bulunmaktadır. Bu nedenle araya giren ishal ve kusma nöbetleri ile meydana gelen su ve
5/24elektrolit kaybının klinik belirtileri sistematik olarak araştırılmalıdır. Bu tür hastalarda plazma
elektrolit düzeyleri düzenli olarak izlenmelidir.
Belirgin hipotansiyon durumunda, intravenöz izotonik salin infüzyonu gerekebilir.
Geçici hipotansiyon tedavinin devamı açısından bir kontrendikasyon oluşturmaz. Tatmin edici
düzeyde kan volümü ve kan basıncı sağlandıktan sonra tedaviye tekrar ya daha azaltılmış bir
dozla ya da bileşenlerden yalnızca biri ile başlanabilir.
Potasyum Düzeyleri:
Perindopril ve indapamid kombinasyonu, özellikle diyabet veya böbrek yetmezliği olan
hastalarda potasyum düzeylerinin düşmesini engellemez. Diüretik içeren bütün antihipertansif
ilaçlarla olduğu gibi, plazma potasyum düzeylerinin düzenli olarak izlenmesi gereklidir.
Perindopril ile ilişkili:
Öksürük:
ADE inhibitör kullanımı ile kuru bir öksürük ortaya çıkabildiği bildirilmiştir. Bu, ilacın verildiği
sürece devam eden ve ilaç kesilince kaybolan bir öksürüktür. Bu semptomun varlığında
iyatrojenik bir etyoloji düşünülmelidir. Eğer ADE inhibitörü tedavisinin vazgeçilemez olduğu
kararına varılmışsa, tedavinin sürdürülmesi düşünülebilir.
Pediyatrik popülasyon:
Çocuklar ve ergenlik çağındaki gençler üzerinde perindoprilin tek başına veya kombinasyon
şeklinde etkililiği ve güvenliliği ortaya konmamıştır.
Arteriyel Hipotansiyon ve/veya Böbrek Yetmezliği Riski (Kalp Yetmezliği, Su-Elektrolit kaybı,
vs. Olan Hastalarda):
Başlangıçtaki kan basıncı düşük olan hastalarda, renal arter stenozu, konjestif kalp yetmezliği
veya ödemli ve asitli sirozda belirgin su-elektrolit kaybı durumlarında (tuz kısıtlayıcı katı rejim
veya uzamış diüretik tedavisi) renin-anjiyotensin-aldosteron sisteminde belirgin uyarılma
gözlenmiştir. Bu nedenle, bu sistemin bir ADE inhibitörü ile baskılanması, özellikle ilk uygulama
sırasında ve tedavinin ilk iki haftasında kan basıncında ani bir düşüşe yol açabilir ve/veya bazen
akut olabilen fonksiyonel böbrek yetmezliği olarak ortaya çıkan kreatinin düzeylerinde artışa yol
açabilir; ancak bu ikincisi oldukça nadirdir ve ortaya çıkması için gereken süre oldukça
değişkendir.
Bu nedenle, bu tür vakalarda tedavi daha düşük doz ile başlamalı ve yavaş yavaş artırılmalıdır.
Geriyatrik popülasyon:
Tedaviye başlanmadan önce böbrek fonksiyonları ve potasyum düzeyleri incelenmelidir.
Başlangıç dozu, özellikle su-elektrolit kaybı olan hastalarda, kan basıncında ortaya çıkabilecek
ani düşüşü önlemek için, kan basıncındaki yanıta göre ayarlanmalıdır.
6/24Ateroskleroz:
Bütün hastalarda hipotansiyon riski bulunmaktadır ancak iskemik kalp hastalığı veya serebral
dolaşım yetmezliği bulunan hastalara özel dikkat gösterilmeli ve tedaviye daha düşük dozla
başlanmalıdır.
Renovasküler Hipertansiyon:
Renovasküler hipertansiyonun tedavisi revaskülarizasyondur. Bununla beraber, ADE
inhibitörleri cerrahi için bekleyen veya cerrahi girişimin mümkün olmadığı renovasküler
hipertansiyon hastalarında yararlı olabilir.
Bilinen renal arter stenozu olan veya şüphe edilen hastalara PRETERAX reçete edildiği
durumlarda bazı hastalarda tedavinin kesilmesi ile düzelecek bir böbrek yetmezliği
gelişebileceğinden, tedavi hastanede daha düşük bir dozla başlatılmalı ve böbrek fonksiyonları
ile potasyum düzeyleri yakından izlenmelidir.
Kardiyak yetmezlik/ciddi kardiyak yetersizlik:
İleri derece kalp yetmezliği olan (Evre IV) hastalarda tedavi yakın tıbbi gözlem altında ve daha
düşük bir dozla başlatılmalıdır. Koroner yetmezliği olan hipertansif hastalarda beta blokör
tedavisi kesilmemelidir: ADE inhibitörü beta bloköre eklenmelidir.
Diyabetik hastalar:
İnsüline bağımlı diyabetes mellitusu olan hastalarda (artmış potasyum düzeylerine kendiliğinden
eğilim) tedavi daha düşük başlangıç dozları ile ve tıbbi gözetim altında başlatılmalıdır
Daha önce oral antibiyotikler veya insülin tedavisi gören diyabetik hastaların glisemi düzeyleri
ADE inhibitörü ile tedavinin ilk ayında yakından takip edilmelidir. (bkz. Bölüm 4.5)
Etnik farklılıklar:
Diğer ADE inhibitörlerinde olduğu gibi, perindopril, muhtemelen siyah hipertansif popülasyonda
düşük-renin düzeylerinin yüksek prevalansı nedeniyle siyah insanlarda, siyah olmayanlara oranla,
kan basıncını düşürmede daha az etkilidir.
Ameliyat / anestezi:
ADE inhibitörleri, özellikle uygulanan anestetik hipotansiyon potansiyeline sahip bir madde ise
anestezi verildiğinde hipotansiyona yol açabilirler. Bu nedenle, perindopril gibi uzun etkili ADE
inhibitörlerinin mümkünse ameliyattan önceki akşam kesilmesi önerilmektedir.
Aortik veya mitral valf stenozu / hipertrofik kardiyomiyopati:
Sol karıncığın dış akış kanalında tıkanma bulunan hastalarda ADE inhibitörleri kullanımında
dikkatli olunmalıdır.
Karaciğer yetmezliği:
Nadir olarak ADE inhibitörleri kolestatik sarılık ile başlayan, süratle kötüleşen hepatik nekroza
dönüşen ve bazen ölümle sonuçlanan sendroma yol açabilir. Bu sendromun mekanizması
anlaşılamamıştır. ADE inhibitörleri kullanan ve sarılık veya hepatik enzimlerinde belirgin artış
7/24görülen hastaların ADE inhibitörü kullanımını kesmeleri ve uygun medikal tedavi görmeleri
gerekmektedir (Bkz. bölüm 4.8)
Hiperkalemi:
Perindoprilin de dahil olduğu ADE inhibitörleri ile tedavi gören bazı hastalarda serum
potasyumunda artış gözlenmiştir. Hiperkalemi gelişmesine neden olan risk faktörleri: böbrek
yetmezliği, böbrek fonksiyonlarının bozulması, yaş (>70), diyabet, eklenen olaylar, özellikle
dehidrasyon, akut kardiyak dekompansasyon, metabolik asidoz ve potasyum tutucu diüretikler
(spironolakton, eplerenon, triamteren, amilorid vs) potasyum takviyeleriveya potasyum içeren tuz
ikamelerininbirlikte kullanımı; veya serum potasyum artışına yol açan başka ilaçlar (örneğin
heparinler, diğer ADE inhibitörleri, anjiyotensin-II reseptör antagonistleri, asetil salisilik asit≥ 3
g/gün, COX-2 inhibitörleri ve selektif olmayan NSAİD’ler, siklosporin, takrolimus, trimetoprim
gibi immunosupresan ajanlar) kullanan hastalar. Özellikle böbrek fonksiyonları sorunlu olan
hastalarda potasyum tutucu diüretikler, potasyum takviyeleriveya potasyum içeren tuz
ikamelerinin birlikte kullanımı serum potasyum düzeylerinde önemli bir artışa neden olur.
Hiperkalemi ciddi, bazen fatal aritmiye yol açabilir. Yukarıda belirtilen ilaçların birlikte
kullanımının gerekli görüldüğü durumlarda serum potasyumun düzenli olarak izlenmesi tavsiye
edilmektedir (Bkz. bölüm 4.5).
İndapamid ile ilişkili:
Su ve Elektrolit Dengesi:
Sodyum Düzeyleri:
Sodyum düzeyleri tedaviye başlanmadan önce ve daha sonra da düzenli aralıklarla ölçülmelidir.
Bütün diüretik tedavileri sodyum düzeylerinde düşüşe neden olabilir ve bu durum ciddi sonuçlar
doğurabilir. Başlangıçta sodyum azalması asemptomatik olabilir, bu nedenle düzenli aralarla
ölçülmesi önemlidir. Bu ölçümler, yaşlı veya sirozlu hastalar gibi daha yüksek risk altındaki
hastalarda daha sık tekrarlanmalıdır (Bkz. bölüm 4.8 ve 4.9).
Potasyum Düzeyleri:
Tiazid diüretikler ve tiazide bağlı diüretiklerin kullanımı sırasında potasyum kaybı ile birlikte
hipokalemi önemli bir tehlikedir. Azalmış potasyum düzeylerinin (< 3.4 mmol/L) ortaya çıkma
riski, birden fazla ilaç alıyor olsun veya olmasın, yaşlılar ve beslenme yetmezliği olan hastalar,
ödem ve asitli siroz hastaları, koroner hastaları ve kalp yetmezliği bulunan hastalar gibi yüksek
riskli hastalarda göz önünde bulundurulmalıdır. Hipokalemi bu tür vakalarda kardiyak
glikozidlerin kalp toksisitesini ve ritm bozuklukları riskini artırır.
Uzun QT aralığı ile başvuran hastalar, kaynağı ister konjenital, ister iyatrojenik olsun, artmış risk
altındadırlar.Hipokalemi, bradikardide olduğu gibi, ileri derece ritm bozukluklarını, özellikle
fatal bir durum olabilen “torsades de pointes”i ortaya çıkaran bir faktör olabilir.
Bütün hastalarda potasyum düzeylerinin çok sık takibi gereklidir. Plazma potasyum düzeylerinin
ilk ölçümü tedavinin başlanmasından sonraki ilk hafta içinde yapılmalıdır.
Eğer düşük potasyum düzeyi saptanırsa düzeltilmesi gerekir.
8/24Kalsiyum Düzeyleri:
Tiazid diüretikler ve tiazide bağlı diüretikler idrarla kalsiyum atılımını azaltabilirler ve kalsiyum
düzeylerinde hafif ve geçici bir artışa yol açabilirler. Belirgin derecede yüksek kalsiyum düzeyleri
ise henüz tanısı konmamış hiperparatiroidizm ile ilişkili olabilir. Bu hastalarda, paratiroid
işlevleri araştırılmadan önce tedavi kesilmelidir.
Kan Şekeri:
Diyabetik hastalarda özellikle potasyum düzeyleri düşükse, kan şekerinin izlenmesi yaşamsal
önem taşır.
Ürik Asit:
Ürik asit düzeyi yükselmiş olan hastalarda gut gelişme eğilimi artmış olabilir.
Böbrek Fonksiyonları ve Diüretik Fonksiyonlar:
Tiazid diüretikler ve tiazide bağlı diüretikler, sadece böbrek fonksiyonları normalse veya yalnızca
hafifçe bozulmuşsa tam etkilidirler (erişkin biri için kreatinin düzeyleri < yaklaşık 25 mg/L, yani
< 220 mikromol/L). Yaşlı hastalarda, kreatinin değerleri hastanın yaş, ağırlık ve cinsiyetine göre
Cockroft formülü doğrultusunda ayarlanmalıdır:
Cl = (140 - yaş) x ağırlık / 0.814 x kan kreatinini
Cr
yaş, yıl olarak
ağırlık, kg olarak
kan kreatinini, mikromol / l olarak ifade edilmektedir.
Bu formül yaşlı erkekler içindir ve kadınlar için sonuç 0.85 ile çarpılmalıdır.
Tedavinin başlangıcında, diüretik tarafından yaratılan su ve tuz kaybından kaynaklanan
hipovolemi, glomerül filtrasyonunda azalmaya yol açar. Bu da kan üre ve kreatinin düzeylerinde
artışa yol açabilir. Bu fonksiyonel böbrek yetmezliği geçicidir ve böbrek fonksiyonu normal olan
hastalarda herhangi bir önemi yoktur. Bununla beraber, önceden var olan böbrek yetmezliğini
kötüleştirebilir.
Atletler:
Atletler, bu ilacın testlerde pozitif sonuç verebilecek bir aktif madde içerdiği konusunda bilgili
ve dikkatli olmalıdır.
Yardımcı maddeler:
PRETERAX 64.175 mg laktoz monohidrat içermektedir. Nadir kalıtımsal galaktoz intoleransı,
Lapp laktaz yetmezliği veya glukoz-galaktoz malabsorpsiyon problemleri olan hastalarda
kullanılmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Perindopril ve indapamidde ortak:
ÖNERİLMEYEN kombinasyonlar:
9/24Lityum: ADE inhibitörü ile lityumun birlikte kullanımı sırasında kanda lityum yoğunluğunda ve
toksisitede tersine çevrilebilir artışlar bildirilmiştir. Perindopril ve indapamid kombinasyonunun
lityum ile birlikte kullanılması tavsiye edilmez ancak bir ADE inhibitörü ve bir potasyum tutucu
diüretik kullanımı kaçınılmaz ise, lityum düzeylerinin yakından takibi ve doz ayarlanması
gereklidir (Bkz. bölüm 4.4).
Kullanımı sırasında özel dikkat gerektiren kombinasyonlar:
- Baklofen: Antihipertansif etkiyi güçlendirir. Gerekirse kan basıncının izlenmesi ve antihipertansif
dozun ayarlanması gereklidir.
- Steroid yapısında olmayan ilaçlar (NSAİD’ler) (3 g/gün > aspirin dahil): ADE inhibitörleri steroid
yapısında olmayan ilaçlar (örn. antiinflamatuvar dozlarda asetilsalisilik asit, COX-2 inhibitörleri
ve selektif olmayan NSAID’ler) ile eşzamanlı kullanıldığında antihipertansif etki azalabilir. ADE
inhibitörleri ile NSAID’lerin birlikte kullanımı özellikle önceden renal fonksiyonu zayıf olan
hastalarda akut böbrek yetmezliği dahil renal fonksiyonların kötüleşme riskinde ve serum
potasyumda artışa neden olabilir. Kombinasyon özellikle yaşlı hastalarda çok dikkatli
kullanılmalıdır. Hastaların yeterli sıvı alımı sağlanmalı, tedavi başlangıcında ve sonrasında
periyodik olarak renal fonksiyonları izlenmelidir.
Kullanımı sırasında dikkat gerektiren kombinasyonlar:
- İmipramin gibi antidepresanlar (trisiklik), nöroleptikler: antihipertansif etkinin artması ve
ortostatik hipotansiyon riski (aditif etki)
- Kortikosteroidler, tetrakosaktidler: antihipertansif etkinin azalması (kortikosteroidlere bağlı su ve
tuz tutulması)
- Diğer antihipertansif ajanlar: perindopril/indapamid kombinasyonu ile diğer bir antihipertansif
maddenin kullanılması ilave olarak kan basıncının düşmesine yol açabilir.
Perindopril ile ilişkili:
Klinik çalışma verileri, renin-anjiyotensin-aldosteron sisteminin (RAAS), ADE-inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili olduğunu
göstermiştir (bkz. Bölüm 4.3, 4.4 ve 5.1).
Hiperkalemiyi indükleyen ilaçlar
Bazı ilaçlar ve terapötik sınıflar hiperkalemi oluşumunu artırabilir: aliskiren, potasyum tuzları,
potasyum tutucu diüretikler, ADE inhibitörleri, anjiyotensin-II reseptör antagonistleri,
NSAİD’ler, heparinler, siklosprin, takrolimus ya da trimetoprim gibi immunosupresan ajanlar.
Bu ilaçların kombinasyonu hiperkalemi riskini artırır.
10/24Birlikte kullanımı KONTRENDİKE olan ilaçlar (bkz bölüm 4.3)
Aliskiren: Diyabetik veya renal hasarı olan hastalarda hiperkalemi riski, kötüleşen böbrek
fonksiyonu, ve kardiyovasküler morbidite ve mortalitede artış.
ÖNERİLMEYEN kombinasyonlar:
- Aliskiren: Diyabetik veya renal hasarı olan hastalar dışındaki hastalarda, hiperkalemi riski,
kötüleşen böbrek fonksiyonu ve kardiyovasküler morbidite ve mortalitede artış (bkz bölüm 4.4)
- ADE inhibitörü ve anjiyotensin- reseptör blokeriyle eş zamanlı tedavi: Literatürde; belirlenmiş
aterosklerotik hastalığı, kalp yetmezliği veya son organ hasarıyla birlikte diyabet olan hastalarda
ADE inhibitörü ve anjiyotensin reseptörü blokeri ile eş zamanlı tedavinin, tek bir renin-
anjiyotensin-aldosteron sistem ajanı kullanılmasına kıyasla daha yüksek sıklıkta hipotansiyon,
senkop, hiperkalemi ve böbrek fonksiyonunda kötüleşme (akut böbrek yetmezliği dahil) ile
ilişkili olduğu bildirilmiştir. İkili blokaj (örn. bir ADE inhibitörünün bir anjiyotensin II reseptörü
antagonistiyle kombinasyonu yoluyla) böbrek fonksiyonunun, potasyum düzeylerinin ve kan
basıncının yakından izlenmesiyle birlikte bireysel olarak tanımlanmış vakalarla
sınırlandırılmalıdır.
- Estramustin: Anjiyonörotik ödem (anjiyoödem) gibi advers etkilerin riskinde artış.
- Potasyum tutucu diüretikler (, triamteren, amilorid, vs), potasyum (tuzları): Özellikle böbrek
fonksiyon bozukluğu (aditif hiperkalemik etkiler) durumlarında, hiperkalemi (ölümcül) riski.
Perindoprilin yukarıda belirtilen ilaçlarla kombinasyonu önerilmemektedir (Bkz. Bölüm 4.4). Eş
zamanlı kullanımın endike olduğu durumlarda, bu ilaçlar dikkatli şekilde ve serum potasyumun
sık izlenmesiyle kullanılmalıdır. Kalp yetmezliğinde spironolaktonun kullanımı için aşağıya
bakınız.
Kullanımı sırasında özel dikkat gerektiren kombinasyonlar:
Antidiyabetik ajanlar (insülin, oral hipoglisemik ajanlar): Epidemiyolojik çalışmalar, ADE
inhibitörlerinin ve antidiyabetik ilaçların (insülinler, oral hipoglisemik ajanlar) eş zamanlı
uygulanmasının hipoglisemi riskiyle birlikte kan glukozu düşürücü etkide bir artışa neden
olabileceğini göstermiştir. Bu durumun kombine tedavinin ilk haftalarında ve böbrek bozukluğu
olan hastalarda oluşma olasılığı daha yüksek görünmektedir
- Potasyum tutucu özelliği olmayan diüretikler: Diüretik kullanmakta olan hastalarda ve özellikle
hacim ve/veya tuz azalması olanlarda, ADE inhibitörü ile tedaviye başlandıktan sonra kan
basıncında aşırı bir azalma gerçekleşebilir. Diüretiğin sonlandırılmasıyla, düşük ve progresif
perindopril dozlarıyla tedaviye başlamadan önce hacim veya tuz alımının arttırılmasıyla
hipotansif etkilerin olasılığı azaltılabilir.
Arteriyel hipertansiyonda, geçmiş diüretik tedavisi tuz/hacim azalmasına neden olduğunda ADE
inhibitörüne başlanmadan önce diüretik sonlandırılmalıdır ve bu durumda, daha sonra potasyum
tutucu özelliği olmayan bir diüretik başlatılabilir veya ADE inhibitörü düşük dozda başlatılmalı
ve aşamalı olarak arttırılmalıdır.
Diüretik tedavisi uygulanan konjestif kalp yetmezliğinde, ADE inhibitörü, ilişkili potasyum
tutucu özelliği olmayan diüretiğin dozu azaltıldıktan sonra, çok düşük bir dozda başlatılmalıdır.
11/24Tüm durumlarda, ADE inhibitörü tedavisinin ilk birkaç haftası boyunca böbrek fonksiyonu
(kreatinin düzeyleri) izlenmelidir.
- Potasyum tutucu diüretikler (eplerenon, spironolakton): Günde 12.5 mg ila 50 mg arası dozlarda
eplerenon veya spironolaktonla ve düşük dozlarda ADE inhibitörleriyle:
Ejeksiyon fraksiyonu <%40 olan ve daha önce ADE inhibitörleriyle ve loop diüretiklerle tedavi
uygulanmış sınıf II-IV kalp yetmezliğinin (NYHA) tedavisinde, özellikle bu kombinasyona
ilişkin reçete önerilerinin izlenmemesi durumunda potansiyel ölümcül hiperkalemi riski.
Kombinasyonu başlatmadan önce, hiperkalemi ve böbrek bozukluğu bulunmadığından emin
olunmalıdır.
Başlangıçta haftada bir kez ve sonrasında aylık olarak, tedavinin ilk aylarında kaleminin ve
kreatineminin yakından izlenmesi önerilmektedir.
Kullanımı sırasında dikkat gerektiren kombinasyonlar:
Antihipertansif ajanlar ve vazodilatörler: Bu ajanların eş zamanlı kullanımı perindoprilin
hipotansif etkilerini arttırabilir. Nitrogliserin ve diğer nitratlar veya diğer vazodilatörler ile eş
zamanlı kullanım, kan basıncında ayrıca azalmaya neden olabilir.
- Allopurinol, sitostatik veya immünosüpresan ajanlar, kortikosteroidler (sistemik yol) veya
prokainamid: ADE inhibitörüne eşlik eden kullanımda, lökopeni riskinin artışına sebep olabilir.
- Anestezikler: ADE inhibitörleri bazı anestezik ilaçların hipotansif etkilerini
güçlendirebilmektedir.
- Gliptinler (linagliptin, saksagliptin, sitagliptin, vildagliptin): Bir ADE inhibitörü ile eş zamanlı
tedavi uygulanan hastalarda, gliptin yoluyla dipeptidil peptidaz IV (DPP-IV) aktivitesinde azalma
nedeniyle anjiyoödem riskinde artış.
- Sempatomimetikler: Sempatomimetikler, ADE inhibitörlerinin antihipertansif etkilerini
azaltabilir.
- Diüretikler (tiazid veya loop diüretikler): Yüksek doz diüretikler ile ön tedavi terapiye perindopril
ile başlandığı takdirde hacim kaybına ve hipotansiyon riskine neden olabilmektedir.
- Altın: Enjekte edilen altın (sodyum orotiomalat) ve beraberinde perindopril dahil ADE inhibitör
tedavisi gören hastalarda nadiren nitritoid reaksiyonlar (semptomlar: yüzde kızartı, bulantı,
kusma ve hipotansiyon) bildirilmiştir.
İndapamid ile ilişkili:
Kullanımı sırasında özel dikkat gerektiren kombinasyonlar:
- “Torsades de pointes” oluşturan ilaçlar: Hipokalemi riski nedeniyle indapamid, IA sınıfı anti
aritmik maddeler (kinidin, hidrokinidin, dizopiramid), sınıf III anti aritmik maddeler
(amiyodaron, dofetilid, ibutilid, bretilyum, sotalol); bazı nöroleptikler (klorpromazin,
siyamemazin, levomepromazin, tioridazin, trifluoperazin), benzamidler (amisülprid, sülpirid,
sültoprid, tiaprid), butirofenonlar (droperidol, haloperidol), diğer nöroleptikler (pimozid);
bepridil, cizaprid, difemanil, IV eritromisin, halofantrin, mizolastin, moksifloksasin, pentamidin
sparfloksasin, IV vinkamin, metadon, astemizol, terfenadin gibi diğer maddeler gibi torsades de
12/24pointes’e neden olan ilaçlarla birlikte kullanılırken dikkatli olunmalıdır. Düşük potasyum
seviyeleri önlenmeli ve gerekirse düzeltilmelidir: QT aralığı izlenmelidir.
- Potasyum düşürücü ajanlar: amfoterisin B (IV yolla verilen), glukokortikoidler ve
mineralokortikoidler (sistemik yolla verilen), tetrakosaktid, uyarıcı laksatifler: Düşük potasyum
düzeyleri riski artar (aditif etki). Potasyum düzeyleri yakından izlenmeli ve gerekiyorsa
düzeltilmeli; özellikle kardiyak glikozidlerin de kullanıldığı hastalarda dikkat edilmelidir. Uyarıcı
olmayan laksatifler kullanılmalıdır.
- Kardiyak glikozidler: Düşük potasyum düzeyleri kardiyak glikozidlerin toksik etkilerini artırır.
Potasyum düzeyleri ve EKG yakından izlenmeli ve gerekiyorsa tedavi tekrar gözden
geçirilmelidir.
-Allopurinol: İndapamidle eş zamanlı tedavi, allopurinole aşırı duyarlılık reaksiyonlarının
insidansını artırabilir.
Kullanımı sırasında dikkat gerektiren kombinasyonlar:
- Metformin: Metformine bağlı, muhtemelen diüretiklerle özellikle de loop diüretikleri ile ilişkili
fonksiyonel böbrek yetmezliğinin neden olduğu laktik asidoz. Kreatinin düzeyleri erkeklerde 15
mg/L (135 mikromol/L), kadınlarda 12 mg/L (110 mikromol/L), düzeyini geçerse metformin
kullanılmamalıdır.
- İyot bazlı kontrast maddeler: Diüretiklere bağlı dehidratasyon oluştuğunda, özellikle yüksek
dozlarda iyot bazlı kontrast maddeler kullanılırsa, böbrek yetmezliği riskinde artış söz
konusudur.İyot bazlı kontrast maddeler uygulanmadan önce yeterli sıvı alımı sağlanmalıdır.
- Kalsiyum (tuzları): İdrarla kalsiyum atılımının azalmasına bağlı olarak kalsiyum düzeylerinde
artış riski.
- Siklosporin: Dolaşımdaki siklosporin düzeylerinde değişiklik olmaksızın, hatta su ve tuz kaybı
da olmaksızın, artmış kreatinin düzeyleri riski.
4.6. Gebelik, laktasyon ve fertilite
Genel tavsiye
Gebelik kategorisi: D
İçeriğindeki etkin maddelerin gebelik ve laktasyon üzerindeki etkileri nedeniyle gebeliğin ilk
trimesterinde PRETERAX önerilmemektedir. Gebeliğin ikinci ve üçüncü trimesterlerinde
PRETERAX kontrendikedir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri bulunmamaktadırİçeriğindeki etkin maddelerin gebelik ve laktasyon üzerindeki etkileri
nedeniyle gebeliğin ilk trimesterinde PRETERAX önerilmemektedir. Gebeliğin ikinci ve üçüncü
trimesterlerinde PRETERAX kontrendikedir.
Gebelik dönemi:
Perindopril ile ilişkili:
13/24Gebeliğin ilk trimesterinde ADE inhibitörü kullanılması önerilmez (bkz. bölüm 4.4).
Gebeliğin ikinci ve üçüncü trimesterlerinde ADE inhibitörleri kontrendikedir (bkz. bölüm
4.3 ve 4.4).
Gebeliğin birinci trimesterinde ADE inhibitörlerine maruz kalınması sonucu teratojenisite riskine
ilişkin epidemiyolojik kanıt kesin değildir; yine de riskte ufak bir artış olabileceği gözardı
edilmemelidir. ADE inhibitörü ile sürekli tedavi gerekli görülmediği takdirde gebelik planlayan
hastalar gebelikte kullanımına ilişkin güvenlilik profili bulunan alternatif bir antihipertansif
tedaviye başlamalıdır. Gebelik teşhisi konduğunda ADE inhibitörü tedavisi hemen kesilmeli ve
uygunsa alternatif tedaviye başlanmalıdır.
Gebeliğin ikinci ve üçüncü trimesterlerinde ADE inhibitörü kullanıldığında fetotoksisite (böbrek
fonksiyonlarında azalma, oligohidramnios, kafatası kemik oluşumunda gecikme) ve neonatal
toksisiteye (böbrek yetmezliği, hipotansiyon, hiperkalemi) neden olur. (Bkz. Bölüm 5.3)
Gebeliğin ikinci ve üçüncü trimesterlerinde ADE inhibitörü tedavisine maruz kalınmışsa böbrek
fonksiyonları ve kafatasının ultrason ile kontrol edilmesi tavsiye edilir.
Anneleri ADE inhibitörü kullanan bebekler hipotansiyon riskine karşı yakından izlenmelidir
(Bkz. bölüm 4.3 ve 4.4)
İndapamid ile ilişkili:
Gebe kadınlarda indapamidin kullanımına ilişkin veri yoktur ya da sınırlı veri bulunmaktadır.
(300’den daha az sayıda gebelik sonuçları). Gebeliğin üçüncü trimesterinde uzun süreli tiazide
maruz kalınırsa maternel plazma hacmi ve uteroplasental kan akışında azalma ve buna bağlı
olarak feto-plasental iskemi ve gelişmede gecikmeye neden olabilir. Ayrıca, doğuma yakın
zamanda tiazide maruz kalan yenidoğanlarda nadiren hipoglisemi ve trombositopeni vakaları
rapor edilmiştir.
Laktasyon dönemi:
PRETERAX laktasyon döneminde kontrendikedir.
Perindopril ile ilişkili:
Perindoprilin insan sütüyle atılıp atılmadığı bilinmemektedir. Dolayısıyla emziren kadınlarda
perindopril kullanımı önerilmemektedir. Özellikle yenidoğan veya erken doğmuş bebek emziren
kadınlarda daha iyi güvenlilik profiline sahip alternatif tedavi tercih edilmelidir.
İndapamid ile ilişkili:
İndapamid/metabolitlerinin insan sütüne geçişine ilişkin yeterli bilgi yoktur. İndapamid emzirme
süresince sütün azalması ya da tamamen baskılanmasına dahi neden olan tiazid diüretikleri ile
yakından ilişkilidir. Sülfonamid kaynaklı ilaçlara aşırı duyarlılık ve hipokalemi meydana
gelebilir.
Yenidoğanlarda/bebeklerde risk dışlanamaz.
14/24İndapamid emzirme dönemi boyunca kontrendikedir.
Üreme yeteneği / Fertilite
Reprodüktif toksisite çalışmaları dişi ve erkek sıçanlarda fertilite üzerinde bir etki bulunmadığını
göstermiştir (bkz bölüm 5.3). İnsanlarda fertilite üzerine bir etki beklenmemektedir.
4.7. Araç ve makine kullanımı üzerindeki etkiler
Perindopril, indapamid ve PRETERAX ile ilişkili:
İki etkin maddenin tek başına veya kombinasyon halinde araç ve makine kullanımı üzerinde
uyanıklığı bozucu etkisi yoktur, ancak bazı hastalarda, özellikle tedavinin başlangıcında veya
başka bir antihipertansif ilaçla birlikte kullanımında düşük kan basıncına bağlı olarak bireysel
reaksiyonlar görülebilir. Bunun sonucu olarak da araç veya makine kullanma yetisi bozulabilir.
4.8. İstenmeyen etkiler
Güvenlilik profili özeti:
Perindopril, renin-anjiyotensin-aldosteron aksını baskılayarak indapamid tarafından ortaya çıkan
potasyum kaybını azaltma eğilimindedir. PRETERAX ile tedavi edilen hastaların %4’ünde
hipokalemi görülmüştür (potasyum seviyesi < 3.4 mmol/l).
Perindopril ve indapamid ile ayrı ayrı en sık bildirilen advers reaksiyonlar: iştah kaybı, baş
dönmesi, baş ağrısı, parestezi, vertigo, disgözi, görme bozukluğu, tnnitus, hipotansiyon, öksürük,
dispne, abdominal ağrı, epigastrik ağrı, kabızlık, diyare, dispepsi, bulantı, kusma, ağız kuruluğu,
kaşıntı, döküntü, makulopapular döküntü, kas krampları, asteni
Advers reaksiyonların tablolaştırılmış listesi:
Tedavi sırasında aşağıdaki advers olaylar gözlenmiş ve aşağıdaki sıklıklar altında sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Çok seyrek: Rinit
Kan ve lenf sistemi hastalıkları
Yaygın olmayan: Eozinofili*
Çok seyrek: Trombositopeni (bkz bölüm 4.4), lökopeni/nötropeni, agranülositoz (bkz bölüm 4.4),
aplastik anemi, enzim spesifik hemolitik anemi. pansitopeni
İmmün sistem bozuklukları
Yaygın olmayan: Aşırı duyarlılık (alerjik ve astım reaksiyonlarına yatkınlığı olan kişilerde
reaksiyonlar çoğunlukla dermatolojiktir)
15/24Metabolizma ve beslenme hastalıkları
Yaygın: İştah kaybı
Yaygın olmayan: Hipoglisemi* (bkz bölüm 4.4 ve 4.5), tedavi kesildiğinde geriye dönüşümlü
hiperkalemi (bkz bölüm 4.4 ve 4.5), hiponatremi (bkz bölüm 4.4)
Seyrek: Hiperkalsemi
Bilinmiyor: Hipokalemiyle potasyum kaybı, mutlak yüksek riskli populasyonlarda özellikle ciddi
Psikiyatrik hastalıklar
Yaygın olmayan: Duygulanım değişiklikleri, uyku bozuklukları.
Çok seyrek: Konfüzyon
Sinir sistemi hastalıkları
Yaygın: Parestezi, baş ağrısı, asteni, sersemlik, vertigo.
Yaygın olmayan: Somnolans*, senkop*
Çok seyrek: Yüksek riskli hastalarda aşırı hipotansiyona bağlı sekonder gelişen olası inme
Bilinmiyor: Karaciğer yetmezliği durumunda hepatik ensefalopati gelişme olasılığı vardır (bkz
bölüm 4.3 ve 4.4)
Göz hastalıkları
Yaygın: Görme bozuklukları.
Bilinmiyor: Miyopi, bulanık görme
Kulak ve iç kulak hastalıkları
Yaygın: Tinnitus.
Kardiyak hastalıklar
Yaygın olmayan: Palpitasyonlar*, taşikardi*
Çok seyrek: Yüksek risk taşıyan hastalarda, muhtemelen aşırı hipotansiyon sonucu bradikardi,
ventriküler taşikardi, atriyal fibrilasyon, angina pektoris ve miyokard enfarktüsü dahil aritmi
(Bkz. Bölüm 4.4).
Bilinmiyor: Torsades de pointes (potansiyel olarak fatal) (Bkz. Bölüm 4.4 ve 4.5).
16/24Vasküler hastalıklar
Yaygın: Ortostatik olan veya olmayan hipotansiyon (Bkz Bölüm 4.4).
Yaygın olmayan: Vaskülit*
Solunum, göğüs hastalıkları ve mediastinal hastalıklar
Yaygın: ADE inhibitörü kullanımında kuru öksürük bildirilmiştir. Sürekli devam etmesi ve tedavi
sona erdiğinde kesilmesiyle kendini belli etmektedir. Bu semptom görüldüğünde iyatrojenik
etiyoloji düşünülmektedir. Dispne.
Yaygın olmayan: Bronkospazm.
Çok seyrek: Eozinofilik pnömoni,
Gastrointestinal hastalıklar
Yaygın: Konstipasyon, ağız kuruluğu, bulantı, epigastrik ağrı, anoreksi, kusma, karın
bölgesinde ağrı, tat almada bozukluk, dispepsi, ishal.
Çok seyrek: Pankreatit
Hepatobilier hastalıklar
Çok seyrek: Hepatit (Bkz. bölüm 4.4).
Deri ve deri altı dokusu hastalıkları
Yaygın: Kurdeşen, kaşıntı, makülopapüler döküntü .
Yaygın olmayan:
- Yüz, ekstremiteler, dudaklar, mukoza zarı, dil, glottis ve/veya larinkste anjiyonörotik ödem,
ürtiker (bkz. Bölüm 4.4).
- Daha önce alerjik ve astımla bağlantılı reaksiyonlar görülmüş hastalarda genellikle
dermatolojik, aşırı duyarlılık reaksiyonları.
- Purpura, ürtiker (bkz bölüm 4.4), hiperhidroz, ışığa duyarlılık reaksiyonları, pemfigoid
Çok seyrek: Multiform eritem, toksik epidermik nekroliz, Stevens Johnson sendromu.
Kas-iskelet bozuklukları, bağ doku ve kemik hastalıkları
Yaygın: Kas krampları
Yaygın olmayan: Akut disemine lupus eritematozusun olası ağırlaşması*, artralji*, miyalji*
Böbrek ve idrar hastalıkları
Yaygın olmayan: Renal yetmezlik.
17/24Çok seyrek: Akut böbrek yetmezliği.
Üreme sistemi ve meme hastalıkları
Yaygın olmayan: Erektil disfonksiyon.
Genel bozukluklar ve uygulama bölgesine ilişkin hastalıklar
Yaygın: Asteni.
Yaygın olmayan: Göğüs ağrısı*, keyifsizlik*, periferik ödem*, ateş*
Seyrek: Yorgunluk
Araştırmalar
Yaygın olmayan: - Kanda üre artışı*, kanda kreatinin artışı*
Seyrek: Kanda bilirubin artışı, karaciğer enzimlerinde artış
Çok seyrek: Hemoglobin azalışı, hematokrit azalışı (bkz bölüm 4.4)
Bilinmiyor: Kan şekeri artışı, kanda ürik asit artışı. Elektrokardiyogramda uzamış QT (bkz bölüm
4.4 ve 4.5)
Yaralanma, zehirlenme ve prosedürel komplikasyonlar
Yaygın olmayan: Düşme
* Sıklıklar klinik çalışmalardaki spontan advers reaksiyon bildirimlerinden hesaplanmıştır
Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TUFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Semptomlar
Doz aşımı durumunda görülmesi en muhtemel yan etki hipotansiyondur. Beraberinde bulantı,
kusma, kramplar, halsizlik, uykuya eğilim, konfüzyon, poliüri veya oligüri hatta anüri
(hipovolemiye bağlı) olabilir. Su ve tuz dengesizliği (düşük sodyum düzeyleri, düşük potasyum
düzeyleri) oluşabilir.
18/24Müdahale
Yapılması gereken ilk müdahale, gastrik lavaj ve/veya aktif kömür ile alınmış olan ilacın hızla
atılmasını sağlamaktır, daha sonra da bu konuda uzmanlaşmış bir merkezde sıvı-elektrolit dengesi
sağlanmalı ve normale döndürülmelidir.
Eğer belirgin hipotansiyon varsa, hastanın başı biraz aşağıda olacak şekilde sırtüstü yatırılması
uygun olur. Eğer gerekiyorsa İV izotonik salin infüzyonu veya diğer hacim genişletici tedaviler
uygulanabilir.
Perindopril’in aktif formu olan perindoprilat diyaliz edilebilir (Bkz.,bölüm 5.2 Farmakokinetik
özellikler).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: perindopril ve diüretikler
ATC kodu: C09BA04
Etki mekanizmaları
PRETERAX, bir anjiyotensin dönüştürücü enzim inhibitörü olan, perindopril tert-bütil amin tuzu
ile bir klorosülfamid diüretik olan indapamid’in kombinasyonudur. Farmakolojik özellikleri her
iki bileşenin ayrı ayrı özelliklerinin yanı sıra iki ürün birlikte kullanıldığında ortaya çıkan aditif,
sinerjik etki ile oluşmaktadır.
PRETERAX ile ilişkili:
PRETERAX her iki bileşenin antihipertansif etkileri ile aditif sinerjik etki oluşturur.
Perindopril ile ilişkili:
Perindopril, bir ADE inhibitörüdür (ADE inhibitörü). Bu enzim, anjiyotensin I’in,
vazokonstriktör bir madde olan anjiyotensin II’ye dönüşmesini sağlar; ek olarak, anjiyotensin II
adrenal korteksten aldosteron salınımını uyarır ve vazodilatatör bir madde olan bradikininin
inaktif heptapeptidlere yıkımını sağlar.
Bunun sonucunda:
- aldosteron salgısında azalma olur,
- aldosteronun negatif “feedback” etkisi ortadan kalktığından plazma renin aktivitesinde artış
ortaya çıkar,
- özellikle kaslardaki ve böbrekteki damarlar üzerinde seçici etkisi ile total periferik dirençte
azalma oluşur ve kronik tedavide eşlik eden su ve tuz tutulması veya refleks taşikardi görülmez.
Perindopril’in antihipertansif etkisi, düşük veya normal renin konsantrasyonuna sahip hastalar
üzerinde de ortaya çıkar.
Perindopril, aktif metaboliti perindoprilat üzerinden etki gösterir. Diğer metabolitleri inaktiftir.
Perindopril aşağıdaki mekanizmalarla kalbin iş yükünü azaltır:
19/24- muhtemelen prostaglandin metabolizması üzerindeki değişikliklerle, venler üzerinde
vazodilatatör etki: pre-load’da azalma,
- total periferik dirençte azalma: after-load’da azalma.
Kalp yetmezliği olan hastalar üzerinde yürütülen çalışmalar aşağıdakilerin gerçekleştiğini
göstermiştir:
- sol ve sağ ventriküler dolum basıncında bir azalma,
- total periferik vasküler dirençte bir azalma,
- kardiyak “output”ta bir artış ve kardiyak indekste düzelme,
- kastaki bölgesel kan akımında bir artış.
Egzersiz testlerinde de düzelme görülmüştür.
İndapamid ile ilişkili:
İndapamid tiazid grubu diüretikler ile ilişkili, indol çekirdeği içeren bir sülfonamid türevidir.
İndapamid, kortikal dilüsyon segmentinde sodyumun rezorpsiyonunu inhibe eder. Doza bağımlı
bir şekilde idrarla sodyum ve klor atılımını, daha az olarak da potasyum ve magnezyum atılımını
ve dolayısı ile de üre çıkışını artırır ve antihipertansif etki gösterir.
Farmakodinamik etkiler:
PRETERAX ile ilişkili:
PRETERAX, yaşı ne olursa olsun hipertansif hastalarda, yatar veya ayakta pozisyonda diastolik
ve sistolik arter kan basıncı üzerinde, doza bağımlı bir antihipertansif etki gösterir. Bu
antihipertansif etki 24 saat sürer. Kan basıncındaki azalma, taşifilaksi ortaya çıkmaksızın bir ay
içinde gerçekleşir; tedavinin kesilmesinin herhangi bir etkisi yoktur. Klinik çalışmalar sırasında,
perindopril ve indapamid’in birlikte uygulanması, her iki ürünün tek başına uygulanmasına
kıyasla sinerjik antihipertansif etkiler oluşturmuştur.
Çok merkezli, randomize, çift kör aktif kontrollü PICXEL çalışmasında ekokardiyografi ile
perindopril/indapamid kombinasyonununa karşılık enalapril monoterapisinin sol ventrikül
hipertrofisi (LVH) üzerindeki etkisi değerlendirilmiştir.
PICXEL çalışmasında LVH’lı (sol ventriküler kütle indeksi (LVMI) erkeklerde > 120 g/m2,
kadınlarda > 100 g/m2 olarak tanımlanmış) hipertansif hastalar bir yıllık tedavi süresince günde
bir kez 2 mg perindopril tert-bütilamin/0.625 mg indapamid veya 10 mg enalapril ile randomize
edilmiştir. Kan basıncı kontrolüne bağlı olarak doz miktarı günde 8 mg perindopril tert-
bütilamin/indapamid 2.5 mg veya 40 mg enalaprile kadar yükseltilebilir.
Tedavi sonunda LVMI, tüm randomize hasta popülasyonunda, perindpril/indapamid grubunda (-
10.1 g/m2) enalapril grubuna (-1.1 g/m2) oranla önemli ölçüde azalmıştır. LVMI değişikliğinde
gruplar arası fark -8.3’tür (%95 CI (-11.5, -5.0), p<0.0001).
20/24Kan basıncına göre randomize popülasyonda tahmini ortalama gruplar arası fark,
perindopril/indapamid grubu lehine, sistolik kan basıncı için -5.8 mmHg (%95 CI (-7.9, -3.7),
p<0.0001) ve diyastolik kan basıncı için -2.3 mmHg (%95 CI (-3.6,-0.9), p=0.0004).
Perindopril ile ilişkili:
Perindopril, hafif, orta ya da ileri, her derecede hipertansiyonda etkilidir. Ayakta veya yatar
pozisyonda sistolik ve diastolik arteryel basınçta bir azalma gözlenmiştir.
Tek bir dozdan sonra antihipertansif etki, 4. ve 6. saatler arasında maksimumdur ve 24 saat
boyunca devam eder.
24. saatte de ADE üzerinde yüksek düzeyde yaklaşık %80 rezidüel baskılama mevcuttur..
Yanıt veren olgularda, kan basıncında bir ay içinde normale döner ve taşifilaksi ortaya
çıkmaksızın devam eder.
Tedavinin kesilmesinin herhangi bir rebound etkisi yoktur.
Perindopril ana arter gövdelerinin elastisitesini korur, direnç arterlerindeki yapısal değişiklikleri
düzeltir ve sol ventrikül hipertrofisini azaltır.
Gerekirse tiazid grubu bir diüretik ilavesi aditif sinerji yaratır.
ADE inhibitörlerinin tiazid grubu ile kombinasyonu sadece diüretiklerle oluşan hipokalemi
riskini azaltır.
İndapamid ile ilişkili:
Monoterapi olarak uygulanan indapamid 24 saat süren antihipertansif etkiye sahiptir. Bu etki,
diüretik etkisinin çok az olduğu dozlarda ortaya çıkar.
Antihipertansif etki, arter kompliyansındaki artış ve total ve arterioler periferik dirençteki azalma
ile orantılıdır.
İndapamid, sol ventrikül hipertrofisini geriletir.
Tiazid diüretiklerin ve ilişkili maddelerin tepe dozuna erişildiğinde, antihipertansif etki bir
platoya ulaşır, buna karşın istenmeyen etkiler artmaya devam eder. Eğer tedavi etkisiz ise, dozlar
artırılmamalıdır.
Bunun yanı sıra gösterilmiştir ki, indapamid’in hipertansif hastalarda kısa, orta ve uzun dönemde:
- lipid metabolizması üzerinde (trigliseridler, total kolesterol, HDL-kolesterol ve LDL-kolesterol)
hiçbir etkisi yoktur,
- diyabetik hipertansif hastalarda bile karbonhidrat metabolizması üzerinde hiçbir etkisi yoktur.
Renin anjiyotensin-aldosteron sisteminin (RAAS) dual blokajına dair klinik çalışma verileri:
İki büyük randomize kontrollü çalışmada (ONTARGET (Ongoing Telmisartan Alone and in
combination with Ramipril Global Endpoint Trial) and VA NEPHRON-D (The Veterans Affairs
Nephropathy in Diabetes)) ADE inhibitörleri ile anjiyotensin II reseptör blokörlerinin birlikte
kullanımı incelenmiştir.
ONTARGET kardiyovasküler veya serebrovasküler hastalık hikayesi olan ya da uç organ hasarı
bulgularının eşlik ettiği tip 2 diyabet hastalarında yapılmış bir çalışmadır. VA NEPHRON-D
çalışması ise, tip 2 diyabetes mellitusu ve diyabetik nefropatisi olan hastalarda yapılmıştır.
21/24Bu çalışmalar, monoterapi ile karşılaştırıldığında hiperkalemi, akut böbrek hasarı ve / veya
hipotansiyon riskinde artış gözlenirken renal ve / veya kardiyovasküler sonuçlar ve mortalite
üzerine anlamlı yararlı bir etkinin olmadığını göstermiştir.
Benzer farmakodinamik özellikleri göz öüne alındığında bu sonuçlar diğer ADE inhibitörleri ve
anjiyotensin reseptör blokörleri için de geçerlidir.
Bu nedenle ADE inhibitörleri ile anjiyotensin reseptör blokörleri diyabetik nefropatisi olan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) tip 2 diyabet ve kronik böbrek hastalığı, kardiyovasküler hastalık veya hepsinin
birarada bulunduğu hastalarda ADE inhibitörleri ya da anjiyotensin 2 reseptör blokörleri ile yapılan
standart tedaviye aliskiren eklenmesinin yararlarını test etmek için dizayn edilmiş bir çalışmadır.
Bu çalışma advers sonlanım riskindeki artış nedeniyle erken sonlandırılmıştır. Kardiyovasküler
ölüm ve inme plasebo gurubuna göre aliskiren gurubunda sayısal olarak daha fazladır ve advers
olaylar ile ciddi advers olaylar (hiperkalemi, hipotansiyon ve böbrek fonksiyon bozuluğu) plasebo
gurubuna oranla aliskiren gurubunda daha sık rapor edilmiştir.
5.2. Farmakokinetik özellikler
Genel özellikler
PRETERAX ile ilişkili:
Perindopril ve indapamid’in birlikte uygulanması, ayrı ayrı uygulanmaları durumundaki
farmakokinetik özelliklerini değiştirmez.
Perindopril ile ilişkili:
Emilim:
Perindopril oral yoldan hızla emilir. Konsantrasyon doruğu 1 saat içinde tamamlanır.
Perindoprilin plazma yarı ömrü 1 saate eşittir.
Gıda alımı perindoprilata dönüşümü, dolayısıyla da biyoyararlanımı azalttığı için, perindopril oral
yoldan tek doz olarak sabahları yemekten önce alınmalıdır.
Dağılım:
Bağlı olmayan perindoprilatın dağılım hacmi yaklaşık 0.2 l/kg’dır. Perindoprilatın plazma
proteinlerine, özellikle ADE’lere bağlanma oranı %20’dir, ancak konsantrasyona bağımlıdır.
Biyotransformasyon:
Perindopril bir ön müstahzardır. Alınan perindopril dozunun %27’si kan akımına aktif metabolit
perindoprilat olarak ulaşır. Aktif perindoprilata ek olarak perindopril hepsi inaktif olan 5
metabolit daha oluşturur. Perindoprilat doruk plazma konsantrasyonuna 3-4 saat içinde ulaşılır.
Eliminasyon:
Perindoprilat idrarla atılır ve bağlı olmayan bölümün son yarı ömrü yaklaşık 17 saattir ve 4 gün
içinde sabit duruma ulaşılır.
Doğrusallık/Doğrusal olmayan durum: Perindopril dozu ile plazmada maruz kalışı arasında lineer
bir ilişki olduğu daha önce kanıtlanmıştır.
22/24Özel popülasyonlar:
Geriyatrik popülasyon:
Böbrek ve kalp yetmezliği olan hastalarda ve yaşlılarda perindoprilatın eliminasyonu
azalmaktadır.
Böbrek yetmezliği olan hastalar:
Böbrek yetmezliği halinde zayıflığın derecesine göre (kreatinin klerensi) doz ayarlaması
gereklidir.
Diyaliz:
Perindoprilatın diyaliz klirensi 70 ml/dakikadır.
Sirozlu hastalar:
Sirozlu hastalarda perindopril kinetiği değişmiştir: ana maddenin karaciğer klerensi yarı yarıya
azalır. Bununla beraber, oluşan perindoprilat miktarı değişmez, bu nedenle doz ayarlaması
gerekli değildir. (Bkz. bölüm 4.2 ve 4.4)
İndapamid ile ilişkili:
Emilim:
İndapamid sindirim sisteminden hızla ve tamamen emilir.
Doruk plazma düzeyine insanlarda, ürünün oral uygulanmasından yaklaşık bir saat sonra ulaşılır.
Dağılım:
Plazma proteinlerine bağlanma oranı % 79’dur.
Biyotransformasyon ve eliminasyon:
Eliminasyon yarılanma ömrü 14 ila 24 saat arasındadır (ortalama 18 saat). Tekrarlanan dozlar
birikime yol açmaz. Atılım, inaktif metabolitler halinde temel olarak idrar (%70) ve dışkı yolu
ile (%22) gerçekleşmektedir.
Özel popülasyonlar:
Böbrek yetmezliği olan hastalarda indapamid farmakokinetiği değişmez.
5.3. Klinik öncesi güvenlilik verileri
PRETERAX’ın toksisitesi, bileşenlerinden az miktarda yüksektir. Sıçanda böbrek
manifestasyonlarının artmadığı görülmektedir. Bununla beraber kombinasyon, köpeklerde
gastrointestinal toksisite oluşturmaktadır. Buna ek olarak, sıçanlarda anne üzerindeki toksik
etkilerin artmış olduğu (perindopril ile karşılaştırıldığında) görülmüştür. Yine de, yan etkiler,
kullanılan terapötik dozlarla karşılaştırıldığında, çok belirgin bir güvenilirlik aralığına karşılık
gelen dozlarda ortaya çıkmaktadır.
Perindopril ve indapamid ile ayrı ayrı yapılan preklinik çalışmalarda genotoksik, karsinojenik
sonuçlar elde edilmemiştir. Üreme toksikolojisi çalışmaları embriyotoksisite veya teratojenisite
göstermemiş ve fertilite engellenmemiştir.
23/246. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Magnezyum stearat (E470B)
Kolloidal hidrofobik silika
Mikrokristalin selüloz
6.2. Geçimsizlikler
Veri yoktur.
6.3. Raf ömrü
Raf ömrü 36 aydır.
6.4. Saklamaya yönelik özel uyarılar
30°C’nin altında oda sıcaklığında saklayınız. Nemden korumak için kutuyu sıkıca kapalı tutunuz.
6.5. Ambalajın niteliği ve içeriği
PVC /Alüminyum blister ambalajlarda ve desikan içeren ikinci ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”’ne uygun olarak imha edilmelidir.
7. RUHSAT SAHİBİ
LES LABORATOIRES SERVIER – FRANSA lisansı ile,
Servier İlaç ve Araştırma A.Ş.
Beybi Giz Kule, Meydan Sok. No.1 Kat: 22-23
34398 Maslak, İstanbul
Tel : 0212 329 14 00
Faks : 0212 290 20 30
8. RUHSAT NUMARASI
105/74
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.03.1999
Ruhsat yenileme tarihi: 11.11.2005
10. KÜB’ÜN YENİLENME TARİHİ
24/24