KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAXALT 10 mg Ağızda Dağılan Tablet
2. KALİTATİF VE KANTİTATİF BİLEŞİM
Etkin madde:
Rizatriptan………..……………10 mg (14,53 mg rizatriptan benzoat'a eşdeğer)
Yardımcı maddeler:
Aspartam (E951)……………….3,75 mg
Yardımcı maddeler için 6.1’e bakınız.
3. FARMASÖTİK FORM
Ağızda dağılan tablet
MAXALT 10 mg ağızda dağılan tablet, bir tarafında modifiye kare çentik bulunan yuvarlak
beyaz ila beyazımtrak renkte, nane aromalı tabletlerdir.
4. KLİNİK ÖZELLİKLER
4.1. Terapötik endikasyonlar
MAXALT erişkinlerde auralı veya aurasız migren ataklarının akut tedavisinde
endikedir.
4.2. Pozoloji ve uygulama şekli
MAXALT profilaktik olarak kullanılmamalıdır.
Pozoloji/ uygulama sıklığı ve süresi:
Erişkinlerde önerilen dozlama:
Erişkinlerde önerilen doz 10 mg'dır.
Yeniden dozlama: İki doz arasında en az 2 saat geçmiş olmalıdır. Bir gün (24 saat) içerisinde
2 dozdan fazla kullanılmamalıdır.
• 24 saat içerisinde baş ağrısının tekrarlaması halinde: Başlangıçtaki atak iyileştikten sonra
baş ağrısı tekrarlarsa bir doz daha alınabilir. Yukarıda belirtilen doz limitlerine dikkat
edilmelidir.
• Yanıt alınmadığı takdirde: Başlangıçtaki doz etki etmediği takdirde aynı atak için ikinci
bir doz almanın etkililiği üzerine yapılmış kontrollü çalışma mevcut değildir. Bu nedenle
eğer hasta verilen ilk doza yanıt vermezse aynı atak için ikinci bir doz alınmamalıdır.
Klinik çalışmalar bir atağın tedavisine yanıt vermeyen erişkin hastaların, daha sonraki ardışık
atakların tedavisine yanıt verebildiğini göstermiştir.
Propranolol alan erişkin hastalar MAXALT kullanmamalıdır(10 mg doz).
Uygulama şekli:
MAXALT oral yolla alınmalı ve dil üstüne koyulmalıdır. İlaç burada çözünerek tükrükle
birlikte yutulacaktır. MAXALT'ı bir sıvı ile birlikte almak gerekmez.
1MAXALT dış tarafı alüminyum kaplı blisterlerde paketlenmiştir. Hastalar, ilacı kullanma
zamanına kadar blisterleri açmamaları konusunda uyarılmalıdır. Blister ambalaj ilaç alma
zamanı geldiğinde kuru ellerle açılmalı ve dil üstüne koyulmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Orta veya hafif dereceli böbrek yetmezliği ve orta veya hafif dereceli karaciğer yetmezliği
olan hastalar MAXALT kullanmamalıdır.
Pediyatrik popülasyon:
MAXALT’ın 18 yaşın altındaki çocuklarda ve adolesanlarda güvenliliği ve etkililiği henüz
belirlenmemiştir.
Şu anda mevcut veriler bölüm 5.1 ve 5.2’de açıklanmaktadır, ancak pozoloji konusunda
herhangi bir tavsiye yapılamaz.
Geriyatrik popülasyon:
65 yaşın üstündeki hastalarda MAXALT'ın güvenliliği ve etkililiği sistemik olarak
değerlendirilmemiştir.
4.3. Kontrendikasyonlar
• Rizatriptan veya 6.1’de listelenen yardımcı maddelerden herhangi birine karşı aşırı
duyarlılık durumlarında,
• Hemiplejik, baziller ve oftalmoplejik migren vakalarında,
• Monoamin oksidaz (MAO) inhibitörleri ile eş zamanlı olarak kullanımı veya MAO
inhibitörleri ile tedavinin bitiminden itibaren iki hafta içerisinde kullanımında (bkz. bölüm
4.5),
• Şiddetli karaciğer veya şiddetli böbrek yetmezliği olan hastalarda,
• Önceden serebrovasküler olay (SVO) veya geçici iskemik atak (GİA) geçirmiş hastalarda,
• Orta derecede şiddetli veya şiddetli hipertansiyon veya tedavi edilmemiş hafif
hipertansiyon hastalarında,
• İskemik kalp hastalıkları (anjina pektoris, miyokart infarktüsü geçmişi veya dokümante
edilmiş gizli iskemi), iskemik kalp hastalığı belirti ve semptomları veya Prinzmetal anjina
dahil yerleşmiş koroner arter hastalıklarında,
• İskemik bağırsak hastalığı olan hastalarda,
• Periferik vasküler hastalığı olan hastalarda,
• Rizatriptanın ergotamin, ergot türevleri (metiserjid dahil) veya diğer 5HT
1B/1D
reseptör agonistleri ile birlikte kullanımı kontrendikedir (bkz. bölüm 4.5).
4.4. Özel kullanım uyarıları ve önlemleri
MAXALT yalnızca migren tanısı net bir şekilde konulan hastalarda kullanılmalıdır.
MAXALT baziler veya hemiplejik migreni olan hastalara uygulanmamalıdır.
MAXALT, serebrovasküler vazokonstriksiyonun zarar verebileceği, potansiyel olarak ciddi
olabilecek tıbbi durumlarla (örneğin SVO, ruptur anevrizma) ilişkili “atipik” baş ağrılarının
tedavisinde kullanılmamalıdır.
Rizatriptan göğüs ağrısı ve sıkışması gibi şiddetli olabilecek ve boğazda da görülebilecek
geçici semptomlarla ilişkili olabilir (bkz. bölüm 4.8). Bu semptomlar eğer bir iskemik kalp
hastalığını düşündürüyorsa ilave doz alınmamalı ve uygun bir değerlendirme yapılmalıdır.
2Diğer 5-HT reseptör agonistlerinde olduğu gibi rizatriptan da, tanımlanamamış kalp
1B/1D
hastalığı veya koroner arter hastalığı (KAH) riski olan hastalara (örneğin: hipertansiyon,
diyabet, sigara içenler veya nikotin destek tedavisi görenler, 40 yaşın üstündeki erkekler,
menopoz sonrasındaki kadınlar, dal bloku olan hastalar, ailesinde güçlü KAH geçmişi olan
hastalar) bir ilk değerlendirme yapılmadan verilmemelidir. Kardiyak değerlendirmelerde,
kardiyak hastalığı olan bütün hastalar saptanamayabilir ve çok nadir vakalarda 5-HT
1
agonistleri uygulandığında altta yatan bir kardiyovasküler hastalık olmadan da ciddi kardiyak
durumlar ortaya çıkmıştır. KAH tanısı koyulan hastalara MAXALT verilmemelidir (bkz.
bölüm 4.3).
5-HT reseptör agonistlerinin kullanımı koroner vazospazm ile ilişkilendirilmiştir. Nadir
1B/1D
durumlarda MAXALT dahil 5-HT reseptör agonistlerinde miyokart iskemisi veya
1B/1D
infarktüsü rapor edilmiştir (bkz. bölüm 4.8 ).
Diğer 5-HT reseptör agonistleri (örn. sumatriptan) MAXALT ile birlikte
1B/1D
kullanılmamalıdır (bkz. bölüm 4.5).
Rizatriptan kullanımından sonra ergotamin tipi ilaçların (örneğin: ergotamin, dihidro-
ergotamin, metiserjid) kullanımı için en az 6 saat beklenilmesi önerilir. Ergotamin içeren
preperatların uygulanmasından en az 24 saat geçtikten sonra rizatriptan verilmelidir. 16
sağlıklı erkek hastanın dahil olduğu bir klinik çalışmada aditif vazospastik etkiler
gözlemlenmemiş olsa da teorik olarak, bu tür aditif etkilerin ortaya çıkması mümkündür
(bkz. bölüm 4.3).
Triptanlar ve seçici serotonin geri alım inhibitörleri (SSRI) veya serotonin noradrenalin geri
alım inhibitörleri (SNRI) ile birlikte uygulanmasını takiben serotonin sendromu (mental
durum değişikliği, otonomik instabilite ve nöromusküler anormallikler dahil) rapor
edilmiştir. Bu reaksiyonlar şiddetli olabilir. Eğer klinik olarak rizatriptan tedavisi ile birlikte
SSRI veya SNRI tedavisi uygulaması düşünülüyorsa özellikle tedavinin başlangıcında, doz
artımında veya diğer bir serotonerjik ilaç tedavisi eklenmesi durumunda hastanın uygun bir
şekilde gözlemlenmesi önerilir (bkz. bölüm 4.5).
Triptanlarla (5-HT agonistleri) ve St. John's wort-sarı kantaron-(Hypericum perforatum)
1B/1D
içeren bitkisel preparatların birlikte kullanımında istenmeyen etkiler daha yaygın olarak
ortaya çıkabilir.
Aralarında rizatriptanın da olduğu triptan grubu ilaçlarla tedavi edilen hastalarda anjiyoödem
(yüzde ödem, dilde şişme, farinkste ödem) görülebilir. Dilde veya farinkste anjiyoödem
görülürse hasta, semptomlar iyileşene kadar doktor kontrolü altında bulundurulmalıdır.
Tedavi acilen durdurulmalı ve başka bir ilaç grubuna ait bir ajanla devam edilmelidir.
CYP2D6 substratları alan hastalara rizatriptan uygulanacağında oluşabilecek potansiyel
etkileşimler göz önünde bulundurulmalıdır (bkz. bölüm 4.5).
Aşırı ilaç kullanımına bağlı baş ağrısı
Baş ağrısı için kullanılan bütün ağrı kesicilerin uzun süreli kullanımı ağrıyı daha da
kötüleştirebilir. Eğer böyle bir durum ortaya çıkmışsa veya şüpheleniliyorsa tedaviye son
verilmeli ve tıbbi danışmanlık alınmalıdır. Düzenli olarak baş ağrısı ilaçları kullanmalarına
rağmen (veya kullanmalarından dolayı) her gün veya sık sık baş ağrısı şikayeti olan
hastalarda aşırı ilaç kullanımına bağlı baş ağrısından şüphelenilmelidir.
3Aspartam
MAXALT ağızda dağılan tablet, bir fenilalanin kaynağı olarak aspartam içermektedir. Her
10 mg MAXALT ağızda dağılan tablet 2,1 mg fenilalanine karşılık gelen 3,75 mg aspartam
içerir. Fenilketonürisi olan kişiler için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Ergotamin, (metiserjid dahil) ergot türevleri, diğer 5-HT reseptör agonistleri:
1B/1D
Rizatriptan ve ergotamin, ergot türevleri (metiserjid dahil) veya diğer 5-HT reseptör
1B/1D
agonistleri (örneğin sumatriptan, zolmitriptan, naratriptan) ile birlikte kullanımında aditif bir
etkiye bağlı olarak koroner arter vazokonstriksiyonu ve hipertansif etki riski artar. Bu
kombinasyon kontrendikedir (bkz. bölüm 4.3).
Monoamin oksidaz inhibitörleri:
Rizatriptan prensip olarak monoamin oksidaz 'A' alt tip (MAO-A) yoluyla metabolize olur.
Seçici geri dönüşümlü MAO-A inhibitörleri ile birlikte uygulandığında rizatriptan ve aktif
metaboliti olan N-monodesmetilin plazma konsantrasyonları artar. Seçici olmayan geri
dönüşümlü (örneğin: linezolid) ve geri dönüşümlü olmayan MAO inhibitörleri ile benzer
veya daha büyük etki beklenmektedir. Koroner arter vazokonstriksiyonu ve hipertansiyon
nöbeti riskinden dolayı MAXALT'ın MAO inhibitörleri alan hastalarda birlikte uygulanması
kontrendikedir (bkz. bölüm 4.3).
Beta-blokörler:
Propronalol ile birlikte uygulandığında rizatriptanın plazma konsantrasyonları artabilir. Hem
rizatriptan hem propranololün metabolizmasında MAO-A rol oynadığından bu artış büyük
ihtimalle her iki ilacın ilk geçiş metabolik etkileşimi sonucu oluşmaktadır. Bu etkileşim eğri
altındaki alan (EAA) ve C 'da %70-80 civarında ortalama artışa yol açar. Propranolol alan
maks
hastalar MAXALT kullanmamalıdır (bkz. bölüm 4.2).
Bir ilaç etkileşim çalışmasında nadolol ve metoprolol, rizatriptanın plazma konsantrasyonunu
değiştirmemiştir.
Seçici serotonin geri alım inhibitörleri (SSRI) veya serotonin noradrenalin geri alım
inhibitörleri (SNRI) ve serotonin sendromu:
Seçici serotonin geri alım inhibitörleri (SSRI) veya serotonin noradrenalin geri alım
inhibitörleri (SNRI) ve triptanların kullanımını takiben hastalarda serotonin sendromu
(mental durum değişikliği, otonomik instabilite ve nöromusküler anormallikler dahil) ile
uyuşan semptomlar rapor edilmiştir (bkz. bölüm 4.4).
İn vitro çalışmalar, rizatriptanın sitokrom P450 2D6 (CYP 2D6)'yı inhibe ettiğini
göstermiştir. Klinik etkileşimle ilgili bilgi mevcut değildir. CYP 2D6 substratlarını kullanan
hastalara rizatriptan uygulandığında klinik etkileşim oluşabileceği göz önünde
bulundurulmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik hastalarda hiçbir şekilde ilaç etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi C.
4Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda etkili doğum kontrol yöntemleri
kullanılmalıdır.
Gebelik dönemi
Rizatriptanın gebe kadınlarda kullanımına ilişkin yeterli kontrollü çalışma mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir. MAXALT gerekli olmadıkça
gebelik döneminde kullanılmamalıdır.
Laktasyon dönemi
Sıçanlarda yapılan çalışmalarda rizatriptanın yüksek miktarlarda süte geçtiği bildirilmiştir.
Anne sıçanlar insanlardaki maksimum seviyeden çok daha fazla sistemik maruz kalıma
uğradığında, sütten kesilme öncesinde yavruların vücut ağırlığında çok hafif azalma gözlenir.
İnsanlarda bu konuda bilgi mevcut değildir.
Bu nedenle emziren annelere MAXALT uygulanması gerektiğinde özel bir dikkat
gösterilmelidir. Tedavinin bitiminden sonra 24 saat boyunca bebekler emzirilmeyerek ilaca
maruz kalım engellenmelidir.
Üreme yeteneği / Fertilite
İnsan fertilitesi üzerine etkileri araştırılmamıştır. Hayvan çalışmaları insanlardaki terapötik
konsantrasyonların çok üzerindeki (500 kattan fazla) plazma konsantrasyonlarında sadece
minimal etkiler olduğunu ortaya koymuştur.
4.7. Araç ve makine kullanımı üzerindeki etkiler
Migren veya MAXALT tedavisi bazı hastalarda uyuklamaya neden olabilir. MAXALT alan
bazı hastalarda baş dönmesi de bildirilmiştir. Bu nedenle hastalar, migren atakları sırasında
ya da MAXALT uygulandıktan sonra karmaşık işlevleri yerine getirmedeki yeterliliklerini
değerlendirmelidir.
4.8. İstenmeyen etkiler
Bir yıllık kontrollü klinik çalışmalarda MAXALT (tablet ve ağızda dağılan tablet
formülasyonu şeklinde) yaklaşık 8630 erişkin hasta üzerinde değerlendirilmiştir. Klinik
çalışmalarda yapılan değerlendirmelerde en yaygın görülen yan etkiler baş dönmesi, uyku
hali ve halsizlik/bitkinliktir.
Klinik çalışmalarda ve/veya pazarlama sonrası deneyimlerde raporlanan yan etkiler aşağıdaki
gibidir.
Advers reaksiyonların sıklığı, aşağıdaki sınıflandırma kullanılarak tanımlanır:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100);
seyrek (≥ 1/10.000 ila ≤ 1/1.000); çok seyrek (≤ 1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Seyrek: Aşırı duyarlılık reaksiyonu, anafilaktik/anafilaktoid reaksiyon
Psikiyatrik hastalıklar
Yaygın: Uykusuzluk
Yaygın olmayan: Dezoryantasyon, sinirlilik
5Sinir sistemi hastalıkları
Yaygın: Baş dönmesi, somnolans, parestezi, baş ağrısı, hipoestezi, zihinsel keskinlikte
azalma
Yaygın olmayan: Ataksi, vertigo, disguzi/kötü tat, tremor, senkop
Bilinmiyor: Nöbet, serotonin sendromu
Göz hastalıkları
Yaygın olmayan: Bulanık görme
Kardiyak hastalıklar
Yaygın: Palpitasyon
Yaygın olmayan: Aritmi, EKG anormallikleri, taşikardi
Seyrek: Serebrovasküler olay (bu yan etkilerin çoğu koroner arter hastalığı risk
faktörleri öngörülen hastalarda rapor edilmiştir), bradikardi
Bilinmiyor : Miyokard iskemisi veya infarktüsü (bu yan etkilerin çoğu koroner arter
hastalığı risk faktörleri öngörülen hastalarda rapor edilmiştir)
Vasküler hastalıklar
Yaygın olmayan: Hipertansiyon, kızarıklık/sıcak basmaları
Bilinmiyor: Periferal vasküler iskemi
Solunum, göğüs hastalıkları ve mediastinal hastalıklar
Yaygın: Farinkste rahatsızlık
Yaygın olmayan: Dispne
Seyrek: Hırıltı
Gastrointestinal hastalıklar
Yaygın: Bulantı, ağız kuruluğu, kusma, ishal, dispepsi
Yaygın olmayan: Susuzluk hissi
Bilinmiyor: İskemik kolit
Deri ve deri altı doku hastalıkları
Yaygın: Flushing
Yaygın olmayan: Pruritus, ürtiker, anjiyoödem (örn; yüzde ödem, dilde şişme, faringeal
ödem) (anjiyoödem için aynı zamanda bkz. bölüm 4.4), döküntü, terleme
Bilinmiyor: Toksik epidermal nekroliz
Kas-iskelet bozuklukları, bağ doku ve kemik hastalıkları
Yaygın: Bölgesel ağırlık, boyun ağrısı, katılık
Yaygın olmayan: Bölgesel sıkılık, kas zayıflığı, yüzde ağrı, miyalji
Genel bozukluklar ve uygulama bölgesine ilişkin hastalıklar
Yaygın: Asteni/yorgunluk, batın veya göğüste ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
64.9. Doz aşımı ve tedavisi
Rizatriptan 40 mg (tek bir seferlik tablet dozu olarak veya 2 saatlik aralıkla 2 doz olarak
uygulanan) yaklaşık 300 erişkin hasta tarafından iyi tolere edilmiş, en sık görülen ilaçla
ilişkili yan etkiler baş dönmesi ve uykululuk hali olmuştur.
12 erişkin hastanın rizatriptan aldığı (dört saat içerisinde verilen) total kümülatif doz 80 mg
olduğu bir klinik çalışmada iki hastada senkop ve/veya bradikardi gözlenmiştir. 29 yaşında
bir kadın hastada (iki saat aralıkla uygulanan) toplam 80 mg rizatriptan dozundan üç saat
sonra kusma, bradikardi ve sersemlik gelişmiştir. Atropine yanıt olarak 3. derecede AV
bloğu, diğer semptomların başlangıcından bir saat sonra gözlemlenmiştir. İkinci hasta 25
yaşında erişkin bir erkek olup ağrılı bir venipunktür hemen sonra geçici sersemlik, senkop,
inkontinens ve 5 saniyelik sistolik duraklama (ECG monitöründe) gözlenmiştir. Venipunktür,
hasta (yaklaşık 4 saat sürede uygulanmış) toplam 80 mg rizatriptan dozu aldıktan iki saat
sonra yapılmıştır.
Ek olarak rizatriptanın farmakolojik verilerine dayanarak doz aşımı halinde hipertansiyon
veya daha ciddi kardiyovasküler semptomlar görülebilir.
MAXALT ile doz aşımından şüphelenilen hastalarda gastrointestinal dekontaminasyon
(örneğin: aktif kömürü takiben gastrik lavaj) uygulanması düşünülmelidir. Klinik
semptomların görülmesi devam etmese bile elektrokardiyografik izleme en az 12 saat devam
ettirilmelidir.
Hemo veya peritonal diyalizin rizatriptanın serum konsantrasyonlarına olan etkisi
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Seçici serotonin (5HT ) agonisti
1B/1D
ATC Kodu: N02C C04
Etki mekanizması:
Rizatriptan insan 5HT ve 5HT reseptörlerine yüksek afinite göstererek seçici olarak
1B 1D
bağlanır. 5HT , 5HT , adrenerjik alfa , alfa veya beta; D , D , dopaminerjik, histaminik H ,
2 3 1 2 1 2 1
muskarinik veya benzodiazepin reseptörleri üzerinde farmakolojik aktivitesi çok az vardır
veya hiç yoktur.
Rizatriptanın migren türü baş ağrısını tedavideki terapötik aktivitesi, bir atak sırasında
genişlediği düşünülen ekstraserebral intrakranial kan damarları üzerinde ve onları inerve
eden trigeminal duyu sinirleri üzerinde rizatriptanın 5HT ve 5HT reseptörlerine sağladığı
1B 1D
agonist etki ile ilişkilendirilebilir. 5 HT ve 5 HT reseptörlerinin aktivasyonu, duyarlı
1B 1D
dokularda inflamasyonun azalması ve santral trigeminal ağrı sinyal iletimininde azalma ile
sonuçlanan ağrıya neden olan intrakranial kan damarlarında konstriksiyon ve nöropeptid
salıverilmesinin inhibisyonuna neden olur.
Farmakodinamik etkiler:
Erişkinler
MAXALT ağızda dağılan tabletin migren ataklarının akut tedavisindeki etkililiği, MAXALT
tabletler ile benzer dizayn edilmiş iki çok merkezli, randomize, plasebo kontrollü çalışmada
araştırılmıştır. Bir çalışmada (n=311) verilen dozdan 2 saat sonra MAXALT ağızda dağılan
tablet ile tedavi yapılan hastalarda iyileşme oranları rizatriptan 5 ve 10 mg için yaklaşık %66
iken plasebo grubunda %47 olarak bulunmuştur. Daha büyük bir çalışma grubunda (n=547)
verilen dozdan 2 saat sonra MAXALT ağızda dağılan tablet 5 mg ile tedavi yapılan
hastalarda iyileşme oranları %59 ve 10 mg ile tedavi yapılan hastalarda %74 iken plasebo
7grubunda %28 olarak bulunmuştur. MAXALT ağızda dağılan tablet aynı zamanda migren
nöbetleri ile birlikte görülen hareketsizlik, bulantı, fotofobi, fonofobi de iyileşme meydana
getirmiştir. 10 mg’lık doz ile yapılan iki klinik çalışmadan birisinde dozun verilmesini
takiben 30 dakika gibi kısa bir sürede ağrının belirgin bir şekilde iyileştiği görülmüştür (bkz.
bölüm 5.2).
Oral tabletle yapılan çalışmalara dayanılarak rizatriptan, adet başlangıcından 3 gün önce veya
sonra görülen menstrual migrenin tedavisinde etkili bulunmuştur.
Adölesanlar (12-17 yaş)
Yaşları 12 ile 17 arasında değişen pediyatrik hastalarda MAXALT ağızda dağılan tabletin
etkililiği çok-merkezli, randomize, çift-kör, plasebo-kontrollü, paralel gruplu bir çalışmada
değerlendirilmiştir (n=570). Hasta popülasyonunun NSAİİ’lere ve asetaminofen tedavisine
geçmişten beri yanıtsız olması şart koşulmuştur. Çalışma için uygun özellikler taşıyan bir
migren baş ağrısı yaşayan hastalara ilk önce ağrı başladıktan sonra 30 dakika içerisinde
plasebo veya rizatriptan uygulanmıştır. 15 dakikalık plasebo döneminden sonra, plaseboya
yanıt vermeyen hastalar tek bir migren atağını plasebo veya rizatriptan ile tedavi etmiştir.
Vücut ağırlığına dayalı bir dozlama stratejisi kullanılarak, 20 kg ile <40 kg arası hastalar 5mg
rizatriptan ve ≥40 kg hastalar 10mg rizatriptan almıştır.
Bu zenginleştirilmiş popülasyon çalışmasında, tedaviden 2 saat sonra ağrıdan kurtulma
olarak tanımlanan birincil etkinlik son noktası (orta derecede veya şiddetli ağrının azalarak
ağrı yokluğuna gerilemesi) bakımından aktif tedavi ile plasebo arasında %9’luk bir fark
gözlenmiştir (rizatriptan ile %31 ve plasebo ile %22; p=0,025). Ağrı giderimi (orta derecede
veya şiddetli ağrının azalarak hafif ağrıya veya ağrı yokluğuna gerilemesi) olarak tanımlanan
ikincil son nokta açısından hiçbir anlamlı fark saptanmamıştır.
Çocuklar (6-11 yaş)
MAXALT ağızda dağılan tabletin etkinliği aynı akut plasebo-kontrollü klinik çalışmada
(n=200) 6-11 yaş arası pediyatrik hastalarda da değerlendirilmiştir. Tedaviden 2 saat sonra
ağrısı tamamen dinen hastaların yüzdesi MAXALT ağızda dağılan tablet 5 mg ve 10 mg alan
hastalarda plasebo alan hastalarla karşılaştırıldığında istatistiksel yönden anlamlı olarak farklı
bulunmamıştır (%39,8’e karşı %30,4, p=0,269).
MAXALT ağızda dağılan tablet migren hastalarının migren atağını, sıvı yutmak zorunda
kalmadan tedavi edilebilmelerini sağlar. Bu da örneğin sıvı olmadığı durumlarda ilacın daha
erken alınabilmesini sağlar ve sıvı yutulması ile gastrointestinal semptomların
kötüleşmesinin önüne geçilmiş olur.
5.2. Farmakokinetik özellikler
Emilim:
Rizatriptan oral uygulanmasını takiben hızlıca ve tamamen absorbe olur. Ortalama oral
biyoyararlanım yaklaşık %40-45 ve ortalama plazma pik konsantrasyonunu (C ) yaklaşık
maks
1,58 saatte (T ) erişilir. Rizatriptan ağızda dağılan tabletin uygulanmasını takiben
maks
maksimum plazma konsantrasyonuna ulaşma süresi, tablete göre 30-60 dakika daha geçtir.
Yiyeceklerin etkisi: Ağızda dağılan tabletlerin emilimine yiyeceklerin etkisi ile ilgili henüz
bir çalışma yapılmamıştır. Rizatriptan tabletler için tok durumda verildiklerinde T 1 saat
maks
gecikmiştir. Ağızda dağılan tabletler yemeklerden sonra uygulandığında rizatriptanın
emiliminde daha fazla gecikme meydana gelebilir (bkz. bölüm 4.2).
Dağılım:
Rizatriptan plazma proteinlerine minimum olarak bağlanır (%14). Dağılım hacmi erkek
hastalarda yaklaşık 140 litre ve kadın hastalarda 110 litredir.
8Biyotransformasyon:
Rizatriptanın primer metabolizma yolu monoamin oksidaz A tarafından oksidatif
deaminasyon yolu ile farmakolojik olarak aktif olmayan indol asetik asit metabolitine
dönüşmesidir. 5-HT reseptörleri üzerinden ana bileşiğe aktivite bakımından benzer olan
1B/1D
N-monodesmetil-rizatriptan minör derecede oluşur, fakat rizatriptanın farmakodinamik
aktivitesi ile belirgin bir şekilde ilişkilendirilemez. N-monodesmetil-rizatriptanın plazma
konsantrasyonları anabileşiğin yaklaşık %14’ü olup, benzer oranda elimine olur. Diğer minör
metabolitler N-oksit, 6-hidroksi bileşiği, 6-hidroksi metabolitinin sülfat konjügatıdır. Bu
minör metabolitlerin hiçbiri farmakolojik olarak aktif değildir. 14C-işaretli rizatriptanın oral
uygulanmasını takiben sirkülasyondaki plazma radyoaktivitesi yaklaşık %17 olarak
hesaplanır.
Eliminasyon:
İntravenöz uygulamayı takiben EAA erkeklerde orantısal olarak artarken kadınlarda yaklaşık
olarak 10-60 g/kg doz oranında artış kaydeder. Oral uygulamayı takiben EAA yaklaşık
olarak 2,5-10 mg doz oranında artış kaydeder. Rizatriptanın erkeklerde ve kadınlarda plazma
yarılanma ömrü yaklaşık 2-3 saattir. Rizatriptanın plazma klerensi erkeklerde yaklaşık 1000-
1500 ml/dk ve kadınlarda 900-1100 ml/dk ve bunun yaklaşık %20-30’u renal klerenstir. 14-C
işaretli rizatriptanın oral uygulamasını takiben radyoaktivitenin yaklaşık %80’i idrarla
atılırken verilen dozun yaklaşık %10’u feçesle atılır. Bu da metabolitlerin primer olarak
böbrekler yoluyla atıldığını göstermektedir.
İlk geçiş metabolizmasıyla uyumlu olarak idrarla atılan oral dozun yaklaşık %14’ü rizatriptan
olarak değişmeden atılır ve %51’i indol asetik asit metaboliti olarak atılır. İdrarda %1’den
fazla aktif N-monodesmetil metaboliti bulunmaz.
Eğer rizatriptan maksimum doz rejimine göre uygulanırsa günden güne plazmada ilaç
akümülasyonu meydana gelmez.
Hastalardaki karakteristik özellikler
Aşağıdaki veriler oral tablet formülasyonu ile yapılan çalışmalara dayanmaktadır.
Migren atağı olan hastalar:
Bir migren atağı rizatriptanın farmakokinetiğini etkilememektedir.
Cinsiyet:
Rizatriptanın EAA ‘sı (10 mg oral) kadınlarla karşılaştırıldığında erkeklerde %25 daha
düşüktür, C %11 daha düşük iken T yaklaşık olarak aynı zamanda gözlemlenir. Bu
maks maks
belirgin farmakokinetik farklılıklar klinik olarak anlamlı değildir.
Yaşlılar:
Tablet uygulanmasını takiben yaşlı hastalarda gözlemlenen rizatriptanın plazma
konsantrasyonu (yaklaşık 65 ile 77 yaş arasında), genç erişkinlerde gözlemlenenler ile benzer
bulunmuştur.
Pediyatrik popülasyon:
Yaşları 6 ile 17 arasında değişen migrenli pediyatrik hastalarda rizatriptan (ağızda dağılan
tablet formülasyonu şeklinde) ile bir farmakokinetik çalışma yürütülmüştür. 5 mg rizatriptan
ağızda dağılan tabletin tek bir dozunun vücut ağırlığı 20-39 kg olan pediyatrik hastalara veya
10 mg rizatriptan ağızda dağılan tabletin tek bir dozunun vücut ağırlığı 40 kg ve daha fazla
olan pediyatrik hastalara uygulanmasından sonra ortalama maruz kalımlar, yetişkinlere 10
mg rizatriptan ağızda dağılan tabletin tek bir dozunun uygulanmasından sonra gözlenen
9maruz kalımdan sırasıyla %15 daha düşük ve %17 daha yüksek bulunmuştur. Bu farkların
klinik anlamlılığı belirsizdir.
Karaciğer yetmezliği (Child Pugh Skoru 5-6):
Karaciğerde hafif alkolik siroz olan hastalara oral olarak tablet uygulanmasını takiben
rizatriptanın plazma konsantrasyonları genç erkek ve kadın hastalarda birbirine benzer olarak
bulunmuştur. Orta derecede karaciğer yetmezliği görülen hastalarda (Child Pugh Skoru 7)
EAA (%50) ve C (%25)'da belirgin bir azalma gözlenir. Child Pugh Skoru >7 (şiddetli
maks
karaciğer yetmezliği olan) hastalarda farmakokinetik çalışma yapılmamıştır.
Böbrek yetmezliği:
Böbrek yetmezliği olan hastalar (kreatinin klerensi 10-60 ml/dk/1,73m2) rizatriptan tablet
uygulamasından sonra EAA değeri sağlıklı kişilerinkinden belirgin olarak farklı değildi.
Hemodiyaliz hastalarında (kreatinin klerensi <10 ml/dk/1,73m2) rizatriptan EAA'sı böbrek
fonksiyonları normal olanlara göre %44 daha büyüktü. Böbrek yetmezliğinin bütün
derecelerinde rizatriptan uygulanan hastaların maksimum plazma konsantrasyonu sağlıklı
kişilerle benzer bulunmuştur.
5.3. Klinik öncesi güvenlilik verileri
Tekrarlanan doz toksisitesi, genotoksisite, karsinojenik potansiyel, reprodüktif ve gelişimsel
toksisite, güvenlilik farmakolojisi, farmakokinetik ve metabolizma ile ilgili yapılan
konvansiyonel çalışmalara dayanan preklinik bilgilerde insanlar için herhangi bir risk tespit
edilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Jelatin (sığır)
Mannitol (E421)
Glisin
Aspartam (E951)
Nane aroması
6.2. Geçimsizlikler
Bulunmamaktadır.
6.3. Raf ömrü
36 aydır.
6.4. Saklamaya yönelik özel uyarılar
30°C altındaki oda sıcaklığında saklayınız.
Nemden korumak için orijinal ambalajında saklayınız.
6.5. Ambalajın niteliği ve içeriği
Alüminyum saşe içerisinde 6 ağızda dağılan tablet bulunan alüminyum/PVC/PVDC
blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
107. RUHSAT SAHİBİ
Organon Turkey İlaçları Ltd. Şti.
Esentepe Mah. Büyükdere Cad.
Kanyon Blok No:185
İç Kapı No: 271 Şişli - İstanbul
Telefon : (212) 268 20 68
Faks : (212) 319 76 00
8. RUHSAT NUMARASI
2022/219
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.04.2022
Ruhsat yenileme tarihi:
10. KÜB’ÜN YENİLENME TARİHİ
11