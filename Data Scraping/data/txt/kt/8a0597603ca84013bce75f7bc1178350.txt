1 / 7 KULLANMA TALİMATI  
 
FİXEF 400 mg film tablet  
Ağızdan alınır .  
 
 Etkin madde:  Her bir film tablet 400 mg sefiksime eşdeğer 447,6 69 mg sefiksim trihidrat 
içermektedir.  
 Yardımcı maddeler:  Mikrokristalin selülöz, prejelatinize nişasta, kalsiyum fosfat dibazik 
dihidrat, magnezyum stearat, opadry white OY-D-7233 (hipromelloz , titanyum dioksit , talk, 
polietilen glikol /makrogol , sodyum lauril sülfat )  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığını zı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında :  
1. FİXEF nedir ve ne için kullanılır?  
2. FİXEF’ i kullanmadan önce dikkat edilmesi gerekenler  
3. FİXEF nasıl kullanılır?  
4. Olası yan etkiler nelerdir ? 
5. FİXEF’i n saklanması  
Başlıkları yer almaktadır.  
 
1. FİXEF nedir ve ne için kullanılır?  
FİXEF , sefiksim adlı bir ila ç etkin maddesini içermektedir. Bu ilaç sefalosporinler  olarak 
bilinen bir antibiyotik grubuna dahildir.  
 
FİXEF, bazı enfeksiyonların  tedavisinde kullanılır.  FİXEF ’in kullanıldığı enfeksiyonlar 
şunlardır:  
 Akut oti tis media ( ani başlayan orta kulak iltihabı ); Bu enfeksiyona Streptococcus 
pneumoniae, Haemophilus  influenzae  ve Moraxella catarrhalis  adlı bazı bakterilerin yol 
açtığı durumlarda  ani başlayan  orta kulak iltihabının tedavisinde,  
 Akut s inüzit  (ani başlayan sinüslerin  iltihabı ); Bu enfeksiyona,  Streptococcus 
pneumoniae, Haemophilus influenzae  veya Moraxella catarrhalis  adlı bazı bakterilerin yol 
açtığı durumlarda  ani başlayan  sinüs iltihaplanması tedavisinde,  
 Akut tonsillofarenjit ( ani başlayan bademciklerin ve yutağın iltihaplanması) veya farenjit  
(boğazın arka kısmının şişmesi ya da iltihaplanması ); Akut tonsillofarenjit veya farenjitte 2 / 7 antimikrobiyal tedavi gerekliliği sadece Streptococcus pyogenes  için gereklidir,  
 Kronik  bronşit in (akciğerlere hava taşıyan bronşların iltihabı)  ani başlayan bakteriyel 
alevlenmesi ( Streptococcus  pneumoniae  ve Haemophilus influenzae  adlı bazı bakterilerin yol 
açtığı durumlarda ), 
 Komplike olmayan ü riner sistem  enfeksiyonlarında  (mesanenin  ve idrar yollar ının son 
kısımlarının iltihabı) ,  
 Komplik e olmayan gonokokkal enfeksiyonların (cinsel temasla bulaşan bir enfeksiyon)  
tedavisinde.  
 
FİXEF ’in görünümü ve kutunun içeriği  
Her ambalajda  5 veya 10 adet beyaz, film kaplı, homojen görünüşlü, bir yüzü ortadan çentikli 
(dozun eşit yarımlara bölünebilmesi için tasarlanmıştır) film tablet bulunmaktadır.  
 
2. FİXEF’i  kullanmadan önce dikkat edilmesi gerekenler  
FİXEF’ i aşağıdaki durumlarda KULLANMAYINIZ  
 Eğer sefiksime ya da FİXEF’d eki diğer maddelere alerjik (aşırı duyarlı) iseniz. Alerji 
belirtileri arasında döküntü, yutma ve nefes alma sorunları, dudaklar, yüz, dil  ve boğazda 
şişme bulunur.  
 
FİXEF’i  aşağıdaki durumlarda DİKKATLİ KULLANINIZ  
 Eğer daha önce kolit (kalın bağırsak enfeksiyonu) geçirmiş iseniz  
 Eğer böbrek yetmezliği sorununuz varsa  
 
Ani başlayan orta kulak iltihabı tedavisinde oral süspansiyon formlarında emilim daha yüksek 
olduğundan oral süspansiyon yerine tablet formülasyon u kullanılmamalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
FİXEF’i n yiyecek ve içec ek ile kullanılması  
FİXEF besinlerle birlikte veya besinlerden kısa süre sonra alınmalıdır.  
 
Hamilelik  
İlacı kullanmadan önce doktorunuza ya da eczacınıza danışınız.  
  
Gebe iseniz ya da gebelik planlıyorsanız doktorunuza mutlaka söyleyiniz.  
 
Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
 
Emzirme  
İlacı kullanmadan önce doktoru nuza veya eczacınıza danışınız.  
 
Anne sütünde FİXEF saptanmamıştır  ancak, yeterli klinik araştırma sonuçları elde edilene 3 / 7 kadar ya emzirmenin kesilmesi ya da FİXEF tedavisinin bırakılması yönünde bir karar 
verilmelidir.  
 
Araç ve makine kullanımı  
Sefiksimin araç ve makine kullanımını doğrudan etkilediğini düşündürecek bir bilgi yoktur. 
Bununla birlikte, altta yatan hastalık ya da sefiksimin bazı yan etkileri (örn. mide-bağırsak 
sistemi rahatsızlığı) araç ve makine kullanımını etkileyebilir.  
 
FİXEF' in içeriğinde bulunan bazı yardımcı maddeler hakkında önemli bilgiler  
Uyar ı gerektiren yardımcı madde bulunmamaktadır.  
 
Diğer ilaçlar ile birlikte kullanımı  
Eğer aşağıdaki ilaçları alıyorsanız lütfen doktorunuza söyleyiniz:  
 Karbamazepin (Epilepside kullanılan bir ilaç); FİXEF bu ilacın kandaki miktarını arttırır.  
 Probenesid  (Kronik gut hastalığı tedavisinde kullanılan bir madde); FİXEF ilacın kandaki 
miktarını artırır.  
 Varfarin gibi antikoagülanlar (Kanın incelmesini sağlayan bir ilaç).  
 
Eğer reçeteli ya da  reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FİXEF nasıl kullanılır?  
Uygun kullanım ve doz / uygulama sıklığı için talimatlar:  
Yetişkinler ve 12 yaş üstü çocuklarda doz:  
FİXEF günde bir tablet  (400 mg)  olarak kullanılır. Arzu edildiğinde günlük toplam doz  2 eşit 
parçada kullanılabilir. FİXEF aç veya tok olarak kullanılabilir.  
 
FİXEF, komplike olmayan gonokokkal enfeksiyonlarda ( cinsel temasla bulaşan bir 
enfeksiyon ) tek doz 400 mg kullanılmalıdır.  
 
FİXEF ile streptokokkal tonsillofarenjit  (bademciklerin ve yutağın iltihaplanması)  tedavisi 
mutlak 10 gündür.  
 
Erişkinler için uygun olan doz ve farmasötik dozaj şekillerin kullanılması önerilir. Ka tı 
gıdalarda yutma güçlüğü olan hastalarda oral süspansiyon ve saşe formları kullanılabilir . 
 
Uygulama yolu ve metodu : 
FİXEF, ağız yoluyla doğrudan alınır.  
 
Değişik yaş grupları:  
Çocuklarda kullanımı:  
Sefiksimin 6 aylıktan küçük çocuklarda  etkililiği ve  güvenliliği  kanıtlanmamıştır.  
 
 4 / 7 Yaşlılarda kullanımı:  
Özel bir uyarı bulunmamaktadır. Yaşlılarda sefiksim  erişkinlerde olduğu gibi kullanılır.  
 
Özel kullanım durumları:  
Böbrek yetmezliği  
Önemli derecede böbrek işlev bozukluğu olan hastalarda doz azal tılmalıdır.  
Doktorunuz hastalığınıza bağlı olarak ilacınızın dozunu belir leyecek ve size uygulayacaktır.  
 
Karaciğer yetmezliği  
Doz ayarlamasına gerek yoktur.  
 
Eğer FİXEF’i n etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla FİXEF kullandıysanız  
FİXEF’ i kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FİXEF’i kullanmayı unutursanız  
Eğer bir FİXEF dozunu unutursanız bir sonraki dozu normal zamanında her zamanki dozunda 
almalısınız.  
 
Bu ürünün kullanımına ilişkin ilave sorularınız varsa doktorunuz ya da eczacınıza sorunuz.  
 
Unutulan dozları dengelemek için çift doz almayınız .  
 
FİXEF ile tedavi sonlandırıldığındaki oluşabilecek etkiler  
FİXEF tedavisi sonrası olumsuz bir etki beklenmemektedir.  
 
4. Olası yan etkiler nelerdir?  
Tüm ilaçlar gibi FİXEF ’in içeriğinde bulunan maddelere  duyarlı olan kişilerde yan etki ler 
olabilir.  
 
Yan etkiler aşağıdaki kategorilerde gösterildiği şekilde sınıflan dırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1 .000 hastanın birinden fazla 
görülebilir.  
Seyrek:  1.000 hastanın birinden az, fakat 1 0.000 hastanın birinden fazla 
görülebilir.  
Çok seyrek:  10.000 hastanın birin den az görülebilir.  
Bilinmiyor:   Eldeki verilerden hareketle tahmin edilemiyor.  
 
 5 / 7 Aşağ ıdakilerden biri olursa, FİXEF’i  kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
Çok seyrek : 
 Ölümcül olabilen şoka kadar her şiddette aşırı d uyarlılık reaksiyonları (örn. yüzde ödem, 
dilin şişmesi, solunum yollarının daralması ile birlikte içsel üst solunum yolları ödemi, 
kalp atım hızının artması, solunum zorluğu, kan basıncında şoka neden olabilecek kadar 
düşme).  
 Eritema multiforme (genelde kendiliğinden geçen, el, yüz ve ayakta dantele benzer 
kızarıklık oluşturan, aşırı duyarlılık durumu),  
 Stevens -Johnson sendromu (ciltte ve göz çevresinde kan oturması, şişlik ve kızarıklıkla 
seyreden iltihap),  
 Toksik epidermal nekroliz (deride içi sıvı do lu kabarcıklarla seyreden ciddi bir hastalık) 
bildirilmiştir.  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin FİXEF ’e 
ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Bu çok ciddi yan etkilerin hepsi oldukça seyrek görülür.  
 
Çok yaygın : 
 Midede dolgunluk,  
 Bulantı,  
 Kusma,  
 Gaz  
 İştahsızlık  
 
Yaygın olmayan:  
 Cilt döküntüleri (ekzentema, eritema, izole olgularda eritema eksidativum multiforme ve 
Lyell’s sendromu),  
 Pruritus  (kaşıntı),  
 Mukoza enflamasyonu (iltihap)  
 
Yaygın : 
 Yumuşak dışkı veya ishaldir.  
 
Seyrek : 
 Baş ağrısı  
 Baş dönmesi hissetme (vertigo)  
 Karaciğer enzimlerinde yükselme  
 Serumda kreatin, üre konsantrasyonlarında artış  
 
 6 / 7 Çok seyrek:   
 Antibiyotiğe bağlı kolit [örn. yalancı membranlarla karakterize bağırsak iltihabı 
(psödomembranöz enterokolit)],  
 Dirençli bakterilerle veya Blastomyces  ile süperenfeksiyonlar.  
 Hepatit (karaciğer enfeksiyonuna bağlı sarılık), tıkanma sarılığı,  
 Geçici aşır ı aktivite,  
 Kasılma tipi nöbete eğilim  
 
Bilinmiyor:  
 Dispne (nefes darlığı, nefes almada güçlük)  
 Genital pruritus (kaşıntı) ve vajinit (bakteriyel vajina iltihabı)  
 
Diğer sefalosporinlerde de olduğu gibi bazen kanama -pıhtılaşma süreçleri etkilenebilir, bu 
nedenle pıhtılaşma tedavisi alan hastalarda dikkatli olunmalıdır.  
 
Bunların hepsi ciddi yan etkilerdir. Acil tıbbi müdahale gerekebilir.  
Bu ciddi yan etkiler çok seyrek görülür.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. FİXEF’ in saklanması  
FİXEF’ i çocukların göremeyece ği, erişemeyeceği yerlerde ve ambalajında saklayınız.  
 
25ºC altındaki oda sıcaklığında saklayınız. Orijinal ambalajında ve ışıktan koruyarak 
saklayınız.  
 
Son kullanma tarihiyle uyumlu olarak kullanınız.  
 
Dış kutusu ve blisteri üzerinde basılı bulunan son kullanma tarihinden sonra FİXEF 400 mg 
Film Tableti kull anmayınız.  Son kullanma tarihi o ayın son gününü gösterir.  
 
İlaçlar atık su veya eve ait çöplerle birlikte atılmamalıdır. Gerekli olmayan ilaçların nasıl 
atılacağını eczacınıza sorunuz. Bu önlemler çevreyi korumaya katkıda bulunacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 7 / 7 Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece /İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr  
 
Üretim  yeri:  
Deva Holding A.Ş.  
Kapaklı/TEKİRDAĞ  
 
Bu kullanma talimatı ../../….  tarihinde onaylanmıştır.  