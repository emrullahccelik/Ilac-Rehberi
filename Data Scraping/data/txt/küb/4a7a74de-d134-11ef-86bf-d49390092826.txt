KISA ÜRÜN BİLGİSİ
1.BEŞERİ TIBBİ ÜRÜNÜN ADI
DUOLANS 30/30 mg SR kapsül
2. KALİTATİF VE KANTİTATİF BİLEŞİM
Etkin madde:
30 mg lansoprazole eşdeğer lansoprazol %8,5 pellet
30 mg domperidona eşdeğer domperidon %40 pellet
Yardımcı maddeler:
Şeker 104,65 mg
Sukroz 124,157 mg
Disodyum hidrojen fosfat 1,905 mg
Mannitol (E421) 43,386 mg
Metil paraben sodyum 0,035 mg
Propil paraben sodyum 0,007 mg
Yardımcı maddeler için 6.1.’e bakınız.
3. FARMASÖTİK FORM
SR kapsül.
Renksiz şeffaf gövde, kırmızı renkli şeffaf kapak içinde kirli beyaz ve sarıdan açık sarıya
doğru renkli küreler.
4. KLİNİK ÖZELLİKLER
4.1. Terapötik endikasyonlar
DUOLANS, gastroözofageal reflü ve özofajitle birlikte bulunan dispeptik semptom
kompleksi tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde kullanımı:
Gastroözofageal Reflü Hastalığı (GÖRH):
Gastro özofageal reflü hastalığında önerilen doz günde bir defa DUOLANS 30/30 mg SR
kapsüldür. Ortalama tedavi süresi 4-8 haftadır.
1Erozif Özofajit:
Erozif özofajitte önerilen doz günde bir defa DUOLANS 30/30 mg SR kapsüldür. Ortalama
tedavi süresi 4-8 haftadır. 8 haftalık tedaviye yanıt vermeyen reflü özofajitli hastalarda
8 haftalık ek bir tedavi uygulanabilir.
12-17 yaş arası pediyatrik hastalarda kullanımı:
Semptomatik Gastroözofageal Reflü Hastalığının Kısa Süreli Tedavisi:
12-17 yaş arası pediyatrik hastalarda önerilen doz günde bir defa DUOLANS 15/30 mg SR
kapsüldür. Tedavi süresi 8 haftadır.
Erozif Özofajitin Kısa Süreli Tedavisi
12-17 yaş arası pediyatrik hastalarda önerilen doz günde bir defa DUOLANS 30/30 mg SR
kapsüldür. Tedavi süresi 8 haftadır.
DUOLANS’ın içeriğindeki Domperidon'un önerilen maksimum dozu 80 mg’dır.
Uygulama şekli:
DUOLANS ağızdan kullanım içindir.
DUOLANS kapsüller, günde bir defa kahvaltıdan en az 30 dakika önce alınmalıdır.
Hastalar kapsüllerin açılmaması, çiğnenmemesi ve ezilmemesi konusunda uyarılmalıdır.
Kapsüller bir bardak su ile bir bütün olarak yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
DUOLANS’ın içeriğindeki domperidonun eliminasyon yarı ömrü uzun olduğu için şiddetli
böbrek yetmezliği olan hastalarda, DUOLANS günde bir defa kullanılmalıdır. Uzun süreli
tedavi alan hastalar düzenli olarak izlenmelidir (Bkz. Bölüm 4.4. ve 5.2.).
DUOLANS orta ve ciddi karaciğer yetmezliği olan hastalarda kontrendikedir (Bkz. Bölüm
4.3.). Ancak, hafif karaciğer yetmezliği olan hastalarda doz ayarlamasına gerek yoktur (Bkz.
Bölüm 5.2.).
Pediyatrik popülasyon:
Semptomatik gastroözofageal reflü ve erozif özofajitin kısa süreli tedavilerinde
lansoprazol/domperidonun 12-17 yaş grubundaki pediyatrik hastalarda etkili ve güvenilir
olduğu saptanmıştır. 35 kg’ın altındaki çocuklarda kullanımı önerilmemektedir.
2Geriyatrik popülasyon:
Yaşlı hastalarda lansoprazolün klerensi azaldığı için hastaya göre doz ayarlaması yapılabilir.
Klinik endikasyon gerektirmedikçe DUOLANS’ın içeriğindeki lansoprazolün günlük dozu
30 mg’ı geçmeyecek şekilde verilmelidir. DUOLANS’ın içeriğindeki domperidon,
erişkinlerde ve çocuklarda mümkün olduğunca etkili olan en düşük dozda kullanılmalıdır
(Bkz. Bölüm 4.4.). Bazı epidemiyolojik çalışmalar domperidonun, ciddi ventriküler aritmi ya
da ani kardiyak ölüm riskinde artışla ilişkilendirilebildiğini göstermiştir (Bkz. Bölüm 4.8.).
Bu risk, 60 yaş üzeri hastalarda ya da günde 30 mg’dan fazla doz alanlarda daha yüksek
olabilir.
4.3. Kontrendikasyonlar
DUOLANS aşağıdaki durumlarda kontrendikedir:
 Lansoprazol’e, domperidona veya DUOLANS içeriğindeki yardımcı maddelerden
herhangi birisine karşı aşırı duyarlılığı olan hastalarda,
 Prolaktin salgılayan hipofiz tümörü (prolaktinoma) olan hastalarda,
 Orta ya da ciddi karaciğer yetmezliği olan hastalarda (Bkz. Bölüm 5.2.),
 Gastro-intestinal kanama, mekanik obstrüksiyon veya perforasyon gibi gastrik motilite
artışının tehlikeli olabileceği durumlarda,
DUOLANS atazanavir ile birlikte alınmamalıdır (Bkz. Bölüm 4.5.).
4.4. Özel kullanım uyarıları ve önlemleri
Lansoprazol
Lansoprazol tedavisi gastrik malignite belirtilerini maskeleyebilir. Bu nedenle hastalar
tedaviye başlamadan önce gastrik malignite olasılığı açısından değerlendirilmelidir.
Lansoprazol orta ve ciddi karaciğer yetmezliğinde dikkatli kullanılmalıdır (Bkz. Bölüm 4.2.
ve 5.2.).
Lansoprazol kaynaklı düşük gastrik asiditenin, sindirim sisteminde hali hazırda bulunan
bakteri sayısında artışa sebep olması beklenebilir. Lansoprazol ile tedavi Salmonella ve
Campylobacter gibi gastrointestinal enfeksiyonların riskinde az da olsa bir artışa neden
olabilir (Bkz. Bölüm 5.1.).
Gastro-duodenal ülser şikayeti olan hastalarda, etiyolojik bir faktör olarak H.pylori
enfeksiyonu olasılığı göz önünde bulundurulmalıdır.
3Lansoprazol, H.pylori eradikasyonunun tedavisi için antibiyotiklerle kombine olarak
kullanılıyorsa, ayrıca bu antibiyotiklerin de ürün bilgileri takip edilmelidir.
Bir yıldan daha uzun süredir idame tedavisi alan hastalar için sınırlı güvenlik verileri
olduğundan bu hastaların tedavileri düzenli olarak incelenmeli ve kapsamlı bir risk/yarar
değerlendirmesi yapılmalıdır.
Lansoprazol kullanan hastalarda çok nadir kolit vakalarına rastlanmıştır. Bu yüzden, şiddetli
ve/veya sürekli diyare vakalarında tedavinin sonlandırılması göz önünde bulundurulmalıdır.
Peptik ülser tedavisinde, sürekli NSAİ ilaç tedavisi alma ihtiyacı olan yüksek riskli hastalarda
(örn.; geçmiş gastrointestinal kanama, perforasyon veya ülser, ilerlemiş yaş, üst GI advers
etkileri ihtimalini artırdığı bilinen ilaçlarla [örn.; kortikosteroidler veya antikoagülanlar]
birlikte kullanım, ciddi bir eşzamanlı hastalık faktörü varlığı veya önerilen NSAİ ilacın
maksimum dozlarının uzun süreli kullanımı) kontrollü olunmalıdır.
Kemik kırığı:
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça,
el bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPI tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar, tedavi
edildikleri durum için uygun olan en düşük dozda ve en kısa süreli PPI tedavisini almalıdırlar.
Hipomagnezemi
PPI’larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi advers olaylar
tetani, aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması
beklenen ya da PPI’ları digoksin gibi ilaçlar ya da hipomagnezemiye neden olabilecek
ilaçlarla (örn. diüretikler) birlikte alan hastalar için, sağlık mesleği mensupları PPI tedavisine
başlamadan önce ve daha sonra periyodik olarak magnezyum düzeylerini takip edebilirler.
Nöroendokrin tümörler için yapılan incelemelerle etkileşimler
Gastrik asit düzeyindeki ilaç kaynaklı azalmalara sekonder olarak serum kromogranin A
(CgA) düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPI tedavisine ara verilmeli ve eğer başlangıctaki CgA
düzeyleri yüksek ise testi tekrar etmelidirler. Eğer seri testler yapılıyorsa (örn. monitörizasyon
4için), testler arasındaki referans aralıkları değişebileceği için testler aynı laboratuarda
yapılmalıdır.
Proton pompası inhibitörleri ile tedavi Salmonella ve Campylobacter gibi gastrointestinal
enfeksiyon riskinde az da olsa bir artışa neden olabilir. (Bkz. Bölüm 5.1.)
Domperidon
Laktasyon sırasında kullanım
Önerilen en yüksek doz rejiminde anne sütüne geçen domperidonun toplam miktarının günde
7 µg'dan az olduğu sanılmaktadır. Bu miktarın yenidoğan için zararlı olup olmadığı
bilinmemektedir. Bu nedenle DUOLANS almakta olan annelerin çocuklarını emzirmesi
önerilmemektedir.
Bebeklerde kullanımı:
Nörolojik yan etkiler nadirdir (Bkz. Bölüm 4.8.). Yaşamın ilk aylarında metabolik
fonksiyonlar ve kan-beyin bariyeri henüz tam olarak gelişmediği için küçük çocuklarda
nörolojik yan etki riski daha yüksektir. Doz aşımı çocuklarda ekstrapramidal semptomlara
neden olabilir, ancak diğer nedenler de göz önüne alınmalıdır.
Böbrek yetmezliği olan hastalarda kullanımı
Domperidon eliminasyon yarı ömrü uzun olduğu için şiddetli böbrek yetmezliği durumlarında
günde bir kez olacak şekilde kullanılmalıdır. Uzun süreli tedavi alan hastalar düzenli olarak
izlenmelidir (Bkz. Bölüm 5.2.).
Güçlü CYP3A4 inhibitörleri ile birlikte kullanımı
QTc aralığını uzatan oral ketokonazol, eritromisin veya diğer güçlü CYP3A4 inhibitörleri ile
birlikte eş zamanlı kullanımından kaçınılmalıdır (Bkz. Bölüm 4.5.).
Kardiyak etkiler
Bazı epidemiyolojik çalışmalar, domperidonun ani kardiyak ölüm veya ciddi ventriküler
aritmi riskinde artmayla ilişkili olduğunu göstermiştir. Bu risk günde 30 mg’dan daha fazla
oral doz alan ve 60 yaşından büyük hastalarda daha yüksek olabilir. DUOLANS yetişkin ve
çocuklarda en düşük etkili dozda kullanılmalıdır.
DUOLANS’ın QTc aralığını uzatan diğer ilaçlar ile birlikte kullanımı, kalbin QTc iletim
aralıklarında uzamanın mevcut olduğu hastalarda ve konjestif kalp yetmezliği gibi kalp
hastalıklarının altında yatan önemli elektrolit bozuklukları olan hastalarda dikkat gerektirir.
5Sodyum / Paraben uyarısı:
Bu tıbbi ürün her bir dozunda 1 mmol’den (23 mg) daha az sodyum ihtiva eder; bu dozda
sodyuma bağlı herhangi bir yan etki beklenmemektedir. İçeriğinde, gecikmiş alerjik
reaksiyonlara sebep olabilecek metil paraben sodyum ve propil paraben sodyum
bulunmaktadır.
Mannitol uyarısı:
Bu tıbbi ürün her bir dozunda 43,386 mg mannitol (E421) ihtiva eder; dozu nedeni ile uyarı
gerektirmemektedir.
Şeker uyarısı:
Nadir kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği olan hastaların bu ilacı kullanmamaları gerekir.
Sukroz uyarısı:
Nadir kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Lansoprazol
Absorpsiyonu pH’a bağımlı olan ilaçlar
Lansoprazol, mide pH’ının biyoyararlanım için kritik olduğu durumlarda ilaçların
absorpsiyonunu engelleyebilir.
Atazanavir: Bir çalışmada sağlıklı gönüllülerde lansoprazolün (günde 60 mg) 400 mg
atazanavir ile birlikte uygulanması atazanavir maruziyetinde önemli bir azalmaya neden
olmuştur (EAA ve C değerlerlerinde yaklaşık %90 azalma). Lansoprazol, atazanavir ile
maks
birlikte uygulanmamalıdır (Bkz. Bölüm 4.3.).
Ketokonazol ve itrakonazol: Ketokonazol ve itrakonazolün gastrointestinal kanaldan
absorpsiyonu mide asidi varlığında artar. Lansoprazol kullanımı ketokonazol ve itrakonazolün
alt-terapötik konsantrasyonlarına yol açabileceğinden kombinasyondan kaçınılmalıdır.
Digoksin: Lansoprazol ve digoksinin birlikte kullanımı digoksin plazma seviyelerinde artışa
yol açabilir. Bu sebeple lansoprazol ile tedaviye başlanırken ve sonlandırılırken digoksin
plazma seviyeleri takip edilmeli ve gerektiğinde digoksin dozu ayarlanmalıdır.
6P450 enzimleri ile metabolize olan ilaçlar
Lansoprazol CYP3A4 ile metabolize olan ilaçların plazma konsantrasyonlarını artırabilir.
Lansoprazolün bu enzim tarafından metabolize edilen ve dar bir teröpötik alanı olan ilaçlarla
birlikte kullanımında dikkatli olunmalıdır.
Teofilin: Lansoprazol teofilinin plazma konsantrastonunu azaltarak o dozda beklenen klinik
etkisini düşürebilir. İki ilacın birlikte kullanımında dikkatli olunmalıdır.
Takrolimus: Lanzoprazol ile birlikte kullanımı takrolimusun (bir CYP3A ve P-gp substratı)
plazma konsantrasyonlarını artırır. Lansoprazol maruziyeti takrolimusun ortalama
maruziyetini %81’e kadar artırır. Lansoprazol ile birlikte tedavi başlatılırken veya
sonlandırılırken takrolimusun plazma konsantrasyonlarının takip edilmesi önerilir.
P-glikoprotein ile taşınan ilaçlar
Lansoprazolün in vitro taşıyıcı protein P-glikoprotein’i (P-gp) engellediği gözlenmiştir.
Bunun klinik uygunluğu bilinmemektedir.
Diğer ilaçların lansoprazol üzerindeki etkileri
CYP2C19’u inhibe eden ilaçlar
Fluvoksamin: Lansoprazolün CYP2C19 inhibitörü fluvoksamin ile birlikte kullanımı sırasında
doz azaltılması göz önünde bulundurulmalıdır. Lansoprazolün plazma konsantrasyonları 4
katına kadar artar.
CYP2C19 ve CYP3A4’ü indükleyen ilaçlar
Rifampisin ve St John’s wort (Hypericum perforatum) gibi CYP2C19 veya CYP3A4’ü
etkileyen enzim indükleyicileri lansoprazolün serum konsantrasyonlarını belirgin şekilde
azaltabilir.
Diğerleri
Sükralfat/Antasitler: Sükralfat/Antasitler lansoprazolün biyoyararlanımını azaltabilir. Bu
yüzden lansoprazol, bu ilaçların kullanımından en az 1 saat sonra alınmalıdır. Klinik
denemelerde, antasitler lansoprazol ile birlikte kullanılmıştır ve lansoprazolün etkinliğinde
değişikliğe dair bir kanıt görülmemiştir.
Lansoprazolün NSAİ ilaçlar ile etkileşimini gösteren önemli klinik bir çalışma yoktur.
Domperidon
Antasit ve antisekretuvarlar domperidon ile birlikte kullanıldığında, yemeklerden önce değil
sonra alınmalıdır, bu ilaçlar DUOLANS kapsül ile aynı anda alınmamalıdır.
7Domperidon, kanser kemoterapisi ile ilişkili bulantıyı azaltmak için kullanılan bir ilaç,
depresyon tedavisinde kullanılan nefazadon ya da aprepitant, kalp problemleri için veya
AIDS/HIV, enfeksiyon tedavisi için alınan ilaçlar ile birlikte dikkatli kullanılmalıdır.
Domperidonun ana metabolik yolu CYP3A4'tür. In vitro ve insan çalışmalarından elde edilen
veriler bu enzimi önemli ölçüde inhibe eden ilaçların eşzamanlı kullanımının domperidon
plazma düzeylerinin artmasına neden olabileceğini göstermiştir.
Sağlıklı kişilerde oral ketokonazol veya oral eritromisinle ayrı ayrı yapılan in vivo
farmakokinetik/farmakodinamik etkileşim çalışmaları bu ilaçların, domperidonun CYP3A4
aracılığı ile ilk geçiş metabolizmasında belirgin bir inhibisyon oluşturduğunu doğrulamıştır.
Günde dört kez domperidon 10 mg ve günde iki kez ketokonazol 200 mg kombinasyonuyla,
ve farklı zaman noktalarında 1,2-17,5 milisaniye arasında değişen gözlem dönemi süresince
QTc'nin ortalama 9,8 milisaniye uzadığı görülmüştür. Günde dört kez domperidon 10 mg ve
günde üç kez eritromisin 500 mg kombinasyonuyla ise, farklı zaman noktalarında 1,6-14,3
milisaniye arasında değişen gözlem dönemi süresince QTc'nin ortalama 9,9 milisaniye
uzadığı görülmüştür. Domperidonun kararlı durum C ve EAA değerleri bu etkileşim
maks
çalışmalarında yaklaşık üç kat artmıştır.
Bu çalışmalarda günde dört kez domperidon 10 mg monoterapisi QTc'de ortalama 1,6
milisaniye (ketokonazol çalışması) ve 2,5 milisaniye'lik (eritromisin çalışması) bir artışla
sonuçlanmıştır. Bu arada ketokonazol monoterapisi (günde iki kez 200 mg) ve eritromisin
monoterapisi (günde üç kez 500 mg) ise gözlem döneminde QTc'de sırasıyla ortalama 3,8 ve
4,9 milisaniye artışla sonuçlanmıştır.
QTc'yi uzatan diğer ilaçlarla beraber kullanılmamalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir veri bulunmamaktadır.
Pediyatrik popülasyon
Pediyatrik popülasyona ilişkin herhangi bir veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
8Çocuk doğurma potansiyeli bulunan kadınlar/Doğum kontrolü (Kontrasepsiyon)
Domperidonun çocuk doğurma potansiyeli bulunan kadınlarda kullanımına ilişkin yeterli veri
mevcut değildir.
Gebelik dönemi
Lansoprazol için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Bu sebeple gebelik döneminde lansoprazol kullanımı önerilmemektedir.
Domperidon:
Gebe kadınlarda pazarlama sonrası domperidon kullanımına ilişkin sınırlı sayıda veri
mevcuttur. Sıçanlar üzerinde yapılan bir çalışmada üreme toksisitesinin yüksek ve maternal
toksisite dozunda varlığını göstermiştir. İnsanlar açısından potansiyel riski bilinmemektedir.
Bu nedenle domperidon gebelik sırasında ancak beklenen terapötik yararın doğrulanabileceği
durumlarda kullanılmalıdır.
Laktasyon dönemi
Lansoprazol ve metabolitlerinin deney hayvanlarında anne sütüne geçtiği saptanmıştır ancak
insan sütüne geçip geçmediği bilinmemektedir. Birçok ilacın anne sütüne geçtiği
bilindiğinden, anne sütü alan bebeklerde ciddi yan etkiye yol açma potansiyeli ve hayvan
çalışmalarında karsinojenite potansiyeline sahip olduğu saptanmıştır.
Domperidon:
Emziren sıçanlarda ilaç anne sütüne geçmektedir (çoğunluğu metabolitler şeklinde: 2,5 mg/kg
oral yolla ve intravenöz uygulandığında elde edilen en yüksek konsantrasyonlar sırasıyla,
40 ng/ml ve 800 ng/ml). Emziren kadınlarda domperidonun anne sütündeki konsantrasyonu
plazma konsantrasyonlarının %10-50'sine karşılık gelmekte ve 10 ng/ml'yi geçmesi
beklenmemektedir. Önerilen en yüksek doz rejiminde anne sütüne geçen domperidonun
toplam miktarının günde 7 μg'dan az olması beklenmektedir. Bu konsantrasyonun yeni
doğana zararlı olup olmadığı bilinmemektedir.
Bu yüzden, DUOLANS kullanan annelerin emzirmeleri önerilmemektedir.
9Üreme yeteneği/Fertilite
Lansoprazol:
Lansoprazolün, 150 mg/kg/gün oral dozlarda (vücut yüzey alanına göre önerilen insan
dozunun 40 katı) uygulandığı dişi ve erkek sıçanlarda fertilite ve üreme performansı üzerine
bir etkisi görülmemiştir.
Hamile sıçanlara maksimum 150 mg/kg/gün (vücut yüzey alanına göre önerilen insan
dozunun 40 katı) ve hamile tavşanlara 30 mg/kg/gün (vücut yüzey alanına göre önerilen insan
dozunun 16 katı) oral dozlarda uygulandığı teratojenite çalışmalarında fertilitenin bozulması
veya fetus hasarını gösteren herhangi bir veri saptanmamıştır.
Domperidon:
Sıçanlarla yapılan bir çalışma, anne tarafından alınan yüksek toksik dozda reprodüktif
toksisite olduğunu göstermiştir.
4.7. Araç ve makine kullanımı üzerindeki etkiler
DUOLANS’ın içeriğindeki lansoprazolden kaynaklanan baş dönmesi, vertigo, görme
bozuklukları ve uyku hali oluşabilir. (Bkz. Bölüm 4.8.). Böyle durumlarda araç ve makine
kullanma yeteneği azalabilir. Hastalara araba kullanmaları, karmaşık makineleri çalıştırmaları
veya tehlike potansiyeli barındıran başka aktivitelerde bulunmaları tavsiye edilmez.
4.8. İstenmeyen etkiler
Lansoprazol ve Domperidon etkin maddeleri ile yapılan klinik çalışmalar sonucunda aşağıda
belirtilen advers reaksiyonlar bildirilmiştir.
Domperidon’un güvenliliği, 31 adet çift-kör, plasebo kontrollü çalışmada dispepsi,
gastroözofajiyal reflü hastalığı (GÖRH), İritabl Barsak Sendromu (İBS), bulantı ve kusma ya
da diğer ilişkili durumları olan 1275 hastada değerlendirilmiştir. Bütün hastalar en az 15
yaşındaydı ve en az 10 mg Domperidon aldılar. Ortalama toplam günlük doz 30 miligram (10-
80 mg aralığında) ve ortalama maruz kalma süresi 28 gündü (1-28 gün aralığında). Diyabetik
gastroparez, kemoterapiye bağlı ikincil semptomlar veya parkinsonizm çalışmaları dahil
edilmemiştir.
Advers ilaç reaksiyonu sıklıkları aşağıdaki kriterlere göre derecelendirilmektedir:
Çok yaygın (≥1/10); yaygın (≥1/100 ile <1/10), yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
10Gastrointestinal hastalıklar
Yaygın: Bulantı, diyare, karın ağrısı, konstipasyon, kusma, flatulans, ağız veya boğaz
kuruması
Seyrek: Glossit, özofagus kandidiyazı, pankreatit, tat alma bozuklukları
Çok seyrek: Kolit, stomatit
Sinir sistemi hastalıkları
Yaygın: Baş ağrısı, baş dönmesi
Yaygın olmayan: Somnolans
Seyrek: Huzursuzluk, vertigo, parestezi, tremor
Deri ve derialtı doku hastalıkları
Yaygın: Ürtiker, kaşıntı, kızarıklık
Seyrek: Peteşi, purpura, saç kaybı, eritema multiforma, fotoduyarlılık
Çok seyrek: Stevens-Johnson sendromu, toksik epidermal nekroliz
Kan ve lenf sistemi hastalıkları
Yaygın olmayan: Trombositopeni, eozinofili, lökopeni
Seyrek: Anemi
Çok seyrek: Agranülositoz, pansitopeni
Psikiyatrik hastalıklar
Yaygın olmayan: Depresyon, Libido kaybı, anksiyete
Seyrek: Insomnia, halüsinasyon, konfüzyon
Göz hastalıkları
Seyrek: Görme bozukluğu
Hepato-biliyer hastalıkları
Yaygın: Karaciğer enzim seviyelerinde artış
Seyrek: Hepatit, sarılık
Kas-iskelet bozukluklar, bağ doku ve kemik hastalıkları
Yaygın olmayan: Artralji, miyalji, kalça, el bileği ya da omurgada kırık (Bkz. Bölüm 4.4.)
Böbrek ve idrar hastalıkları
Seyrek: İnterstisyel nefrit
11Üreme sistemi ve göğüs hastalıkları
Yaygın olmayan: Meme ağrısı, galaktore, meme hassasiyeti
Seyrek: Jinekomasti
Genel bozukluklar ve uygulama bölgesine ilişkin hastalıklar
Yaygın: Yorgunluk
Yaygın olmayan: Asteni, Ödem
Seyrek: Ateş, hiperhidroz, anjiyoödem, anoreksi, impotans
Çok seyrek: Anaflaktik şok
Araştırmalar
Çok seyrek: Kolesterol ve trigliserit seviyelerde artış, hiponatremi
Diyabetik gastroparez dahil ek endikasyonlar ve uzun süre için, domperidonun yüksek
dozlarının kullanıldığı 45 çalışmada, advers olayların (ağız kuruluğu dışında) sıklığı oldukça
yüksekti. Bu durum prolaktin artışıyla ilişkili farmakolojik olarak tahmin edilebilen olaylar
için bilhassa aşikardı. Yukarıda listelenen reaksiyonlara ek olarak, akatizi, memelerden akıntı,
memelerde büyüme, memelerde şişme, depresyon, hipersensitivite, laktasyon bozukluğu ve
düzensiz menstruasyon da bildirildi.
Pazarlama sonrası deneyim
Klinik çalışmalar sırasında raporlanan ve yukarıda listelenen advers etkilere ek olarak,
pazarlama sonrası deneyimler sırasında aşağıdaki advers ilaç reaksiyonları raporlanmıştır:
Bağışıklık sistemi hastalıkları
Bilinmiyor: Anaflaktik reaksiyon (anaflaktik şok dahil)
Psikiyatrik hastalıklar
Bilinmiyor: Ajitasyon, sinirlilik hali
Sinir sistemi hastalıkları
Bilinmiyor: Konvülsiyon, ekstrapramidal bozukluk
Göz hastalıkları
Bilinmiyor: Okülojirik kriz
Kalp hastalıkları (Bkz. Bölüm 4.4.)
Bilinmiyor: Ventriküler aritmi, ani kardiyak ölüm, QTc uzaması
12Deri ve derialtı dokusu hastalıkları
Bilinmiyor: Ürtiker, anjioödem
Böbrek ve üriner hastalıklar
Bilinmiyor: İdrar retansiyonu
Üreme sistemi ve meme hastalıkları
Bilinmiyor: Jinekomasti, amenore
Araştırmalar
Bilinmiyor: Karaciğer fonksiyon testinde anormallik, kan prolaktin seviyesinde artış
Ekstrapiramidal bozukluk başlıca yenidoğanlar ve bebeklerde meydana gelir.
Diğer merkezi sinir sistemi ile ilişkili konvülsiyon ve ajitasyon etkileri de başlıca yeni
doğmuş bebeklerde ve çocuklarda rapor edilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Lansoprazol
Lansoprazol doz aşımının insanlar üzerindeki etkileri (akut toksisite düşük olmasına rağmen)
bilinmemektedir, bu nedenle tedavisine yönelik talimatlar verilememektedir. Ancak,
çalışmalarda lansoprazol oral yolla 180 mg’a kadar ve intravenöz yolla 90 mg’a kadar
kullanılmış ve herhangi belirgin bir istenmeyen etki görülmemiştir.
Lansoprazol’ün doz aşımında olası semptomlar için Bölüm 4.8.’e bakınız.
Raporlanan bir doz aşımı vakasında 600 mg lansoprazol alan bir hasta hiçbir advers etki
göstermemiştir. Sıçanlarda 5000 mg/kg [Vücut yüzey alanına (BSA) göre 30 mg insan
dozunun yaklaşık 1300 katı] ve farelerde 5000 mg/kg’a (BSA’ya göre 30 mg insan dozunun
yaklaşık 675,7 katı) kadar uygulanan oral lansoprazol dozları sonucunda hiçbir ölüm vakasına
veya klinik bir işarete rastlanmamıştır.
13Doz aşımından şüphelenilen durumlarda hasta gözetim altında tutulmalıdır. Lansoprazol
hemodiyaliz ile dolaşımdan uzaklaştırılamaz. Gerekli hallerde, mide yıkama, aktif kömür ve
semptomatik tedavi önerilmektedir.
Domperidon
Belirtiler
Doz aşımı başlıca yeni doğmuş bebeklerde ve çocuklarda bildirilmiştir. Doz aşımı
semptomları olarak ajitasyon, değişen bilinç, konvülsiyon, dezoryantasyon, somnolans ve
ekstrapiramidal reaksiyonlar görülebilir.
Tedavi
Domperidonun spesifik antidotu yoktur, ancak doz aşımı durumunda gastrik lavaj uygulaması
kadar aktif kömür uygulaması da yararlı olabilir. Hastanın yakın tıbbi gözetim altında
tutulması ve destekleyici tedavi önerilmektedir. Antikolinerjikler veya antiparkinson ilaçlar
ekstrapiramidal reaksiyonların kontrol edilmesinde yardımcı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sindirim sistemi ve metabolizma
ATC Kodu: A02BC03 Lansoprazol (Proton pompası inhibitörü)
A03FA03 Domperidon (Propülsifler)
Farmakodinamik etkiler
Lansoprazol:
Lansoprazol, bir gastrik proton pompası inhibitörüdür. Mide pariyetal hücrelerinin H+/K+-
ATPaz enziminin aktivasyonunu inhibe ederek gastrik asit oluşumunun son basamağını
engeller. İnhibisyon doza bağlı ve geri dönüşlüdür, hem bazal hem de uyarılmış gastrik asit
sekresyonunu etkiler. Lansoprazol pariyetal hücrelerde konsantre halde bulunur ve asidik
ortamlarında aktif hale gelir. Bunun üzerine enzim aktivitesinin inhibisyonuna neden olan
H+/K+-ATPaz enziminin sülfidril grubu ile reaksiyona girer.
Gastrik asit sekresyonu üzerine etkisi:
Lansoprazol selektif bir pariyetal hücre proton pompası inhibitörüdür. Lansoprazolun tek oral
dozu pentagastrin-uyarılmış mide asidi sekresyonunu %80’e yakın inhibe eder. Yedi gün
süreyle tekrarlanan günlük uygulamadan sonra gastrik asit sekresyonunda yaklaşık %90
inhibisyon oluşturur. Mide asidinin bazal sekresyonu üzerinde karşılıklı bir etkisi vardır.
1430 mg tek doz bazal sekresyonu %70’e kadar indirir ve hastanın semptomları ilk dozdan
itibaren düzenli olarak rahatlar. Sekiz günlük tekrarlayan uygulama sonucunda azalma
yaklaşık %85’tir. Semptomların hızlı rahatlaması günlük tek kapsül (30 mg) ile elde edilir ve
duodenal ülserli hastaların çoğu 2 hafta içinde, gastrik ülser ve reflü özofajiti olan hastaların
çoğu 4 hafta içinde iyileşir. Lansoprazol gastrik asiditeyi azaltarak uygun antibiyotiğin
H. pylori’ye karşı etkin olabileceği ortamı oluşturur.
Lansoprazol dahil, herhangi bir sebepten dolayı azalan gastrik asidite gastrointestinal sistemde
normal olarak var olan bakterilerin sayısında artışa neden olur. Proton pompası inhibitörleri
ile tedavi Salmonella ve Camphylobacter ve muhtemelen ayrıca hastanede yatan hastalarda
Clostridium difficile gibi gastrointestinal enfeksiyonların riskini az da olsa arttırabilir.
Domperidon
Domperidon, anti-emetik özelliklere sahip bir dopamin antagonistidir. Kan beyin engelini
kolaylıkla geçemez. Domperidon kullananlarda, özellikle erişkinlerde, ekstrapiramidal yan
etkiler çok nadir görülür, fakat domperidon hipofiz bezinden prolaktin salımını artırır. Anti-
emetik etkisi, periferdeki (gastrokinetik) etkilerine ve kan-beyin engelinin dışında, area
postremada yer alan kemoreseptör triger zondaki dopamin reseptörlerini antagonize etmesine
bağlıdır. Hayvan çalışmaları, beyin dokusunda elde edilen düşük konsantrasyonlar ile birlikte,
domperidonun özellikle periferideki dopamin reseptörleri üzerine periferik etkili olduğunu
göstermektedir.
İnsanlarda yapılan çalışmalar oral domperidonun alt özofagus basıncını yükselterek
antroduodenal motiliteyi iyileştirdiğini ve gastrik boşaltımı hızlandırdığını göstermiştir. Mide
sekresyonlarına etkisi yoktur.
5.2. Farmakokinetik özellikler
Genel özellikler
Lansoprazol
Emilim:
Lansoprazol, aside dayanıksız bir kimyasal yapıya sahip olması nedeniyle midede kimyasal
değişime uğramasının önlenmesi ve sistemik biyoyararlanımının artırılması amacıyla
bağırsaktan emilimini sağlayan enterik kaplı formülasyon şeklinde uygulanır.
Dağılım:
Lansoprazol %97 oranında proteine bağlanır. 0,05-5,0 mcg/ml konsantrasyon aralığında
plazma proteinlerine bağlanma oranı değişmez.
15Biyotransformasyon:
Lansoprazol yüksek oranda karaciğerde metabolize olur; plazmada ölçülebilir miktarlarda iki
metaboliti (hidroksillenmiş sülfinil ve sülfon) saptanmıştır. Bu metabolitlerin antisekretuar
aktivitesi yoktur veya çok düşüktür. Lansoprazolün pariyetal hücre kanalcıklarında H+/K+
ATPaz yolu ile asit üretimini engelleyen iki aktif metabolite dönüştüğü düşünülmekle birlikte,
bu metabolitler kanda gösterilememiştir. Bu metabolitler sistemik dolaşımda bulunmaz.
Eliminasyon:
Lansoprazolün eliminasyon yarı-ömrü onun gastrik asit sekresyonunu ne kadar süre inhibe
ettiğini yansıtmamaktadır. Plazma eliminasyon yarı-ömrü 2 saatten kısa iken, asit inhibitör
etkisi 24 saatten uzun sürer. Yaşlılarda eliminasyon yarı-ömrü 2-3 saattir.
Lansoprazolün oral yoldan tek doz uygulanmasının ardından, idrarda değişmemiş ilaç
saptanmamıştır. Bir çalışmada; 14C’ün oral yoldan tek doz uygulanmasının ardından,
uygulanan radyasyonun yaklaşık 1/3’ü idrarda, 2/3’ü feçeste saptanmıştır. Bu durum
lansoprazolün metabolitlerinin anlamlı olarak safra ile atıldığını göstermektedir.
Doğrusallık /Doğrusal Olmayan Durum:
15-60 mg aralığında oral yoldan tek doz uygulanması ile elde edilen maksimum serum
konsantrasyonları (C ) ve eğri altında kalan (EAA) değerleri uygulanan doz ile orantılıdır.
maks
Domperidon
Domperidon polimorfizm göstermektedir.
Emilim:
Domperidon, aç karına oral yolla alındığında, hızla emilerek, 30 ile 60 dakika arasında
plazmada en yüksek konsantrasyonlara ulaşır. Oral yolla alınan domperidonun mutlak
biyoyararlanımının düşük olması (yaklaşık %15), barsak duvarı ve karaciğerdeki yoğun ilk
geçiş metabolizmasına bağlıdır. Normal bireylerde yemeklerden sonra alındığında
domperidonun biyoyararlanımı artmakla birlikte, gastro-intestinal yakınmaları olanlar,
domperidonu yemeklerden 15-30 dakika önce almalıdır. Mide asidinin azalması
domperidonun emilimini bozar. Önceden alınan simetidin ya da sodyum bikarbonat oral
biyoyararlanımı azaltır. Yemeklerden sonra oral yolla alındığında, doruk plazma seviyesine
ulaşma süresi hafifçe uzar ve eğri altında kalan alan (AUC) hafifçe artar.
Dağılım:
Oral yolla alınan domperidon birikmez ve kendi metabolizmasını arttırmaz; ilk uygulamadan
16sonra elde edilen en yüksek plazma düzeyi olan 18 ng/ml ile, iki hafta süre ile günde 30 mg
uygulama sonrası, 90 dakika sonra elde edilen en yüksek plazma düzeyi, 21 ng/ml, yaklaşık
olarak aynıdır. Domperidon %91-93 oranında plazma proteinlerine bağlanır. Radyoaktif
işaretli ilaç ile hayvanlarla yapılan çalışmalarda, dokulara büyük oranda dağıldığı, ancak
beyin dokusunda düşük konsantrasyonlarda bulunduğu gösterilmiştir. Sıçanlarda, plasentaya
az miktarda geçer.
Biyotransformasyon:
Domperidon karaciğerde hidroksilasyon ve N-dealkilasyon ile hızla ve büyük oranda
metabolize olur. Diyagnostik inhibitörlerle yapılan in vitro metabolizma testleri CYP3A4’ün
domperidonun N-dealkilasyonunda yer alan en önemli P-450 sitokrom formu olduğunu,
ayrıca CYP3A4, CYP1A2 ve CYP2E1’in de domperidonun aromatik hidroksilasyonunda yer
aldığını göstermiştir.
Eliminasyon:
Oral yolla alındığında idrar ile %31, feçes ile %66 oranında atılır. Değişmeden atılan ilaç
oranı küçüktür (feçes ile atılanın %10’u, idrar ile atılanın yaklaşık %1’i). Sağlıklı bireylerde
oral yolla tek doz alındığında, plazma yarılanma ömrü 7-9 saattir, ancak ciddi böbrek
yetmezliği olan hastalarda bu süre uzar.
Hastalardaki karakteristik özellikler
Lansoprazol
Böbrek yetmezliği
Şiddetli renal yetmezliği olan hastalarda, 60 mg lansoprazolün uygulanmasının ardından
plazma proteinlerine bağlanma oranı %1-1,5 oranında azalmaktadır. Böbrek yetmezliği
olanlarda emilinasyon yarı ömrü kısalmış, toplam EAA (serbest ve proteinlere bağlı) değeri
azalmıştır. Ancak plazmadaki serbest lansoprazolün EAA değeri böbrek yetmezliği derecesi
ile ilişkili değildir, C ve T değerleri sağlıklı insanlardakine benzerdir. Böbrek
maks maks
yetmezliği olan hastalarda doz ayarlaması gerekli değildir.
Karaciğer yetmezliği
Değişik derecelerde karaciğer yetmezliği olan hastalarda ortalama plazma yarılanma ömrü 1,5
saatten 3,2-7,2 saate kadar uzamıştır. Karaciğer yetmezliği olan hastaların kararlı durumdaki
ortalama EAA değerleri %500’e kadar yükselmiştir. Ağır hepatik yetmezliği olan hastalarda
lansoprazolün dozu azaltılmalıdır.
17Geriyatrik popülasyon
Yaşlı hastalarda lansoprazolün klerensi azalır ve eliminasyon yarı ömrü %50-100 oranında
artar. Yaşlı hastalarda ortalama yarı ömrü 1,9-2,9 saat olduğundan, tekrarlayan dozlarda
günde 1 kez uygulanması ile akümüle olmadığı saptanmıştır. Yaşlılarda doruk plazma
düzeyleri değişmez.
Pediyatrik popülasyon
Yaşları 1-17 arasında olan çocuklarda 30 kg’ın altında olanlar için 15 mg ve üzerinde olanlar
için 30 mg dozla yapılan farmakokinetik değerlendirme yetişkinlerdekine benzer
bulunmuştur. Lansoprazolün 2-3 aylıktan 1 yaşa kadar olan çocuklarda 17 mg/m2 vücut yüzey
alanı veya 1 mg/kg dozda yapılan araştırmada da maruziyeti yetişkinlerdekine benzerdir. 2-3
aylıktan daha küçük infantlarda, 1,0 mg/kg ve 0,5 mg/kg tek doz ile yetişkinlere kıyasla
lansoprazole daha yüksek maruziyet görülmüştür.
CYP2C19’ü zayıf metabolize edenler
CYP2C19 genetik polimorfizm konusudur, popülasyonun %2-6’sında bulunur ve zayıf
metabolizörler olarak adlandırılır. Mutant bir CYP2C19 allelinin homozigotudur ve bu
nedenle CYP2C19 enziminin fonksiyonu yetersizdir. Lansoprazol maruziyeti, zayıf
metabolizörlerde güçlü metabolizörlerdekinin birkaç katından fazladır.
Domperidon
Böbrek yetmezliği
Ciddi böbrek yetmezliği olan hastalarda (serum kreatinin>6 mg/100 ml veya >0,6 mmol/L)
domperidon yarıömrü 7,4 saatten 20,8 saate yükselir, fakat plazma ilaç seviyeleri normal
böbrek fonksiyonları olan hastalardan daha düşüktür. Çok küçük miktarda (yaklaşık olarak
%1) değişmemiş ilaç böbrekle atılır (Bkz. Bölüm 4.4.).
Karaciğer yetmezliği
Orta derecede karaciğer yetmezliği olan hastalarda (Pugh skor 7-9, Child-Pugh Sınıf B),
domperidonun EAA ve C 'ı sağlıklı hastalardan sırasıyla 2,9 ve 1,5 kat daha yüksektir.
maks
Serbest fraksiyonu %25 arttırılır ve terminal eliminasyon yarıömrü 15 saatten 23 saate uzar.
Hafif karaciğer yetmezliği olan hastalar, protein bağlanmasında ya da terminal yarıömürde bir
değişiklik olmadan C ve EAA'ya dayanarak sağlıklı hastalardan bir miktar daha düşük
maks
sistemik maruziyete sahiptirler. Ciddi karaciğer yetmezliği olan hastalarda çalışılmamıştır
(Bkz. Bölüm 4.3.).
18Pediyatrik hastalar
Pediyatrik popülasyonda farmakokinetik veri mevcut değildir.
5.3. Klinik öncesi güvenlilik verileri
Lansoprazol
Geleneksel güvenlilik farmakolojisi, tekrar doz toksisitesi, üreme toksisitesi ve genotoksitite
çalışmalarına dayanan klinik öncesi veriler insanlar üzerine zararlı etkileri olmadığını
göstermiştir.
Sıçanlarda yapılan iki karsinojenite çalışmasında lansoprazol, doza bağlı gastrik ECL hücre
hiperplazisi ve asit sekresyonunun inhibisyonuna bağlı olarak hipergastrinemi ile ilişkili ECL
hücre karsinoidleri üretmiştir. Ayrıca Leydig hücre hiperplazisi ve benign Leydig hücre
tümörleri ile intestinal metaplazi gözlenmiştr. On sekiz aylık uygulamadan sonra retinal atrofi
oluşmuştur. Bu durum maymun, köpek ve farelerde görülmemiştir.
Bu bulguların klinik olarak ilişkisi bilinmemektedir.
Domperidon
In vitro ve in vivo elektrofizyolojik çalışmalar domperidonun insanlarda genel olarak orta
düzeyde bir riskte QT aralığını uzattığını göstermiştir.
HERG ile transfekte izole hücreler ve izole kobay miyositleri üzerindeki in vitro deneylerde,
maksimum günlük 20 mg (günde 2 kez) doz verilmesinden sonra insanlardaki serbest plazma
konsantrasyonu ile karşılaştırıldığında, iyon kanalları aracılığıyla mevcut inhibisyon IC50
değerlerine dayanarak, maruz kalma oranları 5 ile 30 kat arasında idi. İzole kardiyak
dokulardaki in vitro deneylerde, aksiyon potansiyel süresinin uzaması için maruz kalma
işaretleri, insanlardaki maksimum günlük dozda (20 mg, günde 2 kez) serbest plazma
konsantrasyonlarını aştı. Ancak, in vitro proaritmik modellerde (izole Langendorff perfüze
kalp) ve in vivo modellerde (köpek, hint domuzu, torsades de pointese duyarlı tavşanlar)
insanlardaki maksimum günlük dozda (20 mg, günde 2 kez) serbest plazma
konsantrasyonlarını 17 kattan daha fazla aştı. Domperidonun, CYP3A4 ile metabolizmasının
inhibisyonu varlığında, serbest plazma konsantrasyonları 10 kata kadar çıkabilir. Anne
tarafından alınan yüksek toksik dozda (insanlar için önerilen dozun 40 katından fazla),
sıçanlarda teratojenik etkiler görülmüştür. Farelerde ve tavşanlarda hiçbir teratojenite
gözlenmemiştir.
196. FARMASÖTİK ÖZELLİKLER
6.1. Yardımcı maddelerin listesi
Lansoprazol %8,5 Pellet içeriği;
Sukroz
Mannitol (E421)
Kalsiyum CMC
Disodyum Hidrojen Fosfat
Hafif Magnezyum Karbonat
Şeker
Metil Paraben Sodyum
Propil Paraben Sodyum
Polivinilpirolidon
Tween 80
Hidroksi Propil Metil Selüloz (HPMC E5)
HPMC P-55
Talk
Setil Alkol
Titanyum Dioksit (E171)
İzopropil Alkol
Domperidon %40 Pellet içeriği;
Mannitol (E 421)
Şeker
Starch
Polivinilpirolidon
Sarı Demir Oksit (E172)
Etil Selüloz
Kapsül kabuğu olarak;
Jelatin
Indigotine FD&C Blue2 (E132)
Eritrosin FD&C Red3 (E127)
6.2. Geçimsizlikler
Bilinen herhangi bir geçimsizliği bulunmamaktadır.
206.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
28 SR Kapsül, PVC/PVDC blister ambalaj içerisinde ve karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Nuvomed İlaç San. Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat: 3
Esenler/İSTANBUL
Tel : 0850 201 23 23
Faks : 0212 482 24 78
E-mail : info@nuvomedilac.com.tr
8. RUHSAT NUMARASI(LARI)
237/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 09.12.2011
Ruhsat yenileme tarihi :
10. KÜB’ÜN YENİLENME TARİHİ
21