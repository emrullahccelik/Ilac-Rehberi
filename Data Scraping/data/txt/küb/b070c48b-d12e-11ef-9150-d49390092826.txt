KISA ÜRÜN BİLGİSİ
1. BESERİ TIBBİ ÜRÜNÜN ADI
OLY® %1 sprey
2. KALİTATİF VE KANTİTATİF BİLEŞİM
Etkin madde: 1 ml OLY®, 10 mg (1%) alkollü çözelti içerisinde izokonazol içerir.
Yardımcı madde(ler):
Propilen glikol 200 mg / ml
Yardımcı maddeler için 6.1’e bakınız.
3. FARMASÖTİK FORM
Deri spreyi
Berrak, homojen çözelti
4. KLİNİK ÖZELLİKLER
4.1 Terapötik endikasyonlar
Derinin yüzeysel mantar enfeksiyonlarında (örnegin, Tinea pedum et manuum, Tinea
corporis,Tinea inguinalis, Tinea cruris, Tinea capitis, Candidiasis, Pityriasis versicolor,
Erythrasma’da) endikedir.
4.2 Pozoloji ve uygulama şekli
Pozoloji/uygulama sıklığı ve süresi: OLY® günde 1 defa kullanılır.
Genel kural olarak, mantar enfeksiyonlarında topikal tedavi 2-3 hafta süreyle ve inatçı
enfeksiyonlarda (özellikle interdigital alanların enfeksiyonunda) 4 haftaya kadar
sürdürülmelidir. Daha uzun tedavi süreleri de mümkündür.
Uygulama şekli: Uygulama için koruyucu başlık çıkarılır ve dikey olarak tutulan sprey
şişesinin üst kısmına basılır. OLY® günde 1 defa hastalıklı deri kısımlarına ince olarak
püskürtülür (sıkılır).
Hastalığın tekrarını önlemek için, klinik iyileşmeyi takiben en az iki hafta daha OLY®’ nin
kullanılması gerekir.
4.3 Kontrendikasyonlar
Etkin veya yardımcı maddelerden herhangi birine karşı aşırı duyarlılık.
4.4 Özel kullanım uyarıları ve önlemleri
Yüze uygulamada OLY®’nin göze kaçmamasına dikkat edilmelidir.
Tedavi esnasında cilt çok fazla kurursa, ilaveten nötral, yağlı bir preparat kullanılmalıdır.
Enfeksiyonun tekrarlamasını önlemek için kişisel kullanım eşyalarının (yüze temas eden
eşyaların, havluların, -tercihen pamuklu- iç çamaşırlarının) kaynatılarak yıkanması ve her gün
değiştirilmesi gereklidir.
1/4OLY® ile tedavinin başarılı olmasında düzenli hijyen uygulamaları gereklidir. Tinea pedis
varlığında ayaklar yıkandıktan sonra parmak araları tamamen kurutulmalı ve çoraplar her gün
düzenli olarak değiştirilmelidir.
OLY® ciltte iritasyona neden olabilen propilen glikol içermektedir.
4.5 Diğer tıbbi ürünler ile etkileşim ve diğer etkileşim şekilleri
Bilinen bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
İzokonazol’ün gebe kadınlarda kullanımına ilişkin yeterli veri mevcut değildir.
Gebelik dönemi
İnsanlarda izokonazol içeren preparatların hamilelik döneminde kullanılmasıyla teratojenik
risk saptanmamıştır.
Laktasyon dönemi
Etkili dozdaki izokonazolün anne sütüne geçmesi olası değildir.
4.7 Araç ve makine kullanımı üzerindeki etkiler
OLY®’nin araç veya makine kullanma becerisini etkilediğini gösteren hiçbir veri yoktur.
4.8 İstenmeyen etkiler
İzokonazol tedavisi sırasında birkaç izole vakada kaşıntı, yanma, eritem veya veziküllenme,
gibi lokal semptomlar görülmüştür.
Allerjik deri reaksiyonları da görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Tek doz toksisite çalışmalarından elde edilen sonuçlara göre etkin madde olan izokonazol
fiilen nontoksik olarak değerlendirilebilir. Bir defalık fazla dozun doz aşımında (absorbsiyonu
artıran geniş alana uygulanmasıyla) veya yanlışlıkla oral olarak alınması durumunda herhangi
bir akut intoksikasyon riski beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup : Topikal kullanılan antifungaller, imidazol türevleri
ATC kodu: D01AC05
2/4İzokonazol, derinin yüzeysel mantar hastalıklarının tedavisi için geliştirilmiş bir ilaçtır.
Antimikrobiyal etki spektrumu çok geniştir. Hem dermatofitleri ve maya ya da maya benzeri
mantarları (Pityriasis versicolora neden olan organizmaları), hem de küf mantarlarını etkiler.
Ayrıca Erythrasma'ya neden olan organizmalara karşı da etkilidir.
5.2 Farmakokinetik özellikler
Emilim: OLY® %1 spreyin aktif maddesi izokonazol deriye hızla penetre olur.
Perkütan absorbsiyon miktarı, gönüllülere 3H-izokonazol içeren spreyler uygulanarak
araştırılmıştır. Sırt bölgesinde, yapışkan bir bantla boynuzsu tabakası kaldırılmış deriye
ortalama 4 saat uygulama süresince, dozun %11.3 ± 4.9’u perkütan olarak absorbe edilmiştir.
Dağılım: Spreyin deriye uygulanmasını takiben sıvının uçucu ve uçucu olmayan
komponentler içeren özel bileşimi nedeni ile deri yüzeyinde doygunluğu çok yüksek bir
çözelti oluşur. Böylece canlı deride ve boynuzsu tabakada yüksek antimikotik
konsantrasyonlar sağlanır. Bu konsantrasyonlar en önemli patojenlere (dermatofitler, küf ve
maya mantarları) karşı minimum inhibitör ve biyosidal antimikotik konsantrasyonlarını birkaç
kez aşar.
Biyotrasformasyon: Absorbe edilen izokonazol (0.5 mg 3H-izokonazol nitratın i.v.
uygulanmasından sonra araştırılmıştır) tamamen metabolize edilir. 2,4-dikloromandelik asit
ve 2-(2,6-diklorobenziloksi)-2-(2,4-diklorofenil)-asetik asit, miktar olarak en önemli
metabolitlerdir.
Eliminasyon: İşaretli maddenin 1/3'i böbrek yoluyla ve 2/3'si safra ile olmak üzere; total
dozun %75’i 24 saat içinde elimine edilir.
5.3 Klinik öncesi güvenlilik verileri
Tekrarlanan doz toksisite çalışmalarından elde edilen sonuçlar OLY®’nin terapötik dozda
kullanımının herhangi bir hayati risk oluşturmadığını göstermiştir.
Gen ve kromozom mutasyonlarının araştırılması ile ilgili in vitro ve in vivo deneylerde
İzokonazol’ün mutajenik potansiyeline dair bir veriye rastlanmamıştır. In vivo tümorijenisite
çalışması yapılmamıştır. Bugün sahip olduğumuz bilgilere göre; mutajenite testlerinin ve
tekrarlanan toksisite çalışmalarının sonucuna, kimyasal yapı ve etkisinin biyokimyasal
mekanizmasına bakıldığında İzokonazol’ün tümorijenik potansiyeli olduğuna dair hiçbir kanıt
yoktur.
Bir seri özel üreme toksisitesi çalışmalarında, izokonazol, üreme siklusunun hiçbir fazında
herhangi bir yan etkiye yol açmamıştır. Özellikle teratojenik potansiyele dair hiçbir kanıt
bulunmamıştır.
Deride ve mukoz membranlarda yapılan lokal tolerans çalışmalarından alınan sonuçlara göre,
terapötik durumlarda belirgin bir lokal irritasyon beklenmemelidir. Tavşan gözünde elde
edilen sonuçlara göre, gözün kazara kontaminasyonunda, konjunktival irritasyon görülebilir.
6. FARMASÖTİK ÖZELLİKLERİ
6.1 Yardımcı maddelerin listesi
Propilen glikole
Etanol
3/46.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altında oda sıcaklığında ve ışıktan koruyarak saklayınız.
6.5 Ambalajın niteliği ve içeriği
Karton kutuda, 20 ml ve 50 ml çözelti içeren, beyaz, plastik koruyucu kapaklı, sprey pompalı
HDPE şişe.
6.6 Beşeri tıbbi üründen arta kalan maddelerin imhası ve diger özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeligi” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No:16
34382 Şişli – İSTANBUL
Tel: (+90 212) 220 64 00
Fax: (+90 212) 222 58 89
8. RUHSAT NUMARASI (LARI)
2016/696
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.10.2016
Ruhsat yenileme tarihi: ---
10. KÜB’ÜN YENİLENME TARİHİ
---
4/4