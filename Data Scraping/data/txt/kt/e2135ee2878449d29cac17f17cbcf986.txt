 
 
1 / 6 
 KULLANMA TALİMATI  
KLORHEX  PLUS  2,5 mg/mL  + 1,2 mg/mL  gargara  
Ağızda çalkalanarak uygulanır.  
 
• Etkin madde: 1 mL gargara solüsyonu, 2,5 mg flurbiprofen ve 1,2 mg klorheksidin diglukonat  
içerir.  
• Yardımcı maddeler: Makrogolgliserol hidroksistearat 40, gliserol, sakkarin sodyum , sorbitol 
sıvı, kristalize olmayan (%70’lik), ecocool MP, patent mavisi V, sodyum hidrojen karbonat, 
propilen glikol, saf su   
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
•Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•Eğer ilave sorularınız olursa, lütfen doktorunuza veya eczacınıza danışınız.  
•Bu ilaç kişisel olarak sizin için reçete edilmiştir, başkalarına vermeyiniz. 
•Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
•Bu talimatta yazılanlara aynen uyunuz. İlaç hakkında size  önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
 
1.  KLORHEX PLUS  nedir ve ne için kullanılır?  
2.  KLORHEX PLUS ’ı kullanmadan önce dikkat edilmesi gerekenler  
3.  KLORHEX PLUS  nasıl kullanılır?  
4.  Olası yan etkiler nelerdir?  
5.  KLORHEX PLUS ’ın saklanması  
 
Başlıkları yer almaktadır. 
 
 
 
  
 
2 / 6 
 1.  KLORHEX  PLUS  nedir ve ne için k ullanılır?  
KLORHEX PLUS, steroid yapıda olmayan (non- steroidal), yangı önleyici ve ağrı  kesici bir ilaç 
olan flurbiprofen ve antiseptik (mikrop öldürücü) etkiye sahip klorheksidin glukonat 
içermektedir.  
KLORHEX PLUS , 200 mL amber renkli  PET şişede, 15 mL ölçek ile birlikte karton  kutu 
ambalajda takdim edilir.  
 KLORHEX PLUS aşağıdaki hastalıkların tedavisinde kullanılır;  
• Ağız ve boğaz mukozasında iltihap (enflamasyon) ve ağrıyla seyreden diş eti iltihabı  
(gingivit), ağız içi iltihabı (stomatit), boğaz iltihabı (farenjit), bademcik iltihabı (tonsillit) ve 
pamukçuklarda (aftöz lezyonlar),  
• Ağız ve boğazda mikroorganizmaların üremesinin durdurulması, y utma işlevinin  
rahatlatılması ve diş eti rahatsızlıklarında belirti giderici olarak,  
• Diş hekimliğinde işlemlerden önce ve sonra,  
• Radyoterapi (ışın tedavisi) ve kemoterapi (ilaç tedavisi) sonrası veya diğer nedenlere bağlı ağız içi yaralarda (mukozit),  
• Diş plaklarının önlenmesinde kullanılır. 
 
2.  KLORHEX  PLUS ’ı kullanmadan önce dikkat edilmesi gerekenler  
KLORHEX  PLUS ’ı aşağıdaki durumlarda KULLANMAYINIZ  
Eğer,  
• Flurbiprofene , klorheksidin’e  veya ürünün formülünde bulunan yardımcı  maddelerden 
herhangi birine  karşı aşırı hassasiyetiniz varsa,  
• Asetilsalisilik asit veya diğer steroid olmayan antie nflamatu var ilaçlara karşı hassasiyetiniz  
varsa,  
• Önceden bronkospazm (bronşiyal daralma nedenli nefes alma güçlüğü), asetilsalisilik asit y a 
da diğer steroid olmayan ant ienflamatu var ilaçların kullanımına bağlı nezle (rinit) ya da 
kurdeşen (ürtiker) geçirdiyseniz, 
• Mide ve oniki parmak bağırsağı mukozasında oluşan yaralarınız (peptik ülseriniz) varsa 
veya geçmişte bu hastalığı geçirdiyseniz.  
• Hamile iseniz veya çocuk emziri yorsanız , KLORHEX PLUS’ı kullanmayınız.  
 
  
 
3 / 6 
 KLORHEX  PLUS ’ı aşağıdaki durumlarda DİKKATLİ KULLANINIZ  
Eğer,  
• Böbrek yetmezliği, kalp yetmezliği ya da karaciğer yetmezliğiniz varsa.  
• 12 yaşın altında kullanılmamalıdır.  
• 12 yaş ve üzerindeki çocuklarda doktor tavsiyesiyle kullanılmalıdır.  
• Aralıksız olarak 7 günden fazla kullanılmamalıdır. 
• KLORHE X PLUS, içeriğindeki klorheksidin glukonat nedeniyle, ağız içinde, dil ve diş 
üzerinde geri dönüşümlü renk değişikliği yapabilir. Geri dönüşümlü olan bu renk değişikliği , 
ilacın kullanımı kesildikten sonra kendiliğinden ortadan kalkacaktır.  
• KLORHE X PLUS yalnızca ağız içinde kullanılır; gözler ve kulaklar ile temas ettirilmesinden 
kaçınılmalıdır.  
Bu uyarılar  geçmişteki  herhangi bir dönemde dahi olsa sizin için geçerliyse  lütfen doktorunuza 
danışınız.  
 
KLORHEX  PLUS ’ın yiyecek ve içecek ile kullanılması  
KLORHEX PLUS ’ın kullanım yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz KLORHEX PLUS’ı kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
KLORHEX PLUS  kullanılırken emzirmeye son verilmeli ya da ilaç kesilmelidir.  
 Araç ve makine kullanımı  
KLORHEX PLUS ’ın araba ve makine kullanmaya etkisi konusunda çalışılmamıştır, fakat 
farmakodinamik özellikleri ve genel emniyet profiline dayanılarak bir etki oluşması beklenmez.  
 
KLORHEX  PLUS ’ın içeriğinde bulunan bazı yard ımcı madde ler hakkı nda ön emli bilgiler  
Bu tıbbi ürün, sorbitol içerdiği için, eğer daha önceden doktorunuz tarafından bazı şekerlere  
 
4 / 6 
 karşı dayanıksızlığınız olduğu söylenmişse bu tıbbi ürünü almadan önce doktorunuzla temasa 
geçiniz.  
 Diğer ilaçlar ile birlikte kullanımı 
KLORHEX PLUS ’ın etkin maddelerinden flurbiprofen furosemidin diüretik faaliyetini nadiren 
azaltabilir. Ayrıca, flurbiprofen nadiren antikoagülan ilaçlarla etkileşime girebilir. Bunun yanı 
sıra flurbiprofenin digoksin, tolbuta mid ve antiasit ile bir etkileşimi bulunmamaktadır . 
KLORHEX PLUS  içeriğindeki klorheksidin glukonatın diğer ilaçlarla etkileşimi ile ilgili 
herhangi bir bilgi bulunmamaktadır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  KLORHEX  PLUS  nasıl kullanılır?  
 Uygun kullanım ve doz/uygulama sıklığı için talimatlar:  
Seyreltilmeden kullanılmalıdır.  10 m L gargara solüsyonu günde iki veya üç defa çalkalama veya 
gargara yapılır . Aralıksız olarak 7 günden fazla kullanılmamalıdır. 
 
Uygulama yolu ve metodu:  
KLORHEX PLUS  ağızda çalkalamak ve/veya gargara yapmak içindir. Gargara yaptıktan  sonra 
kalan kısım dışarı atılmalı, yutulmamalıdır.  
 
• Değişik yaş grupları:  
Çocuklarda kullanımı : 
12 yaş altı çocuklarda kullanılmamalıdır.  
Yaşlılarda kullanımı : 
Yaşlılarda kullanımı ile ilgili veri bulunmamaktadır.  
 
• Özel kullanım durumları:  
Böbrek yetmezliği:  
Böbrek yetmezliği olan hastalarda dikkatli kullanılmalıdır.  
Karaciğer yetmezliği:  
Karaciğer yetmezliği olan hastalarda dikkatli kullanılmalıdır.   
 
5 / 6 
 Eğer KLORHEX  PLUS’ın  etkisinin çok güçlü veya zayıf olduğuna dair bir izleniminiz var  ise 
doktorunuz veya eczacınız il e konuşunuz. 
 
Kullanmanız gerekenden daha fazla KLORHEX  PLUS  kullandıysanız:  
KLORHEX  PLUS ’tan kullanmanız gerekenden fazlasını kullanmışsanız bir doktor veya eczacı 
ile konuşunuz. 
 KLORHEX  PLUS ’ı kullanmayı unutursanız:  
İlacınızı almayı unutursanız bekleyiniz ve bir sonraki dozunuzu zamanında alınız.  
Unutulan dozları dengelemek için çift doz almayınız. 
 
KLORHEX  PLUS  ile tedavi sonlandırıldığında oluşabilecek etkiler:  
KLORHEX PLUS  ile tedavi sonlandırıldığında  oluşabilecek etkiler hakkında bir bilgi 
bulunmamaktadır. 
 
4.  Olası yan etkiler nelerdir?  
Tüm ilaçlar gibi, KLORHEX PLUS ’ın içeriğinde bulunan maddelere duyarlı olan kişilerde yan 
etkiler  olabilir.  
 Aşağıdakilerden biri olursa KLORHE X PLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar  
• Aşırı duyarlılık reaksiyonları (hipersensitivite)  
• Ani gelişen nefes darlığı, ciltte döküntü, yüzde ve/veya dilde şiş me (anaflaksi)  
 
Bunlar çok ciddi yan etkilerdir. Eğer bunlardan biri sizde mevcut ise, sizin KLORHEX PLUS’a 
karşı ciddi alerjiniz var demektir. Acil tıbbi müdah aleye veya hastaneye yatırılma nıza gerek 
olabilir.  
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz doktorunuza söyleyiniz:  
• Hassasiyet bulguları  
• Lokal irritasyonlar  
• Ağız içinde, dil ve diş üzerinde geri dönüşümlü renk değişikliği   
 
6 / 6 
 • Tat almada değişiklik  
• Ağızda iğne batması ve yanma hissi  
• Ağız kuruluğu veya susuzluk hiss i 
• Diş taşı oluşumunda artış  
Bunlar KLORHEX PLUS’ın hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesin de yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği  
hakkında daha fazla bilgi edinilmesine katkı sağlamış olacaksınız.  
 
5.  KLORHEX  PLUS ’ın saklanması  
KLORHEX  PLUS ’ı çocukların göremeyeceği, erişemeyeceği yerlerde ve ambalajında saklayınız. 
25°C altındaki oda sıcaklığında saklayınız. 
Son kullanma tarihiyle uyumlu olarak kullanınız. 
Çökelti görüldüğünde kullanmayınız. 
Ambalajdaki son kullanma tarihinden sonra KLORHEX PLUS ’ı kullanmayınız.  
Eğer üründe ve/veya ambalajında bozukluklar fark ederseniz KLORHEX  PLUS ’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz . 
 
Ruhsat Sahibi :     Drogsan İlaçları San. ve Tic. A.Ş.  
                              Oğuzlar Mah. 1370. sok. 7/3 Balgat -ANKARA  
 
Üretim Yeri    :     Drogsan İlaçları San. ve Tic. A.Ş.  
                              06760 Çubuk / Ankara  
 
Bu kullanma talimatı  ../../.. tarihinde  onaylanmıştır. 