KISA ÜRÜN BİLGİSİ
1. BEŞERİ TIBBİ ÜRÜNÜN ADI
BONEPLUS 5 mg film tablet
2. KALİTATİF VE KANTİTATİF BİLEŞİM
Etkin madde: Her bir film tablet;
5 mg risedronat sodyum içerir.
Yardımcı maddeler:
Laktoz monohidrat 21.60 mg
Lesitin (soya) (E322) 0,042 mg
Yardımcı maddeler için 6.1’e bakınız.
3. FARMASÖTİK FORM
Film tablet
Oblong, bikonveks, sarı renkli film tabletler.
4. KLİNİK ÖZELLİKLER
4.1. Terapötik endikasyonlar
Postmenopozal osteoporoz ve kortikosteroid kullanımına bağlı gelişen osteoporoz tedavisinde
endikedir.
4.2. Pozoloji ve uygulama şekli
Pozoloji:
Erişkinler için önerilen günlük doz, bir adet 5 mg tablettir.
Uygulama sıklığı ve süresi:
 Risedronat sodyumun absorpsiyonu yiyeceklerden ve polivalan katyonlardan
etkilenmektedir (Bkz. 4.5 Diğer tıbbi ürünler ile etkileşimler ve diğer etkileşim şekilleri), bu
nedenle yeterli emilimin sağlanması için hastalar BONEPLUS 5 mg’ı kahvaltıdan önce: ilk
yemekten, diğer tıbbi ürünlerden veya içeceklerden (su dışında) 30 dakika önce su ile birlikte
almalıdır. BONEPLUS 5 mg yalnızca su ile alınmalıdır. Bazı maden sularının kalsiyum
konsantrasyonu yüksek olduğundan, bunların kullanılmaması gerekmektedir (Bkz. 5.2
Farmakokinetik özellikler).
 BONEPLUS 5 mg tableti almayı unutan hastalar, ilaç almadıklarını fark ettikleri gün
içerisinde bir BONEPLUS 5 mg tablet almalıdırlar. Daha sonra hastalar normal rutinlerine
dönerek, tabletleri önceden belirledikleri saate göre almaya devam etmelidirler.
Uygulama şekli:
Tablet bütün olarak yutulmalıdır; emilmemeli veya çiğnenmemelidir. Tabletin mideye
ulaşmasına yardımcı olmak için BONEPLUS 5 mg tablet dik pozisyonda ve bir bardak su
1(≥ 120 ml) ile alınmalıdır. Hastalar tableti aldıktan sonra 30 dakika yatmamalıdır (Bkz. 4.4
Özel kullanım uyarıları ve önlemleri).
Diyetle alınan kalsiyum ve D vitamini yeterli değilse, kalsiyum ve D vitamini takviyesi
düşünülmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ya da orta derecede böbrek yetmezliği olan hastalarda doz ayarlamasına gerek yoktur.
Risedronat sodyumun şiddetli böbrek yetmezliği olan hastalarda (kreatinin klerensi
30 ml/dak.’dan düşük) kullanımı kontrendikedir (Bkz. 4.3 Kontrendikasyonlar ve 5.2
Farmakokinetik özellikler). Karaciğer yetmezliği olan hastalarda doz ayarlamasına gerek
yoktur.
Pediyatrik popülasyon:
Çocuklarda ve adolesanlarda BONEPLUS 5 mg’ın güvenliliği ve etkinliği bilinmemektedir.
Geriyatrik popülasyon:
Genç hastalarla karşılaştırıldığında yaşlı hastalarda (>60 yaş) biyoyararlanım, dağılım ve
eliminasyon benzer olduğundan doz ayarlamasına gerek yoktur. Bu durum, postmenopozal
popülasyonda, 75 yaş ve üstündeki çok yaşlı hastalarda da gösterilmiştir.
4.3. Kontrendikasyonlar
 Risedronat sodyum veya formülasyondaki yardımcı maddelerden birine karşı aşırı
duyarlılık
 Hipokalsemi (Bkz. 4.4 Özel kullanım uyarıları ve önlemleri)
 Gebelik ve laktasyon
 Şiddetli böbrek yetmezliği (kreatinin klerensi <30 ml/dak.)
BONEPLUS, lesitin (soya yağı) ihtiva eder. Fıstık ya da soyaya alerjisi olan hastalar, bu tıbbi
ürünü kullanmamalıdır.
4.4. Özel kullanım uyarıları ve önlemleri
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle,
Barrett özofagusu veya gastroözofageal reflü zemininde artmış özofagus kanser riski
olan hastalarda, bu ilaçların kullanımından kaçınılmalıdır.
Bifosfonatlar ile tedavi edilen hastalarda atipik bölgelerde (subtrokanterik ve femur şaft)
kırıklar görülebilir. Bu kırıklar genellikle travma olmaksızın ya da minimal travma ile
gelişmektedir. Bifosfonat kullanan ve uyluk ya da kasık ağrısı ile başvuran hastalar atipik
kırık şüphesi ile değerlendirilmelidir. Bu hastalarda bireysel risk/yarar analizine göre
bifosfonat tedavisinin kesilmesi gündeme gelebilir.
2Yiyecekler, içecekler (su dışında) ve polivalan katyon (kalsiyum, magnezyum, demir ve
alüminyum gibi) içeren tıbbi ürünler bifosfonatların emilimini etkiler, bu nedenle
BONEPLUS 5 mg ile aynı zamanda alınmamalıdır (Bkz. 4.5 Diğer tıbbi ürünler ile
etkileşimler ve diğer etkileşim şekilleri). İstenen etkinliğe ulaşmak için, doz önerilerine sıkıca
uyulması gereklidir (Bkz. 4.2 Pozoloji ve uygulama şekli).
Menopoz sonrası osteoporozun tedavisinde bifosfonatların etkinliği düşük kemik mineral
yoğunluğu (KMY) (kalça veya lumbal omur KMY T-skoru ≤ -2.5 Standart Sapma) ve/veya
tekrarlayan kırık ile ilişkilendirilir.
İleri yaş veya kırık için klinik risk faktörleri, tek başına bifosfonat ile osteoporoz tedavisine
başlamak için neden değildir.
Çok yaşlı kadınlarda (>80 yaş) risedronat sodyum dahil bifosfonatların etkinliğini destekleyen
kanıtlar sınırlıdır (Bkz. 5.1 Farmakodinamik özellikler).
Bifosfonatlar ile özofajit, gastrit, özofageal ülserasyonlar ve gastroduodenal ülserasyonlar
arasında bağlantı bulunmuştur. Bu nedenle, aşağıdaki durumlarda dikkatli olunmalıdır:
 Striktür veya akalazya gibi özofagus geçişinde veya boşalmasında gecikme öyküsü olan
hastalarda
 Tabletin alınmasından sonra en az 30 dakika dik pozisyonda duramayan hastalarda
 Risedronat aktif veya yakın zamanda özofagus veya üst gastrointestinal problemleri olan
hastalara verilirse (bilinen Barrett özofagus dahil).
İlacı reçete edenler doz talimatlarına dikkat etmenin önemini hastalara vurgulamalı ve olası
özofagus reaksiyonu semptomları veya belirtileri konusunda hastaları uyarmalıdır. Hastalara
disfaji, yutma sırasında ağrı, retrosternal ağrı veya yeni/kötüleşen mide yanması gibi özofagus
tahrişi semptomları gelişirse, gecikmeden doktora başvurmaları talimatı verilmelidir.
BONEPLUS 5 mg tedavisine başlanmadan önce hipokalsemi tedavi edilmelidir. BONEPLUS
5 mg tedavisine başlanırken kemik ve mineral metabolizmasının diğer bozuklukları
(paratiroid disfonksiyonu, hipovitaminoz D gibi) tedavi edilmelidir.
Primer olarak intravenöz yoldan uygulanmış bifosfonatlar dahil kanser tedavisi alan
hastalarda, genel olarak diş çekimi ve/veya lokal enfeksiyonla (osteomiyelit dahil) birlikte
çene osteonekrozu bildirilmiştir. Bu hastaların birçoğu ayrıca kemoterapi ve kortikosteroidler
alan hastalardır. Çene osteonekrozu, oral bifosfonat alan osteoporozlu hastalarda da
bildirilmiştir.
Eşlik eden risk faktörleri (kanser, kemoterapi, radyoterapi, kortikosteroidler ve kötü ağız
hijyeni gibi) bulunan hastalarda bifosfonatlarla tedaviden önce diş muayenesi ile uygun
önleyici diş bakımı ve tedavisi düşünülmelidir.
Tedavi sırasında, hastalar mümkünse invazif diş girişimlerinden kaçınmalıdır. Bifosfonat
tedavisi sırasında çene kemiği osteonekrozu geliştiren hastalar için diş cerrahisi durumu
kötüleştirebilir. Diş girişimi gerekli olan hastalar için bifosfonat tedavisinin kesilmesinin,
çene kemiği osteonekroz riskini azaltacağını gösteren veri bulunmamaktadır. Her hasta için
3tedavi eden hekimin hastanın yarar/risk değerlendirmesine göre vereceği klinik karara
uyulmalıdır.
Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dâhil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
Atipik femur fraktürleri
Özellikle osteoporoz için uzun-süreli tedavi alanlar olmak üzere bifosfonat tedavisi ile atipik
subtrokanterik ve diyafiz femoral fraktürler bildirilmiştir. Bu transvers veya kısa oblik
fraktürler femur boyunca lesser trokanter’in altından suprakondiler flare’in üzerine kadar her
bölgede oluşabilir. Bu fraktörler minimal travma ile veya travma olmaksızın oluşabilir ve bazı
hastalarda uyluk ya da kasık ağrısı deneyimleyen hastalarda bir tamamlanmış femoral fraktür
göstermeden haftalar aylar önce sıklıkla stres fraktürlerin görüntüleme özellikleri ile
ilişkilidir. Fraktürler genellikle bilateraldir; bu nedenle uzun-süreli şaft fraktürü olan
bifosfonatlarla tedavi edilen hastalarda kontralateral femur incelenmelidir. Bu fraktürlerin
iyileşmesinin yavaş olduğu bildirilmiştir. Atipik femur fraktürün şüphelenildiği hastalarda
değerlendirmenin beklenmesinde münferit fayda risk değerlendirmesine göre bifosfonat
tedavisinin kesilmesi düşünülmelidir.
Bifosfanat tedavisi süresince hastalar herhangi bir uyluk, kalça veya kasık ağrısını
bildirmeleri konusunda bilgilendirilmeli ve bu semptomları gösteren hastalar bir inkomplet
femur fraktürü açısından değerlendirilmelidir.
Laktoz uyarısı:
BONEPLUS tabletler laktoz içermektedir. Nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Risedronat sodyum ile resmi etkileşim çalışmaları yapılmamıştır. Bununla birlikte klinik
çalışmalarda diğer tıbbi ürünlerle arasında klinik olarak önemli etkileşim saptanmamıştır.
Risedronat sodyumun günlük kullanıldığı Faz III osteoporoz çalışmalarında asetil salisilik asit
kullanım oranı % 33, nonsteroid antiinflamatuar ilaç (NSAİİ) kullanım oranı % 45 olarak
bildirilmiştir.
Uygun görüldüğünde risedronat sodyum östrojen destek tedavisi ile eş zamanlı olarak
kullanılabilir.
Polivalan katyonlar içeren tıbbi ürünler (kalsiyum, magnezyum, demir ve alüminyum gibi) ile
eş zamanlı kullanımı risedronat sodyumun emilimini etkileyecektir (Bkz. 4.4. Özel kullanım
uyarıları ve önlemleri).
4Risedronat sodyum sistemik olarak metabolize olmaz, sitokrom P450 enzimlerini indüklemez
ve düşük oranda proteinlere bağlanır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların BONEPLUS alırken hamile kalmamaları tavsiye
edilir.
Gebelik dönemi
Hamile kadınlarda risedronatın yeterli ve iyi kontrollü çalışması yoktur.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir. Risedronatın gebe kadınlarda kullanımına
ilişkin yeterli veri mevcut değildir.
BONEPLUS gebelik döneminde kullanılmamalıdır.
Laktasyon dönemi
Risedronatın insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, risedronatın sütle atıldığını göstermektedir.
BONEPLUS laktasyon döneminde kullanılmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkisi yoktur veya ihmal edilebilir düzeydedir.
4.8. İstenmeyen etkiler
Klinik çalışmalarda gözlenen istenmeyen etkiler
Risedronat sodyum Faz III klinik çalışmalarda 15.000 üzerinde hastada çalışılmıştır. Klinik
çalışmalarda gözlenen istenmeyen etkilerin çoğu hafif ve orta şiddette olup, genellikle
tedavinin kesilmesini gerektirmemiştir.
Osteoporozu olan ve 36 ay risedronat sodyum 5 mg/gün (n=5020) veya plasebo (n=5048) ile
tedavi edilen postmenopozal kadınlarda yapılan Faz III klinik çalışmalarda bildirilen ve
risedronat sodyum ile ilişkili olması mümkün ya da muhtemel olduğu düşünülen advers
olaylar aşağıda listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş ağrısı
5Göz hastalıkları
Yaygın olmayan: İritis*
Gastrointestinal hastalıklar
Yaygın: Konstipasyon, dispepsi, bulantı, karın ağrısı, diyare
Yaygın olmayan: Gastrit, özofajit, disfaji, duodenit, özofageal ülser
Seyrek: Glossit, özofageal yapışıklık
Kas-iskelet bozuklukları, bağ doku ve kemik hastalıkları
Yaygın: Kas-iskelet ağrısı
Çok seyrek: Dış kulak yolunda osteonekroz (bifosfonat sınıfı advers reaksiyon)
Araştırmalar
Seyrek: Anormal karaciğer fonksiyon testleri*
* Faz III osteoporoz çalışmalarına ait insidans değildir; sıklık için önceki klinik
çalışmalardaki advers olay/laboratuvar/yeniden maruz bırakma bulguları esas alınmıştır.
Laboratuvar bulguları
Bazı hastalarda serum kalsiyum ve fosfat düzeylerinde erken, geçici, asemptomatik ve hafif
azalma görülmüştür.
Pazarlama sonrası görülen istenmeyen etkiler:
Bağışıklık sistemi hastalıkları
Bilinmiyor: Anafilaktik reaksiyon
Göz hastalıkları
Bilinmiyor: İritis, üveit
Hepatobiliyer hastalıklar
Bilinmiyor: Ciddi karaciğer bozuklukları
Rapor edilmiş vakaların çoğunda, hastalar aynı zamanda karaciğer bozukluğuna neden olduğu
bilinen diğer ürünler ile tedavi edilmiştir.
Deri ve deri altı doku hastalıkları
Bilinmiyor: Anjiyoödem, yaygın döküntü, ürtiker ve büllöz deri reaksiyonları dahil aşırı
duyarlılık ve deri reaksiyonları ve Stevens-Johnson sendromu, toksik epidermal nekroliz ve
lökositoklastik vaskülit izole raporları dahil olmak üzere bazıları şiddetlidir.
Bilinmiyor:Saç dökülmesi.
Kas iskelet bozuklukları, bağ doku ve kemik hastalıkları
Seyrek: Atipik subtrokanterik femur diafiz kırıkları (bifosfonat sınıfı advers etkisi)
Bilinmiyor: Çene osteonekrozu, dış kulak yolunda osteonekroz (bifosfonat sınıfı advers
reaksiyon)
6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Risedronat sodyum doz aşımı tedavisine ilişkin spesifik bilgi bulunmamaktadır.
Doz aşımında serum kalsiyum düzeylerinin düşmesi beklenebilir. Bu hastaların bazılarında
aynı zamanda hipokalsemi belirti ve semptomları ortaya çıkabilir.
Risedronatı bağlamak ve risedronat sodyumun emilimini azaltmak için magnezyum, kalsiyum
veya alüminyum içeren antiasitler veya süt verilmelidir. Önemli miktardaki doz aşımı
olgularında emilmemiş risedronat sodyumun uzaklaştırılması için mide lavajı yapılması
düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC kodu: M05 BA07
Etki mekanizması:
Risedronat sodyum kemikte hidroksiapatite bağlanan bir piridinil bifosfonattır ve osteoklastın
neden olduğu kemik rezorbsiyonunu baskılamaktadır. Kemik döngüsü azalırken osteoblast
aktivitesi ve kemik mineralizasyonu korunmaktadır.
Farmakodinamik etkiler:
Klinik öncesi çalışmalarda risedronat sodyumun güçlü antiosteoklast ve antirezorptif
aktivitesi ve doza bağlı olarak kemik kütlesini ve biyomekanik iskelet gücünü artırdığı
gösterilmiştir. Risedronat sodyumun aktivitesi farmakodinamik ve klinik çalışmalarda kemik
döngüsünün biyokimyasal göstergelerinin ölçülmesi ile doğrulanmıştır. Postmenopozal
kadınlarda yapılan çalışmalarda, 1 ayda kemik döngüsünün biyokimyasal göstergelerinin
azaldığı ve 3–6 ayda en üst düzeye ulaştığı gözlenmiştir.
Klinik etkililik ve güvenlilik:
Klinik denemelerde, postmenopozal kadınlara risedronat sodyum uygulanması, üriner
deoksipiridinolin/kreatinin ve üriner kollajen çapraz bağlı N-telopeptid (kemik yıkım
belirteçleri) ve serum kemiğe özgü alkalen fosfataz (kemik yapım belirteci) içeren kemik
yıkımının biyokimyasal belirteçlerinin azalmasıyla sonuçlanmıştır. Risedronat sodyum 5 mg
film tabletin deoksipiridinolin/kreatinini düşürmesi 14 günlük bir tedavi sonrasında
belirgindir. Kemik yapı işaretlerindeki değişiklikler kemik yıkımı ve kemik yapımının çifte
doğasına bağlı olarak, yıkım belirteçlerindeki değişikliklerden daha sonra gözlenmiştir.
Kemik yıkım belirteçleri tedavinin 6. ayında taban seviyesinin altında kalan yaklaşık %40’lık
alt seviyeye ulaşır ve devam eden tedaviyle 3 yıldan uzun bir süre sabit kalır. Kemik yıkımı
en erken 14 gün ve en fazla 6 ay içerisinde azalır, menopoz öncesi dönemlerdeki kadınlarda
7görülen kemik yıkımına yakın yeni bir kararlı durum sağlar. BONEPLUS östrojen değildir ve
östrojen tedavisinin faydalarını ve zararlarını taşımaz.
Menopoz Sonrası Osteoporozun Tedavisi ve Önlenmesi
Düşük kemik kütlesi, düşük kemik mineral yoğunluğu, önceki kırıkların varlığı, erken
menopoz, sigara içme öyküsü ve ailesel osteoporoz öyküsü gibi çok sayıda risk faktörü
menopoz sonrası osteoporoz ile ilişkilidir. Osteoporozun klinik sonucu kırıklardır. Kırık riski
risk faktörlerinin sayısıyla artmaktadır.
Bu klinik program, risedronatın kalça ve vertebra kırıkları riski üzerindeki etkisini araştırmış
ve kırıkları olan veya olmayan erken ve geç menopoz sonrası kadınları içermiştir. Günlük
2.5 mg ve 5 mg dozlar araştırılmış ve kontrol grubu dahil olmak üzere tüm gruplar kalsiyum
ve vitamin D almıştır (eğer başlangıç düzeyleri düşükse). Yeni vertebra ve kalça kırıklarının
mutlak ve rölatif riski, bir ilk kırığa kadar geçen süre analizi kullanılarak hesaplanmıştır.
 İki plasebo kontrollü çalışmaya (n=3.661) başlangıçta vertebra kırıkları olan 85 yaşın
altındaki menopoz sonrası kadınlar alınmıştır. Üç yıl süreyle günde 5 mg dozunda verilen
risedronat sodyum yeni vertebra kırıkları riskini kontrol grubuna göre azaltmıştır. En az 2
ya da en az 1 vertebra kırığı bulunan kadınlarda, rölatif risk azalması sırasıyla %49 ve %41
olmuştur (yeni vertebra kırıkları insidansı risedronat ile sırasıyla %18.1 ve %11.3, plasebo ile
sırasıyla %29.0 ve %16.3). Tedavinin etkisi, ilk yılın sonunda görülmeye başlamıştır.
Başlangıçta çok sayıda kırığı olan kadınlarda da yararlar gösterilmiştir. Günde 5 mg
risedronat sodyum, kontrol grubu ile karşılaştırıldığında yıllık boy kısalmasını da azaltmıştır.
 İki ilave plasebo kontrollü çalışmaya 70 yaş üstündeki, başlangıçta vertebral kırıkları olan
ve olmayan kadınlar dahil edilmiştir. Yaşı 70–79 arasında olan, femur boynu KMY T-skoru
<-3 SS olan (üreticinin aralığı, yani NHANES III kullanılarak -2.5 SS) ve en az bir ilave risk
faktörü bulunan kadınlar çalışmaya dahil edilmiştir. Kalça kırığı için en az bir iskelet dışı risk
faktörü bulunan veya femur boynunda kemik mineral yoğunluğu düşük olan ≥80 yaşındaki
kadınlar çalışmaya alınabilmişlerdir. Risedronat sodyumun plaseboya kıyasla etkinliği, iki
tedavi grubu (2.5 mg ve 5 mg) verileri ile havuz oluşturulduğunda anlamlı farka ulaşmıştır.
Aşağıdaki sonuçlar yalnızca, osteoporozun güncel tanımlarına ve klinik uygulamalarla
tanımlanan alt grupların a-posteriori analizine dayanmaktadır:
- Femur boynu KMY T-skoru < -2.5 SS (NHANES III) olan ve başlangıçta en az bir vertebral
kırığı bulunan hastaların alt grubunda, 3 yıl süreyle verilmiş olan risedronat sodyum kontrol
grubuna göre kalça kırıklarının riskini %46 azaltmıştır (kombine risedronat sodyum 2.5 ve
5 mg gruplarında kalça kırıklarının insidansı %3.8, plasebo %7.4);
- Veriler, çok yaşlı hastalarda (≥ 80 yaş) bundan daha sınırlı olan bir korunma
gözlemlenebileceğini düşündürmektedir. Bu, artan yaşla birlikte kalça kırığı için iskelet dışı
faktörlerin öneminin artmasına bağlı olabilir.
Bu çalışmalarda sekonder sonlanım noktası olarak analiz edilen veriler vertebral kırığı
olmayan, düşük femur boynu KMY’u bulunan hastalarda ve vertebral kırığı olan ve olmayan
8düşük femur boyun KMY’u bulunan hastalarda yeni vertebral kırıkların riskinin azaldığını
göstermiştir.
 Üç yıl boyunca günde 5 mg verilen risedronat sodyum kontrol grubuna kıyasla lumbar
omurga, femur boynu, trokanter ve bilekte kemik mineral yoğunluğunu (KMY) artırmış ve
radius ortasında kemik yoğunluğunu korumuştur.
 Günde 5 mg dozda 3 yıllık risedronat sodyum tedavisinden sonra 1 yıllık izlemede kemik
döngüsü hızında risedronat sodyumun baskılayıcı etkisi hızla geri dönmüştür.
 Östrojen almakta olan menopoz sonrası kadınlarda, günde 5 mg risedronat, yalnızca femur
boynu ve önkol kemiği orta gövdesinde kemik mineral yoğunluğunu (KMY) tek başına
östrojene kıyasla artırmıştır.
 İki–üç yıl boyunca günde 5 mg dozda risedronat sodyum tedavisi gören postmenopozal
kadınlardan alınan kemik biyopsi örnekleri beklendiği gibi kemik döngüsünde orta derecede
azalmayı göstermiştir. Risedronat sodyum tedavisi sırasında oluşan kemik normal lamellar
yapıda ve mineralizasyonunda olmuştur. Bu veriler osteoporozlu kadınlarda vertebral bölgede
osteoporoz ile ilişkili kırık insidansının azalmasıyla birlikte kemik kalitesi üzerine olumsuz
etkileri olmadığını göstermektedir.
 Hem risedronat sodyum kullanan grup hem de kontrol grubundan orta derecede ve ciddi
gastrointestinal yakınmaları olan birkaç hastadan elde edilen endoskopi bulguları tedavi ile
ilişkili gastrik, duodenal veya özofagus ülseri kanıtı göstermemiştir; buna rağmen risedronat
sodyum grubunda seyrek olarak duodenit görülmüştür.
Kortikosteroid Kullanımına Bağlı Osteoporoz
Klinik program, önceki 3 ay içinde kortikosteroid tedavisine (≥ 7.5 mg/gün prednizon veya
eşdeğeri) başlayan hastaları ya da 6 aydan uzun süredir kortikosteroid almakta olan hastaları
kapsamıştır. Bu araştırmaların sonuçları aşağıdakileri göstermektedir:
 Bir yıl süreyle verilen risedronat 5 mg/gün, kontrol grubuna kıyasla lumbar omur, femur
boynu ve trokanterdeki kemik mineral yoğunluğunu (KMY) korumakta ya da arttırmaktadır.
 Risedronat 5 mg/gün, toplanmış araştırmalarda güvenilirlik açısından izlenen vertebra
kırıkları insidansını 1 yıl sonunda kontrol grubuna kıyasla azaltmıştır.
 Kortikosteroid ve risedronat 5 mg/gün almakta olan hastalardan alınan kemik
biyopsilerinin histolojik incelenmesi bozulmuş mineralizasyon sürecine ilişkin belirtiler
göstermemiştir.
5.2. Farmakokinetik özellikler
Genel özellikler
Emilim:
Oral yoldan alımı takiben absorpsiyon nispeten hızlıdır (t ~1 saat) ve incelenen doz aralığı
maks
içinde dozdan bağımsızdır (tek doz çalışması, 2.5–30 mg). Tabletin ortalama oral
9biyoyararlanımı %0.63’tür ve yiyeceklerle birlikte alındığında azalmaktadır. Biyoyararlanım
kadınlarda ve erkeklerde benzerdir.
Dağılım:
İnsanlarda ortalama kararlı durum dağılım hacmi 6.3 l/kg’dır. Plazma proteinine bağlanma
oranı yaklaşık %24’tür.
Biyotransformasyon:
Risedronat sodyumun sistemik metabolizmasına dair hiçbir kanıt yoktur.
Eliminasyon:
Absorbe edilen dozun yaklaşık yarısı 24 saat içinde idrarda atılmış ve bir intravenöz dozun
%85’i 28 gün sonra idrarda elde edilmiştir. Ortalama renal klerens 105 ml/dak. ve ortalama
toplam klerens 122 ml/dak. olup, aradaki fark muhtemelen kemiğe adsorpsiyona bağlı
klerensle ilgilidir. Renal klerens konsantrasyona bağımlı değildir ve renal klerens ile kreatinin
klerensi arasında lineer bir ilişki vardır. Oral uygulamadan sonra konsantrasyon-zaman profili
üç eliminasyon fazı göstermekte olup terminal yarılanma ömrü 480 saattir.
Doğrusallık/Doğrusal Olmayan Durum:
Oral yoldan alımı takiben absorpsiyon nispeten hızlıdır (t ~1 saat) ve 2.5 mg’dan 75 mg’a
maks
kadar tek ve çoklu doz uygulamasını takiben dozdan bağımsızdır.
Hastalardaki karakteristik özellikler:
Pediyatrik popülasyon:
Yaşı 18’den küçük olan hastalarda risedronatın farmakokinetik özellikleri araştırılmamıştır.
Geriyatrik popülasyon:
Dozajın ayarlanmasına gerek yoktur.
Cinsiyet:
Oral uygulanımı takiben risedronat sodyumun biyoyararlanımı ve farmakokinetiği kadın ve
erkeklerde aynıdır.
Irk:
Irka göre farmakokinetik farklılıklar olup olmadığı araştırılmamıştır.
Böbrek yetmezliği:
Risedronat böbrekler yoluyla, büyük oranda değişmeden atılır. Böbrek fonksiyonları normal
olan kişilere kıyasla, kreatinin klerensi yaklaşık 30 mL/dak. olan hastalarda; risedronatın renal
klerensinin yaklaşık %70 oranında azaldığı saptanmıştır. Yeterli klinik deneyim mevcut
olmadığı için ciddi böbrek yetmezliği (kreatinin klerensi yaklaşık < 30 mL/dak.) mevcut olan
hastalarda kullanılması tavsiye edilmemektedir. Kreatinin klerensi ≥ 30 mL/dak. olan
hastalarda doz ayarlamasına gerek yoktur.
10Karaciğer yetmezliği:
Karaciğer yetmezliği olan hastalarda risedronatın etkililiği ve güvenliliğini değerlendirmek
için araştırma yapılmamıştır. Sıçan, köpek ve insan karaciğer preparatlarında araştırıldığında
risedronatın metabolize olmadığı saptanmıştır. Sıçanlarda intravenöz yolla verilen dozun çok
küçük bir kısmı (< %0.1) safra içine atılmıştır. Bu nedenle, karaciğer bozukluğu olan
hastalarda doz ayarlamasına ihtiyaç duyulması muhtemel görünmemektedir.
Asetil salisilik asit/NSAİİ kullanıcıları:
Düzenli asetil salisilik asit veya NSAİİ kullanıcılarında (haftada 3 veya daha fazla) üst
gastrointestinal istenmeyen olayların insidansı risedronat sodyum ile tedavi edilen hastalarda
kontrol hastaları ile benzerdir.
5.3. Klinik öncesi güvenlilik verileri
Sıçan ve köpeklerde yapılan toksikolojik çalışmalarda, esas olarak sıçanlardaki histolojik
değişiklikler ile başlıca enzim artışları olmak üzere, risedronat sodyum dozuna bağlı karaciğer
toksisitesi görülmüştür. Bu gözlemlerin klinikle ilişkisi bilinmemektedir. İnsanlardaki
terapötik dozun fazlası olarak düşünülen miktarlarda, sıçanlarda ve köpeklerde testiküler
toksisite ortaya çıkmıştır. Kemirgenlerde sıklıkla doz ile ilişkili üst solunum yolu irritasyonu
bildirilmiştir. Diğer bifosfonatlarla da benzer etkiler görülmüştür. Klinik anlamı açık
olmamakla birlikte kemirgenlerde uzun süreli çalışmalarda alt solunum yolu üzerinde de
etkiler görülmüştür. Klinik kullanıma yakın dozlardaki üreme toksisitesi çalışmalarında tedavi
edilen sıçanların fötuslarının sternum ve/veya kafatasında kemikleşme değişiklikleri
görülmüş; hipokalsemi ve mortalite gebeliği sonlandırmıştır. Tavşanlardaki veri az sayıda
tavşana ait olmasına rağmen, sıçanlarda 3.2 mg/kg/gün, tavşanlarda 10 mg/kg/gün dozlarda
teratojenite kanıtı elde edilememiştir. Anneye ait toksisite daha yüksek dozların denenmesine
engel olmuştur. Genotoksisite ve karsinojenite çalışmaları insanlar için özel bir risk ortaya
çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (İnek sütü kaynaklı)
Mikrokristalin selüloz
Krospovidon
Magnezyum stearat
Opadry II Yellow 85G32342
- Titanyum dioksit (E 171)
- Sarı demir oksit (E 172iii)
- Siyah demir oksit (E 172i)
- Kinolin sarısı alüminyum lak (E 104)
- Polietilen glikol/Makrogol
- Talk
- Lesitin (soya) (E322)
- Pva
116.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
28 film tablet, PVC / Al. blister içerisinde ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Celtis İlaç San. ve Tic. A.Ş
Esenler / İSTANBUL
Telefon : 0 850 201 23 23
Faks : 0 212 481 61 11
e-mail : info@celtisilac.com.tr
8. RUHSAT NUMARASI
2015/961
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.10.2011
Ruhsat yenileme tarihi:
10. KÜB’ÜN YENİLENME TARİHİ
12