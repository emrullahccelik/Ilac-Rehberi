 
 
1 / 6 
 
 KULLANMA TALİMATI  
 
DEPORES FREE % 0, 05 göz damlası, e mülsiyon  
Göze damlatılarak uygulanır . 
Steril, koruyucu içermez.  
 
 Etkin madde: Her 1 ml emülsiyon 0,5 mg siklosporin içermektedir.  
 Yardımcı madde(ler):  Kastor yağı (Hint yağı), polisorbat 80, karbomer, gliserol, sodyum 
hidroksit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duy abilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilac ı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında :  
1. DEPORES  FREE nedir ve ne için kullanılır?  
2. DEPORES  FREE ’yi kullanmadan önce dikkat edilmesi gerekenler  
3. DEPORES  FREE  nasıl kullanılır?  
4. Olası yan etkiler nelerdir?  
5. DEPORES  FREE ’nin saklanması  
Başlıkları yer almaktadır.  
 
1. DEPORES  FREE nedir ve ne için kullanılır?  
DEPORES  FREE , 5,5 ml emülsiyon içeren opak beyaz şişede, k oruyucu içermeyen , beyaz 
renkli , homojen faz ayrımı olmayan opak göz damlası , emülsiyon dur.  
 
DEPORES FREE  iltihap giderici etkilere sahip, göze damlatıldığında göz yüzeyi ile ilişkili 
bağışıklık sistemini düzenleyen siklosporin maddesi içermektedir. İnsanda kana geçişi veya 
kanda birikimi saptanmamıştır.  
 
DEPORES  FREE , göz kuruluğu ile ilişkili gözdeki iltihaba bağlı olarak gözyaşı yapımının 
baskılandığı öngörülen hastalarda gözyaşı yapımının artırılmasında kullanılır.  
 
 
 
  
 
2 / 6 
 
 2. DEPORES FREE ’yi kullanmadan önce dikkat edilmesi gerekenler  
DEPORES FREE ’yi aşağıdaki durumlarda KULLANMAYINIZ  
Eğer ilacın bileşimindeki maddelerden herhangi birine karşı alerjiniz var ise ya da bundan 
şüpheleniyor iseniz, gözünüzde mikroorganizmalardan kaynaklanan bir enfeksiyon var ise, 
kullanmayınız.  
 
DEPORES FREE ’yi aşağıdaki durumlarda DİKKATLİ KULLANINIZ  
DEPORES  FREE ’yi gözde kontakt lens varken uygulamayınız. Eğer gözünüzde kontakt lens 
var ise, ilacı uygulamadan önce bunları çıkarınız, DEPORES  FREE ’yi uyguladıkta n 15 
dakika sonra lensleri tekrar takabilirsiniz.  
 
DEPORES  FREE ’nin etkililik ve güvenliliği  16 yaşın altındaki çocuklarda saptanmamıştır.  
 
DEPORES  FREE ’nin etkililik ve güvenliliği  genç ve yaşlı hastalar arasında bir farklılık 
göstermemektedir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DEPORES FREE ’nin yiyecek ve içecek ile kullanılması  
Göze uygulandığından, DEPORES  FREE ’nin yiyecek ve içecekler ile etkileşmesi 
beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
İlacın kullanımına,  risk/yarar oranı nı değerlendirilerek doktorunuz karar verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız . 
İlacın kullanımına, risk/yarar oranı nı değerlendirilerek doktorunuz karar  verecektir.  
 
Araç ve makine kullanımı  
DEPORES FREE  damlatıldıktan sonra gözünüzde rahatsızlık veya görme bulanıklığı 
oluşursa, araç ve makine kullanmadan önce görmeniz netleşene kadar bekleyiniz.  
 
DEPORES FREE ’nin içeriğinde bulunan bazı yardımcı maddeler hakkında önemli 
bilgiler  
DEPORES FREE, kastor yağı içermektedir. Deri reaksiyonlarına sebep olabilir.  
  
 
3 / 6 
 
 Diğer ilaçlar ile birlikte kullanımı  
Gözünüze ilaç olarak birden fazla damla damlatmanız gerekiyor ise, iki ayrı ilacın 
damlatılması arasında 15 dakika bırakınız.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bu konu hakkında bilgi veriniz.  
 
3. DEPORES FREE  nasıl kullanılır?  
 Uygun kullanım ve doz/uygulama sıklığı için talimatlar:  
Her bir göze yaklaşık 12 saat arayla günde 2 kez 1 damla DEPORES  FREE  göz damlası , 
emülsiyon u damlatınız.  
 
 Uygulama yolu ve metodu:  
İlaca mikropların bulaşmaması için damlalığın  ucunu gözünüze ya da herhangi bir yüzeye 
temas ettirmeyiniz.  
 
DEPORES FREE  suni gözyaşları ile birlikte kullanılabilir; göze uygulanan hazır ilaçların  
damlatılmaları arasında 15 dakikalık bir süre bulunmalıdır.  
 
DEPORES FREE  sadece gözde kullanım içindir. Kullanmadan önce bağdaşık , beyaz  renkli , 
homojen faz ayrımı olmayan opak  emülsiyon elde etmek için, şişeyi  birkaç kez ters çeviriniz.  
 
    
 
 DEPORES FREE  şekil 1 ve 2’e görüldüğü gibi ambalajlanmıştır.  
 Kapağı çevirerek açınız  (şekil 3) . 
 Başınızı arkaya doğru eği p yukarı doğru bak ınız ve alt göz kapağı nızı aşağıya  doğru 
çekiniz  (şekil 4) . 
 Şişeyi damlalığın ucu aşağıya gelecek şekilde tutunuz ve alt göz kapağınızın içine 1 damla 
damlatınız  (şekil 4) .  
 
 Değişik yaş grupları:  
Çocuklarda kullanımı:  
DEPORES  FREE ’nin etkililik ve güvenliliği  16 yaşın altındaki çocuklarda saptanmamıştır.  
 
 
4 / 6 
 
 Yaşlılarda kullanımı:  
DEPORES  FREE ’nin etkililik ve güvenliliği  genç ve yaşlı hastalar arasında bir farklılık 
göstermemektedir.  
 
 Özel kullanım durumları:  
Böbrek/Karaciğer yetmezliği:  
Göze damlatılarak yapılan uygulamada, böbrek/karaciğer yetmezliği ile ilgili özel bir bildirim 
bulunmamaktadır.  
 
Eğer DEPORES  FREE ’nin etkisinin çok güçlü veya çok zayıf olduğuna dair bir izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla DEPORES FREE  kullandıysanız:  
DEPORES  FREE ’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
DEPORES FREE ’yi kullanmayı unutursanız  
Unutulan dozları dengelemek için çift doz almayınız.  
 
DEPORES FREE  ile tedavi sonlandırıldığında oluşabilecek etkiler  
DEPORES FREE ile tedavi sonlandırıldığında herhangi bir etki bulunmamaktadır.  
 
4. Olası yan etkileri nelerdir?  
Tüm ilaçlar gibi DEPORES  FREE ’nin içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa, DEPORES FREE ’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Eller, ayaklar, bilekler, yüz, dudakların şişmesi ya da özellikle ağız veya boğazın yutmayı 
veya nefes almayı zorlaştıracak şekilde şişmelerinde.  
 
Bunların hepsi çok ciddi yan etkilerdir.  
 
Eğer bunlar dan biri sizde mevcut ise, sizin DEPORES  FREE ’ye karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler görülme sıklıklarına göre aşağıdaki şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 100 0 hastanın birinden fazla görülebilir.  
Seyrek: 1.000 hastanın birinden az görülebilir.   
 
5 / 6 
 
 Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
 Gözde yanma,  
 
Yaygın:  
 Gözde Batma,  
 Gözde kızarıklık,  
 Gözde akıntı,  
 Göz yaşarması,  
 Gözde ağrı,  
 Yabancı cisim hissi,  
 Kaşıntı  
 Görme bozukluğu  
 
Bunlar DEPORES  FREE ’nin hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta oldu ğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DEPORES FREE ’nin saklanması  
DEPORES  FREE ’yi çocukların göremeyeceği, erişemeyeceği yerlerde ve ambalajında 
saklayınız.  
 
25°C altındaki oda sıcaklığında saklayınız.  
 
Şişe ilk kez açıldıktan sonra ürün 90 gün içerisinde kullanılmalıdır . Bu süre içerisinde ürün 
25°C  altındaki oda sıcaklığında  saklanabilir.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DEPORES  FREE ’yi kullanmayınız.  
  
 
6 / 6 
 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
DEVA HOLDİNG A.Ş.  
Küçükçekmece/İSTANBUL  
Tel: 0212 692 92 92  
Faks: 0212 697 00 24  
E-mail: deva@devaholding.com.tr  
 
Üretim  yeri: 
Deva Holding A.Ş.  
Kartepe/ KOCAELİ  
 
Bu kullanma talimatı 19/03/2022  tarihinde onaylanmıştır.  