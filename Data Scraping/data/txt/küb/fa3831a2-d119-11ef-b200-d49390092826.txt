KISA ÜRÜN BİLGİSİ
1. BEŞERİ TIBBİ ÜRÜNÜN ADI
PACLITAXEL KABI 100 mg/16.7 mL İnfüzyonluk Çözelti Hazırlamak İçin Konsantre
Steril, sitotoksik
2. KALİTATİF VE KANTİTATİF BİLEŞİM
Etkin madde:
Paklitaksel 6 mg/ml
Yardımcı maddeler:
Etanol, susuz 393 mg/ml (%49,7 h/h)
Makrogolgliserol risinoleat 530 mg/ml
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyonluk çözelti için konsantre
Berrak, sarımtırak çözelti.
4. KLİNİK ÖZELLİKLER
4.1 Terapötik endikasyonlar
Over Kanserinde: Over (yumurtalık) kanserinin birinci basamak kemoterapisinde,
paklitaksel sisplatinle kombinasyon şeklinde, ilerlemiş over kanseri veya ilk laparotomiden
sonra rezidüel hastalık (> 1 cm) bulunan hastaların tedavisi için endikedir.
Over kanserinin ikinci basamak kemoterapisinde paklitaksel, standart platin içeren tedavinin
başarısız olmasından sonrasında metastatik over kanseri tedavisi için endikedir.
Meme Kanserinde: Adjuvan tedavi ortamında, paklitaksel antrasiklin ve siklofosfamid (AC)
tedavisini takiben nod-pozitif meme kanseri bulunan hastaların tedavisi için endikedir.
Paklitaksel ile adjuvan tedavisi genişletilmiş AC tedavisine bir alternatif olarak kabul
edilmelidir.
Paklitaksel, ister antrasiklin tedavisinin uygun olduğu hastalarda bir antrasiklinle
kombinasyon şeklinde ister immünohistokimyasal olarak belirlenen 3+ seviyesindeki HER-2
(insan epidermal büyüme faktörü reseptörü 2)'yi fazla eksprese eden ve bir antrasiklinin
uygun olmadığı hastalarda trastuzumab ile kombinasyon şeklinde, yerel olarak ilerlemiş veya
metastatik meme karsinomunun başlangıç tedavisi için endikedir (bölüm 4.4 ve 5.1’e
bakınız).
Tek bir ajan olarak paklitaksel, standart antrasiklin içeren tedavide başarısız olmuş veya
bunun için aday olmayan hastalarda, metastatik meme kanserinin tedavisi için endikedir.
1Küçük Hücreli Olmayan İlerlemiş Akciğer Kanseri’nde:
PACLITAXEL KABI, küçük hücreli olmayan akciğer kanserinin birinci basamak tedavisinde
küratif cerrahi müdahale veya radyasyon tedavisi almayacak hastalarda bir platin bileşiği ile
kombine olarak endikedir.
AIDS’e bağlı Kaposi sarkomu: Paklitaksel, önceden lipozomal antrasiklin tedavisinde
başarısız olmuş, ilerlemiş AIDS ile bağlantılı Kaposi sarkomu (KS) bulunan hastaların
tedavisi için endikedir.
Sınırlı etkinlik verileri bu endikasyonu desteklemektedir. İlgili çalışmaların bir özeti bölüm
5.1'de gösterilmektedir.
4.2 Pozoloji ve uygulama şekli
Pozoloji/Uygulama sıklığı ve süresi
Paklitaksel yalnızca sitotoksik ajanların uygulanmasında uzmanlaşmış birimlerde kalifiye bir
onkolog denetimi altında uygulanmalıdır (bölüm 6.6’ya bakınız).
Paklitaksel tedavisinden önce tüm hastalara kortikosteroidlerle, antihistaminlerle ve H
2
antagonistleri ile premedikasyon verilmelidir, örneğin;
Tıbbi ürün Doz Paklitaksel öncesi uygulama
Oral uygulama için:
yaklaşık olarak 12 ve 6 saat veya IV
Deksametazon 20 mg oral* veya IV
uygulama için:
30 ila 60 dak.
Difenhidramin** 50 mg IV 30 ila 60 dak.
300 mg IV
Simetidin veya Ranitidin 30 ila 60 dak.
50 mg IV
* KS hastaları için 8-20 mg
** veya bir eşdeğer antihistamin, örneğin klorfeniramin
Paklitaksel infüzyonluk çözelti için konsantre kullanmadan önce seyreltilmelidir (bölüm
6.6’ya bakınız) ve yalnızca intravenöz olarak uygulanmalıdır.
Paklitaksel ≤ 0.22 μm mikro-gözenekli membrana sahip hat içi filtre üzerinden
uygulanmalıdır (bölüm 6.6’ya bakınız).
Over kanseri birinci basamak kemoterapisi: Diğer doz rejimleri araştırma altında olmakla
birlikte, paklitaksel ve sisplatin kombinasyon rejimi önerilmektedir. İnfüzyon süresine göre,
iki doz paklitaksel önerilmektedir: 3 saat boyunca intravenöz olarak uygulanan 175 mg/m2
paklitaksel ardından her üç haftada bir 75 mg/m2 dozda sisplatin veya 24 saatlik infüzyon
içerisinde 135 mg/m² paklitaksel ardından seanslar arasında 3 haftalık aralıklarla 75 mg/m²
sisplatin (bölüm 5.1’e bakınız).
Over kanseri ikinci basamak kemoterapisi Önerilen paklitaksel dozu seanslar arasında 3
haftalık aralıkla, 3 saatlik dönem boyunca uygulanan 175 mg/m²'dir.
2Meme kanserinde adjuvan kemoterapisi: Önerilen paklitaksel dozu AC terapisini takiben
dört seans halinde 3 haftada bir 3 saatlik dönem boyunca uygulanan 175 mg/m²'dir.
Meme kanserinde birinci basamak kemoterapi: Doksorubisin ile kombinasyon halinde
kullanıldığı zaman (50 mg/m²), paklitaksel doksorubisinden 24 saat sonra uygulanmalıdır.
Önerilen paklitaksel dozu seanslar arasında 3 haftalık arayla 3 saatlik dönem boyunca
intravenöz olarak uygulanan 220 mg/m²'dir (bölüm 4.5 ve 5.1’e bakınız). Trastuzumab ile
kombinasyon halinde kullanıldığı zaman, önerilen paklitaksel dozu seanslar arasında 3
haftalık arayla 3 saatlik dönem boyunca intravenöz olarak uygulanan 175 mg/m²'dir (bölüm
5.1’e bakınız). Paklitaksel infüzyonu trastuzumab ilk dozunu izleyen gün veya eğer önceki
trastuzumab dozu iyi tolere edilmişse trastuzumabın sonraki dozlarından hemen sonra
başlanabilir (ayrıntılı trastuzumab pozolojisi için Herceptin®'in Kısa Ürün Bilgisi’ne bakınız).
Meme kanserinde ikinci basamak kemoterapi: Önerilen paklitaksel dozu seanslar arasında
3 haftalık arayla 3 saatlik dönem boyunca intravenöz olarak uygulanan 175 mg/m²'dir.
Küçük hücreli olmayan ilerlemiş akciğer kanseri (NSCLC) tedavisi: Önerilen paklitaksel
dozu seanslar arasında 3 haftalık arayla 80 mg/m² sisplatinin izlediği 3 saatlik dönem boyunca
intravenöz olarak uygulanan 175 mg/m²'dir.
AIDS’e bağlı Kaposi sarkomu tedavisi: Önerilen paklitaksel dozu iki haftada bir 3 saatlik
intravenöz infüzyon şeklinde uygulanan 100 mg/m²'dir. Sonraki paklitaksel dozları bireysel
hasta toleransına göre uygulanmalıdır.
Paklitaksel, nötrofil sayımı ≥ 1,500/mm3 (KS hastaları için ≥ 1,000/mm3) ve trombosit sayımı
≥ 100,000/mm3 (KS hastaları için ≥ 75,000/mm3) oluncaya kadar tekrar uygulanmamalıdır.
Ağır nötropeni (nötrofil sayımı bir hafta veya daha fazla süre boyunca < 500/mm3) veya ağır
periferik nöropati yaşayan hastalar sonraki seanslar için %20 doz azaltması almalıdır (KS
hastaları için %25) (bölüm 4.4’e bakınız).
Uygulama şekli:
PACLITAXEL KABI I.V. infüzyon yolu ile uygulanır.
Uygulamadan önce tıbbi ürünün seyreltilmesi konusundaki talimatlar için bölüm 6.6’ya
bakınız.
Özel popülasyonlara ilişkin ek bilgiler:
Karaciğer yetmezliği: Hafif ila orta dereceli karaciğer yetmezlikleri bulunan hastalardaki doz
değişikliği önermek için yeterli veri bulunmamaktadır (bölüm 4.4 ve 5.2’ye bakınız). Ağır
karaciğer yetmezliği bulunan hastalar paklitaksel ile tedavi edilmemelidir.
Pediyatrik popülasyon: Çocuklarda (18 yaş altında) güvenlilik ve etkililik belirlenmemiştir.
Bu nedenle, paklitaksel pediyatrik kullanım için önerilmemektedir.
4.3 Kontrendikasyonlar
Etken maddeye veya bölüm 6.1'de listelenen yardımcı maddelerden herhangi birisine,
özellikle makrogolgliserol risinoleata (polioksietillenmiş hintyağı) karşı aşırı duyarlılık
(bölüm 4.4’e bakınız).
3Paklitaksel başlangıç nötrofilleri < 1500/mm³ (Kaposi sarkomu hastaları için < 1000/mm³)
olan hastalar için kullanılmamalıdır.
Kaposi sarkomunda, paklitaksel birlikte bulunan, ağır, kontrolsüz enfeksiyonları bulunan
hastalarda da kontrendikedir.
Paklitaksel emzirme sırasında kontrendikedir (bölüm 4.6’ya bakınız).
4.4 Özel kullanım uyarıları ve önlemleri
PACLITAXEL KABI kanser kemoterapisi ilaçlarının kullanımında deneyimli bir hekimin
gözetimi altında uygulanmalıdır. Önemli aşırı duyarlılık reaksiyonları meydana gelebileceği
için uygun destekleyici ekipmanların bulundurulması gerekir.
Olası ekstravazasyon nedeniyle, ilaç uygulaması sırasında olası infiltrasyon açısından
infüzyon yerinin yakın izlemi önerilmektedir. Hastalarda kortikosteroidler, antihistaminler ve
H antagonistleri ile ön tedavi yapılabilir (bölüm 4.2’ye bakınız). Paklitaksel kombinasyon
2
şeklinde kullanıldığı zaman sisplatinden önce verilmelidir (bölüm 4.5’e bakınız).
Önemli Aşırı Duyarlılık Reaksiyonları:
Tedavi gerektiren dispne ve hipotansiyonla, anjiyoödem ve yaygın ürtikerle karakterize olup,
yeterli premedikasyon sonrasında paklitaksel alan hastaların < %1'inde meydana gelmiştir. Bu
reaksiyonlar muhtemelen histamine bağlıdır. Ağır aşırı duyarlılık reaksiyonları durumunda,
paklitaksel infüzyonu hemen kesilmeli, semptomatik tedavi başlanmalı ve hasta tıbbi ürünle
tekrar yüklenmemelidir.
Kemik İliği Baskılanması (birincil olarak nötropeni):
Doz sınırlayıcı toksisitedir. Sık kan sayımları izlemi uygulanmalıdır. Hastalar nötrofilleri ≥
1500/mm³ (KS hastaları için ≥ 1000/mm³) ve trombositler ≥ 100000/mm³ (KS hastaları için ≥
75000/mm³) oluncaya kadar tekrar tedavi edilmemelidir. KS klinik çalışmasında, hastaların
çoğunluğu granülosit koloni stimüle edici faktör (G-CSF) almıştır.
Ağır Kalp İletim Anormallikleri:
Tekli ajan paklitaksel ile nadiren rapor edilmiştir. Eğer hastalar paklitaksel uygulaması
sırasında önemli iletim anormallikleri geliştirirse, uygun tedavi uygulanmalı ve paklitaksel ile
sonraki tedavi sırasında devamlı kardiyak izlem gerçekleştirilmelidir. Paklitaksel uygulaması
sırasında hipotansiyon, hipertansiyon ve bradikardi görülmüştür; hastalar genellikle
semptomsuzdur ve genel olarak tedaviye gerek duymazlar. Özellikle paklitaksel
infüzyonunun birinci saati boyunca, sık vital bulgu izlemi önerilmektedir. Meme veya over
karsinomuna kıyasla NSCLC'li hastalarda ağır kardiyovasküler olaylar daha sık olarak
görüldü. AIDS-KS klinik çalışmasında paklitakselle bağlantılı tek bir kalp yetmezliği olgusu
görülmüştür.
Metastatik meme kanserinin başlangıç tedavisi için doksorubisin veya trastuzumab ile
kombinasyon halinde paklitaksel kullanıldığı zaman, kardiyak fonksiyon izlemine dikkat
edilmelidir. Hastalar bu kombinasyonlarda paklitaksel ile tedavi için aday oldukları zaman,
bunlar öykü, fizik muayene, EKG, ekokardiyogram ve/veya Çoklu Geçişli Kazanım (MUGA)
taramasını içeren başlangıç kardiyak tespite girmelidir. Tedavi sırasında kalp fonksiyonu daha
fazla izlenmelidir (örneğin her üç ayda bir). İzlem, kardiyak disfonksiyon geliştiren hastaların
tespit edilmesine yardımcı olabilir ve tedavi eden hekimler ventriküler fonksiyon tespitinin
4sıklığıyla ilgili karar verdiklerinde uygulanan antrasiklinin kümülatif dozunu (mg/m2) dikkatle
belirlemelidir. Test, kardiyak fonksiyonda bozulmayı belirttiği zaman, semptomsuz olsa bile,
tedavi eden hekim potansiyel olarak geri dönüşsüz hasarı içeren, ilave tedavinin kardiyak
hasar oluşturma açısından potansiyele karşı klinik faydalarını dikkatle tespit etmelidir. Eğer
ilave tedavi uygulanırsa, kardiyak fonksiyon izlemi daha sık olmalıdır (örneğin her 1-2
döngüde bir).
Periferik nöropati:
Meydana gelişi sık olmasına rağmen, ağır semptomların gelişmesi nadirdir. Ağır olgularda,
sonraki tüm paklitaksel seansları için %20 doz azaltılması (KS hastaları için %25)
önerilmektedir. Birinci-basamak ortamında tedavi edilen NSCLC hastalarında ve over kanseri
hastalarında, sisplatinle kombinasyon halinde üç saatlik infüzyon şeklinde paklitaksel
uygulaması, hem tekli ajan paklitakselden hem de siklofosfamid ardından sisplatinden daha
büyük ağır nörotoksisite riskiyle sonuçlanmıştır.
Lokal intolerans açısından test yapılan hayvan çalışmalarında intra-arteryel uygulama
sonrasında ağır doku reaksiyonları gözlendiği için, paklitakselin intra-arteryel
uygulamasından kaçınmak için özel dikkat gösterilmelidir. Kronolojik sıralarıyla ilgisiz
olarak, akciğerin radyasyonuyla kombinasyon halinde paklitaksel interstisyel pnömoni
gelişmesine katkı yapabilir.
Karaciğer Yetmezliği Bulunan Hastalar:
Özellikle Grade 3-4 miyelosupresyon olmak üzere artmış toksisite riski taşıyabilirler. Hafif
derecede anormal karaciğer fonksiyonları bulunan hastalara 3 saatlik infüzyon şeklinde
verildiği zaman paklitakselin toksisitesinin arttığı yönünde hiçbir kanıt yoktur. Paklitaksel
daha uzun infüzyon şeklinde verildiği zaman, orta ila ağır karaciğer yetmezliği bulunan
hastalarda artmış miyelosupresyon görülebilir. Hastalar belirgin miyelosupresyon gelişmesi
açısından yakından izlenmelidir (bölüm 4.2’ye bakınız). Hafif ila orta derecede karaciğer
yetmezliği bulunan hastalarda doz değişikliklerini önermek için yetersiz veri bulunmaktadır
(bölüm 5.2’ye bakınız).
Ağır derecede başlangıç kolestazis hastaları için hiçbir veri bulunmamaktadır. Ağır karaciğer
yetmezliği bulunan hastalar paklitaksel ile tedavi edilmemelidir.
Psödomembranöz kolit antibiyotiklerle birlikte tedavi edilmiş olan hastalardaki olgular dahil
olmak üzere nadiren rapor edilmiştir. Paklitaksel ile tedavi sırasında veya kısa süre sonrasında
meydana gelen ağır veya persistan ishal olgularının ayırıcı tanısında bu reaksiyon
değerlendirilmelidir.
Birçok deney amaçlı sistemde paklitakselin teratojenik, embriyotoksik ve mutajenik olduğu
gösterilmiştir.
Bu nedenle, doğurgan çağdaki cinsel olarak aktif kadın ve erkek hastalar ve/veya partnerleri
tedavi sırasında ve paklitaksel ile tedaviden sonra 6 aya kadar kontraseptifleri kullanmalıdır
(bölüm 4.6’ya bakınız). Hormonal doğum kontrolü hormon reseptörü pozitif tümörlerde
kontrendikedir.
KS hastalarında, ağır mukozit nadirdir. Eğer ağır reaksiyonlar meydana gelirse, paklitaksel
dozu %25 azaltılmalıdır.
5Bu tıbbi ürün hacimsel olarak %49,7 etanol (alkol) içermektedir. Alkolizmden muzdarip
olanlar için zararlıdır. Hamile veya emziren kadınlar, çocuklar ve karaciğer hastalığı veya
epilepsi bulunan hastalar gibi yüksek risk grupları dikkate alınmalıdır.
Paklitaksel etanol (393 mg/ml) içerdiği için, olası CNS (merkezi sinir sistemi) ve diğer
etkilere dikkat edilmelidir.
Bu tıbbi ürün ağır alerjik reaksiyonlara sebep olabilen makrogolgliserol risinoleat
içermektedir.
4.5 Diğer tıbbi ürünlerle etkileşimler ve diğer etkileşim şekilleri
Over kanserinin birinci basamak kemoterapisi için önerilen paklitaksel uygulama rejimi,
sisplatin öncesi verilecek paklitaksel içindir. Paklitaksel sisplatinden önce verildiği zaman,
paklitakselin güvenlik profili tek ajan kullanımı için bildirilenle tutarlıdır. Paklitaksel
sisplatinden sonra verildiği zaman, hastalar daha belirgin miyelosupresyon ve paklitaksel
klerensinde yaklaşık olarak %20 azalma göstermiştir. Jinekolojik kanserlerde paklitaksel ve
sisplatin ile tedavi edilen hastalarda tek başına sisplatine kıyasla artmış böbrek yetmezliği
riski bulunabilir.
Paklitaksel ve doksorubisin yakın zamanlı olarak verildiği zaman doksorubisin ve aktif
metabolitlerinin eliminasyonu azaltılabileceğinden, metastatik meme kanserinin başlangıç
tedavisi için paklitaksel doksorubisinden 24 saat sonra uygulanmalıdır (bölüm 5.2’ye
bakınız).
Paklitaksel metabolizması kısmen sitokrom P450 izoenzimleri CYP2C8 ve CYP3A4
tarafından katalizlenir. Bu nedenle, PK ilaç-ilaç etkileşim çalışmasının yokluğunda daha
yüksek paklitaksel maruziyeti nedeniyle paklitaksel toksisitesi artabileceği için, CYP2C8
veya CYP3A4'ü baskıladığı bilinen ilaçlar (örneğin ketokonazol ve diğer imidazol
antifungaller, eritromisin, fluoksetin, gemfibrozil, klopidogrel, simetidin, ritonavir,
sakuinavir, indinavir ve nelfinavir) ile birlikte paklitaksel uygulandığı zaman, tedbirli
olunmalıdır. Daha düşük paklitaksel maruziyetleri nedeniyle etkililik tehlikeye girebileceği
için, CYP2C8 veya CYP3A4'ü uyardığı bilinen ilaçlarla (örneğin rifampisin, karbamazepin,
fenitoin, efavirenz, nevirapin) birlikte paklitaksel uygulanması önerilmez.
Paklitakselin klerensi ön tedavi olarak uygulanan simetidinden etkilenmez.
Birlikte çok sayıda ilaç almakta olan KS hastalarındaki çalışmalar, nelfinavir ve ritonavir
varlığında paklitakselin sistemik klerensinin önemli ölçüde daha düşük olduğunu fakat
indinavir ile böyle olmadığını ortaya koymaktadır. Diğer proteaz inhibitörleriyle etkileşimler
konusunda yeterli bilgi bulunmamaktadır. Sonuç olarak, paklitaksel birlikte tedavi olarak
proteaz inhibitörleri almakta olan hastalarda dikkatle uygulanmalıdır.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık potansiyeli bulunan kadınlar paklitaksel ile tedavi sırasında ve sonrasında 6 aya
kadar etkili doğum kontrolü kullanmalıdır.
6Paklitaksel ile tedavi edilen erkek hastaların tedavi sırasında ve sonrasında kendilerinin ya da
partnerlerinin 6 aya kadar etkili doğum kontrol yöntemleri kullanmaları tavsiye edilmektedir.
Gebelik dönemi
Paklitakselin hamile kadınlarda kullanımından gelen yeterli veri bulunmamaktadır.
Paklitakselin hamilelik sırasında uygulandığı zaman ağır doğum defektlerine (kusurlarına)
sebep olacağından şüphe edilmektedir. Paklitakselin tavşanlarda hem embriyotoksik hem de
fetotoksik olduğu ve ratlarda üreme yeteneğini azalttığı gösterilmiştir. Diğer sitotoksik tıbbi
ürünlerle olduğu gibi, paklitaksel hamile kadınlara uygulandığı zaman fetal zarara sebep
olabilir. Bu nedenle, paklitaksel kesinlikle gerekmedikçe hamilelik sırasında
kullanılmamalıdır. Ayrıca, annenin klinik durumu paklitaksel ile tedaviyi gerektirmedikçe,
etkili doğum kontrolü kullanmayan doğurganlık potansiyeline sahip kadınlarda paklitaksel
kullanılmamalıdır.
Laktasyon dönemi
Paklitaksel emzirme sırasında kontrendikedir (bölüm 4.3’e bakınız). Paklitakselin insan
sütüne geçip geçmediği bilinmemektedir. Hayvanlardaki çalışmalar paklitakselin süte
geçtiğini göstermiştir (bölüm 5.3’e bakınız). Tedavi süresince emzirme kesilmelidir.
Üreme yeteneği/Fertilite:
Paklitaksel erkek ratlarda üreme yeteneğini uyarmıştır (bölüm 5.3’e bakınız). İnsan açısından
ilgisi bilinmemektedir. Erkek hastaların geri dönüşsüz kısırlık olasılığı nedeniyle paklitaksel
ile tedavi öncesinde spermlerin dondurarak korunması ile ilgili tavsiyeye ihtiyacı olabilir.
4.7 Araç ve makine kullanımı üzerindeki etkiler
Paklitakselin bu yetenek ile olumsuz etkileşimi ispatlanmamıştır. Bununla birlikte,
formülasyonun alkol içerdiği belirtilmelidir (bölüm 4.4 ve 6.1’e bakınız).
Bu tıbbi ürünün alkol içeriği nedeniyle, araç kullanma veya makineleri kullanma becerisi
azalabilir.
4.8 İstenmeyen etkiler
Aksi belirtilmedikçe, aşağıdaki tartışma genel olarak klinik çalışmalarda tekli ajan paklitaksel
ile tedavi edilen solid tümörleri bulunan 812 hastanın güvenlik veri tabanını kastetmektedir.
KS popülasyonu çok spesifik olduğu için, bu bölümün sonunda 107 hastayla bir klinik
çalışmaya dayanan özel bir bölüm sunulmaktadır.
Aksi bahsedilmedikçe, over karsinomu, meme karsinomu veya NSCLC tedavisi için
paklitaksel almakta olan hastalar arasında advers reaksiyonların sıklığı ve şiddeti genel olarak
benzerdir. Gözlenen toksisitelerden hiçbirisi yaştan bariz bir şekilde etkilenmemiştir.
Olası ölümcül sonuçlu önemli aşırı duyarlılık reaksiyonu (tedavi gerektiren hipotansiyon,
anjiyoödem, bronkodilatör tedavisi gerektiren solunum sıkıntısı veya yaygın ürtiker olarak
tarif edilmiştir) hastaların ikisinde (< %1) meydana gelmiştir. Hastaların %34’ü (tüm
seansların %17'si) minör aşırı duyarlılık reaksiyonları yaşamıştır. Temel olarak cilt kızarması
ve döküntü olan bu minör reaksiyonlar terapötik girişim gerektirmemiş veya paklitaksel
tedavisinin devamını engellememiştir.
7En sık görülen önemli advers yan etki kemik iliği supresyonuydu. Ağır nötropeni (< 500
hücre/mm³) hastaların %28'inde meydana gelmiştir, fakat ateşli nöbetlerle ilişkili değildir.
Hastaların yalnızca %1'i ≥ 7 gün boyunca ağır nötropeni deneyimlemiştir.
Trombositopeni hastaların %11'inde bildirilmiştir. Hastaların %3’ünde çalışma esnasında
trombosit sayısı en az bir kez en alt noktada (< 50000/mm³) olmuştur. Anemi, hastaların
%64'ünde görülmüştür, fakat hastaların yalnızca %6'sında ağır olmuştur (Hb < 5 mmol/l).
Anemi insidansı ve şiddeti başlangıç hemoglobin durumuyla ilgilidir.
Nörotoksisite, temel olarak periferik nöropati, paklitaksel sisplatinle kombine edildiği zaman
175 mg/m2 3-saatlik infüzyonla (%85 nörotoksisite, %15 ağır) 135 mg/m2 24-saatlik
infüzyondan (%25 periferik nöropati, %3 ağır) daha sık ve ağır olarak görülmüştür. 3 saat
boyunca paklitaksel ile ardından sisplatinle tedavi edilen NSCLC hastalarında ve over kanseri
hastalarında, ağır toksisite insidansında bariz bir artış görülmüştür. Periferik nöropati birinci
seansı takiben meydana gelebilir ve paklitaksele artan maruziyetle birlikte kötüleşebilir.
Periferik nöropati az sayıda olguda paklitakselin kesilmesine sebep olmuştur. Duyusal
semptomlar paklitakselin kesilmesiyle birlikte genellikle birkaç ay içerisinde düzelmiştir veya
çözülmüştür. Önceki mevcut tedavilerden kaynaklanan önceden var olan nöropatiler
paklitaksel tedavisi için bir kontrendikasyon değildir.
Disemine intravasküler koagülasyon (DIC), sıklıkla sepsis veya çoklu organ yetmezliğiyle
ilişkili olarak bildirilmiştir.
Artralji veya miyalji hastaların %60'ını etkilemiş ve hastaların %13'ünde ağır olmuştur.
İntravenöz uygulama sırasında enjeksiyon yeri reaksiyonları lokalize ödeme, ağrıya, eriteme
ve endurasyona yol açabilir; bazen ekstravazasyon selülitle sonuçlanabilir. Bazen
ekstravazasyonla ilgili olarak, deri kabarması ve/veya kavlaması bildirilmiştir. Deride renk
değişimi de meydana gelebilir. Farklı bir yerde paklitaksel uygulamasını takiben önceki
ekstravazasyon yerinde deri reaksiyonlarının nüks etmesi, yani “hatırlama” nadir olarak
bildirilmiştir. Ekstravazasyon reaksiyonları için spesifik tedavi şu anda bilinmemektedir.
Bazı olgularda, enjeksiyon yeri reaksiyonunun başlangıcı ya uzamış bir infüzyon sırasında
meydana gelmiş ya da bir hafta ila 10 güne kadar gecikmiştir.
Alopesi hastaların %87'sinde gözlenmiş ve ani başlangıçlı olmuştur. Alopesi yaşayan
hastaların çoğunluğunda ≥ %50 belirgin saç kaybı beklenmektedir.
Aşağıdaki tablo metastatik durumda üç saatlik infüzyon olarak uygulanan tekli ajan
paklitakselin uygulamasıyla (klinik çalışmalarda tedavi edilen 812 hasta) ilişkili olan veya
paklitakselin satış sonrası takipte* bildirilen advers reaksiyonları listelemektedir.
Aşağıda listelenen advers reaksiyonların sıklığı aşağıdaki dönüşüm kullanılarak tarif
edilmektedir:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor).
Her bir frekans gruplamasında, istenmeyen etkiler azalan şiddet sırasıyla sunulmaktadır.
8Çok yaygın: enfeksiyon (temel olarak idrar yolu ve üst solunum yolu
enfeksiyonları), ölümcül sonuç bildirilmiş olgularla birlikte
Enfeksiyonlar ve
enfestasyonlar: Yaygın olmayan: septik şok
Seyrek*: sepsis, peritonit, pnömoni
Çok yaygın: miyelosupresyon, nötropeni, anemi, trombositopeni,
lökopeni, kanama
Kan ve lenfatik sistem Seyrek*: ateşli nötropeni
bozuklukları:
Çok seyrek*:akut miyeloid lösemi, miyelodisplastik sendrom
Bilinmeyen*: disemine intravasküler koagülasyon
Çok yaygın: minör aşırı duyarlılık reaksiyonları (temel olarak cilt
kızarması ve döküntü)
Yaygın olmayan: tedavi gerektiren önemli aşırı duyarlılık
reaksiyonları (örneğin, hipotansiyon, anjiyonörotik ödem, solunum
İmmün sistem sıkıntısı, jeneralize ürtiker, titremeler, sırt ağrısı, göğüs ağrısı,
bozuklukları: taşikardi, karın ağrısı, ekstremitelerde ağrı, diyaforez ve
hipertansiyon)
Seyrek*: anafilaktik reaksiyonlar
Çok seyrek*: anafilaktik şok
Metabolizma ve Çok seyrek*: iştahsızlık
beslenme
bozuklukları: Bilinmeyen*: tümör lizis sendromu
Psikiyatrik
Çok seyrek*: konfüzyonel durum
bozukluklar:
Çok yaygın: nörotoksisite (özellikle: periferik nöropati)
Sinir sistemi Seyrek*: motor nöropati (sonuçta minör distal zayıflıkla birlikte)
bozuklukları:
Çok seyrek*: büyük mal nöbetler, otonom nöropati (paralitik ileusla
ve ortostatik ileusla sonuçlanır), ensefalopati, konvülsiyonlar, baş
dönmesi, ataksi, başağrısı
9Çok seyrek*: optik sinir ve/veya görme bozuklukları (parlayıcı
skotomlar), özellikle önerilenden daha yüksek dozlarda almış olan
Göz bozuklukları: hastalarda
Bilinmeyen*: makula ödemi, fotopsi, vitreus yüzen cisimleri
Kulak ve labirent Çok seyrek*: işitme kaybı, ototoksisite, çınlama, vertigo
bozuklukları:
Yaygın: bradikardi
Yaygın olmayan: miyokard enfarktüsü, AV blok ve senkop,
kardiyomiyopati, semptomsuz ventriküler taşikardi, bigeminiyle
Kardiyak bozukluklar: birlikte taşikardi
Seyrek: kalp yetmezliği
Çok seyrek*: atriyal fibrilasyon, supraventriküler taşikardi
Çok yaygın: hipotansiyon
Yaygın olmayan: tromboz, hipertansiyon, tromboflebit
Vasküler bozukluklar:
Çok seyrek*: şok
Bilinmeyen*: filebit
Seyrek*: solunum yetmezliği, pulmoner embolizm, akciğer fibrozisi,
Solunum, toraks ve
interstisyel pnömoni, dispne, plevral efüzyon
mediastinal
bozukluklar:
Çok seyrek*: öksürük
Çok yaygın: ishal, kusma, bulantı, mukoza inflamasyonu
Seyrek*: bağırsak tıkanması, bağırsak perforasyonu, iskemik kolit,
Gastrointestinal
pankreatit
bozukluklar:
Çok seyrek*: mezenterik tromboz, psödomembranöz kolit, nötropenik
kolit, asit, özefajit, kabızlık
Çok seyrek*: karaciğer nekrozu, hepatik ensefalopati (her ikisi de
Hepatobiliyer
ölümcül sonuçlu bildirilmiş olgularla birlikte)
bozukluklar:
10Çok yaygın: alopesi
Yaygın: geçici ve hafif tırnak ve deri değişiklikleri
Seyrek*: kaşıntı, deri döküntüsü, eritem
Deri ve deri altı
dokusu bozuklukları:
Çok seyrek*: Stevens-Johnson sendromu, epidermal nekroliz, eritema
multiforme, eksfoliyatif dermatit, ürtiker, onikoliz (tedavideki
hastalar ellerde ve ayaklarda güneş koruyucu kullanmalıdır)
Bilinmeyen*: skleroderma
Çok yaygın: artralji, miyalji
Kas-iskelet ve bağ
dokusu bozuklukları:
Bilinmeyen*: sistemik lupus eritematozus
Yaygın: enjeksiyon yeri reaksiyonları (lokalize ödem, ağrı, eritem,
Genel bozukluklar ve endurasyon dahil, bazen ekstravazasyon selülitle, deri fibrozisiyle ve
uygulama yeri deri nekrozuyla sonuçlanabilir)
durumları:
Seyrek*: pireksi, dehidrasyon, asteni, ödem, halsizlik (malez)
Yaygın: ciddi AST (SGOT) yükselmesi, ciddi alkalen fosfataz
yükselmesi
İncelemeler:
Yaygın olmayan: bilirubinde ciddi yükselme
Seyrek*: kan kreatininde artış
AC'yi takiben adjuvan şeklinde paklitaksel alan meme kanseri hastaları tek başına AC alan
hastalardan daha fazla nöro-duyusal toksisite, aşırı duyarlılık reaksiyonları, artralji/miyalji,
anemi, ateş, bulantı/kusma ve ishal görülmüştür. Bununla birlikte, bu olayların sıklığı
yukarıda belirtildiği gibi tekli ajan paklitaksel kullanımıyla tutarlıdır.
Kombinasyon tedavisi
Aşağıdaki tartışmalar over kanserinin birinci sıra kemoterapisi için iki majör çalışmayı
(paklitaksel + sisplatin: 1050 hastada); metastatik meme kanserinin birinci sıra tedavisinde iki
adet faz III çalışmasını: birisi doksorubisinle kombinasyonu araştırmaktadır (paklitaksel +
doksorubisin: 267 hasta), bir başkası trastuzumab ile kombinasyonu (planlanmış alt grup
analizi paklitaksel + trastuzumab: 188 hasta) ve ilerlemiş NSCLC tedavisi için iki adet faz III
çalışmasını (paklitaksel + sisplatin: 360 hastada) kastetmektedir (bölüm 5.1’e bakınız).
Over kanserinin birinci sıra kemoterapisi için üç saatlik infüzyon şeklinde uygulandığı zaman,
siklofosfamini takiben sisplatinle tedavi edilen hastalara kıyasla paklitakseli takiben
11sisplatinle tedavi edilen hastalar tarafından nörotoksisite, artralji/miyalji ve aşırı duyarlılık
daha sık ve ağır olarak rapor edilmiştir. Siklofosfamidi takiben sisplatine kıyasla üç saatlik
infüzyon şeklindeki paklitakseli takiben sisplatinle miyelosupresyonunun daha az sıklıkta ve
daha az şiddetli olduğu görülmüştür.
Metastatik meme kanserinin birinci sıra kemoterapisi için, paklitaksel (220 mg/m²)
doksorubisinden (50 mg/m²) 24 saat sonra 3 saatlik infüzyon şeklinde uygulandığı zaman,
standart FAC terapisiyle (5-FU 500 mg/m², doksorubisin 50 mg/m², siklofosfamid 500
mg/m²) kıyaslandığında, nötropeni, anemi, periferik nöropati, artralji/miyalji, asteni, ateş ve
ishal daha sık olarak ve daha büyük şiddette rapor ediliştir. Standart FAC rejimine kıyasla
paklitaksel (220 mg/m²) / doksorubisin (50 mg/m²) rejimiyle bulantı ve kusmanın daha az
sıklıkta ve şiddette olduğu görülmüştür. Kortikosteroidlerin kullanılması
paklitaksel/doksorubisin kolunda bulantı ve kusmanın daha düşük sıklık ve şiddette olmasına
katkı yapmıştır.
Metastatik meme kanserinin birinci sıra tedavisi için paklitaksel trastuzumab ile kombinasyon
halinde 3 saatlik infüzyon olarak uygulandığı zaman, aşağıdaki olaylar (paklitaksel veya
trastuzumabla ilişkisiyle ilgisiz şekilde) tek ajan paklitakselden daha az sıklıkta rapor
edilmiştir: kalp yetmezliği(%8'e karşı %1), enfeksiyon (%46'ya karşı %27), titremeler
(%42'ye karşı %4), ateş (%47'ye karşı %23), öksürük (%42'ye karşı %22), deri döküntüsü
(%39'a karşı %18), artralji (%37'ye karşı %21), taşikardi (%12'ye karşı %4), ishal (%45'e
karşı %30), hipertoni (%11'e karşı %3), epistaksis (%18'e karşı %4), akne (%11'e karşı %3),
herpes simpleks (%12'ye karşı %3), kazara yaralanma (%13'e karşı %3), uykusuzluk (%25'e
karşı %13), rinit (%22'ye karşı %5), sinüzit (%21'e karşı %7) ve enjeksiyon yeri reaksiyonu
(%7'ye karşı %1).
Bu sıklık farklarından bazıları paklitaksel/trastuzumab kombinasyonuna karşı tek ajan
paklitaksel ile tedavilerin artmış sayısına ve süresine bağlı olabilir. Paklitaksel/trastuzumab ve
tek ajan paklitaksel için ciddi olaylar benzer oranlarla rapor edilmiştir.
Metastatik meme kanserinde doksorubisin paklitaksel ile kombinasyon halinde uygulandığı
zaman, kardiyak kontraksiyon anormallikleri (sol ventrikül ejeksiyon fraksiyonunda ≥
%20 azalma) hastaların %15'ine karşı standart FAC rejimiyle %10 gözlenmiştir. Konjestif
kalp yetmezliği hem paklitaksel/doksorubisin hem de standart FAC kollarında <%1
gözlenmiştir. Önceden antrasiklinler ile tedavi edilen hastalarda paklitaksel ile kombinasyon
halinde trastuzumab uygulanması, tek ajan paklitaksel ile tedavi edilen hastalara kıyasla
kardiyak disfonksiyonun artmış sıklık ve şiddetiyle sonuçlanmıştır (NYHA Class I/II %10'a
karşı %0; NYHA Class III/IV %2'ye karşı %1) ve nadiren ölümle ilişkili olmuştur (Kısa Ürün
Bilgileri’ne bakınız). Bu nadir olgular dışında tümünde hastalar uygun tıbbi tedaviye yanıt
vermiştir.
Radyasyon pnömonisi birlikte radyoterapi almakta olan hastalarda bildirilmiştir.
AIDS’e bağlı Kaposi sarkomu
Nörolojik ve hepatik istenmeyen etkilerin haricinde (aşağıya bakınız), 107 hastayı içeren bir
klinik çalışmaya dayanarak KS hastaları ile diğer solid tümörler için paklitaksel
monoterapisiyle tedavi edilen hastalar arasında istenmeyen etkilerin sıklığı ve şiddeti genel
olarak benzerdir.
12Kan ve lenfatik sistem bozuklukları: kemik iliği supresyonu majör doz sınırlayıcı
toksisiteydi. Nötropeni en önemli hematolojik toksitedir. Birinci tedavi seansı sırasında,
hastaların %20'sinde ağır nötropeni (< 500 hücre/mm3) meydana gelmiştir. Tüm tedavi
dönemi süresince, hastaların %39'unda ağır nötropeni görülmüştür. Hastaların %41'inde >7
gün boyunca ve %8'inde 30-35 gün boyunca nötropeni vardır. Takip edilen tüm hastalarda 35
gün içerisinde çözülmüştür. ≥7 gün süren Grade 4 nötropeni insidansı %22 dir.
Hastaların %14'ünde ve tedavi döngülerinin %1.3'ünde paklitaksel ile bağlantılı nötropenik
ateş bildirilmiştir. Ölümcül olduğu kanıtlanan tıbbi ürünle bağlantılı paklitaksel uygulaması
sırasında 3 septik nöbet vardır (%2,8).
Hastaların %50'sinde trombositopeni görülmüştür ve %9'unda ağırdır (< 50000 hücre/mm3).
Tedavideyken en az bir kez olmak üzere, yalnızca %14'ü trombosit sayımlarında < 75000
hücre/mm3 düşme deneyimlenmiştir. Hastaların <%3'ünde paklitaksel ile bağlantılı kanama
nöbetleri bildirilmiştir, fakat bu hemorajik nöbetler lokalizedir.
Hastaların %61'inde anemi (Hb < 11 g/dL) görülmüştür ve %10'unda ağırdı (Hb < 8 g/dL).
Hastaların %21'inde alyuvar transfüzyonları gerekmiştir.
Hepato-biliyer bozukluklar: Normal başlangıç karaciğer fonksiyonları bulunan hastalar
arasında (proteaz inhibitörleri kullananlar > %50), sırasıyla %28, %43 ve %44'ünde bilirubin,
alkalen fosfataz ve AST (SGOT) yükselmeleri vardır. Bu parametrelerden her birisi için,
olguların %1'inde artışlar ciddidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlanlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Paklitaksel doz aşımı için bilinen hiçbir antidot yoktur. Doz aşımı durumunda, hasta yakından
takip edilmelidir. Tedavi, kemik iliği supresyonundan, periferik nörotoksisiteden ve
mukozitten meydana gelen birincil kabul edilmiş toksisitelere yöneltilmelidir.
Pediatrik popülasyon
Pediatrik hastalarda doz aşımları akut etanol toksisitesiyle ilişkili olabiliir.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grubu: Antineoplastik ajanlar (Bitki alkaloidleri ve diğer doğal ürünler,
taksanlar)
ATC Kodu: L01CD01
Paklitaksel tübülin dimerlerinin oluşumunu teşvik eden ve depolimerizasyonu önleyerek
mikrotübülleri stabilize eden bir antimikrotübül ajandır. Bu stabilite, yaşamsal interfaz ve
13mitotik hücre fonksiyonları açısından önemli olan mikrotübül ağının normal dinamik tekrar
organizasyonunun baskılanmasıyla sonuçlanır. Ek olarak, paklitaksel hücre döngüsü boyunca
mikrotübüllerin anormal ışınlarını veya demetlerini ve mitoz sırasında mikrotübüllerin çoklu
yıldızlarını uyarır.
Over kanseri
Over kanserinin birinci sıra kemoterapisinde, paklitakselin güvenlik ve etkinliği iki majör,
randomize, kontrollü (siklofosfamid 750 mg/m2/sisplatin 75 mg/m2'ye karşı) çalışmada
değerlendirilmiştir. Evre II , III veya IV primer over kanserli 650'den fazla hasta içeren
b-c
Gruplar arası çalışmada (BMS CA139-209), primer over kanseri maksimum 9 tedavi seansı
paklitaksel (3 saat boyunca 175 mg/m2) ardından sisplatin (75 mg/m2) veya kontrol almıştır.
İkinci majör çalışma (GOG-111/BMS CA139-022), evreleme laparotomisi sonrasında >1 cm
rezidüel hastalık bulunan veya uzak metastazları bulunan evre III/IV primer over kanserli
400'den fazla hasta maksimum 6 seans paklitaksel (24 saat boyunca 135 mg/m²) ardından
sisplatin (75 mg/m²) veya kontrolü değerlendirilmiştir. İki farklı paklitaksel pozolojisi
birbiriyle doğrudan karşılaştırılmamasına rağmen, her iki çalışmada standart tedaviye kıyasla
sisplatinle kombinasyon halinde paklitaksel ile tedavi edilen hastalarda anlamlı şekilde daha
yüksek yanıt oranı, ilerlemeye kadar daha uzun süre ve daha uzun sağkalım süresi vardır.
Siklofosfamid/sisplatin alan hastalara kıyasla 3 saatlik infüzyon şeklinde paklitaksel/sisplatin
uygulanan ilerlemiş over kanserli hastalarda artmış nörotoksisite, artralji/miyalji fakat azalmış
miyelosupresyon gözlenmiştir.
Meme kanseri
Meme kanserinin adjuvan tedavisinde, nod-pozitif meme karsinomlu 3121 hasta dört seans
doksorubisin ve siklofosfamid (CALGB 9344, BMS CA 139-223) ardından adjuvan
paklitaksel tedavisiyle veya hiç kemoterapi olmadan tedavi edilmiştir. Medyan takip 69 aydır.
Genel olarak, paklitaksel hastalarında tek başına AC alan hastalara göre hastalık nüks riskinde
%18'lik anlamlı bir azalma (p = 0.0014) ve tek başına AC alan hastalara göre ölüm riskinde
%19'luk anlamlı bir azalma (p = 0.0044) vardır. Retrospektif analizler tüm hasta alt setlerinde
fayda göstermiştir. Hormon reseptörü negatif/bilinmeyen tümörler bulunan hastalarda,
hastalık nüksü riskindeki azalma %28 dir (%95 CI: 0.59-0.86). Hormon reseptörü pozitif
tümörleri bulunan hasta alt grubunda, hastalık nüksü risk azalması %9 dur (%95 CI: 0.78-
1.07).
Bununla birlikte, çalışma düzeneği genişletilmiştir AC tedavisinin etkisini 4 döngünün
ötesinde araştırılmamıştır. Bu tek başına çalışma temelinde, gözlenen etkilerin kısmen iki kol
arasındaki (AC 4 döngü; AC+paklitaksel 8 döngü) kemoterapi süresindeki farklılığa bağlı
olabileceği göz ardı edilemez. Bu nedenle, paklitaksel ile adjuvan tedavi genişletilmiş AC
tedavisine bir alternatif olarak kabul edilmelidir.
Benzer düzeneğe sahip adjuvan nod-pozitif meme kanserindeki ikinci bir büyük klinik
çalışmada, 3060 hasta dört seans AC (NSABP B-28, BMS CA139-270) ardından 225 mg/m²
daha yüksek dozda dört seans paklitaksel almak veya almamak üzere randomize edilmiştir. 64
aylık medyan takipte, paklitaksel hastalarında tek başına AC alan hastalara göre hastalık
nüksü riskinde %17'lik anlamlı bir azalma vardır (p = 0.006); paklitaksel tedavisi %7'lik ölüm
riski azalmasıyla ilişkilidir (%95 CI: 0.78-1.12). Tüm alt set analizleri paklitaksel kolu
lehinedir. Bu çalışmada hormon reseptörü pozitif tümörü bulunan hastalarda hastalık nüks
riskinde %23'lük bir azalma vardır (%95CI: 0.6-0.92); hormon reseptörü negatif tümörü
bulunan hasta alt grubunda hastalık nüksü risk azalması %10'dur (%95CI: 0.7-1.11).
14Metastatik meme kanserinin birinci sıra tedavisinde, paklitakselin etkinlik ve güvenliği iki
pivot, faz III, randomize, kontrollü açık etiketli çalışmada değerlendirilmiştir. Birinci
çalışmada (BMS CA139-278), bolus doksorubisin kombinasyonunu (50 mg/m²) takiben 24
saat sonra paklitaksel (3 saatlik infüzyonla 220 mg/m²) (AT) kombinasyonu, her ikisi de sekiz
seans boyunca üç haftada bir uygulanan standart FAC rejimine (5-FU 500 mg/m²,
doksorubisin 50 mg/m², siklofosfamid 500 mg/m²) karşı kıyaslanmıştır. Bu randomize
çalışmada, önceden hiç kemoterapi almamış veya yalnızca adjuvan şeklinde antrasiklin dışı
kemoterapi almış olan metastatik meme kanserli 267 hasta yer almıştır. Sonuçlar, FAC
alanlara kıyasla AT alan hastalar için ilerlemeye kadar geçen süre açısından anlamlı bir
farklılık göstermiştir (8.2'ye karşı 6.2 ay; p= 0.029). Medyan sağkalım
paklitaksel/doksorubisin lehinedir (23.0'a karşı FAC için 18.3 ay; p= 0.004). AT ve FAC
tedavi kolunda sırasıyla %44'ü ve %48'i sırasıyla %7'sinde ve %50'sinde taksanların dahil
edildiği takip kemoterapisi almıştır. Genel yanıt oranı da FAC koluna kıyasla AT kolundan
anlamlı şekilde daha yüksektir (%68'e karşı FAC'de %55). Paklitaksel/doksorubisin kolu
hastalarının %19'una karşı FAC kolu hastaların %8'inde tam yanıtlar görülmüştür. Sonrasında
tüm etkinlik sonuçları kör bağımsız değerlendirme yoluyla teyit edilmiştir.
İkinci pivot çalışmada, HO648g çalışmasının planlanmış alt grup analizinde (önceden adjuvan
antrasiklinler alan metastatik meme kanseri hastaları) paklitaksel ve Herceptin®
kombinasyonunun etkinlik ve güvenliği değerlendirilmiştir. Önceden adjuvan antrasiklinler
almayan hastalarda paklitaksel ile kombinasyon halindeki Herceptin® etkinliği
kanıtlanmamıştır. Trastuzumab (4 mg/kg yükleme dozu ardından haftada bir 2 mg/kg) ve her
üç haftada bir paklitaksel (175 mg/m²) 3-saatlik infüzyon kombinasyonu, önceden
antrasiklinlerle tedavi edilmiş olan HER2'yi (immünohistokimya yoluyla ölçülen şekilde 2+
veya 3+) fazla eksprese eden metastatik meme kanserli 188 hastada her üç haftada bir tekli
ajan paklitaksel (175 mg/m²) 3-saatlik infüzyonu ile karşılaştırılmıştır. Trastuzumab hastalık
ilerleyinceye kadar haftalık olarak verilirken, en az altı seans boyunca üç haftada bir
uygulanmıştır. Bu çalışma, tek başına paklitakselle karşılaştırıldığı zaman, paklitaksel
ilerlemeye kadar geçen süre (6.9'a karşı 3.0 ay), yanıt oranı (%41'e karşı %17) ve yanıt süresi
(10.5'e karşı 4.5 ay) açısından paklitaksel/trastuzumab kombinasyonu için önemli bir faydayı
göstermiştir. Paklitaksel/trastuzumab kombinasyonu ile gözlenen en önemli toksisite kardiyak
disfonksiyonudur (bölüm 4.8’e bakınız).
Küçük hücreli ilerlemiş akciğer kanseri
İlerlemiş NSCLC tedavisinde, iki adet faz III çalışmasında (paklitaksel içeren rejimlerde 367
hasta) paklitaksel 175 mg/m² ardından sisplatin 80 mg/m² değerlendirilmiştir. Her ikisi de
randomize çalışmadır, birisi sisplatin 100 mg/m² ile tedaviyi karşılaştırmıştır ve diğeri
karşılaştırma olarak teniposid 100 mg/m² ardından sisplatin 80 mg/m² kullanmıştır
(karşılaştırmada 367 hasta). Her bir çalışmadaki sonuçlar benzerdir. Birincil mortalite sonucu
için, paklitaksel içeren rejim ile karşılaştırma gereci arasında hiçbir anlamlı farklılık
bulunmamıştır (paklitaksel içeren rejimlerde medyan sağkalım süreleri 8.1 ve 9.5 ay ve
karşılaştırma gerecinde 8.6 ve 9.9 ay). Benzer şekilde, ilerlemesiz sağkalım için tedaviler
arasında hiçbir anlamlı farklılık yoktur. Klinik yanıt oranı açısından anlamlı fayda vardır.
Yaşam kalitesi sonuçları, iştah kaybı açısından paklitaksel içeren rejimlerde fayda
göstermektedir ve periferik nöropati açısından paklitaksel içeren rejimlerin üstün olmadığı
yönünde net kanıtlar sağlamaktadır (p < 0.008).
AIDS’e bağlı Kaposi sarkomu
AIDS ile bağlantılı KS tedavisinde, paklitakselin etkinliği ve güvenliği önceden sistemik
kemoterapiyle tedavi edilmiş ilerlemiş KS'li hastalarda karşılaştırma bulunmayan bir
15çalışmada araştırılmıştır. Birincil sonlanım noktası en iyi tümör yanıtıdır. 107 hastadan
63'ünün lipozomal antrasiklinlere dirençli olduğu değerlendirilmiştir. Bu alt grubun çekirdek
etkinlik popülasyonunu meydana getirdiği değerlendirilmektedir. 15 tedavi döngüsü
sonrasında lipozomal antrasikline dirençli hastalardaki genel başarı oranı (tam/kısmi yanıt)
%57 dir (CI %44 - 70). Yanıtların %50'den fazlası ilk 3 döngü sonrasında barizdir. Lipozomal
antrasikline dirençli hastalarda, hiç proteaz inhibitörü almamış olan hastalar için (%55,6) ve
paklitaksel ile tedaviden en az 2 ay önce alanlar için (%60,9) yanıt oranları kıyasalanabilir
durumdadır. Çekirdek popülasyonda ilerlemeye kadar geçen medyan süre 468 gündür (%95
CI 257-NE). Medyan sağkalım bilgi işleme tabi tutulamamıştır, fakat çekirdek hastalarda alt
%95 kısımda 617 gündür.
5.2 Farmakokinetik özellikler
İntravenöz uygulamayı takiben, paklitaksel plazma konsantrasyonlarında bifazik düşüş
gösterir.
135 ve 175 mg/m² dozlarda 3 ve 24 saatlik infüzyonları takiben paklitaksel farmakokinetiği
tespit edilmiştir. Ortalama terminal yarılanma ömrü tahminleri 3.0 ila 52.7 saat arasında
değişiyordu ve ortalama, tamamlayıcı olmayan derlenmiş toplam vücut klerensi değerleri 11,6
ila 24,0 l/saat/m² arasında değişmektedir; toplam vücut klerensinin daha yüksek paklitaksel
plazma konsantrasyonlarıyla birlikte azaldığı ortaya çıkmıştır. Yaygın ekstravasküler dağılımı
ve/veya doku bağlanmasını belirtmek üzere, ortalama denge durumu dağlım hacmi 198 ila
688 l/m², arasında değişmektedir. 3 saatlik infüzyonla, artan dozlar doğrusal olmayan
farmakokinetikle (non-linear pharmacokinetics) sonuçlanmaktadır. Dozda 135 mg/m²'den 175
mg/m²'ye %30'luk artış için, sırasıyla C ve AUC değerleri %75 ve %81 artmıştır.
max 0-∞
19 KS hastasına 3 saatlik infüzyon şeklinde verilen 100 mg/m² intravenöz dozu takiben,
ortalama C 1,530 ng/ml idi (aralık 761 - 2,860 ng/ml) ve ortalama AUC 5,619 ng.saat/ml
max
(aralık 2,609 -9,428 ng.saat/ml) dir. Klirens 20.6 l/saat/ m² (aralık 11 - 38) ve dağılım hacmi
291 l/ m² (aralık 121 – 638) dir. Terminal eliminasyon yarılanma ömrü ortalama 23,7 saattir
(aralık 12 - 33).
Sistemik paklitaksel maruziyetinde hasta içi değişkenlik minimaldi. Çoklu tedavi seanslarıyla
paklitaksel birikimi açısından hiçbir kanıt bulunmamıştır.
In vitro insan serum proteinlerine bağlanma çalışmaları, ilacın %89 – 98'inin bağlı olduğunu
belirtmektedir. Simetidin, ranitidin, deksametazon veya difenhidramin varlığı paklitakselin
proteine bağlanmasını etkilememiştir.
Paklitakselin imhası insanlarda tam olarak aydınlatılmamıştır. Kapsamlı olduğu belirtilen
yaygın böbrek dışı klerensi belirtmek üzere, değiştirilmemiş ilacın üriner sistemde kümülatif
eldesi için ortalama değerler dozun %1,3'ünden %12,6'sına kadar değişmiştir. Karaciğer
metabolizması ve safra ile atılım paklitakselin imhası için ana mekanizma olabilir.
Paklitakselin temel olarak sitokrom P450 enzimleri tarafından metabolize edildiği
görülmektedir. Radyolojik işaretli paklitakselin uygulanmasını takiben, radyoaktivitenin
ortalama %26, %2 ve %6'sı dışkıyla sırasıyla
6α-hidroksipaklitaksel, 3'-p-hidroksipaklitaksel ve 6α-3'-p-dihidroksi-paklitaksel olarak
atılmaktadır. Bu hidroksillenmiş metabolitlerin oluşumu sırasıyla CYP2C8, CYP3A4 ve hem
CYP2C8 hem de CYP3A4 tarafından katalizlenir. 3 saatlik infüzyonu takiben paklitakselin
imhası üzerine böbrek veya karaciğer disfonksiyonunun etkisi resmi olarak araştırılmamıştır.
16Paklitaksel 135 mg/m² 3 saatlik infüzyonu alan hemodiyalize giren bir hastadan elde edilen
farmakokinetik parametreler diyaliz dışı hastalarda tanımlanan aralık içindedir.
Paklitaksel ve doksorubisinin birlikte uygulandığı klinik çalışmalarda, doksorubisin ve bunun
metabolitlerinin dağılımı ve eliminasyonu uzamıştır. Doksorubisinin hemen ardından
paklitaksel verildiğinde doksorubisine toplam plazma maruziyeti, ilaçlar arasında 24 saat
aralık verilene göre %30 daha yüksektir.
Diğer tedavilerle kombinasyon şekilde paklitaksel kullanımı açısından, bu tıbbi ürünlerin
kullanımı konusunda bilgiler için lütfen sisplatin, doksorubisin veya trastuzumab Kısa Ürün
Bilgilerine danışınız.
5.3 Klinik öncesi güvenlilik verileri
Paklitakselin karsinojen potansiyeli çalışılmamıştır. Bununla birlikte, yayınlanmış literatüre
dayanarak, farmakodinamik etki mekanizması nedeniyle, paklitaksel klinik dozlarda
potansiyel karsinojenik ve genotoksik bir ajandır. Paklitakselin hem in vitro hem de in vivo
memeli test sistemlerinde mutajenik olduğu gösterilmiştir.
Paklitakselin tavşanlarda embriyotoksik ve fetotoksik olduğu ve ratlarda üreme yeteneğini
azalttığı da gösterilmiştir.
Düşük dozlarda erkek üreme organları üzerine advers etki görüldü ve toksik dozlarda erkek ve
dişi üreme yeteneğinin bozulduğu görülmüştür. İntrauterin mortalite yoluyla belirtilen şekilde,
ratlarda ve tavşanlarda maternal olarak toksik dozlarda embriyo-fetal toksisite, artmış
resorpsiyonlar ve artmış fetüs ölümleri görülmüştür. Tavşanlarda, maternal toksisite altındaki
dozlarda teratojen etkiler, emziren ratların sütünde sınırlı paklitaksel atılımı görülmüştür.
Paklitaksel mutajenik değildir, fakat in vitro ve in vivo olarak kromozom aberasyonlarına
sebep olmuştur. Paklitakselin karsinojen potansiyeli çalışılmamıştır. Hiçbir düzelme kanıtı
olmadan/sınırlı düzelme kanıtı ile birlikte tekrarlı dozlama sonrasında histopatolojik olarak
gecikmiş nörotoksik etkiler görülmüştür.
6. FARMASÖTİK ÖZELLİKLER
6.1 Yardımcı maddelerin listesi
Etanol, susuz
Makrogolgliserol risinoleat
Sitrik asit, susuz (pH ayarlaması için)
6.2 Geçimsizlikler
Polioksietillenmiş hintyağı (Makrogolgliserol risinoleat), zaman ve konsantrasyonla birlikte
seviyelerin arttığı plastikleştirilmiş polivinil klorür (PVC) ambalajlardan çözünerek DEHP
(di-(2-etilhekzil) ftalat) ile sonuçlanabilir. Sonuç olarak, seyreltilmiş paklitakselin
hazırlanması, saklanması ve uygulanması PVC dışı madde içeren ekipman kullanılarak
gerçekleştirilmelidir.
Bu tıbbi ürün, bölüm 6.6'da belirtilenler dışında başka tıbbi ürünler ile karıştırılmamalıdır.
176.3 Raf ömrü
Açılmamış flakon: 24 ay
Seyreltme öncesi açtıktan sonra
Çoklu iğne girişlerini ve ürün geri çekilmesini takiben 25°C'de 28 gün boyunca kimyasal ve
fiziksel kullanım içi stabilite gösterilmiştir. Diğer kullanım içi süreler ve koşullar kullanıcının
sorumluluğudur.
Seyreltme sonrası
%5 Glikoz çözeltisi, %0.9 Sodyum Klorür çözeltisi, Ringer çözeltisi içerisinde %5 Glikoz
çözeltisi ve %5 Glikoz çözeltisi/%0.9 Sodyum Klorür çözeltisi içerisinde seyreltildiği zaman,
infüzyon için hazırlanan çözeltinin kimyasal ve fiziksel kullanım içi stabilitesi gösterilmiştir.
Mikrobiyolojik açıdan, ürün hemen kullanılmalıdır. Eğer hemen kullanılmazsa, kullanmadan
önce kullanım içi saklama süreleri ve koşullar kullanıcının sorumluluğundadır ve
çözme/seyreltme kontrollü ve valide edilmiş aseptik koşullarda yapılmadıkça, normal
koşullarda 2 ila 8°C'de 24 saatten fazla değildir.
Seyreltme sonrasında çözelti yalnızca tek kullanımlıktır.
6.4 Saklamaya yönelik özel tedbirler
25°C’nin altındaki oda sıcaklığında ve ambalajında saklayınız.
Işıktan korumak için orijinal kutusunda saklayınız.
Seyreltilmiş tıbbi ürünün saklama koşulları için, bölüm 6.3’e bakınız.
6.5 Ambalajın niteliği ve içeriği
PACLITAXEL KABI 100mg/16,7 ml İnfüzyonluk Çözelti Hazırlamak İçin Konsantre: Tip I
cam flakon, (Teflon® kaplı klorobütil kauçuk tıpalı), 1 adet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği’ne uygun olarak imha edilmelidir.
Elleçleme (el ile kullanımı): Tüm antineoplastik ajanlarla olduğu gibi, paklitaksel ile
uğraşırken dikkat edilmelidir. Seyreltme ayrılmış bir alanda eğitimli personel tarafından
aseptik koşullar altında gerçekleştirilmelidir. Yeterli koruyucu eldiven giyilmelidir. Deri ve
müköz membranlarla temastan kaçınmak için tedbirler alınmalıdır. Deriyle temas durumunda,
alan sabun ve suyla yıkanmalıdır. Topikal maruziyeti takiben, batma, yanma ve kızarıklık
gözlenmiştir. Müköz membranlarla temas durumunda, bu suyla iyice yıkanmalıdır.
İnhalasyonla birlikte, dispne, göğüs ağrısı, boğazda yanma ve bulantı bildirilmiştir.
18Eğer açılmış flakonlar soğutulursa, oda sıcaklığına ulaştığında çok az veya hiç çalkalama
olmadan tekrar çözünen bir çökelti meydana gelebilir. Ürün kalitesi etkilenmez. Eğer çözelti
bulanık kalırsa veya eğer çözünmeyen bir çökelti fark edilirse, flakon imha edilmelidir.
Çoklu iğne girişlerini ve ürün geri çekmelerini takiben, flakonlar 25°C'de 28 güne kadar
mikrobik, kimyasal ve fiziksel stabilitesini korur. Diğer kullanım içi saklama süreleri ve
koşulları kullanıcının sorumluluğudur.
Sterilite bütünlüğünün kaybıyla sonuçlanmak üzere flakon tıpasının çökmesine sebep
olabileceği için, zirveleri bulunan Kimyasal-Dağıtıcı İğne (Chemo-Dispensing Pin) aygıtı
veya benzer aygıtlar kullanılmamalıdır.
IV uygulama için hazırlama:
İnfüzyondan önce, paklitaksel aseptik teknik kullanılarak %5 Glikoz çözeltisi, %0.9 Sodyum
Klorür çözeltisi, Ringer çözeltisi içindeki %5 Glikoz çözeltisi ve %5 Glikoz çözeltisi/%0.9
Sodyum Klorür çözeltisi içerisinde 0.3 ila 1.2 mg/ml son konsantrasyona seyreltilmelidir.
%5 Glikoz çözeltisi, %0.9 Sodyum Klorür çözeltisi, Ringer çözeltisi içindeki %5 Glikoz
çözeltisi ve %5 Glikoz çözeltisi/%0.9 Sodyum Klorür çözeltisi içerisinde seyreltildiği zaman,
infüzyon için hazırlanan çözeltinin 25°C'de 24 saat süreyle kimyasal ve fiziksel kullanım içi
stabilitesi gösterilmiştir.
Mikrobiyolojik bakış açısından, ürün hemen kullanılmalıdır. Eğer hemen kullanılmazsa,
kullanmadan önce kullanım içi saklama süreleri ve koşullar kullanıcının sorumluluğundadır
ve çözme/seyreltme kontrollü ve valide edilmiş aseptik koşullarda yapılmadıkça, normalde 2
ila 8°C'de 24 saatten fazla değildir.
Seyreltme sonrasında çözelti yalnızca tek kullanımlıktır.
Hazırlanmasıyla birlikte, çözeltiler formülasyon aracına yorumlanabilen ve filtrasyon yoluyla
giderilemeyen pusluluk gösterebilir. Paklitaksel ≤ 0.22 μm mikro-gözenekli membranla hat içi
filtre üzerinden uygulanmalıdır. Hat içi filtre içeren IV boru sistemi üzerinden çözeltinin
simüle edilmiş teminini takiben hiçbir önemli kuvvet kaybı belirtilmemiştir.
Genellikle 24 saatlik infüzyon döneminin sonuna doğru, paklitaksel infüzyonları sırasında
nadir çökelti bildirimleri olmuştur. Bu çökeltinin sebebi aydınlatılmamış olmasına rağmen,
olasılıkla seyreltilen çözeltinin süper doygunluğuna bağlıdır. Çökelti riskini azaltmak için,
paklitaksel seyreltme sonrasında olabilen en kısa sürede kullanılmalı ve aşırı çalkalamadan,
vibrasyonda veya sallamaktan kaçınılmalıdır. İnfüzyon setleri kullanmadan önce iyice
yıkanmalıdır. İnfüzyon sırasında, çözeltinin görünümü düzenli olarak denetlenmeli ve eğer
çökelti varsa infüzyon kesilmelidir.
Plastikleştirilmiş PVC infüzyon torbalarında, setlerde veya diğer tıbbi enstrümanlarda
çözünebilecek DEHP'ye hasta maruziyetini en aza indirmek için, seyreltilmiş paklitaksel
çözeltileri PVC dışı şişelerde (cam, polipropilen) veya plastik torbalarda (polipropilen,
poliolefin) saklanmalıdır ve polietilen kaplı uygulama setleri ile uygulanmalıdır. Kısa giriş
ve/veya çıkışlı plastikleştirilmiş PVC boru sistemi eklenmiş filtre cihazlarının kullanılması
(örneğin IVEX-2®) önemli DEHP çözünmesiyle sonuçlanmamıştır (bölüm 6.2’ye bakınız).
Paklitaksel infüzyonluk çözeltinin hazırlanması için koruma talimatları
191. Koruyucu bölme kullanılmalıdır ve koruyucu giysinin yanı sıra koruyucu eldivenler
giyilmelidir. Eğer hiçbir koruyucu bölme bulunmuyorsa, ağız maskesi ve gözlükler
kullanılmalıdır.
2. Hamile kadınlar veya hamile kalabilecek kadınlar bu ürüne dokunmamalıdır.
3. Enjeksiyon flakonları ve infüzyon şişeleri gibi açılmış ambalajlar ve kullanılmış
kanüller, şırıngalar, kateterler, tüpler ve sitostatik kalıntıları tehlikeli atık kabul edilmeli
ve TEHLİKELİ ATIK taşınması için yerel kılavuzlara uygun şekilde bertaraf
edilmelidir.
4. Dökülme durumunda aşağıdaki talimatları izleyiniz: –koruyucu giysiler giyilmelidir;
–kırık cam toplanmalı ve TEHLİKELİ ATIK için kap içerisine konulmalıdır;
–kontamine yüzeyler bol miktarda soğuk suyla uygun şekilde yıkanmalıdır; –yıkanan
yüzeyler daha sonra iyice silinmeli ve silme için kullanılan materyaller TEHLİKELİ
ATIK olarak bertaraf edilmelidir.
5. Paklitakselin deriyle teması durumunda, alan bol miktarda akar suyla durulanmalı ve
ardından sabun ve su ile yıkanmalıdır. Müköz membranlarla temas durumunda, temas
eden alanı suyla iyice yıkayın. Herhangi rahatsızlığınız varsa, bir doktorla temas kurun.
6. Paklitakselin gözlerle teması durumunda, bunları bol miktarda soğuk suyla iyice
yıkayın. Hemen bir göz doktoru ile temas kurun.
7. RUHSAT SAHİBİ
Fresenius Kabi İlaç San. ve Tic. Ltd. Şti.
Maslak Mah., Eski Büyükdere Cad.
İz Plaza Giz, No:9/80, Kat:4
34398 Sarıyer / İstanbul,
Tel : +90 212 365 56 42
Fax : +90 212 365 56 99
8. RUHSAT NUMARASI
2021/423
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.11.2021
Ruhsat yenileme tarihi: -
10. KÜB’ÜN YENİLENME TARİHİ
-
20