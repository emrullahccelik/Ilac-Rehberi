1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı  sırasında doktora veya hastaneye  gittiğinizde  bu ilacı kullandığınızı 
doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız.  
KULLANMA TALİMATI   
 
ZEJULA 100 mg sert kapsül  
Ağız yoluyla kullanılır. 
Sitotoksik  
 
• Etkin  madde:  Her bir sert kapsül, 100 mg niraparibe eşdeğer  159,4 mg niraparib  tosilat 
monohidrat içermektedir.  
• Yardımcı maddeler: Kapsül içeriği: magnezyum stearat, laktoz monohidrat (sığır sütünden 
elde edilir), baskılı sert jelatin kapsül kabuğu (jelatin sığırdan elde edilmektedir). Kapsül kabuğu ve baskı  mürekkebi:  Titanyum  dioksit  (E 171), jelatin,  SİYAH SW-9049 mürekkebi, 
şellak, susuz alkol, izopropil alkol, butil alkol, propilen glikol (E 1520), arıtılmış su, güçlü amonyak çözeltisi, potasyum hidroksit (E 525), siyah demir oksit (E 172), FD&C mavi#1, FD&C kırmızı #3, tartrazine (E 102), BEYAZ SB -0007P mürekkebi, sodyum hidroksit (E 
524), povidon (E  1201)  
 
  Bu ilaç ek izlemeye  tabidir. Bu üçgen  yeni güvenlilik  bilgisinin  hızlı olarak  belirlenmesini 
sağlayacaktır. Meydana gelen herhangi bir yan etkiyi r aporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna  bakabilirsiniz.  
 
 
Bu kullanma talimatında:  
1. ZEJULA nedir ve ne için  kullanılır?  
2. ZEJULA’yı kullanmadan önce dikkat edilmesi  gerekenler  
3. ZEJULA nasıl  kullanılır?  
4. Olası yan etkiler  nelerdir?  
5. ZEJULA’nın  saklanması  
başlıkları yer almaktadır. 
 
1. ZEJULA nedir ve ne için  kullanılır?  
ZEJULA, etkin madde olarak niraparib içermektedir. Niraparib, PARP inhibitörü adı verilen bir anti -kanser ilacı türüdür. PARP inhibitörleri, poli [adenozin difosfat -riboz] polimeraz 
(PARP) adı verilen bir enzimi bloke eder. PARP, hücrelerin hasar gören DNA 'yı onarmasına 
yardımcı olmaktadır; bu nedenle, PARP'ın bloke edilmesi kanser hücrelerinin DNA'sının onarılama yacağı anlamına gelmektedir. Bu da tümör hücrelerinin ölümüne yol açarak, kanserin 
kontrol edilmesine katkıda bulunmaktadır.  
2  ZEJULA sert kapsülleri, beyaz opak bir gövde ve mor opak bir kapağa sahiptir. Beyaz opak 
kapsül gövdesine siyah mürekkeple "100 mg" baskısı, mor kapsül kapağına beyaz mürekkeple "Niraparib" baskısı yapılmıştır. Kapsüller beyaz ila kırık beyaz bir toz içermektedir. 
ZEJULA, yetişkin kadınlarda over (yumurtalık), fallop tüpü (overleri rahime bağlayan dişi 
üreme sisteminin bir kısmı) veya periton (karın zarını oluşturan zar) kanserinin tedavisinde kullanılmaktadır.  
Kanserde şu aşamalardan sonra kullanılmaktadır:  
• Kanser standart platin temelli kemoterapiyle yapılan ilk tedaviye yanıt verdikten sonra veya  
• BRCA geninde mutasyonu bulunan hastalarda, kanser standart platin temelli kemoterapiyle daha önce yapılan tedaviye yanıt verdikten e n az 6 ay veya sonrasında 
tekrarlandığında  (nüksetme). 
 
2. ZEJULA kullanmadan önce dikkat edilmesi gerekenler 
ZEJULA'yı aşağıdaki durumlarda KULLANMAYINIZ 
Eğer;   
• Niraparibe veya bu i laçta bulunan diğer maddelerden herhangi birine alerjiniz (aşırı 
duyarlılığınız)  varsa.  
• Emziriyorsanız.  
ZEJULA'yı aşağıdaki durumlarda DİKKATLİ KULLANINIZ   
 
Aşağıdakilerden herhangi birinin sizin için geçerli olma olasılığı varsa, bu ilacı almadan önce  
veya alırken  doktorunuz, eczacınıza veya hemşirenize danışınız:  
Düşük kan hücresi sayımı  
ZEJULA, alyuvar (kırmızı kan hücresi) sayımı (anemi), akyuvar (beyaz ka n hücreleri) sayımı 
(nötropeni) veya trombosit (kan pulcukları, pıhtılaşma hücreleri) sayımı (trombositopeni) gibi 
hücre sayımlarınızı düşürür. Dikkat etmeniz gereken belirtiler ve bulgular arasında ateş veya enfeksiyon, anormal  morarma  veya  kanama (daha fazla bilgi için bkz. Bölüm  4) bulunmaktadır. 
Tedaviniz boyunca doktorunuz size takip etmek amaçlı düzenli şekilde kan testi  yapacaktır.  
Miyelodisplastik sendrom/akut miyeloid lösemi  
Seyrek  olarak, düşük kan hücresi  sayımı kemik  iliğinde  "miyelodisplastik  sendrom  (kemik  iliği 
yetmezliği bozukluğu)" (MDS) veya "akut miyeloid lösemi" (AML) (kemik iliğinde blast adı verilen genç hücrelerin olgunlaşmasındaki bozukluk) gibi daha ciddi sorunların bir belirtisi olabilir. Doktorunuz bu sorunları kontrol etmek için kemik iliği testi yapmak  isteyebilir.  
Yüksek tansiyon 
ZEJULA yüksek tansiyona neden olabilir ve bazı olgularda şiddetli yüksek kan basıncı artışı (tansiyon) olabilir. Doktorunuz tedaviniz boyunca kan basıncınızı (tansiyonunuzu) düzenli şekilde ölçecektir. D oktorunuz ayrıca gerekirse yüksek tansiyonunuz için size ilaç verebilir 
veya ZEJULA dozunuzu ayarlayabilir. Doktorunuz evde tansiyonunuzu takip etmenizi tavsiye edebilir ve tansiyonunuzun yükselmesi durumunda ne yapmanız ve ne zaman kendisiyle iletişime ge çmeniz gerektiğiyle ilgili talimatlar verebilir.  
 
 3   
Posterior Reversibl Ensefalopati Sendromu (PRES)  
ZEJULA tedavisi, Posterior Reversibl Ensefalopati Sendromu (PRES) adı verilen ve seyrek 
görülen bir nörolojik yan etkiyle ilişkilendirilmiştir. Kan basıncının (tansiyon) yükselmesi ile 
birlikte veya kan basıncında yükselme olmaksızın baş ağrısı, görmede değişiklikler, kafa karışıklığı veya nöbet meydana gelirse lütfen doktorunuzla iletişime geçiniz. 
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
ZEJULA’nın yiyecek ve içecek ile kullanılması   
ZEJULA yiyecekler ile birlikte veya yiyecekler olm adan kullanılabilir. 
 
Hamilelik   
İlacı kullanmadan önce doktorunuza veya eczacınıza danışınız.  
 
ZEJULA bebeğinize zarar verebileceği için hamilelik döneminde kullanılmamalıdır. 
Hamileyseniz, hamile olabileceğinizi düşünüyorsanız ya da hamile kalmayı planlıyorsanız, bu 
ilacı almadan önce doktorunuza danışınız.  
Hamile kalabilecek bir kadınsanız, ZEJULA kullanırken yüksek etkili bir doğum kontrol 
yöntemi kullanmanız ve son dozunuzdan sonraki 6 ay içinde yüksek etkili bir doğum kontrol 
yöntemi kullanmaya devam etmeniz gerekmektedir. Doktorunuz tedaviye başlamadan önce hamile olmadığınızı teyit etmek için bir gebelik testi isteyecektir. ZEJULA kullanırken hamile 
kalırsanız derhal doktorunuzla iletişime geçiniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ZEJULA'nın anne sütüne geçip geçmediği bilinmediği için, emzirirken ZEJULA kullanılmamalıdır. Emziriyorsanız, ZEJULA almadan önce emzirmeyi bırakmanız ve son dozunuzdan sonra 1 ay geçene kadar tekrar  emzirmeye başlamamanız gerekmektedir. Bu ilacı 
almadan önce doktorunuza danışınız.  
Araç ve makine kullanımı   
ZEJULA alırken halsiz, konsantrasyon güçlüğü çeken bir durumda olabil ir veya yorgun 
hissedebilirsiniz ya da baş dönmesi yaşayabilirsiniz ve bu nedenle araç ve makine kullanma beceriniz etkilenebilir. Araç ve makine kullanırken dikkat ediniz. 
ZEJULA’nın içeriğinde bulunan bazı yardımcı maddeler hakkında önemli bilgiler 
ZEJULA laktoz içerir. Eğer daha önceden doktorunuz tarafından bazı şekerlere karşı intoleransınız (duyarlılığınız) olduğu söylenmişse bu tıbbi ürünü almadan önce doktorunuzla temasa geçiniz.  
ZEJULA tartrazin (E 102) içerir. Alerjik reaksiyonlara sebep olabilir. 
 
Diğer ilaçlar ile birlikte kullanımı  
Eğer başka bir ilaç kullanıyorsanız, yakın geçmişte kullandıysanız veya kullanma ihtimaliniz 
varsa  lütfen doktorunuza veya eczacınıza söyleyiniz. 4  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. ZEJULA nasıl  kullanılır?   
• Uygun kullanım ve doz/uygulama sıklığı için  talimatlar:  
Bu ilacı daima aynen doktorunuz veya eczacınızın söylediği gibi kullanınız. Emin değilseniz, doktorunuz veya eczacınıza sor unuz.  
Platin bazlı kemoterapiyle yapılan ilk tedaviye yanıt veren over (yumurtalık) kanserinde  
Önerilen başlangıç dozu, günde bir kez yemekle birlikte veya yemeksiz alınan 200 mg'dır (iki adet 100 mg kapsül). Tedaviye başlamadan önce kilonuz 77 kilogram ve ya daha fazla ve 
trombosit sayımınız 150.000/mikroL veya daha fazla ise, önerilen başlangıç dozu, günde bir kez yemekle birlikte veya yemeksiz alınan 300 mg'dır (üç adet 100 mg kapsül). 
Tekrarlayan (nükseden) over kanseri  
Önerilen başlangıç dozu, günde bir  kez yemekten bağımsız, aç ya da tok karına alınan 300 
mg'dır (üç adet 100 mg kapsül). ZEJULA'yı her gün yaklaşık aynı saatte alınız. ZEJULA'yı uykudan önce almak bulantı yan 
etkisi olursa baş etmenize yardımcı olabilir.  
Karaciğerinizle ilgili sorunlarınız  varsa, doktorunuz başlangıç dozunuzu ayarlayabilir.  
 
Yan etki (bulantı, yorgunluk, anormal  kanama/morarma,  kansızlık  gibi)  yaşarsanız doktorunuz 
daha düşük bir dozla tedaviye devam etmeyi  önerebilir.  
 
Doktorunuz düzenli aralıklarla sizi kontrol edecektir ve yarar elde ettiğiniz ve kabul edilemez 
bir yan etki yaşamadığınız sürece ZEJULA'yı normal şekilde kullanmaya devam edeceksiniz.  
 
• Uygulama yolu ve  metodu:   
Kapsülleri bütün olarak, bir miktar suyla birlikte yutunuz. Kapsülleri çiğnemeyiniz veya ezmeyiniz.  
• Değişik yaş  grupları:   
• Çocuklarda  kullanımı:  18 yaşından küçük  çocuklara ZEJULA  verilmemel idir. Bu ilaç 
bu yaş grubunda  incelenmemiştir.  
• Yaşlılarda kullanımı: Yaşlı hastalar (65 yaş ve üzeri) için doz ayarlaması gerekmemektedir. 75 yaş ve daha büyük yaşlardaki sınırlı klinik veri  bulunmaktadır. 
 
• Özel kullanım  durumları:   
• Böbrek yetmezliği: Hafif ila orta dereceli böbrek yetmezliği hastalarında doz 
ayarlaması gerekmemektedir. Şiddetli böbrek yetmezliği veya son dönem böbrek hastalığı olan ve hemodi yaliz (hastanın kirli kanının diyaliz makinesine alınarak 
temizlendiği ve ardından kanın tekrar  hastaya verildiği  işlem)  yapılan  hastalarda dikkatli 
kullanılmalıdır.  
• Karaciğer yetmezliği:  Hafif  dereceli  hastalarda doz ayarlaması  gerekmemektedir.  Orta 
dereceli karaciğer yetmezliği olan hastalarda doz azaltması gerekmektedir. Şiddetli karaciğer yetmezliği olan hastalarda dikkatli  kullanılmalıdır.  
 
Eğer ZEJULA’nın etkisinin çok güçlü veya zayıf olduğuna dair bir izleniminiz var ise 
doktorunuz veya ecz acınız ile konuşunuz. 
  5  Kullanmanız gerekenden daha fazla ZEJULA kullandıysanız   
Normal dozunuzdan fazla doz alırsanız, derhal doktorunuzla ile tişime geçiniz.  
ZEJULA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ZEJULA’yı kullanmayı unutursanız   
Unutulan dozları dengelemek içi n çift doz almayınız. 
Bir dozu kaçırırsanız veya ZEJULA aldıktan sonra kusarsanız ilave bir doz almayınız. Sıradaki dozunuzu planlanan zamanında alınız.  
Bu ilacın kullanımıyla ilgili ilave sorularınız olursa, doktorunuza, eczacınıza veya hemşirenize sorunuz.  
 
ZEJULA ile tedavi sonlandırıldığındaki oluşabilecek etkiler   
Doktorunuz ile görüşmeden ZEJULA kullanmayı durdurmayınız.  
 
4. Olası yan etkiler  nelerdir?   
Tüm ilaçlar gibi ZEJULA’nın içeriğinde bulunan maddelere duyarlı olan kişilerde yan etkiler olabilir.   
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek:  1.000 hastanın birinden az, fakat 10.000 hastanın birinden fazla  görülebilir. 
Çok seyrek:  10.000 hastanın birinden az  görülebilir.  
Bilinmiyor:  Eldeki verilerden hareketle tahmin edilemiyor.  
  
Aşağıdakilerden biri olursa, ZEJULA’yı kullanmayı durdurunuz ve DERHA L 
doktorunuza bildiriniz veya size en yakın hastanenin acil bölümüne başvurunuz:   
• Alerjik reaksiyon (yaşamı tehdit edebilen şiddetli alerjik reaksiyon dahil). Belirtiler arasında şunlar  bulunur:  Kabarık  veya kaşıntılı kızarıklıklar  (kurdeşen)  ve şişme  (bazen 
yüzde ve ağızda [anjiyoödem]) ve bu durumun solunum güçlüğüne, bayılmaya veya bilinç kaybına neden olması.  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ZEJULA’ya karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümü ne başvurunuz:   
  
Çok yaygın:   
• Yaralandığınızda morarma veya kanamanın normalden uzun sürmesi -  bunlar düşük 
trombosit sayımının (trombositopeni) belirtileri olabilir.  
• Nefes darlığı, çok yorgun hissetme, solgunluk veya hızlı kalp atışı -  bunlar düşük  
alyuvar s ayımının  (anemi) belirtileri olabilir. 6  • Ateş veya enfeksiyon - düşük akyuva r sayımı (nötropeni) enfeksiyon riskinizi 
artırabilir. Belirtiler arasında ateş, titreme, güçsüz hissetme veya kafa karışıklığı, 
öksürük, idrara çıkarken  ağrı veya  yanma hissi bulunmaktadır. Bazı enfeksiyonlar  ciddi 
olabilir ve ölüme yol  açabilir.  
• Kandaki akyuvar sayısında azalma  (lökopeni).  
 
Yaygın:   
• Alerjik reaksiyon (yaşamı tehdit edebilen şiddetli alerjik reaksiyon dahil). Belirtiler arasında şunlar  bulunur:  Kabarık  veya kaşıntılı kızarıklıklar  (kurdeşen)  ve şişme  (bazen 
yüzde ve ağızda [anjiyoödem]) ve bu durumun solunum güçlüğüne, bayılmaya veya bilinç kaybına neden olması.  
• Kemik iliğindeki bir sorun nedeniyle düşük kan hücresi sayımı veya kemik iliğinden 
başlayan kan kanseri “miyelodisplastik sendrom” (MDS) veya “akut miyeloid lösemi” 
(AML)  
 
Yaygın olmayan:  
• Düşük beyaz kan hücresi sayısı ile birlikte ateş (febril nötropeni)  
• Alyuvar (kırmızı kan hücreleri), akyuvar (beyaz kan hücreleri) ve trombosit (kan 
pulcukları) sayımında  düşüş  (pansitopeni)  
 Seyrek:   
• Kan basıncının  (tansiyonun)  aniden  yükselmesi:  Organ  hasarına neden  olabilen  tıbbi bir 
acil durum olabilir ve yaşamı tehdit  edebilir.  
• Semptomları arasında nöbet, baş ağrısı, kafa karışıklığı ve görmede değişiklikler olan bir beyin hastalığı (Posterior Reversibl Ensefalopati Sendromu veya PRES): Organ hasarına neden olabilen tıbbi bir acil durumdur ve yaşamı tehdit  edebil ir. 
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, doktorunuza söyleyiniz: 
Çok yaygın:   
• Hasta hissetme (mide  bulantısı)  
• Kandaki akyuvar sayısında  düşüş  
• Kandaki trombosit (kan pulcukları) sayısında  düşüş  
• Kandaki alyuvar sayısında düşüş  (anemi)  
• Yorgunluk hissi  
• Zayıflık  hissi  
• Kabızlık  
• Kusma  
• Karın  ağrısı  
• Uykusuzluk 
• Baş ağrısı  
• İştah  kaybı  
• Burun akması veya  tıkanıklığı  7  • İshal  
• Nefes  darlığı  
• Sırt ağrısı  
• Eklem  ağrısı  
• Yüksek tans iyon  (kan basıncının artması)  
• Hazımsızlık  (dispepsi)  
• Baş dönmesi  
• Öksürük 
• İdrar yolu enfeksiyonu 
• Çarpıntı (kalbinizin ritmini hissetme duygusu veya nor malden daha hızlı atması  hissi)  
Yaygın:   
• Işığa maruz kaldıktan sonra güneş yanığı benzeri  reaksiyonlar  
• Ayaklar, ayak bilekleri, bacaklar ve/veya ellerde  şişme  
• Kandaki potasyum seviyesinin düşmesi  
• Ağız ve burun ile akciğerler arasındaki hava yollarında iltihap (enflamasyon) veya 
şişme,  bronşit  
• Karın  şişkinliği  
• Kaygı, sinirlilik veya huzursuzluk hissi  
• Üzüntü veya bunalım  hissi 
• Burun kanaması  
• Kilo kaybı  
• Kas ağrısı  
• Konsantr asyon, anlama, hafıza ve düşünme bozukluğu (bilişsel  bozukluk)  
• Göz nezlesi  
• Hızlı kalp atışı: Baş dönmesi, göğüs ağrısı veya nefes darlığına yol  açabilir  
• Ağız  kuruluğu 
• Ağızda ve/veya sindirim kanalında iltihap (enflamasyon)  
• Ciltte  döküntü  
• Kan testlerinde de ğerlerde  artış  
• Anormal kan testi  sonuçları  
• Ağızda anormal  tat 
Yaygın olmayan:   
• Kafa karışıklığı hali  
• Akciğer iltihabı: Nefes darlığı ve nefes alma güçlüğüne yol açabilir ( bulaşıcı olmayan 
zatürre (pnömoni))  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim hattını arayarak  Türkiye  Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  8   
5. ZEJULA'nın  saklanması   
ZEJULA’yı çocukların göremeyeceği, erişemeyeceği yerlerde ve ambalajında saklayınız.  
 
25 °C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Bu ilacı etiketinde ve kutusunda belirtilen son kullanma tarihinden sonra kullanmayınız. Son 
kullanma tarihi o ayın son gününü göstermektedir. 
Ambalajda herhangi bir hasar veya bozulma belirtisi görürseniz bu ilacı kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürün lerin kullanımları sonucu boşalan iç ambalajlarının 
atıkları TEHLİKELİ  ATIKTIR  ve bu atıkların  yönetimi  2/4/2015 tarihli ve  29314 sayılı Resmi 
Gazetede yayımlanan Atık Yönetimi Yönetmeliğine göre  yapılır.  
 
Ruhsat sahibi: GlaxoSmithKline İlaçları San. ve Tic. A.Ş. 
Büyükdere Cad. No:173, 1. Levent Plaza, B Blok 34394,  
1. Levent/İSTANBUL  
 
Üretim yeri:  Quotient Sciences – Philadelphia, LLC 
3 Chelsea Parkway, Suite 305 Boothwyn, PA 19061, ABD  
 
Bu kullanma talimatı …  tarihinde onaylanmıştır. 
 
 
 
 
  
 
 
  
 
 
 
 
  
 
 
 
 
  