1/8  
  KULLANMA TALİMATI  
  
OXXA 200 mg kapsül  
Ağızdan yutarak alınır.  
  
• Etkin madde: Her kapsülde 200 mg asetilsistein (ördek, kaz tüyü kaynaklı ) içerir.  
  • Yardımcı maddeler: Magnezyum stearat, jelatin (sığır kaynaklı), titanyum dioksit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kull anımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.   
  
Bu Kullanma Talimatında:   
1. OXXA nedir ve ne için kullanılır?  
2. OXXA’yı kullanmadan önce dikkat edilmesi gerekenler  
3. OXXA nasıl kullanılır?  
4. Olası yan etkiler nelerdir?  
5. OXXA’nın saklanması  
 
Başlıkları yer almaktadır.  
 
1. OXXA nedir ve ne için kullanılır?  
  
OXXA, 200 mg asetilsistein içeren 30 kapsüllük ambalajlarda bulunur.   
  
OXXA etkin madde olarak asetilsistein (ördek, kaz tüyü kaynaklı) içerir. Asetilsistein, bir 
amino asit olan sistein türevi bir ajandır. Balgam söktürücü etkiye sahiptir.  
  
OXXA yoğun kıvamlı balg amın atılması, azaltılması, yoğunluğunun düzenlenmesi 
ekspektorasyonun (balgamın atılabilmesi) kolaylaştırılması gereken durumlarda, 
bronkopulmoner (bronş ve akciğer) hastalıklarda, bronşiyal sekresyon (solunum yolu salgısı) 
bozukluklarının tedavisinde kul lanılan mukolitik (balgamı, mukusu parçalayan) bir ilaçtır.  
  
Ayrıca yüksek doz parasetamol alımına bağlı olarak ortaya çıkan karaciğer yetmezliğinin 
önlenmesinde kullanılır.  
  2/8  
  OXXA soğuk algınlığı ve solunum yollarının iltihaplanması (bronşit) durumunda  balgam 
oluşmasını azaltır. Oluşan balgamları sulandırarak, öksürükle atılmasını kolaylaştırır.  
  
2. OXXA’yı  kullanmadan önce dikkat edilmesi gerekenler  
  
OXXA’yı  aşağıdaki durumlarda KULLANMAYINIZ  
Eğer;  
Asetilsistein veya OXXA’nın  bileşimindeki yardımcı maddelerden herhangi birine karşı aşırı 
duyarlılığınız var ise, bu ilacı kullanmayınız.  
  
OXXA’yı  aşağıdaki durumlarda DİKKATLİ KULLANINIZ  
Eğer;  
• Astım ve bronkospazm (bronşların daralması) hikayeniz var ise, OXXA’yı  kullanmadan 
önce mutlaka doktorunuza başvurunuz, •  Karaciğer veya böbrek hastalığınız var ise,   
• Mide veya bağırsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise, • Siroz hastası iseniz,  
• Sara (epilepsi) hastası iseniz,   
  
OXXA’yı  kullanmadan önce doktorunuza danışınız.   
  
Asetilsistein, kan veya idrar ile yapılan bazı laboratuvar testlerini (salisilat ve keton tayini gibi 
etkileyebileceğinden OXXA kullandığınızı doktorunuza söyleyiniz.  
  
OXXA içeriğindeki etkin madde olan asetilsisteinin hafif karakteristik bir kükürt kokusu vardır. 
Bu koku ilacı kullanmanın güvenli olmadığını anlamına gelmez.  
   
OXXA’yı  kullanırken cildinizde ve göz çevresinde herhangi bir değişiklik (örn. kızarıklık, 
kaşıntı, içi sıvı dolu kabarcıkla r, kan oturması) fark ederseniz hemen doktorunuza başvurunuz.  
  
2 yaşın altındaki çocuklara sadece doktor kontrolünde verilmelidir.  
  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
OXXA’nın  yiyecek ve içecek ile kullanılması   
OXXA’nın yiyecek  ve içecekler ile beraber  kullanılmasında  bilinen  bir sakınca 
bulunmamaktadır. 
 
Bol sıvı alımı OXXA’nın  balgam söktürücü (mukolitik) etkisini destekler.  
  
Hamilelik  
İlacı kullanmadan önce doktorunuza veya eczacınıza danışınız.  
  3/8  
  OXXA’nın  anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlıyorsanız, OXXA’yı  kullanmadan önce 
doktorunuza başvurunuz.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
  
OXXA’nın  anne sütüne geçip geçmediği tam olarak bilinmemektedir.  
Emzirme döneminde zorunlu olmadıkça OXXA  kullanılmamalıdır. Emzirmeye devam edip 
etmemeniz gerektiği konusunda doktorunuza danışınız.  
  
Araç ve makine kullanımı  
OXXA’nın  araç ve makine kullanımı üzerine herhangi bir olumsuz etkisi bildirilmemiştir.  
  
OXXA’nın  içeriğinde bulunan bazı yardımcı maddeler hakkında önemli bilgiler   
OXXA her bir kapsülde 1 mmol (23 mg)’dan daha az sodyum ihtiva eder; bu dozda sodyuma 
bağlı herhangi bir yan etki beklenmemektedir.  
  
Diğer ilaçlar ile birlikte kullanımı  
Bazı ilaçlar ile birlikte kullanıldığında OXXA’n ın ya da kullanılan diğer ilaçların etkisi 
değişebilir.  
  
Aşağıdaki ilaçlardan herhangi birini kullanıyorsanız, OXXA kullanmadan önce mutlaka 
doktorunuza danışınız.  
  
• Öksürük kesici ilaçlar ( OXXA’nın  bu ilaçlar ile birlikte kullanılması halinde, öksürük 
refleksinin azaltılmasına bağlı olarak solunum yollarındaki salgılamada belirgin artış 
olabilir.)   
• Zehirlenme tedavisinde kullanılan aktif kömür  
• Antibiyotikler ( OXXA çeşitli antibiyotikler (sefaleksin, sefuroksim, sefadroksil, sefaklor, 
seftriakson gibi) ile aynı zamanda kullanılmamalı, gerekli olduğu durumlarda kullanımları arasında en az 2 saat ara olmalıdır).  
• Anjina  (göğüs ağrısı) (göğüs, boyun ve kollarda sıkışma hissi şeklinde hissedilebilir) 
tedavisinde kullanılan nitrogliserin gibi ilaçlar.   
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen dokt orunuza veya eczacınıza bunlar hakkında bilgi veriniz.  
   
 4/8  
  3. OXXA nasıl kullanılır?  
  
Uygun kullanım ve doz/uygulama sıklığı için talimatlar:  
Doktor tarafından başka şekilde önerilmediği durumlarda OXXA için öngörülen doz aşağıdaki 
şekildedir:  
  
12 ya ş ve üzerindeki erişkinlerde solunum yollarını ilgilendiren hastalıklarda artmış sekresyonu 
azaltmak ve atılımı kolaylaştırmak amacıyla 600 mg’lık günlük toplam doz, 3 eşit dozda (sabah, 
öğle, akşam 1 kapsül) veya tek dozda (akşamları 3 kapsül birden) uygulanır.  
  
Parasetamol zehirlenmesinde:  Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak 
kullanılır.  
  
• OXXA kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz.  
• OXXA doktor tarafından aksi önerilmedikçe 4- 5 günden daha uzun süre kullanılmamalıdır.  
• Önerilen dozu aşmayınız.  
• Tedaviye vereceğiniz cevaba göre, doktorunuz daha yüksek ya da daha düşük doz önerebilir. 
Önerilen dozu aşmayınız.  
• Doktorunuzla konuşmadan dozu değiştirmeyin veya tedaviye son vermeyin.  
• Antibiyotik tedavisi gören hastaların OXXA’yı  antibiyotiği aldıktan 2 saat önce veya sonra 
almaları gerekmektedir.  
  
Uygulama yolu ve metodu: OXXA 
yalnızca ağız yoluyla alınır.  
  
OXXA  yeterli miktarda su yardımı ile yemeklerden sonra alınmalıdır.  
  
Değişik yaş grupları:  
Çocuklarda kullanımı:   
12 yaşından küçük çocuklarda bu formun kullanılması önerilmez.   
12 yaşından küçüklerde dozu ayarlamak için doktor kontrolünde OXXA’nın  uygun olan 
formlarının kullanılması önerilir.  
  
Yaşlılarda kullanımı:   
Özel bir kullanımı yoktur, erişkinler için önerilen dozlarda kullanılmalıdır.  
  
Özel kullanım durumları:  
Parasetamol zehirlenmesinde yüksek dozlarda hekim kontrolünde kullanılabili r.  
  
 
 5/8  
  Böbrek/Karaciğer yetmezliği:   
• OXXA daha fazla nitrojenli maddenin salgılanmasından kaçınmak amacıyla karaciğer ve 
böbrek yetmezliği olan hastalarda uygulanmamalıdır (bkz. OXXA’yı  aşağıdaki durumlarda 
dikkatli kullanınız).  
• Eğer böbrek veya karaciğer rahatsızlığınız varsa OXXA’yı  kullanmadan önce doktorunuza 
danışınız.  
• İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
• Doktorunuz ayrı bir tavsiyede bulunmadı kça, bu talimatları takip ediniz.  
• Doktorunuz OXXA ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü OXXA tedavisini durdurmak hastalığınızın daha kötüye gitmesine neden 
olabilir.  
  
Eğer OXXA’nın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  
Kullanmanız gerekenden daha fazla OXXA kullandıysanız  
• Bulantı, kusma ve ishal gibi mide bağırsak sistemiyle ilgili rahatsızlıklar görülebilir.   
• Çok yüksek dozlar da bile daha ağır yan etkiler ve zehirlenme belirtileri görülmemiştir.   
• Emzirilen bebeklerde vücut salgılarının aşırı artması tehlikesi vardır.   
  
OXXA’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
Doktorunuz gerektiğinde sizdeki zehirlenme belirtilerine yönelik bir tedavi uygulayabilir.  
  
OXXA’yı  kullanmayı unutursanız   
Endişelenmeyiniz. OXXA’yı  almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise bu dozu atlayıp gelen dozu zamanında alınız ve normal kullanıma devam ediniz.  
  
Unutulan dozları dengelemek için çift doz almayınız.  
  
OXXA ile tedavi sonlandırıldığındaki oluşabilecek etkiler   
OXXA tedavisini kesmek hastalığınızın daha kötüye gitmesine neden olabilir.  
  
Doktorunuza danışmadan ilacınızı kesmeyiniz.  
  
4. Olası yan etkiler nelerdir?  
Tüm ilaçlar gibi, OXXA’nın  içeriğinde bulunan m addelere duyarlı olan kişilerde yan etkiler 
olabilir.  
  6/8  
  Aşağıdakilerden biri olursa, OXXA’yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (kaşıntı, kurdeşen, cilt kıza rıklıkları, soluk alma güçlüğü, kalp atışında 
hızlanma ve kan basıncının düşmesi (tansiyon düşmesi))   
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, ha va yolunun tıkanması, 
bulantı, kusma gibi belirtiler görülebilir). Ayrıca, çok seyrek olarak aşırı duyarlılık 
reaksiyonları kapsamında asetilsistein kullanımına bağlı kanama oluşumu bildirilmiştir. Bunların hepsi çok ciddi yan etkilerdir.  
  
Eğer bunlardan biri sizde mevcut ise sizin OXXA’ ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
  
Bu çok ciddi yan etkiler oldukça seyrek görülür.  
  Aşağıdaki kategori kullanılarak istenmeyen etki sıklığı belirtilmektedir.  
Çok yaygın  : 10 hastanın en az birinde görülebilir.   
Yaygın  : 10 hastanın birinden az, fakat 100 hastanın birinden fazla görülebilir.   
Yaygın olmayan  : 100 hastanın birinden az, fakat 1.000 hastanın birinden fazla görülebilir.   
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek     : 10.000 hastanın birinden az görülebilir.   
Bilinmiyor     : Eldeki verilerden hareketle tahmin edi lemiyor.  
  
Yaygın olmayan:  
• Alerjik reaksiyonlar (aşırı duyarlılık)  
• Baş ağrısı  
• Kulak çınlaması (tinnitus)  
• Kalp hızında artma (taşikardi)  
• Kan basıncında düşme (hipotansiyon)   
• Ağız içinde yara (stomatit)  
• Karın ağrısı  
• Mide bulantısı  
• Kusma  
• İshal  
• Kurdeşen (ürtiker),   
• Döküntü,   
• Alerji sonucu yüz, dil ve boğazda şişme (anjiyoödem),   
• Kaşıntı  
  
Seyrek:  
• Dispne ve bronkospazm (özellikle bronşiyal astımla birlikte hiperreaktif bronşiyal sistem 
hastalıkları olanlarda rastlanmaktadır)  
• Hazımsızlık (dis pepsi)  7/8  
   Çok seyrek:  
• Şoka kadar gidebilen aşırı duyarlılık yanıtları  
• Ateş   
• Kanama (hemoraji)  
  
Bilinmiyor:  
• Yüzde şişlik (ödem)  
  
Asetilsistein kullanımıyla geçici ilişkili olarak Stevens -Johnson sendromu ve toksik epidermal  
nekroliz (Lyell’s sendromu) gibi şiddetli cilt reaksiyonlarının oluşumu bildirilmiştir. Bildirilen 
olguların çoğunda söz konusu istenmeyen etkilere neden olabilen en az bir başka ilacın 
eşzamanlı kullanımı bulunmaktadır.   
  
Asetilsistein varlığında pıhtılaşmadan sorumlu hü crelerin (Trombosit) kümeleşmelerinde 
azalma olabilir. Bunun klinik ile ilişkisi henüz belirlenememiştir.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
  Yan etkileri n raporlanması
  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi”  ikonuna tıklayarak ya da  
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesi ne katkı sağlamış olacaksınız.  
  
5. OXXA’nın  saklanması  
OXXA’yı  çocukların göremeyeceği, erişemeyeceği yerlerde ve ambalajında saklayınız.  
  
30°C’nin altındaki oda sıcaklığında saklayınız.  
  
Son kullanma tarihiyle uyumlu olarak kullanınız.  
  
Ambalajındaki son kullanma tarihinden sonra OXXA’yı  kullanmayınız.  
  
Eğer üründe ve/veya ambalajında bozukluklar fark ederseniz OXXA’yı  kullanmayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
  
  8/8  
  Ruhsat Sahibi: 
Toprak İlaç ve Kimyevi Mad. S an. v e Tic. A.Ş. 
Hobyar Mah. Ank ara Cad. Hoş ağası İşhanı 
No: 31/516 Fa tih/İstanbul 
 
Üretim Yeri: 
Toprak İlaç ve Kimyevi Mad. S an. v e Tic. A.Ş. 
Hanlıköy Mah. Ferman Sok. No:18 54580 
Arifiye/Sakarya 
 
Bu kullanma talimatı …./ …../…… tarihinde  onay lanmıştır.  
 