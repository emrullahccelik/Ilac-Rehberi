KISA ÜRÜN BİLGİSİ
1.BEŞERİ TIBBİ ÜRÜNÜN ADI
PİTAS 4 mg film tablet
2. KALİTATİF VE KANTİTATİF BİLEŞİM
Etkin madde:
Pitavastatin kalsiyum 4,18 mg (4 mg pitavastatine eşdeğer)
Yardımcı maddeler:
Laktoz monohidrat 279,82 mg
Lesitin (soya) 0,2275 mg
Yardımcı maddeler için bölüm 6.1’e bakınız.
3. FARMASÖTİK FORM
Film tablet.
Beyaz renkli, yuvarlak, bikonveks film kaplı tabletler.
4. KLİNİK ÖZELLİKLER
4.1. Terapötik endikasyonlar
PİTAS, primer hiperkolesterolemisi (heterozigot ailesel hiperkolesterolemi dahil) ve kombine
(karışık) dislipidemisi olan yetişkin hastalarda, adolesanlarda ve 6 yaş ve üzeri çocuklarda,
diyet ve farmakolojik olmayan diğer tedbirlerle yetersiz yanıt alındığında, yükselmiş total
kolesterol (TC), LDL-C, non-HDL-C, TC/HDL-C oranı, trigliseridler, apolipoprotein (Apo) B
ve Apo-B/Apo-A1 oranlarını düşürmek ve HDL-C ve Apo-A1 konsantrasyonlarını arttırmak
için endikedir.
Kardiyovasküler olaylardan koruma
Diğer risk faktörlerinin düzeltilmesine ilave olarak, kardiyovasküler olay riskinin yüksek
olduğu düşünülen hastalarda majör kardiyovasküler olaylardan korunmada endikedir.
14.2. Pozoloji ve uygulama şekli
Pozoloji/Uygulama sıklığı ve süresi:
Tedaviden önce hastalar kolesterol düşürücü bir diyet uyguluyor olmalıdır. Tedavi süresince
tüm hastaların diyet kontrolünü sürdürmesi önemlidir.
Genellikle başlangıç dozu günde 1 mg’dır. Doz ayarlaması, 4 haftalık veya daha uzun
intervaller şeklinde gerçekleştirilmelidir. Hastaya verilen doz; LDL-C düzeyleri, tedavi amacı
ve hastanın tedaviye verdiği yanıt doğrultusunda kişiselleştirilmelidir. Maksimum günlük doz
ise 4 mg’dır.
Yaşlılar:
70 yaşın üzerindeki hastalarda doz ayarlaması gerekmemektedir (bölüm 5.1 ve 5.2’ye
bakınız).
6 yaş ve üzeri çocuklar ve adolesanlar:
PİTAS kullanımı çocuklarda yalnızca hiperlipidemi tedavisinde deneyimli hekimler
tarafından yapılmalı ve gelişme düzenli olarak gözden geçirilmelidir.
Heterozigot ailesel hiperkolesterolemisi olan çocuklarda ve adolesanlarda genellikle başlangıç
dozu günde 1 mg'dır. Doz ayarlaması, 4 haftalık veya daha uzun intervaller şeklinde
gerçekleştirilmelidir. Hastaya verilen doz; LDL-C düzeyleri, tedavi amacı ve hastanın
tedaviye verdiği yanıt doğrultusunda kişiselleştirilmelidir. 6 yaş ila 9 yaş arası çocuklarda
maksimum günlük doz 2 mg’dır. 10 yaş ve üzeri çocuklarda maksimum günlük doz 4 mg’dır
(bölüm 4.8, 5.1 ve 5.2’ye bakınız).
6 yaşından küçük çocuklar
Pitavastatinin 6 yaşın altındaki çocuklarda güvenliliği ve etkililiği belirlenmemiş olup
herhangi bir veri mevcut değildir.
Uygulama Şekli:
Sadece oral kullanım içindir ve bir bütün olarak yutulmalıdır. PİTAS günün herhangi bir
saatinde aç veya tok karnına alınabilir. Tabletler tercihen her gün aynı saatte alınmalıdır.
Statin tedavisi geceleri uygulandığında lipid metabolizmasının sirkadien ritmi sebebiyle daha
etkilidir.
2Eğer çocuklar veya adolesanlar tableti yutamıyorsa, gerektiğinde tablet bir bardak suyun
içinde çözünmeli ve sonrasında hemen içilmelidir. Doğru dozun alınması için, bardağın su ile
tekrar doldurulup yıkanması sağlanmalı ve bu su derhal yutulmalıdır. Tabletler asitli meyve
suları veya süt içinde çözünmemelidir.
Özel popülasyonlara ilişkin ek bilgiler:
Böbrek yetmezliği:
Hafif dereceli böbrek yetmezliğinde doz ayarlaması gerekmez fakat pitavastatin dikkatle
kullanılmalıdır. Böbrek yetmezliğinin tüm derecelerinde 4 mg dozun kullanılmasına ilişkin
veriler sınırlıdır. Bu sebeple 4 mg doz YALNIZCA dereceli doz titrasyonunu takiben hasta
yakın takip altında ise kullanılabilir. Ağır böbrek yetmezliği olan hastalarda 4 mg doz tavsiye
edilmemektedir (bölüm 4.4 ve 5.2’ye bakınız).
Karaciğer yetmezliği:
Hafif ve orta derecede karaciğer fonksiyon yetmezliği olan hastalarda 4 mg doz önerilmez.
Hasta yakın takibe alınarak günde maksimum 2 mg doz uygulanabilir (bölüm 4.4 ve 5.2’ye
bakınız).
Pediyatrik popülasyon:
Pediyatrik popülasyon ile ilgili bilgiler yukarıda “Pozoloji/uygulama sıklığı ve süresi” başlığı
altında verilmiştir.
Pitavastatinin 6 yaşın altındaki çocuklarda güvenliliği ve etkinliği belirlenmemiş olup
herhangi bir veri mevcut değildir.
Geriyatrik popülasyon:
Geriyatrik popülasyon ile ilgili bilgiler yukarıda “Pozoloji/uygulama sıklığı ve süresi” başlığı
altında verilmiştir.
70 yaşın üzerindeki hastalarda doz ayarlaması gerekmemektedir (bölüm 5.1 ve 5.2’ye
bakınız).
4.3. Kontrendikasyonlar
PİTAS,
• Pitavastatine veya 6.1 bölümünde listelenmekte olan yardımcı maddelerden herhangi birine
ya da diğer statinlere hipersensitivitesi olduğu bilinen hastalarda,
• Fıstık ya da soyaya alerjisi olanlarda,
3• Aktif karaciğer hastalığı olanlarda veya serum transaminazlarında açıklanamayan sürekli
yükselme olan (normal [ULN] üst limitinin 3 katını aşan seviyeler) hastalarda;
• Ağır karaciğer yetmezliği olan hastalarda
• Miyopatili hastalarda;
• Eşzamanlı siklosporin kullanımında
• Gebelik sırasında, emzirirken ve çocuk doğurma ihtimali olan ve uygun korunma
yöntemlerini kullanmayan kadınlarda kontrendikedir.
4.4. Özel kullanım uyarıları ve önlemleri
Kas Etkileri
Diğer HMG-CoA redüktaz inhibitörlerinde (statinler) olduğu gibi miyalji, miyopati ve nadiren
rabdomiyoliz gelişme ihtimali vardır. Hastalardan, herhangi bir kas belirtisini bildirmeleri
istenmelidir. Kreatin kinaz (CK) seviyeleri kas ağrısı, kas hassasiyeti veya güçsüzlüğü
bildiren her hastada, bilhassa da ateş ve kırgınlıkla beraberse, ölçülmelidir.
Kreatin kinaz, zorlu egzersiz sonrasında veya CK artışı yaratabilen herhangi bir neden
varlığında ölçülmemelidir. Çünkü bu tür durumlar bulgunun yorumlanması açısından
karışıklık yaratır. CK konsantrasyonları yüksekse (>5x ULN), 5 ila 7 gün içinde doğrulamak
için bir test daha yapılmalıdır.
Bazı statinlerin kullanımı sırasında ya da kullanımı sonrasında çok seyrek olarak immün
aracılı nekrotizan miyopati (immune-mediated necrotizing myopathy-IMNM) raporlanmıştır.
IMNM klinik olarak; statin tedavisinin kesilmesine rağmen gözlenen inatçı proksimal kas
güçsüzlüğü ve artmış serum kreatin kinaz seviyeleri ile karakterizedir.
PİTAS fusidik asidin sistemik formülasyonları ile eş zamanlı olarak ya da fusidik asit tedavisi
bittikten sonra 7 gün içerisinde birlikte kullanılmamalıdır. Sistemik fusidik asit
kullanılmasının mutlaka gerekli görüldüğü hastalarda, statin tedavisi fusidik asit tedavi
süresince bırakılmalıdır. Eş zamanlı fusidik asit ve statin kombinasyonu alan hastalarda
rabdomiyoliz (bazı fatal olgular da dahil) olguları raporlanmıştır (bkz. Bölüm 4.5). Hastalar
kas güçsüzlüğü, ağrısı ya da hassasiyeti gibi semptomlar oluşursa bunlar için derhal medikal
yardım almaları konusunda bilgilendirilmelidir.
4Statin tedavisi, fusidik asidin son dozundan 7 gün sonra yeniden başlatılabilir. Şiddetli
enfeksiyonların tedavisi gibi uzun süreli sistemik fusidik asit tedavisinin gerekli olduğu
istisnai durumlarda; PİTAS ve fusidik asidin eş zamanlı kullanılması sadece vaka bazında ve
yakın medikal gözetim ile düşünülebilir.
Tedaviden Önce
Diğer statinlerde olduğu gibi PİTAS, rabdomiyoliz açısından predispozan faktörlere sahip
hastalarda dikkatli bir biçimde reçete edilmelidir. Aşağıdaki durumlarda referans değeri
belirlemek amacıyla CK seviyesi ölçülmelidir:
• Renal bozukluk,
• Hipotiroidizm,
• Kişisel veya ailesel herediter kas hastalıkları hikayesi,
• Bir fibrat veya başka bir statin ile önceden kas toksisitesi hikâyesine sahip olmak,
• Karaciğer hastalığı veya alkol suistimali hikayesine sahip olmak,
• Rabdomiyoliz açısından diğer predispozan risk faktörleri olan yaşlı (70 yaş üzeri) hastalar
Bu tür durumlarda klinik takip önerilmektedir ve tedavinin riski, olası fayda açısından ele
alınmalıdır. PİTAS ile tedavi CK değerleri >5x ULN ise başlanmamalıdır.
Tedavi Sırasında
Hastalar açıklanamayan kas ağrılarını, kas güçsüzlüklerini veya krampları bir an önce
bildirmeleri yönünde teşvik edilmelidir. CK seviyeleri ölçülmeli ve yükseldiği an (>5x ULN)
tedavi kesilmelidir. CK seviyeleri ≤5x ULN iken dahi kas belirtileri şiddetli ise tedavinin
kesilmesi düşünülmelidir. Belirtiler düzelirse ve CK normale dönerse PİTAS tedavisine 1 mg
dozla ve yakın takip ile yeniden başlanması düşünülebilir.
Karaciğer Etkileri
Diğer statinlerde olduğu gibi PİTAS, karaciğer hastalığı hikayesi olanlarda veya düzenli
olarak aşırı miktarda alkol tüketenlerde dikkatli bir şekilde kullanılmalıdır. PİTAS ile tedavi
başlamadan evvel ve tedavi sırasında periyodik olarak, karaciğer fonksiyon testleri
yapılmalıdır. Serum transaminazları (ALT ve AST) sürekli 3x ULN’ü aşan hastalarda PİTAS
tedavisi kesilmelidir.
5Renal etkiler
PİTAS, orta veya ciddi dereceli böbrek yetmezliği olan hastalarda dikkatle kullanılmalıdır.
Doz artışı yalnızca yakın gözlem altında gerçekleştirilmelidir. Ciddi böbrek yetmezliği olan
hastalarda 4 mg doz önerilmez (bölüm 4.2’ye bakınız).
Diabetes Mellitus
Statin sınıfı ilaçlar ile tedavi edilen hastalarda HbA1c ve serum glukoz düzeylerinde artışlar
gözlenmiştir. Diyabet açısından risk faktörleri taşıyan hastalarda statin sınıfı ilaçlar ile diyabet
sıklığında artış bildirilmiştir. Ancak statinlerin vasküler riskleri azaltması, söz konusu riskten
daha önemli olduğundan, bu durum statin tedavisini kesmek için bir sebep oluşturmamalıdır.
Hiperglisemi riski taşıyan hastalar (açlık kan şekeri 5,6 - 6,9 mmol/L arasında, Beden Kitle
Endeksi > 30 kg/m2, yüksek trigliserid değerleri, hipertansiyon) klinik ve biyokimyasal açıdan
gözlem altında tutulmalıdır. Bununla birlikte, pazarlama sonrası güvenlilik izlem
çalışmalarında veya prospektif çalışmalarda (bkz. Bölüm 5.1) pitavastatin için doğrulanmış
herhangi bir diyabet riski sinyali yoktur.
İnterstisyel Akciğer Hastalığı
Bazı statinlerin kullanımı sonucu özellikle uzun süreli tedavi ile görülen, ender interstisyal
akciğer hastalığı vakaları bildirilmiştir (bölüm 4.8’e bakınız). Belirtileri arasında dispne, kuru
öksürük ve genel sağlık durumunun kötüleşmesi (yorgunluk, kilo kaybı ve ateş) görülebilir.
Bir hastanın interstisyal akciğer hastalığı geliştirdiğinden şüphe edildiği takdirde, statin
tedavisi kesilmelidir.
Pediyatrik popülasyon
Pitavastatinin 6 yaş ve üzeri pediatrik hastalarda kullanılmasının büyüme ve cinsel
olgunlaşma üzerine uzun vadeli etkileri hakkında sınırlı veri bulunmaktadır. Adolesan kız
hastalara PİTAS ile tedavi sırasında uygun kontraseptif önlemler konusunda danışmanlık
verilmelidir (bkz. Bölüm 4.3 ve 4.6).
Diğer etkiler
Eritromisin, diğer makrolid grubu antibiyotikler veya fusidik asit kullanımı süresince, PİTAS
kullanımına ara verilmesi önerilir (bölüm 4.5’e bakınız). PİTAS, miyopati yaptığı bilinen
6ilaçları (ör. fibratlar veya niasin) alan kişilerde dikkatli bir biçimde kullanılmalıdır (bölüm
4.5’e bakınız).
Myastenia gravis
Az sayıda vakada, statinlerin yeni myastenia gravisi veya oküler myasteniyi indüklediği veya
önceden var olan myastenia gravisi veya oküler myasteniyi şiddetlendirdiği bildirilmiştir (bkz.
Bölüm 4.8). Belirtilerin şiddetlenmesi durumunda PİTAS kesilmelidir. Aynı veya farklı bir
statin (yeniden) uygulandığında nüksler bildirilmiştir.
Laktoz uyarısı
PİTAS 279,82 mg laktoz monohidrat içermektedir. Nadir kalıtımsal galaktoz intoleransı, Lapp
laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Pitavastatin, organik anyon transport eden polipeptit (OATP)’i de içeren, çoklu hepatik
taşıyıcılar ile insan hepatositleri içine aktif olarak taşınır. Bu durum şu etkileşimlere sebep
olabilir:
Siklosporin: Kararlı durumda pitavastatin ile birlikte tek doz siklosporin uygulanması,
pitavastatin EAA’da 4,6 kat artışla sonuçlanır. Siklosporin kararlı durumunun pitavastatin
kararlı durumu üzerine etkisi bilinmemektedir. Siklosporin tedavisi gören hastalarda PİTAS
kullanımı kontrendikedir (Bkz. Bölüm 4.3).
Eritromisin: Pitavastatin ile birlikte uygulanması pitavastatin EAA’da 2,8 kat artışla
sonuçlanır. Eritromisin veya diğer makrolid grubu antibiyotiklerin kullanımı süresince,
PİTAS kullanımına geçici olarak ara verilmesi önerilir.
Gemfibrozil ve diğer fibratlar: Fibratların tek başına kullanılması zaman zaman miyopati ile
alakalıdır. Fibratlar ve statinlerin eşzamanlı kullanımı miyopati ve rabdomiyolizdeki artış ile
ilişkilendirilmektedir PİTAS, fibratlarla birlikte dikkatli bir şekilde uygulanmalıdır (Bkz.
Bölüm 4.4). Pitavastatin’in gemfibrozil ile eşzamanlı uygulandığı farmakokinetik
7çalışmalarında pitavastatinin EAA değerlerinde 1,4 kat; fenofibrat ile eşzamanlı uygulandığı
çalışmalarda ise pitavastitinin EAA değerlerinde 1,2 kat artış gözlenmiştir
Niasin: Pitavastatin ve niasin etkileşimine dair çalışmalar gerçekleştirilmemiştir. Niasinin
monoterapi olarak kullanımı miyopati ve rabdomiyoliz ile ilişkilendirilmektedir. Bu sebeple
PİTAS, niasin ile birlikte dikkatli bir şekilde uygulanmalıdır.
Fusidik asit: Sistemik fusidik asit ve statinlerin eş zamanlı uygulanması ile rabdomiyolizi de
içeren miyopati riskinde artış meydana gelebilir. Bu etkileşimin mekanizması
(farmakokinetik, farmakodinamik ya da her ikisinin bir arada olup olmadığı) henüz
bilinmemektedir. Bu kombinasyonu alan hastalarda rabdomiyoliz (bazı fatal olgular da dahil)
olguları raporlanmıştır. Sistemik fusidik asit tedavisinin gerekli olduğu durumlarda, PİTAS,
fusidik asit kullanımı süresince bırakılmalıdır (Bkz. Bölüm 4.4).
Glekaprevir ve Pibrentasvir: HMG-CoA redüktaz inhibitörleri ve glekaprevir / pibrentasvir’in
eş zamanlı uygulanması HMG-CoA redüktaz inhibitörlerinin plazma konsantrasyonlarını
yükseltebilir. Pitavastatin ile herhangi bir çalışma yapılmamıştır ancak aynı etkileşimin
meydana gelmesi muhtemeldir. Glekaprevir /pibrentasvir ile tedavinin başlangıcında en düşük
PİTAS dozu önerilir ve bu kombinasyonu alan hastaların klinik olarak izlenmesi tavsiye
edilir.
Rifampisin: Rifampisinin pitavastatin ile birlikte uygulanması hepatik geri alımdaki düşüşe
bağlı olarak pitavastatin EAA’sında 1,3 kat artışla sonuçlanır.
Proteaz inhibitörleri ve non-nükleozid revers transkriptaz inhibitörleri: Lopinavir/ritonavir,
darunavir/ritonavir, atazanavir veya efavirenz’in PİTAS ile eşzamanlı kullanımı,
pitavastatinin EAA değerlerinde minör değişikliklere sebep olabilir. Ancak
atazanavir+ritonavir, darunavir+ritonavir veya lopinavir+ritonavir kullanımı sırasında
pitavastatin dozunun sınırlanmasına gerek yoktur.
Ezetimib ve glukuronid metaboliti, diyetsel ve biliyer kolesterol emilimini inhibe eder.
Pitavastatin ile birlikte uygulanması plazma ezetimib veya glukuronid metaboliti
8konsantrasyonları üzerine etkili değildir. Ezetimib, pitavastatin plazma konsantrasyonları
üzerine herhangi bir etkiye sahip değildir.
CYP3A4 inhibitörleri: CYP3A4’nün bilinen inhibitörleri olan itrakonazol ve greyfurt suyu ile
yapılan etkileşim çalışmaları, pitavastatinin plazma konsantrasyonları üzerine klinik olarak
anlamlı herhangi bir etki göstermemiştir.
Bilinen bir P-gp substratı olan digoksin pitavastatin ile etkileşime girmez. Birlikte
uygulandıklarında ne pitavastatin ne de digoksin konsantrasyonlarında anlamlı değişiklik
olmaz.
Varfarin: Varfarinin sağlıklı gönüllülerdeki kararlı hal farmakokinetik ve farmakodinamiği
(INR ve PT) günde 4 mg pitavastatin ile birlikte uygulanmasından etkilenmez. Ancak varfarin
alan hastalar, tedavilerine pitavastatin eklendiğinde, diğer statin grubu ilaçlarda olduğu gibi,
protrombin zamanı veya INR takibi yaptırmalıdır.
Özel popülasyonlara ilişkin ek bilgiler
Pediyatrik popülasyon
Etkileşim çalışmaları sadece yetişkinlerde gerçekleştirilmiştir. Pediyatrik popülasyondaki
etkileşimlerin kapsamı bilinmemektedir.
4.6. Gebelik ve laktasyon
Genel tavsiye
Gebelik kategorisi X
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli olan kadınlar PİTAS tedavisi sırasında etkili doğum kontrol
yöntemleri kullanmalıdır. Eğer hasta hamile kalmayı planlıyorsa, hamile kalmadan en az 1 ay
önce tedavi kesilmelidir.
Eğer hasta PİTAS kullanımı sırasında gebe kalırsa tedavi hemen kesilmelidir.
9Gebelik dönemi:
PİTAS gebelik döneminde kontrendikedir (bkz. Bölüm 4.3). Gebelik döneminde uygulandığı
takdirde ciddi doğum kusurlarına yol açtığından şüphelenilmektedir.
Kolesterol ve diğer kolesterol biyosentez ürünleri fetüs gelişimi için esansiyeldir. Bu durumda
HMG-CoA redüktaz inhibisyonunun fetüs üzerindeki potansiyel olumsuz riski, gebelik
süresince anneye statin tedavisinin sağlayacağı yararlardan daha fazladır. Hayvan çalışmaları
reprodüktif toksisite gerçekleştiğine dair kanıt sunmaktadır, ancak teratojenik potansiyel
bulunmamaktadır (Bkz. Bölüm 5.3).
Laktasyon dönemi:
PİTAS emzirme döneminde kontrendikedir (bkz. Bölüm 4.3). Pitavastatin sıçan sütüne
geçmektedir ancak insan sütüyle atılıp atılmadığı bilinmemektedir.
Üreme yeteneği / Fertilite:
Veri bulunmamaktadır.
4.7. Araç ve makine kullanımı üzerindeki etkiler
Pitavastatin kullanımının araç ve makine kullanımını etkilediğine dair herhangi bir advers
olay paterni bildirilmese de pitavastatinin tedavisi sırasında baş dönmesi ve somnolans
görüldüğüne dair raporlar olduğu göz önünde bulundurulmalıdır.
4.8. İstenmeyen etkiler
Kontrollü klinik çalışmalarda, önerilen dozlarda, pitavastatin ile tedavi edilen hastaların
%4’ten azı advers olaylardan ötürü ilacı bırakmıştır. Kontrollü klinik çalışmalarda en yaygın
olarak bildirilen pitavastatin ile ilişkili advers reaksiyon miyaljidir.
Advers reaksiyonların özeti
Dünya genelinde, önerilen dozlarla yapılan kontrollü klinik çalışmalarda ve uzatma
çalışmalarında gözlenen advers reaksiyonlar ve sıklıkları, sistem organ sınıfına göre aşağıda
sıralanmıştır. Advers reaksiyonların sıklık gruplandırması şöyledir: Çok yaygın (≥1/10);
yaygın (≥ 1/100 ila <1/10); yaygın olmayan (≥ 1/1.000 ila < 1/100); seyrek (≥1/10.000 ila <
1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
10Kan ve lenf sistemi hastalıkları
Yaygın olmayan: Anemi
Metabolizma ve beslenme hastalıkları
Yaygın olmayan: Anoreksi
Psikiyatrik hastalıklar
Yaygın olmayan: İnsomnia
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, disguzi, somnolans
Bilinmiyor: Myastenia gravis
Göz hastalıkları
Seyrek: Görüş keskinliğinin azalması
Bilinmiyor: Oküler myasteni
Kulak ve iç kulak hastalıkları
Yaygın olmayan: Tinnitus
Gastrointestinal hastalıklar
Yaygın: Kabızlık, ishal, dispepsi, bulantı
Yaygın olmayan: Abdominal ağrı, ağız kuruluğu, kusma
Seyrek: Glosodini, akut pankreatit
Hepato-biliyer hastalıklar
Yaygın olmayan: Transaminazlarda (aspartat aminotransferaz, alanin aminotransferaz) artış
Seyrek: Kolestatik sarılık
Deri ve deri altı doku hastalıkları
Yaygın olmayan: Kaşıntı, döküntü
Seyrek: Ürtiker, eritem
11Kas iskelet bozuklukları, bağ doku ve kemik hastalıkları
Yaygın: Miyalji, artralji
Yaygın olmayan: Kas spazmları
Bilinmiyor: İmmün aracılı nekrotizan miyopati (IMNM) (bkz. Bölüm 4.4)
Böbrek ve idrar yolu hastalıkları
Yaygın olmayan: Pollaküri
Genel bozukluklar ve uygulama bölgesine ilişkin hastalıklar
Yaygın olmayan: Asteni, kırıklık, yorgunluk, periferik ödem
Kontrollü klinik çalışmalarda, pitavastatin kullanan 2800 hastadan 49’unda (%1,8) kan
kreatin kinaz değerlerinin normal üst limitin (ULN) 3 katının üzerine yükseldiği gözlenmiştir.
Klinik çalışma programında ULN değerinin 10 kat ve üzerine çıkmasının eşlik ettiği kas
semptomları oldukça seyrek olmuş, klinik çalışma programında pitavastatin 4 mg ile tedavi
gören 2406 hastanın yalnızca birinde (%0,04) gözlenmiştir.
Pediyatrik popülasyon
Klinik güvenlilik veri tabanı, pitavastatin kullanan yaşları 6 ila 11 arasındaki 87 hasta ve
yaşları 12 ila 17 arasındaki 55 hasta olmak üzere toplam 142 pediyatrik hasta için güvenlilik
verilerini içermektedir. Toplamda 91 hasta 1 yıl boyunca pitavastatin almış, bu hastaların
12’si 2,5 yıl ve 2’si 3 yıl boyunca pitavastatin kullanmıştır. Pitavastatin tedavisi gören
hastaların %3’ünden azı advers olaylar sebebiyle ilacı bırakmıştır. Klinik programda
pitavastatin ile ilişkili en sık raporlanan advers reaksiyonlar baş ağrısı (%4,9), miyalji (%2,1)
ve abdominal ağrı (%4,9) olmuştur. Mevcut verilere dayanarak, advers reaksiyonların sıklığı,
tipi ve ciddiyetinin çocuklarda ve ergenlerde erişkinlere benzer olması beklenmektedir.
Pazarlama Sonrası Deneyimler
Japonya’da yaklaşık 20.000 hasta üzerinde pazarlama sonrası prospektif bir gözlem çalışması
iki yıl süreyle yürütülmüştür. Çalışmaya katılan 20.000 hastanın büyük çoğunluğu; 4 mg
değil, 1 mg veya 2 mg pitavastatin ile tedavi edilmişlerdir. Hastaların %10,4’ü pitavastatin ile
ilişkisi göz ardı edilemeyecek advers olaylar bildirmişlerdir ve %7,4’ü advers olaylara bağlı
12olarak tedaviyi bırakmışlardır. Miyalji oranı %1,08’dir. Tespit edilen advers olayların çoğu
hafif şiddettedir. İki yıl boyunca, advers olay oranları ilaç alerjisi hikayesi bulunan hastalarda
(%20,4), hepatik veya renal hastalığı olan hastalarda (%13,5) daha yüksektir.
Önerilen dozlarla kullanımda ortaya çıkan, dünya çapında kontrollü klinik deneylerde tespit
edilmeyen fakat pazarlama sonrası gözlem çalışmalarında tespit edilen advers reaksiyonlar ve
sıklıkları şu şekildedir:
Hepato-biliyer hastalıklar
Seyrek: Hepatik fonksiyon anormallikleri, karaciğer bozukluğu
Kas iskelet bozuklukları, bağ doku ve kemik hastalıkları
Seyrek: Miyopati, rabdomiyoliz
Pazarlama sonrası gözlem çalışmasında hastaneye yatış gerektiren yalnızca iki rabdomiyoliz
vakası rapor edilmiştir (hastaların %0,01’i).
Ayrıca, pitavastatin ile önerilen tüm kullanım dozları ile, miyalji ve miyopatiyi de kapsayan
kas iskelet etkilerine dair talep edilmeden ulaşılan pazarlama sonrası raporlar mevcuttur. Akut
böbrek yetmezliğini içeren veya içermeyen, fatal rabdomiyolizi de kapsayan; rabdomiyoliz
raporları da ayrıca mevcuttur. Talep edilmeden ulaşılan raporlarda aşağıdaki istenmeyen
etkiler de bildirilmiştir (sıklıklar, pazarlama sonrası çalışmalarda belirlenmiş olan sıklıklara
göre verilmiştir):
Sinir sistemi hastalıkları
Yaygın olmayan: Hipoestezi
Gastrointestinal hastalıklar
Seyrek: Abdominal rahatsızlık
Deri ve deri altı doku hastalıkları
Bilinmiyor: Anjiyoödem
13Kas iskelet bozuklukları, bağ doku ve kemik hastalıkları
Bilinmiyor: Lupus-benzeri sendrom
Üreme sistemi ve meme hastalıkları
Seyrek: Jinekomasti
Statin grubu etkileri
Aşağıdaki advers olaylar, bazı statinlerin kullanımı sonucu bildirilmiştir:
• Uyku bozuklukları (kâbus görme dahil)
• Hafıza kaybı
• Seksüel disfonksiyon
• Depresyon
• Özellikle uzun süreli tedavi ile görülen, istisnai interstisyal akciğer hastalığı vakaları (bkz.
bölüm 4.4)
• Diabetes Mellitus: Sıklığı risk faktörlerinin (açlık kan şekeri ≥ 5,6 mmol/L, Beden Kitle
Endeksi> 30 kg/m2, yüksek trigliserid değerleri, hipertansiyon geçmişi) varlığı veya
yokluğuna göre değişir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımının spesifik bir tedavisi yoktur. Hasta semptomatik olarak tedavi edilmelidir ve
gerektiğinde destekleyici tedbirler alınmalıdır. Karaciğer fonksiyonu ve CK seviyeleri takip
edilmelidir. Hemodiyalizin faydalı olma ihtimali olasılık dışıdır.
145. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lipid modifiye edici ajanlar, HMG-CoA redüktaz inhibitörleri
ATC Kodu: C10AA08
Etki mekanizması:
Pitavastatin, kolesterol biyosentezinde hız kısıtlayıcı bir enzim olan HMG-CoA redüktazı
kompetitif olarak inhibe etmektedir ve karaciğerde kolesterol sentezini inhibe etmektedir.
Sonuç olarak karaciğerde LDL reseptörlerinin ekspresyonu artar, kandan dolaşımda olan
LDL’nin alınımı tetiklenir, kandaki total kolesterol (TC) ve LDL-kolesterol (LDL-C)
konsantrasyonları azalır. Hepatik kolesterol sentezinin sürekli inhibisyonu kana VLDL
sekresyonunu azaltır ve plazma trigliserid (TG) seviyelerini düşürür.
Farmakodinamik etkiler
Pitavastatin yükselmiş LDL-C, total kolesterol ve trigliseridleri düşürür, HDL-kolesterolü
(HDL-C) artırır. Apo-B’yi düşürür ve Apo-A1’de değişken artışlar yaratır (Tablo 1’e bakınız).
Ayrıca non-HDL-C ve yüksek TC/HDL-C ve Apo-B/Apo-A1 oranlarını düşürür.
Tablo 1: Primer hiperkolesterolemi hastalarında doz yanıtı
(12 hafta boyunca çalışma başlangıcından ayarlanmış ortalama değişim yüzdesi)
Doz N LDL-C TC* HDL-C TG Apo-B Apo-A1
Plasebo 51 -4,0 -1,3 2,5 -2,1 0,3 3,2
1 mg 52 -33,3 -22,8 9,4 -14,8 -24,1 8,5
2 mg 49 -38,2 -26,1 9,0 -17,4 -30,4 5,6
4 mg 50 -46,5 -32,5 8,3 -21,2 -36,1 4,7
*ayarlanmamış
Klinik etkililik ve güvenlilik
Primer hiperkolesterolemi ve karışık dislipidemisi olan toplam 1687 hastada yapılan kontrollü
klinik çalışmalarda 1239 hasta terapötik dozlarda pitavastatin almıştır (ortalama başlangıç
LDL-C yaklaşık 4,8 mmol/L) ve pitavastatin sürekli olarak LDL-C, TC, non-HDL-C, TG ve
Apo-B konsantrasyonlarını düşürmüş ve HDL-C ve Apo-A1 konsantrasyonlarını
yükseltmiştir. TC/HDL-C ve Apo-B/Apo-A1 oranları düşmüştür. LDL-C, 2 mg pitavastatin
alanlarda %38-39 ve 4 mg pitavastatin alanlarda %44-45 oranında düşmüştür. 2 mg
15pitavastatin kullanan hastaların çoğu LDL-C (<3 mmol/L) için Avrupa Ateroskleroz
Topluluğu (EAS) tedavi hedefine erişmiştir.
Primer hiperkolesterolemi ve karışık dislipidemisi (ortalama başlangıç LDL-C yaklaşık 4,2
mmol/L) olan ileri yaştaki (65 yaş ve üzeri) 942 hastada yapılan kontrollü klinik bir çalışmada
434 hasta 1 mg, 2 mg veya 4 mg pitavastatin almıştır ve LDL-C değerlerini sırasıyla %31,
%39,0 ve %44,3 oranında düşürmüştür ve hastaların yaklaşık %90’ı EAS tedavi hedefine
ulaşmıştır. Hastaların yüzde seksenden fazlası eş zamanlı ilaç almaktaydı. Ama advers olay
insidansı tüm tedavi gruplarında benzerdi ve hastaların %5’ten daha azı advers olaylardan
ötürü çalışmayı bırakmıştı. Güvenlilik ve etkililik bulguları farklı yaş alt-gruplarında (65-69,
70-74 ve 75 yaş üzeri) benzerdi.
İki veya daha fazla kardiyovasküler risk faktörle primer hiperkolesterolemi veya karışık
dislipidemisi (ortalama başlangıç LDL-C’si 4,1 mmol/L) olan veya tip 2 diyabete ek olarak
karışık dislipidemisi (ortalama başlangıç LDL-C’si 3,6 mmol/L) olan toplam 761 hastada
yapılan (507’si pitavastatin 4 mg ile tedavi edilmiş) kontrollü klinik çalışmalarda yaklaşık
olarak hastaların %80’i EAS hedefine erişmiştir (riske bağlı olarak 3 veya 2,5 mmol/L). LDL-
C değerleri, söz konusu hasta gruplarında, sırasıyla %44 ve %41 oranında düşmüştür.
Primer hiperkolesterolemi ve karışık dislipidemide 60 haftaya kadar süren uzun vadeli
çalışmalarda, LDL-C’de sürekli ve stabil düşüşlerle ve HDL-C konsantrasyonlarının artmayı
sürdürmesi ile EAS hedefine ulaşma devam etmiştir. 12 haftalık statin tedavisini tamamlamış
1346 hastanın dahil olduğu bir çalışmada (LDL-C’deki düşüş %42,3, EAS hedefine ulaşma
%69, HDL-C yükselmesi %5,6), tedaviye 4 mg pitavastatin ile 52 hafta devam edilmesini
takiben LDL-C’deki düşüş %42,9, EAS hedefine ulaşma %74 ve HDL-C yükselmesi
%14,3’tür.
Japonya’da yürütülmüş 2 yıllık gözlem çalışması uzatılarak (LIVES-01, bkz. Bölüm 4.8)
hiperkolesterolemisi olan ve 1 mg, 2 mg veya 4 mg pitavastatin ile 2 yıl süreyle tedavi gören
6582 hasta, tedavilerine 3 yıl daha devam etmiştir (toplamda 5 yıl). Bu 5 yıl devam eden
çalışma sırasında, LDL-C düşüşü (-%30,5) 3 aydan itibaren görülmeye başlanmıştır. HDL-C
değerleri 3.ayda %1,7 oranında artmış 5 yılda %5,7 yükselmiştir. Başlangıçta daha düşük
HDL-C değerleri (<40 mg/dL) olan hastalarda HDL-C seviyelerinde artış daha fazla
16olmuştur; örneğin serum seviyeleri 3.ayda %11,9 iken 5 yıl sonra %28,9’a yükseldiği
gözlenmiştir.
Ateroskleroz
Pitavastatin 4 mg veya 20 mg atorvastatin ile 8-12 ay boyunca tedavisinin, akut koroner
sendrom için perkütanöz koroner girişim geçirecek 251 hastada, intravasküler ultrason
kılavuzluğunda, koroner plak hacmi üzerindeki etkinliğin karşılaştırıldığı JAPAN-ACS
çalışması gerçekleştirilmiştir. Bu çalışmada plak hacminde her iki tedavi için ortalama %17
oranında (pitavastatin ile %-16,9± 13,9 ve atorvastatin ile %-18,1±14,2) düşüş görülmüştür.
Pitavastatin ve atorvastatin arasında eşit etkinlik kanıtlanmıştır. Her iki durumda da plak
regresyonu, negatif damar remodelling ile ilişkili bulunmuştur (113,0 ‘ten 105,4 mm3 ). Bu
çalışmada plasebo kontrollü çalışmalardaki bulguların aksine, LDL-C düşüşü ve plak
regresyonu arasında belirgin bir korelasyon olmamıştır.
Mortalite ve morbidite üzerine yararlı etkileri değerlendirilmemiştir.
Diabetes Mellitus
Açık etiketli, prospektif kontrollü çalışmada bozulmuş glukoz toleransı olan 1269 Japon hasta
yaşam tarzı değişikliklerine pitavastatin 1 mg/gün veya pitavastatin 2 mg/gün ilave edilerek
ya da ilave edilmeyerek randomize edilmiştir. 2,8 yıl sonunda, kontrol grubundaki hastaların
%45,7’sinde diyabet gelişmiş, bu oran pitavastatin grubunda %39,9 olmuştur, risk oranı 0,82
[%95 GA 0,68-0,99].
En az 12 hafta süren, randomize, kontrollü, çift-körlü çalışmalara dahil edilen, diyabeti
olmayan 4815 hastanın meta-analizi gerçekleştirilmiştir (ağırlıklı ortalama takip süresi 17,3
haftadır [SS 17,7 hafta]). Çalışmada, pitavastatinin yeni diyabet gelişme riski üzerine nötr bir
etkisi olduğu gösterilirken (kontrol grubundaki hastaların %0,98’i, pitavastatin grubundaki
hastaların %0,50’sinde diyabet gelişmiştir, rölatif risk 0,70 [%95 GA 0,30-1,61]) kontrol
grubundaki hastaların %6,5’i (103/1579) plasebo ile, diğerleri atorvastatin, pravastatin ve
simvastatin dahil diğer statinler ile tedavi edilmiştir.
Pediyatrik popülasyon
Yüksek-risk hiperlipidemisi olan (açlık plazma LDL-C seviyeleri ≥160 mg/dL (4,1 mmol/L)
veya ek risk faktörlerinin mevcut olduğu durumlarda LDL-C ≥130 mg/dL (3,4 mmol/L))
çocuk ve adolesan hastalarda (6 yaş ve üzeri hastalar ile 17 yaşından küçük hastalar)
17gerçekleştirilen çift-körlü, randomize, çok merkezli, plasebo kontrollü NK-104-4.01EU isimli
çalışmada, hastalar (n=106; 48 erkek ve 58 kız) 12 hafta boyunca pitavastatin 1mg/gün,
2mg/gün, 4mg/gün veya plasebo almıştır. Çalışmaya başlarken hastaların çoğunluğuna
heterozigot ailesel hiperkolesterolemi tanısı konmuş; hastaların ortalama %41’i 6 yaş ile 10
yaşından küçük ve sırasıyla %20, %9, %12 ve %9’u Tanner evre II, III, IV ve V olmuştur.
Ortalama LDL-C, pitavastatin 1, 2 ve 4 mg ile sırasıyla %23,5, %30,1 ve %39,3 azaldı;
plasebo için bu oran %1,0 olarak bulunmuştur.
NK-104-4.02EU isimli 52 haftalık, açık etiketli, uzatılmış, güvenlilik çalışmasında (12
haftalık plasebo kontrollü çalışmadan 87 hasta dahil; n = 113, 55 erkek ve 58 kız), yüksek
riskli hiperlipidemisi olan çocuk ve adolesan hastalara (17 yaşında küçük, 6 yaş ve üzeri
hastalar) 52 hafta boyunca pitavastatin verilmiştir. Tüm hastalar tedaviye günde 1 mg
pitavastatin ile başlamış ve pitavastatin dozu, 4.ve 8.haftalarda ölçülen LDL-C seviyeleri esas
alınarak optimum bir LDL-C tedavi hedefi < 110 mg/dL (2,8 mmol/L)’ye ulaşmak için 2 mg
ve 4 mg'a titre edilmiştir. Çalışmaya başlarken hastaların ortalama %37’si 6 ile 10 yaş
arasında ve sırasıyla ortalama %22, %11, %12 ve %13’ü Tanner evre II, III, IV ve V
olmuştur. Hastaların çoğunluğunda (n = 103) pitavastatin dozu günde 4 mg’a kadar titre
edildi. Ortalama LDL-C, 52. haftanın sonunda %37,8 azaldı. 52. haftada toplam 47 hastada
(%42,0) American Heart Association (AHA) minimal LDL-C hedefi olan <130 mg/dL’ye ve
23 hastada (%20,5) AHA ideal LDL-C hedefi olan <110 mg/dL’ye ulaşıldı. 52. haftanın
sonunda ortalama LDL-C’de düşüş: 6 yaş ve üzeri ile 10 yaşından küçük yaş aralığında %40,2
(n=42), 10 yaş ve üzeri ile 16 yaşından küçük yaş aralığında %36,7 (n=61) ve 16 yaş ve üzeri
ile 17 yaşından küçük yaş aralığında %34,5 (n=9) oranında olmuştur. Hasta cinsiyetinin
terapötik yanıt üzerinde etkisi olmadığı görülmüştür. Aynı zamanda 52.hafta sonunda
ortalama TC %29,5 ve ortalama TG %7,6 azalmıştır.
6 yaşın altındaki çocuklarda ve her yaştaki çocuğun homozigot ailesel hiperkolesterolemi
tedavisinde çalışma sonuçlarının sunulması yükümlülüğünden vazgeçilmiştir.
HIV popülasyonu
Pitavastatinin ve diğer statinlerin LDL-C üzerindeki etkililiği, HIV enfeksiyonu veya tedavisi
ile ilişkili hiperkolesterolemisi olan hastalarda, HIV enfeksiyonsuz primer hiperkolesterolemi
ve karma dislipidemi hastalarına kıyasla azalmıştır.
18INTREPID çalışmasında HIV enfeksiyonu olan, dislipidemili toplam 252 hasta (her çalışma
kolunda n=126), 4 haftalık bir arınma/diyetle giriş periyodunun ardından 52 hafta boyunca 4
mg/gün pitavastatin veya 40 mg/gün pravastatin almak üzere randomize edilmiştir. Primer
etkinlik sonlanım noktası 12. haftada değerlendirilmiştir.
12 ve 52.haftalarda açlık serum LDL-C konsantrasyonu pitavastatin tedavi grubunda sırasıyla
%31 ve %30; pravastatin grubunda sırasıyla %21 ve %20 oranında azalmıştır (LS ortalama
tedavi farkı 12. haftada -%9,8, P < 0.0001 ve 52.haftada %8.4 P=0.0007). TC, non-HDL-C ve
Apo B ikincil etkinlik son noktaları için başlangıç seviyesinden 12. ve 52. haftalara kadar
geçen ortalama yüzde değişiminde, her parametre için pitavastatin tedavi grubunda,
pravastatin tedavi grubundakinden daha büyük bir azalma olduğu tespit edildi. Pitavastatin 4
mg ile yeni bir advers olay veya güvenlilik sinyali gözlenmedi. 52. haftada, pitavastatin
grubunda 4 hastada (%3,2) ve pravastatin grubunda 6 hastada (%4,8) virolojik başarısızlık
(HIV-1 RNA virüs yükü değerinin> 200 kopya / mL olması ve başlangıç değerinden >0,3-
log’luk bir artış olarak tanımlanmıştır) raporlanmış olup tedavi grupları arasında istatiksel
olarak anlamlı bir fark yoktur.
5.2. Farmakokinetik özellikler
Genel özellikler
Emilim:
Pitavastatin üst gastrointestinal sistemden hızla emilir ve oral uygulama sonrasında 1 saat
içinde pik plazma konsantrasyonlarına erişilir. Emilim yiyecekten etkilenmez. Değişmemiş
ilaç enterohepatik dolaşıma girer ve jejunum ve ileumdan iyi bir şekilde emilir. Mutlak
biyoyararlanımı %51’dir.
Dağılım:
Pitavastatin insan plazmasında %99’dan daha fazla, başlıca albumine ve alfa 1-asit
glikoproteini olmak üzere, proteine bağlanır. Ortalama dağılım hacmi 133 L’dir. Pitavastatin,
OATP1B1 ve OATP1B3’ü de kapsayan çoklu hepatik taşıyıcılar ile etki ve metabolizma
bölgesi olan hepatositlere aktif olarak taşınır. Plazma EAA değeri, en düşük ve en yüksek
değerler 4 kat fark edebilecek kadar çeşitlilik göstermektedir. SLCO1B1 (OATP1B1’i
sentezleyen gen) ile yapılan çalışmalar, bu genin polimorfizminin EAA değerlerinde yüksek
çeşitliliğe sebep olabileceğini göstermiştir. Pitavastatin, P-glikoproteinin bir substratı değildir.
19Metabolizma:
Değişmemiş pitavastatin, plazmadaki baskın ilaç parçasıdır. Ana metabolit inaktif laktondur
ve UDP glukuronosiltransferaz (UGT1A3 ve 2B7) tarafından ester tipi pitavastin glukuronid
konjugatı yoluyla oluşur. 13 insan sitokrom P450 (CYP) izoformları kullanılan in vitro
çalışmalar CYP ile pitavastatin metabolizmasının minimal olduğunu göstermiştir. CYP2C9
(ve daha az miktarda CYP2C8) pitavastatinin minör metabolitlere metabolize olmasından
sorumludur.
Eliminasyon:
Değişmemiş pitavastatin hızla karaciğerden safraya atılır ancak enterohepatik dolaşıma girer
ve bu da etki süresine katkıda bulunur. Pitavastatinin %5’den azı idrarla atılır. Plazma
eliminasyon yarılanma ömrü 5,7 (tek doz) ila 8,9 saat (kararlı durum) arasında değişir ve
geometrik ortalama klirensi tek doz sonrası 43,4 L/saat’tir.
Besinlerin etkisi:
Pitavastatinin maksimum plazma düzeyi yağ oranı yüksek öğünle birlikte alındığında %43
oranında düşmüştür, ancak EAA değerinde değişiklik olmamıştır.
Hastalardaki karakteristik özellikler
Cinsiyet:
Sağlıklı erkek ve kadın gönüllülerin karşılaştırıldığı bir farmakokinetik çalışmada, pitavastatin
EAA kadınlarda 1,6 kat yüksektir. Bu durum klinik çalışmalarda kadınlar için pitavastatinin
güvenlilik ve etkililiğini etkilememiştir.
Irk:
Yaş ve vücut ağırlığı hesaba katıldığında Japon ve beyaz sağlıklı gönüllüler arasında
pitavastatinin farmakokinetik profilinde bir fark bulunmamaktadır. Böbrek yetmezliği:
Orta dereceli renal hastalığı olan ve hemodiyalizde olan hastalarda EAA değerlerindeki artış
sırasıyla 1,8 ve 1,7 kattır (bkz. Bölüm 4.2).
20Karaciğer yetmezliği:
Hafif (Child-Pugh A) hepatik bozukluğu olan hastalarda EAA sağlıklılara oranla 1,6 kat
yüksektir. Orta (Child-Pugh B) hepatik bozukluğu olan hastalarda EAA, sağlıklılara oranla
3,9 kat yüksektir. Hafif ve orta dereceli hepatik bozukluğu olan hastalarda doz kısıtlaması
önerilir (bkz. Bölüm 4.2). Şiddetli hepatik bozukluğu olan hastalarda, PİTAS kontrendikedir.
Pediyatrik popülasyon:
Çocuklarda ve adolesanlarda farmakokinetik veriler sınırlıdır. NK-104-4.01EU çalışmasında
(bkz. Bölüm 5.1) seyrek numuneleme, dozdan 1 saat sonra pitavastatin plazma
konsantrasyonları üzerinde doza bağlı bir etki ortaya koymuştur. Ayrıca, dozdan 1 saat
sonraki konsantrasyonun vücut ağırlığı ile ters orantılı olduğu ve çocuklarda yetişkinlerden
daha yüksek olabileceğini gösteren belirtiler mevcuttu.
Geriyatrik popülasyon:
Sağlıklı genç ve yaşlı (65 yaş ve üzeri) gönüllülerin karşılaştırıldığı bir farmakokinetik
çalışmada, pitavastatin EAA yaşlılarda 1,3 kat yüksektir. Bu durum klinik çalışmalarda ileri
yaştakiler için pitavastatinin güvenlilik ve etkililiğini etkilememiştir.
5.3. Klinik öncesi güvenlilik verileri
Klinik öncesi veriler, güvenlilik farmakolojisi, tekrarlayan doz toksisitesi, genotoksisite ve
karsinojenik potansiyel, üreme toksisitesinin konvansiyonel çalışmalarında insanlar için özel
bir zarar açığa çıkarmamıştır. Maymunlarda, maksimum günlük 4 mg doz uygulanan yetişkin
insanlarda ulaşılandan daha yüksek maruziyetlerde renal toksisite belirtileri görülmüştür ve
pitavastinin üriner atılımının oynadığı rol, maymunlarda diğer hayvan türlerine oranla daha
yüksektir. Karaciğer mikrozomları ile gerçekleştirilen in vitro çalışmalar maymuna özgü bir
metabolitin bu durumda etkili olabileceğini göstermiştir. Maymunlarda gözlemlenen renal
etkilerin insanlar için klinik açıdan anlamlı olması muhtemel değildir ancak renal advers
reaksiyonlara dair potansiyel tamamen göz ardı edilemez.
Pitavastatin fertilite veya üreme performansı üzerine etkiye sahip değildir ve teratojenik
potansiyel kanıtı yoktur. Ancak maternal toksisite yüksek dozlarda görülmüştür. Sıçanlarda
yapılan bir çalışma 1 mg/kg/gün dozlarda (EAA bazında, insanlarda uygulanan maksimum
dozun yaklaşık olarak 4 katı), doğuma yakın zamanda veya doğumda fetal ve neonatal ölüme
eşlik eden maternal mortaliteyi göstermiştir. Juvenil hayvanlarda çalışmalar yapılmamıştır.
216. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (Avicel PH 102)
Laktoz Monohidrat (İnek sütü kaynaklı)
Kalsiyum Hidrojen Fosfat Dihidrat
Krospovidon
Magnezyum Stearat
Kaplama maddeleri
Opadry II 85G18490 White
- Polivinil alkol
- Titanyum dioksit (E 171)
- Talk
- Makrogol/Polietilen glikol 3350
- Lesitin (soya)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay
6.4. Saklamaya yönelik özel tedbirler
25C altındaki oda sıcaklığında saklayınız.
Ürünü ışıktan korumak için blisteri kutusunda saklayınız.
6.5. Ambalajın niteliği ve içeriği
PİTAS 30 ve 90 film tablet Al/Al blister ile birlikte karton kutuda kullanma talimatı ile
beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
227. RUHSAT SAHİBİ
Neutec İlaç San. Tic. A.Ş.
Esenler / İSTANBUL
Tel : 0850 201 23 23
Faks : 0212 481 61 11
e-mail : bilgi@neutec.com.tr
8. RUHSAT NUMARASI
248/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.02.2013
Ruhsat yenileme tarihi: 07.12.2020
10. KÜB’ÜN YENİLENME TARİHİ
23