KISA ÜRÜN BİLGİSİ
1. BEŞERİ TIBBİ ÜRÜNÜN ADI
SERUM FİZYOLOJİK İZOTONİK % 0.9 enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her 10 ml’lik ampul 0.09 g sodyum klorür içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Renksiz ve berrak çözelti
4. KLİNİK ÖZELLİKLER
4.1. Terapötik endikasyonlar
SERUM FİZYOLOJİK İZOTONİK,
• İzotonik sodyum klorür çözeltisinin kullanılması gereken profilaksi ve replasman tedavisinde,
• Çözücü ve seyreltici olarak ilaç uygulanmasında,
• İrigasyon çözeltisi olarak,
• Hemodiyalizde veya kan transfüzyonunu başlatırken ya da sonlandırırken başlıca sıvı olarak
kullanılır.
4.2. Pozoloji ve uygulama şekli
Pozoloji / Uygulama sıklığı ve süresi:
Parenteral ilaç uygulamasında çözücü olarak önerilen seyreltmelere uygun bir şekilde kullanılır.
Ekstraselüler sıvının eksikliği için profilaksi ve replasman tedavisinde kullanılan sodyum klorür
çözeltisinin dozu yaşa, kiloya, klinik duruma ve eksikliğin derecesine bağlı olarak hastanın
ihtiyacına göre ayarlanır.
Uygulama şekli
SERUM FİZYOLOJİK İZOTONİK parenteral yolla uygulanır. İrigasyon için ampuller kırılıp
ilgili bölgeye damlatılabilir.
1 / 7Özel popülasyonlara ilişkin ek bilgiler
Böbrek yetmezliği:
SERUM FİZYOLOJİK İZOTONİK böbrek fonksiyon bozukluğunda dikkatle uygulanmalıdır.
Karaciğer yetmezliği:
Veri bulunmamaktadır.
Pediyatrik popülasyon:
Veri bulunmamaktadır.
Geriyatrik popülasyon:
Veri bulunmamaktadır.
4.3 Kontrendikasyonlar
SERUM FİZYOLOJİK İZOTONİK sodyum klorüre aşırı duyarlılık durumu, hipertonik uterus,
hipernatremi ve sıvı tutulumunda kontrendikedir.
4.4 Özel kullanım uyarıları ve önlemleri
SERUM FİZYOLOJİK İZOTONİK konjestif kalp yetmezliği, preeklampside gözlenen
hipertansiyon, periferik ve pulmoner ödem ile böbrek fonksiyon bozukluğunda dikkatle
uygulanmalıdır. Gençlere ve yaşlılara uygulanırken de dikkat edilmelidir.
Psödohiponatremi, geleneksel yöntemlerle ölçüldüğünde, plazma sodyum düzeylerinin hatalı
olarak düşük konsantrasyonlarda bulunmasıdır. Psödohiponatremi, plazma sıvısında büyük
moleküllerin anormal derecede yüksek konsantrasyonlarda bulunduğu ve buna bağlı olarak
plazma su oranının anormal derecede düşük olduğu zamanlarda görülebilir. Bu durum,
hiperlipidemi ve hiperproteinemide görülebilmekle birlikte diabetes mellituslu hastalarda da
görülebildiği rapor edilmiştir. Böyle bir durumda doğru sodyum değerleri plazma su değerlerine
bakılarak tespit edilebilir.
Kullanmadan evvel ampullerin hasar görmediğinden ve berrak, renksiz bir çözelti içerdiğinden
emin olunuz. Kullandıktan sonra kalan çözeltiyi atınız.
4.5. Diğer tıbbi ürünlerle etkileşimler ve diğer etkileşim şekilleri
• Diğer sodyum tuzlarıyla birlikte kullanılması sodyum miktarının aşırı derecede artmasına neden
olabilir.
• Sulandırılarak hazırlanan sadece belirli ilaçlarda seyreltici olarak kullanınız.
2 / 7Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Veri yoktur.
Gebelik dönemi:
Sodyum klorürün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar gebelik ve/veya embriyonal/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir (bkz. Bölüm 5.3.).
İnsanlara yönelik potansiyel risk bilinmemektedir.
SERUM FİZYOLOJİK İZOTONİK gerekli olmadıkça gebelik döneminde kullanılmamalıdır.
Laktasyon dönemi:
Emziren annelerde kullanılabilir.
Üreme yeteneği / Fertilite:
Veri bulunmamaktadır.
4.7 Araç ve makine kullanımı üzerindeki etkiler
Araç ve makine kullanma üzerine herhangi bir etkisi yoktur.
4.8. İstenmeyen etkiler
Bildirilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000, ila <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
3 / 7Metabolizma ve beslenme hastalıkları
Bilinmiyor: Hipernatremi, iç organ dehidratasyonu, susuzluk, tükrük ve gözyaşı salgısında
azalma, terleme, hiperkloremik asidoz, periferik ödem
Sinir sistemi hastalıkları
Bilinmiyor: Baş ağrısı, baş dönmesi, huzursuzluk, iritabilite
Kardiyak hastalıkları
Bilinmiyor: Hipotansiyon, taşikardi
Solunum, göğüs bozuklukları ve mediastinal hastalıkları
Bilinmiyor: Pulmoner ödem, solunum durması
Böbrek ve idrar yolu hastalıkları
Bilinmiyor: Böbrek yetmezliği
Kas ve iskelet sistemi hastalıkları
Bilinmiyor: Zayıflık, kas seğirmesi, rijidite
Gastrointestinal hastalıklar
Bilinmiyor: Bulantı, kusma, diyare, abdominal kramp
Genel bozukluklar ve uygulama bölgesine ilişkin hastalıklar
Seyrek: Ateş, enjeksiyon yerinde ağrı, tromboz, hemoraji, ödem, konvülsiyon, koma ve ölüm
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sodyum klorür çözeltisinin i.v. yolla tedbirsizce uygulanması (ör; post-operatif olarak ve kalp
veya böbrek fonksiyon bozukluğu olan hastalarda) hipernatremiye neden olabilir. Ozmotik su
ilavesi intraselüler hacmi azaltarak başta beyin olmak üzere iç organların dehidratasyonuna
neden olabilir. Bu da tromboz ve hemorajiye yol açar.
4 / 7Aşırı miktardaki sodyum klorürün vücuttaki advers etkileri arasında bulantı, kusma, diyare,
abdominal kramp, susuzluk, tükürük ve gözyaşı salgısında azalma, terleme, ateş, hipotansiyon,
taşikardi, böbrek yetmezliği, periferik ve pulmoner ödem, solunum durması, baş ağrısı, baş
dönmesi, huzursuzluk, iritabilite, güçsüzlük, kas seğirmesi, rijidite, konvülsiyon, koma ve ölüm
yer almaktadır. Aşırı klor alımı bikarbonat kaybına neden olarak asitleştirici etki gösterir.
Sodyum klorür çözeltisini i.v. olarak dikkatli bir şekilde uygulayarak istenmeyen etkilerden
kaçınabilirsiniz.
İzotonik bir çözeltiyle subkütan olarak verildiğinde bu çözeltiyi hipertonik hale getirerek
enjeksiyon bölgesinde ağrıya neden olabilir.
Yüksek dozlarda uygulanması sodyum birikmesi, ödem ve hiperkloremik asidoza neden olabilir.
Diüretikler, izotonik bir genişlemeye bağlı olarak ortaya çıkan ödemlerin tedavisinde
kullanılabilir. Diüretik tedavisinde oluşabilecek sıvı ve elektrolit dengesizliğini önlemek için
uygun bir replasman tedavisi yapılmalıdır. Hipervolemik hipernatremi tedavisinde su
fazlasındaki sodyumun uzaklaştırılması gerekmektedir. Bu da diüretiklerin neden olduğu su ve
sodyum kaybını sadece su ile telafi ederek sağlanabilir. Tedavinin temel amacı, vücut sıvılarının
hacmini ve bileşimini yeniden normal düzeye getirmektir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Elektrolit çözeltileri
ATC kodu: B05XA03
Ekstraselüler sıvıların (ekstraselüler sıvılarla ozmotik denge içinde kaldığından aynı zamanda
intraselüler sıvıların) efektif osmolaritesini esasen ekstraselüler sıvı sodyum konsantrasyonu
belirler. Bunun sebebi ise sodyumun ekstraselüler sıvıda en fazla miktarda yer alan pozitif iyon
olmasıdır. Vücut sıvılarının negatif iyon konsantrasyonları pozitif iyonlarınkiyle eşit olacak
şekilde renal asit-baz kontrol mekanizmaları tarafından ayarlanmaktadır. Buna ilaveten glukoz ve
üre ekstraselüler sıvılarda en fazla oranda yer alan non-iyonik ozmolar maddelerdir ve normalde
toplam osmolalitenin yaklaşık %3’ünü göstermektedir. Aslında ekstraselüler sıvı efektif ozmotik
basıncının %90’dan fazlasını ekstraselüler sıvıdaki sodyum konsantrasyonu kontrol etmektedir.
Sodyum klorür, ekstraselüler sıvı eksikliğinin profilaksi ve replasman tedavisinde kullanılan
halen en önemli ve katışık olmayan tuzdur. İzotonik, hipotonik veya hipertonik hacim azalması
dolaşıma ciddi bir şekilde zarar verebilir (kardiyak output düşer ve mikrosirkülasyon bozulur).
Böyle bir durumda derhal izotonik sodyum klorür çözeltisi infüzyonu yapılmalıdır. Böbrek
5 / 7fonksiyonları normal olan kişilerde orta derecede veya şiddetli hiponatremi veya hipernatremi
durumunda bile bozukluk izotonik tuz çözeltisi ile düzeltilebilir. İzotonik tuz çözeltisi
fonksiyonları normal olan böbreklerin fizyolojik düzenleme yapmasına imkan vererek altta yatan
duruma uygun konsantrasyonlarda idrar çıkışına neden olur.
5.2. Farmakokinetik özellikler
Genel özellikler
Emilim ve Dağılım:
İzotonik sodyum klorür çözeltisinin bileşimi vücut sıvıları ile uyumlu olduğundan enjeksiyon
yerinden hızla seruma ve ekstraselüler sıvıya dağılır.
Biyotransformasyon:
Metabolizması vücudun o andaki elektrolit, su ve asit-baz dengesine bağlıdır.
Eliminasyon:
Sodyumun fazlası böbrek yoluyla vücuttan atılır. Az bir miktarı ter ve feçesle atılır. Sodyum
eksikliğinde sodyum vücutta tutulur. Bunda aldosteron ve anjiotensin II rol oynar. Klorür
metabolizması sodyumu yakından izler. Su atılımı antidiüretik hormon kontrolündedir. pH 4.5-
7.0 arasındadır.
Doğrusallık/Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Sodyum klorür %20 veya %25 mannitol çözeltisine eklendiğinde mannitolün çökmesine neden
olabilir.
6 / 76.3. Raf ömrü
36 ay
6.4. Saklamaya yönelik özel uyarılar
25°C’nin altında oda sıcaklığında saklanmalıdır.
6.5. Ambalajın niteliği ve içeriği
10 ml’lik renksiz cam ampul içerisinde, 10 adet ve 100 adet (hastane ambalajı) ampul içeren
ambalajlarda sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
INCPHARMA İlaç San. ve Tic. Ltd. Şti
M. Nesih Özmen Mah. Ceviz Sok. No:3 K:2
Merter-Güngören/İSTANBUL
Tel : (0212) 637 49 10
Faks : (0212) 637 49 15
8. RUHSAT NUMARASI
2016/237
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.03.2016
Ruhsat yenileme tarihi:
10. KÜB’ÜN YENİLENME TARİHİ
7 / 7