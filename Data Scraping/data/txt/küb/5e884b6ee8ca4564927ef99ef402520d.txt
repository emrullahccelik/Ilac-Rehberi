1  KISA  ÜRÜN  BİLGİSİ  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır.  Sağlık  mesleği  mensuplarının  şüpheli  advers  reaksiyonları  TÜFAM’a  
bildirmeleri  beklenmektedir.  Bakınız  Bölüm  4.8 Advers  reaksiyonlar  nasıl  raporlanır?  
 
 
1. BEŞERİ  TIBBİ  ÜRÜNÜN  ADI 
 
WİLENTİN  250 mg sert kapsül  
 
2. KALİTATİF  VE KANTİTATİF  BİLEŞİM  
 
Etkin  madde:  
 
Her bir kapsül  250 mg Trientin  hidroklorür  içerir.  
 
Yardımcı  madde(ler):  
 
Kapsül sığır kaynaklı jelatin içermektedir.  
 
Yardımcı  maddeler  için 6.1’e  bakınız.  
 
3. FARMASÖTİK  FORM  
 
Kapsül  
 
Kapağı opak turuncu renkte ve üzeri siyah mürekkeple “NAV” baskılı, gövdesi opak beyaz  
renkte ve üzeri siyah mürekkeple “101” baskılı, “1” no. boyutunda silindirik sert jelatin  
kapsül.  
Kapsül,  beyaz -kırık  beyaz  arası  renkte  bir toz ile doludur.  
 
4. KLİNİK  ÖZELLİKLER  
 
4.1. Terapötik  endikasyonlar  
 
D-Penisilamini  tolere  edemeyen  Wilson  hastalığı  vakalarının  tedavisi  için endikedir.  
 
4.2. Pozoloji ve uygulama şekli   
 
Tedavi, yalnızca Wilson hastalığının tedavisinde deneyimli uzman doktorlar tarafından 
başlatılmalıdır.  
 
Uygulama  sıklığı  ve süresi:  
 
Başlangıç dozu genellikle aralıktaki en düşük doza karşılık gelir ve doz daha sonra hastanın 
klinik yanıtına göre uyarlanmalıdır (bkz. bölüm 4.4).  
 
Doz ve/veya  doz aralıklarına  ilişkin  sistematik  bir değerlendirme  gerçekleştirilmemiştir.  
Ancak  sınırlı klinik  deneyime göre  WİLENTİN  için önerilen kullanım şekli ; 
 
2  Çocuklarda  önerilen doz :          20 mg/kg/gün 
Yetişkinlerde  başlangıç dozu : 750-1250  mg/gün  
Yetişkinlerde maksimum doz:  2000 mg/gün  
 
    Bu dozlar  günde  iki, üç ya da dört bölünmüş  doz halinde  uygulanmalıdır.  
Günlük  WİLENTİN  dozu  yalnızca  klinik  yanıt  yetersiz  olduğunda  veya  serbest  serum  bakır  
düzeyi  sürekli 20 mcg/dL  düzeyinde  kaldığında  arttırılmalıdır.  
 
Optimum  uzun  dönemli  idame  dozu  6-12 aylık  aralıklarla  değerlendirilmelidir.  
 
Uygulama  şekli:  
 
Tedavi, yalnızca Wilson hastalığının tedavisinde deneyimli uzman doktorlar tarafından 
başlatılmalıdır.  
 
WİLENTİN ’in aç karnına, yemeklerden en az bir saat önce veya yemeklerden iki saat sonra 
ve diğer herhangi bir tıbbi ürün, yiyecek veya sütten en az bir saat arayla verilmesi önemlidir 
(bkz. bölüm 4.5).   
 
Kapsüller  çiğnemeden ya da  açmadan su  ile bütün olarak  yutulmalıdır.  
 
Özel  popülasyonlara  ilişkin  ek bilgiler:  
 
Böbrek/Karaciğer  yetmezliği:  
 
Böbrek yetmezliği olan hastalarda sınırlı bilgi vardır. Bu hastalarda spesifik doz ayarlaması 
gerekli değildir (bkz. bölüm 4.4).  
 
Genel olarak doz seçiminde dikkatli olunmalı ve hepatik, renal ve kardiyak fonksiyonlardaki  
azalma, eş zamanlı hastalıklar ve diğer ilaçlar dikkate alınarak doz aralığının en alt sınırından  
başlanmalıdır.  
 
Pediyatrik  popülasyon:  
 
Pediatride başlangıç dozu yetişkinlere göre daha düşüktür ve yaşa ve vücut ağırlığına 
bağlıdır. < 5 yaşındaki çocuklarda trientinin güvenliği ve etkinliği belirlenmemiştir.  
Farmasötik form, 5 yaşından küçük çocuklara uygulanmaya uygun değildir.  
Önerilen WİLENTİN  dozları, mg trientin bazı olarak ifade edilir (yani, trientin 
tetrahidroklorür tuzunun mg’ı olarak değil).  
 
Geriyatrik  popülasyon:  
 
Yaşlı hastalarda doz ayarlaması gerekli değildir.  
 
4.3.Kontrendikasyonlar  
 
Etkin madde veya yardımcı maddelerden herhangi birine karşı aşırı duyarlılığı olan hastalarda  
kontrendikedir.  
 
 
 
3  4.4. Özel  kullanım  uyarıları  ve önlemleri  
 
Bir hastayı başka bir trientin formülasyonundan değiştirirken, trientin bazında ifade edilen 
dozlar eşdeğer olmayabileceğinden dikkatli olunması önerilir (bkz.  bölüm 4.2).  
 
Trientin, serum demir seviyelerini düşürdüğü tespit edilen bir şelatlayıcı ajandır. Demir 
eksikliği anemisi durumunda demir takviyeleri gerekli olabilir ve farklı bir zamanda 
uygulanmalıdır (bkz. bölüm 4.5).  
 
Trientin ve çinko kombinasyonu önerilmez. Eşzamanlı kullanımla ilgili sınırlı veri vardır ve  
belirli  bir doz önerisi yapılamaz.  
 
Daha önce D -penisilamin ile tedavi edilen hastalarda, daha sonraki trientin tedavisi sırasında 
lupus benzeri reaksiyonlar bildirilmiştir, ancak trientin ile nedensel bir ilişki olup olmadığını 
belirlemek mümkün değildir.  
 
İzlem  
Trientin kapsül alan hastalar düzenli tıbbi gözetim altında tutulmalı ve tedaviyi optimize 
etmek amacıyla klinik semptomların ve bakır düzeylerinin uygun bir şekilde kontrolü için 
mevcut tüm klinik veriler kullanılarak izlenmelidir. İzlem sıklığının yılda en az iki kez olması 
önerilir. Daha sık izlem; tedavinin başlangıç aşamasında ve hastalığın ilerlemesi aşamalarında 
veya tedavi eden doktor tarafından kararlaştırılacak doz ayarlamaları yapıldığında tavsiye 
edilir  (bkz. bölüm 4.2).  
 
İdame tedavisinin amacı serumdaki serbest bakır seviyelerini kabul edilebilir sınırlar içinde  
tutmaktır. Tedaviyi izleme için en güvenilir endeks, toplam bakır ve seruloplazmin -bağlı bakır  
(serumdaki normal serbest bakır seviyesi genellikle 100 ila 150 mikrogram/L) arasındaki fark  
kullanılarak  hesaplanan seruma bağ lı olmayan  bakırın  belirlenmesidir.  
 
Tedavi sırasında idrardan bakır atılım ölçümü yapılabilir. Şelasyon tedavisi, idrardaki bakır  
seviyesinde artışa yol açtığından, bu veri vücuttaki fazla bakır yükünün doğru bir yansımasını  
verebilir/vermeyebilir,  ancak  tedaviye  uyumun kontrolü  için yararlı  bir ölçü  olabilir.  
 
Nörolojik bozulma da dahil olmak üzere klinik semptomların kötüleşmesi, tedaviye ilk yanıt 
sırasında aşırı serbest serum bakırına bağlı olarak şelasyon tedavisinin başlangıcında 
meydana gelebilir. Dozu optimize etmek veya gerekirse tedaviyi uyarlamak için yakın izlem 
gereklidir. Uygun bakır parametresi hedef aralıklarının kullanımı Wilson hastalığı ile ilgili 
klinik uygulama kılavuzlarında açıklanmaktadır.  
 
Aşırı tedavi, tüm anti -bakır ajanlarda olduğu gibi, bakır uygun büyüme ve zihinsel gelişim 
için gerekli olduğundan dolayı özellikle çocuklar ve gebe kadınlar (bkz. Bölüm 4.6) için 
zararlı olan bakır eksikliği riski taşır. Bu nedenle, aşırı tedavinin belirtileri için izlem 
yapılmalıdır.  
 
Trientin alan böbrek ve/veya karaciğer yetmezliği olan hastalar, semptomların ve bakır 
düzeylerinin uygun kontrolü için düzenli tıbbi gözetim altında tutulmalıdır. Bu hastalarda 
böbrek ve/veya karaciğer fonksiyonlarının yakından izlenmesi de önerilmektedir (bkz. bölüm 
4.2).  
 
Tedaviye ilk yanıt sırasında serbest serum bakırının fazla olması nedeniyle şelasyon 
tedavisinin başlangıcında, nörolojik semptomlarda kötüleşme meydana gelebilir. Bu etkinin 
4  önceden nörolojik semptomları olan hastalarda daha belirgin olması mümkündür. Hastaların 
bu tür belirti ve semptomlar açısından yakından izlenmesi ve önerilen terapötik doza ulaşmak 
için dikkatli bir titrasyon yapılması ve gerektiğinde dozun azaltılması  önerilir.  
 
Karaciğer enzimlerinde (sürekli) artış ve tremorun kötüleşmesi gibi etkinliğin azaldığına dair 
belirtilerin görülmesi durumunda trientin dozunda doz ayarlamaları düşünülmelidir.  
Trientin doz ayarlaması küçük adımlarla yapılmalıdır. Trientinin gastrointestinal şikayetler ve 
hematolojik değişiklikler gibi yan etkileri görüldüğünde de trientin dozu azaltılabilir. Trientin 
dozları daha tolere edilebilir bir doza düşürülmeli ve yan etkiler ortadan kalktıktan sonra 
tekrar artırılabilir.  
 
Özel popülasyonlar  
Aşırı tedavi bakır eksikliği riskini taşır. Aşırı tedavi belirtilerinin izlenmesi, özellikle gebelik 
gibi (bkz. bölüm 4.6) bakır gereksinimlerinin değişebileceği durumlarda ve uygun büyüme ve 
mental gelişmeyi sağlamak için bakır düzeylerinin uygun kontrolünün gerekli olduğu 
çocuklarda yapılmalıdır. Trientin alan böbrek yetmezliği olan hastalar, semptomların ve bakır 
düzeylerinin uygun kontrolü için düzenli tıbbi gözetim altında kalmalıdır. Bu hastalarda 
böbrek fonksiyonunun yakından izlenmesi de önerilir (bkz. bölüm 4.2).  
 
4.5. Diğe r tıbbi  ürünlerle  etkileşimler  ve diğer  etkileşim  şekilleri  
 
Herhangi bir etkileşim çalışması yapılmamıştır.  
 
Trientinin, muhtemelen emilimini azaltarak serum demir seviyelerini düşürdüğü bulunmuştur 
ve demir takviyeleri gerekebilir. Demir ve trientin birbirlerinin emilimini 
engelleyebileceğinden, trientin uygulamasından en az iki saat sonra demir takviyeleri 
alınmalıdır.  
 
Trientin, oral alımı takiben zayıf bir şekilde emilir, yiyecekler emilimi daha da engeller. 
Trientin ile sağlıklı deneklerde trientinin emilim boyutunda %45'e varan bir azalma olduğunu 
gösteren spesifik gıda etkileşimi çalışmaları yapılmıştır. Sistemik maruziyet, temel etki 
mekanizması olan bakır şelasyonu için önemlidir (bkz. bölüm 5.1). Bu nedenle trientinin, 
maksimum emilim ve gastrointestinal sistemde metal bağlanmasıyla kompleks oluşumu 
olasılığını azaltmak için yemeklerden en az 1 saat önce veya yemeklerden 2 saat sonra ve diğer 
herhangi bir tıbbi ürün, yiyecek veya sütten en az bir saat arayla alınması önerilir. (bkz. bölüm 
4.2)  
 
Çinko  
Çinko ve trientinin birlikte kullanımını destekleyen yeterli veri yoktur. Çinkonun trientin ile 
etkileşimi olasıdır ve bu nedenle her iki etkin maddenin birbirinin etkisini azalabileceğinden 
dolayı birlikte kullanımları önerilmemektedir.  
 
Diğer anti -bakır ajanlar  
Trientinin D -Penisilamin ile birlikte uygulanmasına ilişkin herhangi bir etkileşim çalışması 
yapılmamıştır.  
 
Kalsiyum  veya  magnezyum  antasitlerin  trientinin  etkililiğini  değiştirdiğine  dair kanıt  
olmamasına  rağmen,  ayrı ayrı alınması  doğru  bir uygulamadır.  
Karbonik anhidraz inhibitörü diüretikler trientinin serum konsantrasyonunu düşürebilir, tedavi  
boyunca  serum konsantrasyonları izlenmelidir.  
 
5  Özel  popülasyonlara  ilişkin  ek bilgiler:  
 
Özel  popülasyonlara  ilişkin  herhangi  bir etkileşim  çalışması  yapılmamıştır.  
 
Pediyatrik  popülasyon:  
 
Pediyatrik  popülasyona  ilişkin  herhangi  bir etkileşim  çalışması  yapılmamıştır.  
 
4.6. Gebelik ve laktasyon  Genel  tavsiye:  
Gebelik  kategorisi : C 
 
Çocuk  doğurma  potansiyeli  bulunan  kadınlar/  Doğum  kontrolü  (Kontrasepsiyon)  
 
Çocuk doğurma potansiyeli olan kadınların tedavi süresince etkili doğum kontrol yöntemi  
kullanmaları  önerilir.  
 
Gebelik  dönemi  
 
Gebe  kadınlarda  trientin  kullanımına  dair sınırlı  miktarda  veri bulunmaktadır.  
Hayvanlar  üzerinde  yapılan  çalışmalar,  muhtemelen  trientine  bağlı  bakır  eksikliğinin  bir 
sonucu  olan üreme  toksisitesini göstermiştir.  (bkz. bölüm 5.3).  
 
Her hastada  tedavinin  yarar  ve riskleri  dikkatle  değerlendirilmeden  ürün gebelikte  
kullanılmamalıdır.  Dikkate  alınması  gereken  faktörler  arasında  hastalığın  kendisine  bağlı  
riskler,  mevcut  alternatif  tedavilerin  riskleri  ve trientinin  olası  teratojenik  etkileri  
bulunmaktadır.  (bkz. bölüm 5.3).  
 
Bakır büyüme ve mental gelişim için gerekli olduğundan, fetusta bakır eksikliği oluşmamasını  
sağlamak için doz ayarlaması yapılmalı; olası fetal bozuklukları saptamak ve gebelik boyunca  
annedeki  serum  bakır  düzeylerini  değerlendirmek  için hastalar  gebelik  boyunca  izlenmelidir.  
(bkz. bölüm 4.4).  
 
Olası fetal anormalliği saptamak ve gebelik boyunca maternal serum bakır düzeylerini 
değerlendirmek için gebelik yakından izlenmelidir. Serum bakır düzeylerini normal aralıkta 
tutmak için kullanılan trientin dozu ayarlanmalıdır.  
 
Trientin ile tedavi edilen annelerden doğan bebekler, uygun olduğunda serum bakır 
seviyeleri için  izlenmelidir.  
 
Laktasyon  dönemi  
 
İlacın  insan  sütüne  geçip  geçmediği  bilinmemektedir.  Yeni doğanlar/bebekler için bir risk göz 
ardı edilemez. Emzirmenin durdurulup durdurulmayacağına veya WİLENTİN  tedavisinin 
durdurulup durdurulmayacağına/tedaviden kaçınılmasına karar verilmelidir.   
 
Üreme  yeteneği/Fertilite  
 
WİLENTİN  ile üreme  yeteneği  ve fertilite  üzerine  insanlarda  yapılan  klinik  çalışma  
bulunmamaktadır.  
 
6  4.7. Araç  ve makine  kullanımı  üzerindeki  etkiler  
 
WİLENTİN’in  araç ve makine  kullanma  yeteneği  üzerindeki  etkileri  için herhangi  bir çalışma  
yapılmamıştır.  
 
4.8. İstenmeyen  etkiler  
 
Güvenlik profilinin özeti  
Trientin ile en sık bildirilen advers reaksiyon mide bulantısıdır. Tedavi sırasında ciddi demir 
eksikliği anemisi ve şiddetli kolit oluşabilir.  
İstenmeyen  etkiler  aşağıda  sistem  organ  sınıfına  göre listelenmiştir.  Sıklıklar  şu şekilde  
tanımlanmıştır:  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek  
(≥1/10.000 ila <1/1.000);  çok seyrek (<1/10.000), bilinmiyor  (eldeki verilerden hareketle  
tahmin  edilemiyor).  
 
Sistem organ sınıfı  Advers reaksiyonlar  
Kan ve lenf atik sistemi hastalıkları  Yaygın olmayan:  Anemi, Aplastik anemi, 
Sideroblastik anemi  
Bilinmiyor:  Demir eksikliği anemisi  
Bağışıklık sistemi hastalıkları  Bilinmiyor: Lupus benzeri sendrom, Lupus 
nefriti  
Sinir sistemi hastalıkları  Yaygın olmayan:  Distoni, Tremor  
Bilinmiyor:  Dizartri, Kas rijiditesi, Nörolojik 
bozulma  
Gastrointestinal hastalıklar  Yaygın:  mide bulantısı  
Bilinmiyor:  duodenit, kolit (şiddetli kolit 
dahil)  
Deri ve deri altı doku hastalıkları  Yaygın olmayan:  Deri döküntüsü, kaşıntı, 
eritem  
Bilinmiyor:  ürtiker.  
 
Seçilmiş advers reaksiyonların tanımı  
Trientin dahil bakır şelatlayıcılarla tedavi edilen Wilson hastalığı olan hastalarda, örneğin 
distoni, rijidite, tremor ve dizartri semptomları ile tedavinin başlangıcında nörolojik 
kötüleşme rapor edilmiştir (bkz. Bölüm 4.2).  
 
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının  raporlanması  büyük  önem  
taşımaktadır. Raporlama yapılması, ilacın yarar / risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans  Merkezi  (TÜFAM)’ne  bildirmeleri  gerekmektedir.  (www.titck.gov.tr;  e- 
posta:  tufam@titck.gov.tr; tel: 0 800  314 00 08; faks: 0 312  218 35 99)  
 
4.9. Doz aşımı  ve tedavisi  
 
Nadiren trientin doz aşımı vakaları bildirilmiştir. 20 g’a kadar olan trientin bazında bildirilen 
herhangi bir belirgin yan etki görülmemiştir. 40 g trientin bazının büyük bir doz aşımı, başka 
hiçbir klinik sekel veya önemli biyokimyasal anormallik bildirilmeksizin kendi kendini 
sınırlayan baş dönmesi ve kusmaya neden olmuştur.  
7   
Akut trientin doz aşımının antidotu yoktur.  
 
Uzun süreli yüksek dozda tedavi, bakır eksikliğine ve geri dönüşümlü sideroblastik anemiye  
neden  olabilir.  Aşırı  tedavi  ve fazla  bakırın  uzaklaştırılması,  idrardan  bakır  atılımı  ve 
seruloplazmin bağlı olmayan bakır değerleri kullanılarak izlenebilir. Dozu optimize etmek  
veya  gerekirse tedaviyi düzenlemek  için yakın  takip gereklidir.  
 
5. FARMAKOLOJİK  ÖZELLİKLER  
 
5.3. Farmakodinamik  özellikler  
 
Farmakoterapötik grup: Diğer sindirim kanalı ve metabolizma ürünleri - Çeşitli sindirim  
kanalı  ve metabolizma ürünleri.  
ATC  kodu: A16AX12  
 
Etki mekanizması  
Trientin, böbrekler tarafından kolayca atılan kararlı bir kompleks oluşturarak iki değerlikli 
bakırın sistemik eliminasyonunu artıran, bakır -selektif bir şelatördür. Trientin, poliamin 
benzeri bir yapıya sahip bir şelatördür ve bakır, düzlemsel bir halkada dört nitrojen ile kararlı 
bir kompleks oluşturarak şelatlanır. Bu nedenle, trientinin farmakodinamik etkisi, türler 
arasında farklılık gösterebilen reseptörler, enzim sistemleri veya diğer herhangi bir biyolojik 
sistemle etkileşimine değil, bakırı şelatlama özelliğine bağlıdır. Trientin ayrıca intestinal 
sistemde de bakırı şelatlayabilir ve böylece bakır emilimini engelleyebilir.  
 
5.2 Farmakokinetik  özellikler  
 
Genel  özellikler  
 
Emilim  
Wilson  hastalığı  olan hastalarda  oral uygulamayı takiben trientinin emilimi düşük  ve 
değişkendir. Trientinin farmakokinetik profili, sağlıklı erkek ve dişi deneklerde tek bir oral  
dozda  450, 600 mg ve 750 mg trientinden  sonra  değerlendirilmiştir.  Trientinin  plazma  
seviyeleri, uygulamanın ardından hızla yükseldi, 1,25 ila 2 saat sonra medyan pik seviyesine  
ulaşmıştır. Trientin plazma konsantrasyonu daha sonra başlangıçta hızlı bir şekilde, ardından  
daha yavaş bir eliminasyon fazı ile çok fazlı bir şekilde azaldı. Genel farmakokinetik profiller  
erkeklerde  ve kadınlarda  benzerdi, ancak  erkeklerde daha yüksek  trientin  vardı.  
 
Dağılım  
Trientin  hidroklorürün  vücuttaki  dağılımına  ilişkin  fazla  bir bilgi bulunmamaktadır.  
 
Biyotransformasyon  
Trientin, N(1) asetiltrietilentetramin (MAT) ve N(1),N(10) diasetiltrietilentetramin (DAT) 
olmak üzere iki ana metabolitte asetillenir. MAT, Trientilin hidroklorürün genel klinik 
aktivitesine de katılabilir, ancak MAT’ın Trientilin hidroklorürün bakır seviyeleri üzerindeki 
genel etkisine kapsamı henüz belirlenmemiştir.  
 
Eliminasyon  
Trientin ve metabolitleri hızla idrarla atılır, ancak 20 saat sonra plazmada düşük trientin 
seviyeleri hala tespit edilebilir.  
Emilmeyen  trientin , fekal atılım yoluyla  elimine  edilir.  
8   
Doğrusallık/doğrusal  olmayan  durum:  
İnsanlarda plazma maruziyetleri, trientinin oral dozları ile doğrusal bir ilişki göstermiştir.  
 
5.3 Klinik  öncesi  güvenlilik  verileri  
 
Trientin  ile elde edilen  klinik  öncesi  veriler  klinik  çalışmalarda  gözlenmeyen  advers  
reaksiyonlar göstermiştir ancak klinik maruziyet seviyelerine benzer seviyelerde maruziyet  
yaşayan hayvanlarda ve klinik kullanımla olası olarak aşağıdaki gibi klinik kullanımlarda  
görülmüştür:  
 
Tekrarlayan  doz toksisitesi  
İçme suyuna uygulanan farelerde, trientin, akciğer interstitium ve karaciğer periportal yağ  
infiltrasyonunun  iltihaplanma  sıklığının  arttığını  göstermiştir.  Erkeklerin  dalağında  
hematopoetik  hücre  proliferasyonu  görülmüştür.  Erkeklerde  böbrek  ve vücut  ağırlıkları,  
böbrek sitoplazmik vakuolizasyon sıklığı gibi azalmıştır. NOAEL, erkekler için yaklaşık 92  
mg/kg/gün,  kadınlar  için 99 mg/kg/gün  olarak  belirlenmiştir.  26 hafta  boyunca  600 
mg/kg/gün'e kadar oral trientin verilen farelerde, histopatoloji, alveolar duvarın fibrozisi ile  
birlikte fokal kronik interstisyel pnömoninin doza bağlı bir insidansını ve ciddiyetini ortaya  
koymuştur. Akciğerdeki mikroskobik değişiklikler kalıcı bir enflamatuar reaksiyonun veya  
alveoler hücrelerde kalıcı toksik etkinin göstergesi olarak kabul edilmiştir. Trientinin tahriş  
edici  özellikleri  olduğu  dikkate  alındığında,  gözlenen  kronik  interstisyel  pnömonitin,  
trientinin bronşiyol epitel hücreleri ve alveoler pnömositlerde birikmesi üzerine sitotoksik  
etkisi  ile açıklandığı tahmin edilmektedir. Bu bulgular  geri dönüşümlü değildi. NOAEL,  
kadınlar  için 50 mg/kg/gün olarak  kabul edildi,  erkekler  için belirlenmemiştir.  
 
Günde  300 mg/kg/güne  kadar  oral trientin  dozu  alan köpekler,  tekrarlı  doz toksisite  
çalışmalarında  bakır  tükenmesine  bağlı  nörolojik  ve/veya  kas-iskelet  klinik  semptomları  
(anormal  yürüyüş,  ataksi,  zayıf  uzuvlar,  vücut  titremeleri)  göstermiştir.  NOAEL  50 
mg/kg/gün  olarak  belirlenmiştir,  erkeklerde  yaklaşık  4 ve kadınlarda  17, insan  terapötik  
maruziyetlerine  karşı güvenlik sınırları  ile sonuçlanmıştır.  
 
Genotoksisite  
Genel olarak, trientin, Ames testi ve memeli hücrelerinde genotoksisite testleri dahil olmak  
üzere in vitro genotoksisite çalışmalarında pozitif etkiler göstermiştir. In vivo olarak, trientin,  
fare mikronükleus testinde negatiftir.  
 
Üreme  ve gelişimsel  toksisite  
Kemirgenler  hamilelik  boyunca  trientin  içeren  bir diyet  ile beslendiklerinde,  resorbsiyon  
sıklığı ve dönemdeki anormal fetüslerin sıklığı doza bağlı bir artış göstermiştir. Bu etkiler  
muhtemelen  trientine bağlı  bakır ve  çinko  eksikliğinden kaynaklanmaktadır.  
 
Lokal  tolerans  
In silico (bilgisayar ortamında) verilerinde, trientinin tahriş edici ve hassaslaştırıcı özellikler  
gösterdiği tahmin edilmektedir. Kobay maksimizasyon testlerinde duyarlılık potansiyeli için  
pozitif  sonuçlar bildirilmiştir.  
 
 
 
 
9  6. FARMASÖTİK  ÖZELLİKLER  
 
6.3. Yardımcı  maddelerin  listesi  
 
Stearik  asit 
Jelatin (Sığır kaynaklı)  
Titanyum dioksit  
FD&C  sarı 6 
Su 
 
6.4. Geçimsizlikler  
 
Geçerli  değildir.  
 
6.5. Raf ömrü  
 
36 ay.  
 
6.6. Saklamaya  yönelik  özel tedbirler  
 
2°C – 8°C arasında  buzdolabında  saklayınız.  
 
6.7. Ambalajın  niteliği  ve içeriği  
 
WİLENTİN  250 mg kapsülün  primer  ambalaj  sistemi  150 cc beyaz  HDPE  yuvarlak  şişe, 38 
mm vidalı kapak ve nem  giderici olarak  1 g silika  jeldir.  
Ambalaj  içerisinde  100 kapsül  bulunur.  
 
6.8. Beşeri  tıbbi  üründen  arta kalan  maddelerin  imhası  ve diğer  özel önlemler  
 
Kullanılmamış  olan ürünler  ya da atık materyaller  "Tıbbi  Atıkların  Kontrolü  Yönetmeliği"  ve 
"Ambalaj  Atıklarının  Kontrolü  Yönetmeliği"ne uygun  olarak  imha edilmelidir.  
 
7. RUHSAT  SAHİBİ  
 
TRPHARM  İlaç Sanayi  Ticaret  A.Ş. 
Büyükdere Cad. Kanyon Ofis Bloğu. No:185 K:14  
34394  Levent -Şişli/İSTANBUL  
Tel: 0 212  386 31  52 
Faks:  0 212  355 13 80  
 
8. RUHSAT  NUMARASI  
2019/677  
 
9. İLK RUHSAT  TARİHİ/  RUHSAT  YENİLEME  TARİHİ  
 
İlk ruhsat tarihi: 19.12.2019  
Ruhsat  yenileme  tarihi:  - 
 
10. KÜB’ÜN  YENİLENME  TARİHİ  
