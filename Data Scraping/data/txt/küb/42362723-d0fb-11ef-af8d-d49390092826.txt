KISA ÜRÜN BİLGİSİ
1.BEŞERİ TIBBİ ÜRÜNÜN ADI
SURVANTA 200 mg / 8 mL intratrakeal süspansiyon içeren flakon
Steril
2.KALİTATİF VE KANTİTATİF BİLEŞİM
Etkin madde: Beraktant 1,0 mL 'de
Toplam Fosfolipidler…………………………………………………………….25 mg
Bovin Akciğer Lipidleri (ABD akciğerleri) k.m.*
Bovin Akciğer Lipidleri (Yeni Zelanda yetişkin akciğerleri)
Bovin Akciğer Lipidleri (Yeni Zelanda yenidoğan (buzağı) akciğerleri kullanılır.)
Disatüre Fosfatidilkolin………………………………………………………….. 11 - 15,5 mg
Dipalmitoil fosfatidilkolin (L-Alfa) k.m.*
Serbest Yağ Asidleri……………………………………………………………... 1,4 - 3,5 mg
Palmitik asid k.m.*
Trigliseridler……………………………………………………………………… 0,5 - 1,75 mg
Tripalmitin k.m.*
Protein…………………………………………………………………………….. 0,1-1,0 mg/mL
Yardımcı maddeler:
Etkisi bilinen yardımcı madde: 3,54 mg/mL Sodyum
Yardımcı maddeler için Bölüm 6.1’e bakınız.
3.FARMASÖTİK FORM
İntratrakeal uygulama için steril süspansiyon
4.KLİNİK ÖZELLİKLER
4.1 Terapötik endikasyonlar
SURVANTA, doğum ağırlığı 700 g veya daha fazla olan yeni doğan prematüre bebeklerde
Respiratuar Distres Sendromunun (RDS) (hiyalin membran hastalığı) tedavisinde endikedir.
SURVANTA ayrıca, stabilizasyon için entübasyon gerektiren veya surfaktan eksikliği kanıtı olan,
RDS geliştirme riski taşıyan, gestasyonel yaşı 32 haftadan küçük prematüre bebeklerin profilaktik
tedavisinde endikedir.
14.2 Pozoloji ve uygulama şekli
Pozoloji/uygulama sıklığı ve süresi:
Pediyatrik popülasyon
4 mL/kg'ı geçmeyen hacimde 100 mg fosfolipid/kg doğum ağırlığı.
Tedavi: SURVANTA'nın ilk dozu, RDS'nin radyografik veya klinik bulgularla
doğrulanmasından sonra mümkün olan en kısa sürede verilmelidir. Klinik seyre bağlı olarak bu
doz 48 saat içinde en az altı saatlik aralıklarla 4 doza kadar tekrarlanabilir.
Profilaksi: SURVANTA'nın ilk dozu doğumdan sonra mümkün olan en kısa sürede, tercihen 15
dakika içinde uygulanmalıdır. Klinik seyre bağlı olarak bu doz 48 saat içinde en az altı saatlik
aralıklarla 4 doza kadar tekrarlanabilir.
Uygulama şekli
SURVANTA endotrakeopulmoner yoldan uygulanmalıdır.
Bir kişi dozu uygularken başka bir kişi bebeğin pozisyonunu ayarlarsa ve bebeği takip ederse,
dozlama prosedürü kolaylaştırılır.
SURVANTA, uygulanmadan önce oda sıcaklığına ısıtılmalıdır (bkz. Bölüm 6.3).
Mekanik Olarak Ventile Edilmiş Bebeklerde Uygulama
SURVANTA'yı mekanik ventilasyondaki bebeklere uygulamadan önce önerilen ayarlar;
solunum frekansı 60/dakika, inspirasyon süresi 0,5s ve F0 1,0 olacak şekildir. Bu noktada
i 2
inspiratuvar basıncın değişmesi gerekmemektedir.
Mekanik olarak ventile edilmiş bebekler için 2 alternatif uygulama yöntemi vardır:
i. Doz, endotrakeal tüpün ventilatörden ayrılması, küçük çaplı bir kateter yerleştirilmesi ve
dozun bebekle nötr pozisyonda uygulanmasıyla uygulanır. Kateterin ucu endotrakeal
tüpün sonunda olmalıdır.
Alternatif olarak:
ii. Doz, bebek nötr pozisyondayken ventilatörden ayrılmadan bir emme portu konektöründen
küçük çaplı bir kateter sokularak uygulanabilir. Kateterin ucu endotrakeal tüpün sonunda
olmalıdır.
Doz uygulandıktan sonra, kateter tamamen geri çekilir ve gerekirse ventilatör yeniden bağlanır.
Spontan Soluyan Bebeklere Uygulama
Entübasyon surfaktan ekstübasyon (INSURE)
Yukarıda tarif edildiği gibi entübasyon ve kateterizasyonun ardından, doğum odasında veya daha
sonra yenidoğan ünitesine alındıktan sonra bebek nötral pozisyona getirilir ve doz 1 ila 3 dakika
boyunca tek bir bolus olarak yavaşça enjekte edilir. Uygulama sonrası, bir torbalama tekniği
2kullanılır ve klinik olarak endike olduğu şekilde ekstübasyona ve Sürekli Pozitif Havayolu
Basıncı (CPAP)’a devam edilir.
Daha az invazif surfaktan uygulama (LISA)
Dozu entübasyonsuz uygulamak için küçük çaplı bir kateter kullanılabilir. Bu gibi durumlarda,
ses tellerinin laringoskopi ile görüntülenmesiyle kateter doğrudan trakeanın içine yerleştirilir ve
doz yavaşça 1 ila 3 dakika boyunca tek bir bolus olarak enjekte edilir. Uygulama sonrası, hemen
kateter çıkarılır. Sürekli spontan solunumdan emin olunur ve tüm prosedür boyunca CPAP
tedavisine devam edilir.
Özel popülasyonlara ilişkin ek bilgiler:
Yetişkin popülasyon:
Geçerli değildir.
Geriyatrik popülasyon:
Geçerli değildir.
4.3 Kontrendikasyonlar
SURVANTA için spesifik kontrendikasyonlar klinik çalışmalar ile tanımlanmamıştır.
4.4 Özel kullanım uyarıları ve önlemleri
SURVANTA, sadece yenidoğan bebeklerin ventile edilebildiği ve yenidoğan yoğun bakım
şartlarının sağlandığı yerlerde uygulanabilir.
SURVANTA'nın uygulanmasından sonraki dakikalar içinde oksijenasyonda belirgin iyileşmeler
görülebilir. O nedenle hiperoksiyi önlemek için sistemik oksijenasyonun izlenmesi, sık ve özenli
bir klinik gözetimin yapılması gereklidir. SURVANTA uygulamasını takiben, uygun
düzenlemeleri sağlamak için arteriyel kan gazlarının, solunan oksijenin fraksiyonunun ve
ventilatör değişikliğinin izlenmesi gerekmektedir.
Dozlama prosedürü sırasında, geçici bradikardi epizodları ve/veya oksijen desatürasyonu
bildirilmiştir. Bunlar meydana gelirse, dozlama durdurulmalı ve durumu hafifletmek için uygun
önlemler başlatılmalıdır. Stabilizasyondan sonra, dozlama prosedürüne devam edilmelidir.
Bu tıbbi ürün 3,54 mg/mL sodyum içerir. SURVANTA'nın dozajı kiloya dayalıdır, bu nedenle
doz başına sodyum miktarı değişecektir. Bebeğin kilosuna bağlı olarak, bir doz 1 mmol'den (23
mg) fazla sodyum içerebilir.
4.5 Diğer tıbbi ürünler ile etkileşimler ve diğer etkileşim şekilleri
Hiçbir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: Geçerli değildir.
3Çocuk doğurma potansiyeli bulunan kadınlar /Doğum kontrolü (Kontrasepsiyon)
SURVANTA, sadece prematüre ve yenidoğan bebeklerde uygulanan bir üründür. Bundan dolayı
bu bölüm geçerli değildir.
Gebelik dönemi
SURVANTA, sadece prematüre ve yenidoğan bebeklerde uygulanan bir üründür. Bundan dolayı
bu bölüm geçerli değildir.
Laktasyon Dönemi
SURVANTA, sadece prematüre ve yenidoğan bebeklerde uygulanan bir üründür. Bundan dolayı
bu bölüm geçerli değildir.
Üreme yeteneği/Fertilite
SURVANTA, sadece prematüre ve yenidoğan bebeklerde uygulanan bir üründür. Bundan dolayı
bu bölüm geçerli değildir.
4.7 Araç ve makina kullanımı üzerindeki etkiler
SURVANTA, sadece prematüre ve yenidoğan bebeklerde uygulanan bir üründür. Bundan dolayı
bu bölüm geçerli değildir.
4.8 İstenmeyen Etkiler
Pediyatrik popülasyon
Güvenlik profilinin özeti
Mekanik Olarak Ventile Edilmiş Bebekler
Beraktant veya plasebo alan hastalarda intrakraniyal kanama gözlemlenmiştir. Tüm hastalarda
intrakraniyal kanama insidansı, bu hasta popülasyonunda literatürde bildirilenlere benzerdir.
Ayrıca, pulmoner kanama bildirilmiştir. Mukus salgıları ile endotrakeal tüpün tıkanması
bildirilmiştir. Başka hiçbir ciddi advers reaksiyon bildirilmemiştir.
INSURE ve LISA Teknikleri
INSURE ve LISA teknikleriyle elde edilen güvenlilik sonuçları, bradikardi ve hipoksemi LISA’lı
bazı vakalarda daha sık olarak bildirilmiş olsa da kontrol grubunda olanlar ile sonuçlar benzerdir.
Advers reaksiyonların tablo halinde özeti
SURVANTA ile tedavi edilen hastalarda aşağıdaki advers reaksiyonlar tespit edilmiştir. Advers
reaksiyonlar, vücut sistem organ sınıfı ve sıklığına göre aşağıda listelenmiştir. Sıklıklar şu şekilde
tanımlanır: çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila < 1/100),
seyrek (≥1/10.000 ila < 1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
4Sistem Organ Sınıfı Sıklık Advers Olay
Vasküler hastalıklar Çok yaygın İntrakraniyal kanama
Solunum, göğüs bozuklukları Yaygın Pulmoner kanama
ve mediastinal hastalıkları
Yaralanma, zehirlenme ve Yaygın olmayan Mukus salgıları ile endotrakeal
prosedüre bağlı tüpün tıkanması
komplikasyonlar
SURVANTA proteinlerine karşı antikor üretimi gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Pediyatrik popülasyon
Eğer aşırı yüksek dozda SURVANTA verilirse, bebeği akut hava yolu obstrüksiyonu belirtileri
açısından gözlemleyiniz. Tedavi semptomatik ve destekleyici olmalıdır. SURVANTA
uygulamasından sonra geçici olarak solunum seslerinde kabalaşma ve raller duyulabilirse de
bunlar doz aşımının işareti değildir. Solunum yolu obstrüksiyonuna ilişkin kesin belirtiler
bulunmadıkça endotrakeal aspirasyon ya da diğer önlemler gerekmez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer solunum sistemi ürünleri, akciğer surfaktanları, doğal fosfolipidler
ATC kodu: R07AA02
SURVANTA'nın etki mekanizması biyokimyasal olmaktan ziyade biyofizikseldir, yani yüzey
gerilimini azaltır ve buna paralel olarak akciğer uyumunu arttırır.
İntratrakeal olarak uygulanan SURVANTA alveolar yüzeylere hızla dağılır ve alveolleri
solunum sırasında kollapsa karşı stabilize ederek alveolar ventilasyonu arttırır.
Mekanik olarak ventile edilmiş bebekler
Respiratuar Distres Sendromlu (RDS) prematüre bebeklerde yapılan klinik çalışmalarda, tek
doz SURVANTA ile tedaviden sonra oksijenasyonda anlamlı bir iyileşme gösterilmiştir.
Bu bebeklerde ilave oksijen ihtiyacının azaldığı ve arteriyel/alveolar oksijen oranında (a/Ap0 )
2
bir artış olduğu görülmüştür. Daha düşük ortalama hava yolu basıncı ile gösterdiği gibi,
solunum desteğine ihtiyacın da anlamlı olarak azaldığı gözlemlenmiştir.
5Çoğu vakada bu etkiler, tek doz SURVANTA'nın uygulanmasından sonra en az 72 saat devam
etmiştir.
LISA tekniği
LISA uygulama metodu yayınlanmış bilimsel literatürde tanımlanan iki çok merkezli ve yedi tek
merkezli çalışmada değerlendirilmiştir. Toplam 745 infant, LISA yoluyla SURVANTA ile tedavi
edildi, kontrol grubu olarak ilave 583 infant endotrakeal tüp yoluyla SURVANTA ile tedavi
edildi. Tüm infantlarda 100 mg/kg doğum ağırlığı dozu uygulandı. Bireysel çalışma ortalama
gebelik yaşları 25,3 hafta ile 32 hafta arasında değişmekte olup, ortalama ağırlıklar 610 g ile 1865
g arasında değişmekteydi. Genel olarak CPAP ve LISA ile tedavi edilen infantlarda, mekanik
ventilasyona ihtiyaç azalmış, mekanik ventilasyon süresi ve oksijen ihtiyacı azalmıştır. Bazı
çalışmalarda, RDS nedeniyle bronkopulmoner displazi gelişme riski azalmıştır.
5.2 Farmakokinetik özellikler
Genel özellikler
Emilim:
SURVANTA eksojen bir preparatı doğrudan akciğere verildiğinden, klasik klinik
farmakokinetik parametreler (kan seviyeleri, plazma yarı ömrü, vb.) üzerinde çalışılmamıştır.
Dağılım:
SURVANTA eksojen bir preparatı doğrudan akciğere verildiğinden, klasik klinik
farmakokinetik parametreler (kan seviyeleri, plazma yarı ömrü, vb.) üzerinde çalışılmamıştır.
Biyotransformasyon:
SURVANTA’nın metabolik olarak aktif surfaktan döngüsüne girdiğini belirten bazı geri alım ve
salgılama durumları da gösterilmiştir.
Eliminasyon:
Radyoaktif-etiketli fosfatidilkolin kullanılan klinik öncesi çalışmalarda, SURVANTA’nın üç
günlük tavşanların akciğerlerinden temizlenme hızının, doğal dana ya da koyun surfaktanlarıyla
benzer olduğu gösterilmiştir (24 saat içerisinde yaklaşık %13).
Doğrusallık/doğrusal olmayan durum:
SURVANTA eksojen bir preparatı doğrudan akciğere verildiğinden, klasik klinik
farmakokinetik parametreler (kan seviyeleri, plazma yarı ömrü, vb.) üzerinde çalışılmamıştır.
5.3 Klinik öncesi güvenlilik verileri
KÜB'ün diğer bölümlerine halihazırda dahil edilenlere ek olarak, reçete yazan için ilgili klinik
öncesi veriler bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi:
Sodyum klorür
Alkol (etanol)
Sodyum hidroksit
6Hidroklorik asit
Distile su
Azot, NF
6.2 Geçimsizlikler
Ürün uygulaması özgün olduğu için bugüne kadar deneyimlenen geçimsizlik bulunmamaktadır.
6.3 Raf ömrü
18 ay.
Uygulamadan önce SURVANTA, oda sıcaklığında 20 dakika veya elde 8 dakika bekletilerek
ısıtılmalıdır. YAPAY ISITMA YÖNTEMLERİ KULLANILMAMALIDIR. Oda sıcaklığına
ulaştıktan sonra 8 saat içinde kullanılmayan her flakonu atınız. Flakonlar ısıtıldıktan sonra tekrar
buzdolabına konulmamalıdır.
6.4 Saklamaya yönelik özel tedbirler
Işıktan koruyarak 2-8°C arasında buzdolabında saklayınız. Dondurmayınız. Yanlışlıkla
dondurulmuş herhangi bir ürün atılmalıdır. Ürünün buzdolabından çıkarıldıktan sonra
açılmasından önceki saklama koşulları için bölüm 6.3’e bakınız.
6.5 Ambalajın niteliği ve içeriği
USP Tip I cam flakon ve faultless 5153, gri, klorobutil kauçuk tıpa. Her mililitresinde, %0,9
sodyum klorür solüsyonunda süspanse edilmiş 25 mg fosfolipid bulunur. Rengi beyazımsı-açık
kahverengidir.
6.6 Beşeri tıbbi üründen arta kalan maddelerin imhası ve diğer özel önlemler
Her SURVANTA flakonu yalnızca tek kullanımlıktır. Artık ilaç içeren kullanılmış flakonlar
atılmalıdır.
SURVANTA, uygulanmadan önce renk değişikliği açısından görsel olarak incelenmelidir.
SURVANTA'nın rengi beyazımsı-açık kahverengidir. Saklama sırasında bir miktar çökelme
meydana gelebilir. Bu görüldüğünde, yeniden dağıtmak için flakonu birkaç kez yavaşça ters
çeviriniz (ÇALKALAMAYINIZ).
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
AbbVie Tıbbi İlaçlar Sanayi ve Ticaret Limited Şirketi
Barbaros Mah. Begonya Sk.
Nidakule Ataşehir Batı Blok No:1 İç Kapı No:33
Ataşehir/İSTANBUL
Telefon: 0216 633 23 00
Fax: 0216 425 09 69
78. RUHSAT NUMARASI
134/40
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.10.2012
Ruhsat yenileme tarihi:
10.KÜB’ÜN YENİLENME TARİHİ
8