KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
TETADİF 0.5 ml IM enjeksiyonluk süspansiyon
Steril
2. KALİTATİF VE KANTİTATİF BİLEŞİM
Etkin maddeler:
Her 0,5 ml’lik tek doz içerisinde:
Pürifiye tetanoz toksoidi: ≥ 40 IU
Pürifiye difteri toksoidi: ≥ 4 IU
Yardımcı maddeler:
Tiyomersal < 0,05 mg
Sodyum klorür < 5 mg
Yardımcı maddeler için 6.1’e bakınız.
3. FARMASÖTİK FORM
Steril
Enjeksiyon için süspansiyon
TETADİF beyazımsı renkte bulanık bir süspansiyondur.
4. KLİNİK ÖZELLİKLER
4.1. Terapötik endikasyonlar
TETADİF aşağıdaki durumlarda endikedir:
• 7 yaş ve üzerindeki yetişkinlerde tetanoz ve difteriye karşı reimmünizasyon
• 7 yaş ve üzerinde birincil immünizasyon
• Tetanoz riski olan yaralanma veya yanıklar sonrasında aşılama ve gerekli ise difteriye karşı
bağışıklama
14.2. Pozoloji ve uygulama şekli Pozoloji/uygulama sıklığı vesüresi:
Aşılama programı genel olarak ulusal tavsiyelere uygun şekilde gerçekleştirilmelidir.
7 yaş ve üzerindeki kişilerde birincil immünizasyon durumunda en az 30 gün ara ile 0,5 ml’lik
iki doz uygulanır ve bu dozları takip eden 6-12 ay sonra üçüncü doz uygulanır. Doz atlanmış
ise mümkün olan en kısa sürede atlanan doz uygulanmalıdır.
Rapel bağışıklama ulusal bağışıklama takvimine uygun şekilde yapılmalıdır.
Tetanoz riski olan yaralanma veya yanıklar sonrasında aşılamada ve gerekli ise difteriye karşı
rapel bağışıklamada, 0,5 ml tek doz TETADİF uygulanmalıdır.
Uygulama şekli:
TETADİF intramüsküler (kas içi) olarak enjekte edilmelidir. Tercih edilen uygulama bölgesi
deltoid kasıdır.
Kan damarına veya deriye enjeksiyon yapılmamasına dikkat edilmelidir. Her bir enjeksiyon
için steril iğne ve enjektör kullanılmalıdır. Aşı kullanılmadan önce homojen bir süspansiyon
elde edinceye kadar iyice çalkalanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
TETADİF’in böbrek ve karaciğer yetmezliği olan hastalardaki güvenlilik ve etkililiği
incelenmemiştir.
Pediyatrik popülasyon:
TETADİF 7 yaş ve üzerindeki çocuklar ile erişkinlere uygulanır, 7 yaş altındaki çocuklarda ve
yenidoğanlarda kullanılmamalıdır.
Geriyatrik popülasyon:
TETADİF’in yaşlılarda güvenlilik ve etkililiği incelenmemiştir. 65 yaş ve üzerindeki bireylere,
yetişkinlerde olduğu gibi ulusal bağışıklama takvimine uygun TETADİF rapel dozu
uygulanmalıdır.
24.3. Kontrendikasyonlar
Aşı içerisinde bulunan aktif maddelere ya da yardımcı maddelerden herhangi birine aşırı
duyarlılığı olan kişiler ile önceki difteri-tetanoz aşı uygulamalarında ciddi allerjik reaksiyon
göstermiş olan kişilerde kontrendikedir.
4.4. Özel kullanım uyarıları ve önlemleri
Aşı uygulamalarında güncel, ulusal Yönetmelik ve Rehber/Kılavuzlara uyulmalıdır.
Semptomatik veya asemptomatik HIV enfeksiyonu olan bireylerin standart takvimine göre
TETADİF ile immünize edilmesi gerekir.
UYARILAR
Uygulama sıklığı:
TETADİF’in önerilen doz ve uygulama sıklığından daha sık uygulanması advers reaksiyonların
insidans ve şiddetinde artışa neden olabilir.
Arthus reaksiyonu:
TETADİF dahil tetanoz toksoidi içeren aşıların ilk veya önceki uygulamalarında Arthus-tip
aşırı duyarlılık reaksiyonu deneyimleyen kişiler genellikle yüksek serum tetanoz antitoksin
düzeylerine sahiptir. Bu bireylere yara tedavisinin profilaksisi için dahi olsa 10 yılda bir defadan
daha sık olarak TETADİF uygulanmamalıdır.
Guillain-Barre Sendromu:
Mevcut veriler tetanoz toksoidi ve Guillain-Barre Sendromu arasında nedensel bir ilişkiye işaret
etmektedir. TETADİF dahil tetanoz toksoidi içeren aşıların uygulanmasından sonraki 6 hafta
içerisinde Guillain-Barre Sendromu meydana gelirse; hastaya uygulanması planlanan sonraki
TETADİF veya tetanoz toksoidi içeren aşı dozlarının uygulanıp/uygulanmayacağı kararı, hasta
için yararı ve potansiyel riskleri dikkatle değerlendirildikten sonra verilmelidir.
TETADİF ile aşılanma tüm bireyleri korumayabilir.
ÖNLEMLER
Genel:
Tüm enjektabl aşılarda olduğu gibi aşı uygulamasından sonra ortaya çıkabilecek akut
anafilaktik reaksiyonlar nedeniyle Adrenalin enjeksiyonu (1:1000) ve diğer uygun ajanlar ve
ekipmanlar hazır bulundurulmalıdır.
3TETADİF uygulamasından önce aşı uygulanacak bireyin mevcut sağlık durumu ve anamnezi
gözden geçirilmelidir. Bunlar aşılamanın yarar ve risklerinin değerlendirilebilmesine olanak
verecek şekilde hastanın aşılanma öyküsü, aşılanmaya karşı herhangi bir kontrendikasyonun
varlığı ve daha önceki aşılanmalardan sonra deneyimlenen advers olayların gözden
geçirilmesini içermelidir (bkz. bölüm 4.3 ve 4.4 “UYARILAR”).
Bir hastalık veya tedavi nedeniyle bağışıklığı baskılanmış bireylerde TETADİF uygulaması ile
beklenen immün yanıt elde edilemeyebilir.
Hastalara verilmesi gereken bilgiler
TETADİF uygulamasından önce hastalar, uygulamanın yapılacağı bireyin ailesi veya yakınları
sağlık mesleği mensupları tarafından TETADİF ile aşılanmanın yarar ve riskleri konusunda ve
ilk aşılanma serisinin tamamlanması veya önerilen takip dozlarının alınmasının önemi
konusunda bilgilendirilmelidir.
Sağlık mesleği mensupları hastayı, ailesini veya yakınlarını TETADİF veya benzer içeriğe
sahip diğer aşıların uygulanması ile meydana gelebilecek advers reaksiyonlar açısından
bilgilendirmeli ve bu istenmeyen etkileri ilgili yerlere rapor etmelerini öğretmelidir.
Bu tıbbi ürün koruyucu olarak tiyomersal ihtiva etmektedir. Alerjik reaksiyonlara neden
olabilir.
Bu tıbbi ürün her 0,5 ml dozunda 1 mmol (23 mg)’den daha az sodyum ihtiva eder; bu dozda
sodyuma bağlı herhangi bir advers etki beklenmemektedir.
4.5. Diğer tıbbi ürünlerle etkileşim ve diğer etkileşim şekilleri
Alkilleyici ajanlar, antimetabolitler, sitotoksik ilaçlar, radyoterapi veya kortikosteroidler
(fizyolojik dozların üzerinde kullanılan dozlarda) gibi bağışıklık sistemini baskılayıcı tedaviler
alan hastalarda aşıya karşı immün yanıt azalabilir.
TETADİF’in diğer aşılar ile eş zamanlı uygulanmasına ilişkin herhangi bir güvenlilik ve
immünojenisite verisi mevcut değildir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
4Çocuk doğurma potansiyeli bulunan kadınlar / Doğum kontrolü (Kontrasepsiyon)
TETADİF’in çocuk doğurma potansiyeli ve doğum kontrol yöntemleri üzerindeki etkilerine
ilişkin veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
TETADİF gebelik döneminde sadece kesin olarak gerekliyse kullanılmalıdır.
Laktasyon dönemi
TETADİF’in insan sütüne geçip geçmediği bilinmemektedir. Birçok ilaç insan sütüne
geçtiğinden, TETADİF emziren annelere uygulanırken dikkatli olunmalıdır.
Üreme yeteneği / Fertilite
TETADİF’in üreme yeteneği/fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
TETADİF’in araç ve makine kullanma becerisi üzerine etkilerinin değerlendirildiği bir çalışma
bulunmamaktadır. Ancak TETADİF baş ağrısı, sersemlik ve enjeksiyon bölgesi reaksiyonlarına
neden olabilmektedir. Bu advers reaksiyonlardan etkilenen bireylerin araç ve makine
kullanırken dikkatli olması gerekmektedir.
4.8. İstenmeyen etkiler
İstenmeyen etkiler aşağıdaki sıklık derecesine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: Selülit
Sinir sistemi hastalıkları
Çok yaygın: Baş ağrısı
Bilinmiyor: Sersemlik, konvülsiyon
5Gastrointestinal hastalıklar
Bilinmiyor: Bulantı
Deri ve deri altı doku hastalıkları
Bilinmiyor: Döküntü
Kas-iskelet bozuklukları, bağ doku ve kemik hastalıkları
Bilinmiyor: Miyalji, kas-iskelet sertliği veya ağrısı, artralji
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesinde ağrı, kızarıklık veya şişme, halsizlik.
Seyrek: Ateş, enjeksiyon bölgesinde kanama
Bilinmiyor: Eritem, hassaslık, sertleşme, kaşıntı ve sıcaklık dahil enjeksiyon bölgesi
reaksiyonları, periferal ödem.
Herhangi bir aşı uygulamasında meydana gelebilecek sorunlar
• Bazı bireyler aşılanma dahil herhangi bir tıbbi prosedür sonrasında bayılabilirler. 15 dakika
süresince oturmak veya yatarak uzanmak bayılmayı ve düşmeye bağlı meydana gelebilecek
yaralanmaları önlemeye yardımcı olabilir. Hastalar herhangi bir baş dönmesi, görsel değişiklik
veya kulak çınlaması yaşayıp yaşamadığı konusunda sorgulanmalıdır.
• Bazı bireyler enjeksiyonun uygulandığı omuzlarında şiddetli ağrı hissedebilir ve kollarını
hareket ettirmekte zorlanabilirler. Bu durum çok seyrek olarak görülebilir.
• Herhangi bir ilaç ciddi alerjik reaksiyonlara neden olabilir. Bu reaksiyonlar aşılarda çok
seyrek olarak (1 milyon dozda 1 vakadan daha az sıklıkta) meydana gelir ve aşının
uygulanmasından birkaç dakika sonra meydana gelebileceği gibi birkaç saat sonra da
görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
64.9. Doz aşımı ve tedavisi
Doz aşımı ile ilgili herhangi bir veri mevcut değildir. Yakın zamanda difteri ve tetanoz toksoidi
içeren aşılar ile immünizasyon/reimmünizasyon yapılan bireylere uygulamaktan kaçınmak için
anamnez ile önceki immünizasyonlarının öğrenilmesi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tetanoz toksoidi, difteri toksoidi ile kombine
ATC kodu: J07AM51
TETADİF pürifiye difteri ve tetanoz toksoid preparatı olup, difteri ve tetanoz toksinlerinin
işlenmesiyle hazırlanan, Corynebacterium diphtheriae ve Clostridium tetani’nin immünojenik
potensini kaybetmeksizin formaldehit ile nontoksik hale getirilip biyofermentör içinde
yetiştirilmesiyle üretilir. Tiyomersal koruyucu olarak kullanılır.
Difteri toksoidi pürifiye difteri toksoidi preparatı olup difteri toksininin formaldehit ile
işlenerek detoksifiye edilmesiyle hazırlanır.
Kombine bakteriyel aşıların bir komponenti olan difteri toksoidi ile insanların spesifik
immünoprofilaksisi difteriyi önlemede ana role sahip spesifik antikorların üretimiyle
sonuçlanır. İmmünizasyon prosedürü ve aşının değerlendirilmesi için difteri toksinine karşı
antikor düzeyleri popülasyonun immün durumunu göstermek için faydalıdır. ELISA serumda
immünglobulin G tipi difteri toksin antikorlarını ölçmede kullanılmaktadır.
Bulgaristan’da yapılan farklı yaş gruplarından 806 kişinin alındığı epidemiyolojik çalışmada,
ELISA ile serumda difteri antikorları ölçülmüş olup (Tablo 1), buna göre çocukluk çağındaki
popülasyonun test edilen serum sonuçlarına göre; %94,45’i difteriye karşı tam koruyucu titreye
sahip olup %5,5’i negatiftir. Bu grupta koruyucu olmayan ve temel immüniteli alt gruplar
saptanmamıştır. Antikora sahip bütün serumlar tam koruyucudur ve difteriye karşı antikor
düzeyleri %5,55’inde 0,1-0,99 IU arasında, %72,22’sinde 1,0 ile 4,99 IU arasında ve
%16,66’sında ise 5,0 IU’dan daha fazladır.
8-10 yaş arası çocukların serumlarındaki ELISA sonuçlarına göre bütün bireyler tam
koruyuculuğa sahiptir ve difteriye karşı antikor düzeyleri %25’inde 0,1-0,99 IU/ml, %62,5’inde
1,0-4,99 IU arasında, %12,5’inde ise 5,0 IU’dan yüksektir. Bu grupta negatif ve koruyuculuğu
olmayan birey saptanmamıştır.
716-25 yaş arasındaki hastalar difteriye karşı iyi bir korumaya sahiptir. ELISA sonrası elde
edilen titrelere göre insan serumlarının %81,51’i 0,01 IU’dan daha fazla antijen titresine
sahiptir. %15,71’inde titre 0,009 IU’dan daha azdır. Bu gruptaki insanların %81,39’u tam
koruyuculuğa sahip olup difteriye karşı antikor düzeyleri %12,21’inde 0,1-0,99 IU arasında,
%58,08’inde 1,0 – 4,99 IU arasında ve %8,2’sinde 5,0 IU’dan daha fazladır. Serumların sadece
%2,9’u temel immüniteye sahiptir.
25-65 yaş arası popülasyonun immün durum analizi yaş artışıyla bağlantılı olarak difteriye karşı
koruyuculuğun azaldığını göstermektedir. Serum antikor titresi yaş aralığı 26-35 olan kişilerde
%82,29, yaş aralığı 36-45 olan kişilerde %78, yaş aralığı 46-55 olan kişilerde %63,5 ve yaş
aralığı 56-65 olan kişilerde %69,24 oranında 0,01 IU’dan yüksek bulunmuştur. Bu gruptaki
bireylerde koruyuculuğu olmayan serum saptanmamıştır. Tam koruyuculuğa sahip bireyler
farklı yaş gruplarından olup, koruyuculuk oranı tüm yaş grupları için %61-79 arasındadır.
65 yaş üstü bireylerde difteriye karşı antikor titresi oldukça düşüktü. Buna göre serumların
sadece %11,77’si difteriye karşı koruyuculuğa sahiptir ve %88,23’ü negatif ve koruyuculuğu
yoktur. %5,8’inde difteriye karşı antikor düzeyi 0,1-0,99 IU arasında ve %5,88’inde 1,0-4,99
IU arasında olmuştur. 5,0 IU’dan daha fazla antikor titresine sahip olan serum bulunamamıştır.
Direkt ELISA test sonuçları yüksek oranda tekrarlanabilirdir. Hastalığa karşı klinik immüniteyi
sağlayan difteri antitoksin düzeyinin 0,01 IU olduğu bilinmektedir. Bu difteri antitoksin düzeyi
negatiflik testi ile uyum sağlamaktadır. 1984’te İsveç’teki difteri epidemisinde 0,01 IU antikor
titresine sahip olan hastalar kaybedilmişti. Bundan dolayı 0,01 ile 0,09 IU arası antikor
konsantrasyonu temel immünitenin sağlanması için dikkat edilmesi gereken bir değerdir.
Bununla birlikte yüksek titrelere tam koruyuculuk için ihtiyaç duyulabilir. In vitro teknik
kullanılarak yapılan bazı çalışmalarda 0,1 IU düzeyi koruyucu olarak dikkate alınmıştır.
Bu sonuçlar göstermiştir ki difteriye karşı bağışıklamada kombine aşılar içinde yer alan difteri
toksoidi iyi bir koruma sağlamaktadır.
8Tablo 1: Bulgaristan’daki farklı yaş popülasyonlarının difteriye karşı immün durumunun
belirlenmesi
Tam Temel Koruyuculuğa
Koruyuculuğa İmmuniteye sahip olmayan
Yaş grupları sahip kişi (%) sahip kişi (%) kişi (%)
> 0,1 IU 0,01-0,09 IU < 0,01 IU
0-7 yaş arasındaki çocuklar 94,45 - 5,55
8-15 yaş arasındaki kişiler 100 - -
16-25 yaş arasındaki kişiler 81,39 2,9 15,71
26-35 yaş arasındaki yetişkinler 78,69 3,6 17,71
36-45 yaş arasındaki yetişkinler 77,0 1,0 22,0
46-55 yaş arasındaki yetişkinler 61,92 1,58 36,5
56-65 yaş arasındaki yetişkinler 61,64 7,6 30,76
65 yaş üstündeki yetişkinler 11,77 - 88,23
Tetanoz toksoidi düşük reaktojenik etkiye sahiptir. Geçici kızarıklık ve şişlik gibi birçok advers
reaksiyon enjeksiyon bölgesinde nadiren gözlenebilir. Ancak bunlar 2-3 gün içerisinde
kaybolur. Lokal hipersensivite tetanoz toksoidinin içeriğine karşı bir miktar sensitif olan
bireylerde gözlenmektedir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Preklinik veriler insanlar için özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Alüminyum hidroksit
Tiyomersal
Sodyum klorür
Enjeksiyonluk su
6.2. Geçimsizlikler
Geçimlilik araştırmaları bulunmadığından bu tıbbi ürün diğer tıbbi ürünlerle
karıştırılmamalıdır. TETADİF’in diğer enjektabl ürünlerle eş zamanlı uygulanmasında farklı
enjektör ve farklı enjeksiyon bölgeleri kullanılması önerilir.
96.3. Raf ömrü
24 ay
6.4. Saklamaya yönelik özel tedbirler
2°C – 8 °C arasında (buzdolabında) ışıktan korunarak saklanmalıdır. Dondurulmamalıdır.
Donmuş ürünler çözülüp kullanılmamalı, atılmalıdır.
6.5. Ambalajın niteliği ve içeriği
Bir karton kutuda saydam, kırılabilir (tip 1 cam) ampul içerisinde 0.5 ml (1 doz) süspansiyon.
1’li, 10’lu ve 50'li paket.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Turk İlaç ve Serum Sanayi A.Ş.
Büğdüz Mah. Enverpaşa Cad. No:8
06750 Akyurt/Ankara
Telefon: 0312 837 67 67
Faks: 0312 837 66 77
E-posta: info@turkilac.com.tr
8. RUHSAT NUMARASI
04.07.2020
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 2020/145
Ruhsat yenileme tarihi: ---
10. KÜB’ÜN YENİLENME TARİHİ
---
10