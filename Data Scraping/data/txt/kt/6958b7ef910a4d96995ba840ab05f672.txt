  
1/7  KULLANMA TALİMATI  
 DİSPARİ  3 g granül içeren saşe  
Ağızdan uygulanır.  
  
• Etkin madde:   Her bir 8 g’lık saşe, 3.0 g fosfomisine eşdeğer 5.631 g fosfomisin 
trometamol içerir.     
• Yardımcı maddeler:   Sükroz, sodyum sakarin, çilek aroması.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen d oktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanla ra aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 Bu kullanma talimatında:    
1. DİSPARİ  nedir ve ne için kullanılır?  
2. DİSPARİ ’yi kullanmadan önce dikkat edilmesi gerekenler  
3. DİSPARİ  nasıl kullanılır?  
4. Olası yan e tkiler nelerdir?  
5. DİSPARİ ’nin saklanması  
  
Başlıkları yer almaktadır.  
   
1. DİSPARİ  nedir ve ne için kullanılır?  
DİSPARİ  saşe etkin madde olarak 3 gram fosfomisine eşdeğer 5.631 gram fosfomisin trometamol 
içerir.   
DİSPARİ , sistemik olarak uygulanan antibiyotikler grubuna dahildir.  
DİSPARİ , 8 g’lık PE/Alüminyum/PE ambalaj içinde, 1 adet saşe içeren karton kutularda bulunur.   
DİSPARİ , fosfomisine duyarlı bakterilerin neden olduğu idrar yolu enfeksiyonlarının (iltihap 
oluşt uran mikrobik hastalık) tedavisinde kullanılır. Ayrıca idrar yolları ile ilgili olarak yapılan tanı   
2/7  amaçlı veya cerrahi girişimlerin neden olabileceği idrar yolu enfeksiyonlarının önlenmesi amacı 
ile kullanılır.  
  
2. DİSPARİ ’yi kullanmadan önce dikkat edilme si gerekenler  
  
DİSPARİ ’yi aşağıdaki durumlarda KULLANMAYINIZ  
Eğer;   
• Etkin madde fosfomisin veya DİSPARİ ’nin içeriğinde bulunan yardımcı maddelerden herhangi 
birine karşı alerjiniz (aşırı duyarlılığınız) varsa,  
• Ciddi böbrek yetmezliğiniz varsa, hemodiy aliz hastası iseniz,  
• Daha önceden doktorunuz tarafından bazı şekerlere karşı toleransınız olmadığı söylenmişse bu 
tıbbi ürünü almadan önce doktorunuzla temasa geçiniz.  
  
DİSPARİ ’yi aşağıdaki durumlarda DİKKATLE KULLANINIZ  
Eğer;   
• Şeker hastalığınız (diyabet) varsa veya diyet yapıyorsanız her bir DİSPARİ  içeriğinde  
1,444  g şeker olduğunu dikkate alınız.   
• Böbrek iltihabı (nefrit, piyelonefrit gibi) gibi üst idrar yolları enfeksiyonunuz varsa kullanılması 
önerilmemektedir.  
• Orta ve hafif böbrek yetmezliğiniz varsa  
• Hemen hemen tüm antibakteriyel ilaçların kullanımında şiddeti değişen antibiyotik -kaynaklı 
ishal (diyare) görülebilir. İlacınızın kullanımı sırasında veya sonrasında ciddi, sürekli veya kanlı 
ishal (diyare) durumu görülürs e; bu durumda bakteri kaynaklı ishal ( Clostridium difficile -
kaynaklı diyare) söz konusu olabilir.  
  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
  
DİSPARİ 'nin yiyecek ve içecek ile kullanılmas ı  
Yiyecekler ile beraber alınması, kan ve idrar seviyelerinde hafif düşmeye neden olacak şekilde 
DİSPARİ ’nin etkin maddesinin emilimini geciktirebilir. Bu yüzden ilacın aç karnına ya da 
yemeklerden 2 -3 saat sonra alınması tercih edilir.   
    
3/7  Hamilelik  
İlacı kullanmadan önce doktorunuza veya eczacınıza danışınız.  
  
DİSPARİ ’nin gebelik döneminde kullanımı, gereklilik durumunda düşünülebilir.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
  
Emzirme  
İlacı kullanmadan önce doktorunuza veya eczacınıza danışınız.  
  
Ağız yoluyla alınan tek bir dozdan sonra fosfomisin emzirme döneminde kullanılabilir.  
  
Araç ve makine kullanımı   
Spesifik bir çalışma yapılmamıştır fakat hastalar  baş dönmesi bildirimleri nin alındığıyla ilgili 
bilgilendirilmelidirler . Bu durum bazı hastaların araç ve makine kullanımı yeteneğini etkileyebilir.  
  
DİSPARİ 'nin içeriğinde bulunan bazı yardımcı maddeler hakkında önemli bilgiler   
DİSPARİ ’nin içeriğinde yardımcı madde olarak şek er bulunmaktadır. Eğer daha önceden 
doktorunuz tarafından bazı şekerlere karşı intoleransınız olduğu söylenmişse bu tıbbi ürünü 
almadan önce doktorunuzla temasa geçiniz.  
Bu tıbbi ürün her dozunda  1 mmol (23 mg)’dan daha az sodyum ihtiva eder; bu miktarda  sodyuma 
bağlı herhangi bir yan etki beklenmez.   
  
Diğer ilaçlarla kullanımı  
DİSPARİ  kullanırken aşağıdaki ilaçları kullanmayınız:     
• Serum ve idrar konsantrasyonlarını düşürebileceğinden bulantı önleyici bir ilaç olan 
metoklopramid  
• İshali arttırabileceği için mide -bağırsak hareketlerini arttıran ilaçlar  
• Antibiyotiklerle beraber kullanıldıklarında etkinlikleri arttığı için K vitamini antagonistleri  
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlar da 
kullandınız ise lütfen doktorunuza veya eczacınıza bunlar hakkında bilgi veriniz.     
4/7    
3. DİSPARİ  nasıl kullanılır?  
  
Uygun kullanım ve doz/uygulama sıklığı için talimatlar:  
DİSPARİ  doktor tarafından size önerildiği zaman ve önerdiği şekilde kullanılmalıdır.  
  
DİSPARİ  idrar yolu enfeksiyonlarında tek doz olarak kullanılır.   
  
DİSPARİ ’nin yetişkin erkek ve kadınlardaki alt üriner sistem enfeksiyonlarını da içeren idrar 
yolu enfeksiyonlarının tanı ve cerrahi girişimlerinin öncesinde önerilen k ullanım şekli; ilk doz 
cerrahi girişimden 3 saat önce, ikinci doz cerrahi  girişimden 24 saat sonra alınmalıdır.  
  
Uygulama yolu ve metodu:   
DİSPARİ  içeriği oda ısısındaki bir bardak suda karıştırılarak çözündürülür, hazırlandıktan hemen 
sonra tamamı içili r.   
  
DİSPARİ  aç karnına alınmalıdır (yemeklerden 2 -3 saat sonra). Geceleri yatmadan önce ve mesane 
boşaltıldıktan sonra ağız yolu ile kullanılması önerilir.   
  
Değişik yaş grupları:  
  
Çocuklarda kullanımı:  
12 yaş altındaki çocuklarda ve bebeklerde kullanımı ile ilgili deneyim sınırlı olduğundan kullanımı 
önerilmemektedir.  
  
Yaşlılarda kullanımı:  
Yaşlılarda kullanımı ile ilgili özel bir uyarı bulunmamaktadır.   
  
Özel kullanım durumları:   
  
Böbrek yetmezliği:  
Ciddi böbrek yetmezliğinde kullanılmamalıdır.  
    
5/7  Karaciğer yetmezliği:  
Özel kullanımı yoktur.  
  
Eğer DİSPARİ ’nin etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
  
Kullanmanız gerekenden daha fazla DİSPARİ  kullandıysanız:  
İlacı doktorunuzun size önerdiği miktarlarda kullanmanız önemlidir.   
DİSPARİ ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
DİSPARİ ’ü kullanmayı unutursanız  
DİSPARİ  tek doz kullanılır bu ned enle dozu almayı unutursanız, hatırladığınız en kısa sürede bu 
dozu alınız.   
Unutulan dozları dengelemek için çift doz kullanmayınız.  
  
DİSPARİ  ile tedavi sonlandırıldığında oluşabilecek etkiler  
DİSPARİ  tedavisini bırakmayı düşünüyorsanız, önce doktorun uza danışınız.  
Bu ürünün kullanımıyla ilgili başka sorularınız varsa doktorunuza sorunuz.  
  
4. Olası yan etkiler nelerdir?  
  
Tüm ilaçlarda olduğu gibi DİSPARİ ’nin içeriğinde bulunan maddelere duyarlı olan kişilerde yan 
etkiler olabilir.   
  
Yan etkilerin sıklık dereceleri aşağıdaki gibidir.  
Çok yaygın              : 10 kişide 1’den fazla  
Yaygın                    : 10 kişide 1’den az, 100 kişide 1’den fazla  
Yaygın olmayan     : 100 kişide 1’den az, 1,000 kişide 1’den fazla  
Seyrek                    : 1,000 kişide 1’den az, 10,000 kişide 1’den fazla  
Çok seyrek             : 10,000 kişide 1’den az  
Bilinmiyor             : Eldeki verilerden hareketle sıklık derecesi tahmin edilemiyor  
    
6/7  Yaygın:  
• Vajina iltihabı (vajinit)  
• Baş ağrısı  
• Baş dönmesi  
• İshal  
• Bulantı  
• Hazımsızlık  
  
Yaygın olmayan:  
• Karıncalanma ve batma hissi  
• Kusma  
• Karın ağrısı  
• Deri döküntüsü  
• Deride küçük kırmızı lekeler  
• Deride kaşıntı  
• Genel yorgunluk hali  
  
Seyrek:  
• Dakikadaki kalp atım sayısının normalin üstüne çıkması.  
  
Bilinmiyor:  
• Şoka kadar gidebilen aşırı duyarlılık yanıtları (döküntü, kaşıntı, terleme, baş dönmesi, dil, 
dudak ve soluk borusunda şişme, hava yolunun tıkanması)  
• Hırıltılı ya da kısa nefes alma, ya da göğüste sıkışma hissi (astım)  
• Antibiyotik -kaynaklı ishal  
• Deri ve mukoza üzerindeki şişmeler (anjiyoödem)  
• Tansiyonun düşmesi  
  
Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314    
7/7  00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
  
5. DİSPARİ ’nin saklanması  
  
DİSPARİ ’ yi çocukların göremeyeceği, erişemeyeceği yerlerde ve ambalajında saklayınız.  
  
25 ºC’nin altındaki, oda sıcaklığında saklayınız.   
  
Orijinal ambalajında saklayınız.   
  
Son kullanma tarihi ile uyumlu kullanınız.  
Ambalajdaki veya etiketteki son kullanma tarihinden sonra DİSPARİ ’yi kullanmayınız.  Eğer 
üründe ve/veya ambalajında bozukluklar fark ederseniz DİSPARİ ’yi kullanmayınız.   
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şeh ircilik 
Bakanlığınca belirlenen toplama sistemine veriniz.  
  
Ruhsat  sahibi:  
Helba İlaç İç ve Dış San. Tic. A. Ş.  
Çamlık Mah. Kule Sok. A blok Apt. No:12 -16/17 Ümraniye -İstanbul/Türkiye  
Tel: (0216) 365 41 46  
 
Üretim yeri: 
 Argis İlaç San. ve Tic. Ltd. Şti. 
  Batı Sitesi Mah. Ger -San San. Sitesi 2307. Sok. No:80 -82-82  
  Taşdelen/Çekmeköy / İstanbul /Türkiye  
Tel:(0216)  484 41 66  
  
 
Bu kullanma talimatı …./…./….  tarihinde onaylanmıştır.  