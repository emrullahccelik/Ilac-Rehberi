KISA ÜRÜN BİLGİSİ
1. BEŞERİ TIBBİ ÜRÜNÜN ADI
BEASTİN 25 mg İ.V. infüzyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Bendamustin hidroklorür 25.00 mg
Yardımcı madde(ler):
Mannitol
Yardımcı maddeler için bkz. 6.1.
3. FARMASÖTİK FORM
Flakon. Beyaz renkli liyofilize toz.
4. KLİNİK ÖZELLİKLER
4.1. Terapötik endikasyonlar
17 p delesyonu veya TP53 mutasyonunegatif olup komorbiteleri nedeniyle fludarabin bazlı
tedaviye uygun olmayan yeni tanı veya relaps/refrakter kronik lenfosittik lösemi hastalarında
tek başına veya rituksimab ile kombine halde uygulanır.
65 yaş üzerinde olup otolog kök hücre transplantasyonu için uygun olmayan ve nöropati
nedeniyle bortezomib veya talidomid içeren rejimler uygulanamayan ISS evre III multiple
miyelom olgularının tedavisinde prednizolon ile kombine halde uygulanır.
Rituksimab içeren tedaviler esnasında veya ilk 6 ayı içinde progresyon gelişmiş olan indolent
non-hodgkin lenfoma olgularının tedavisinde tek başına veya rituksimab ile kombine
kullanımda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Düşük kemik iliği işlevi artmış kemoterapi nedenli hematolojik toksisite ile ilişkilidir. Eğer
lökosit ve/veya trombosit düzeyleri sırasıyla <3000/mikroL veya <75000/mikroL'nin altına
düşerse tedaviye başlanmamalıdır.
Komorbiteleri nedeniyle kemoimmünoterapiye uygun olmayan kronik lenfositik lösemi
hastalarının ilk sıra tedavisinde kullanımı:
İlk kürde 70 mg/m2 dozunda, takip eden kürlerde tolere edilirse 90 mg/m2 dozda 6 kür halinde
uygulanır.
Ciddi komorbiteleri olan relaps veya refrakter kronik lenfositik lösemi hastalarında kullanımı:
1 / 12İlk kürde 70 mg/m2, takip eden kürlerde 90 mg/m2 dozunda uygulanır.
İleri evre foliküler lenfomanın başlangıç tedavisinde rituksimab ile kombine kullanımı:
28 günde bir 1. ve 2. günlerde 90 mg/m2 dozda uygulanır.
Multipl miyelomanın ikinci sıra tedavisinde kullanımı:
Maksimum 100 mg/m2 dozunda 4 haftada bir 1. ve 2. günlerde monoterapide veya kombine
olarak kullanılır.
Lökosit veya trombosit düzeyleri sırasıyla <3000/mikroL veya <75000/mikroL'nin altına
düşerse tedavi sonlandırılmalı veya ertelenmelidir. Lökosit düzeyleri >4000/mikroL ve
trombosit düzeyi >100000/mikroL üzerine çıktığında tedaviye devam edilebilir.
Lökosit ve trombosit nadir düzeyine (en düşük seviye) 14-20 günde ulaşılır, rejenerasyon 3-5
hafta sonrasıdır. Tedavisiz dönem sırasında sıkı kan takibi önerilir (bkz. Bölüm 4.4).
Hematolojik olmayan toksisite durumunda doz azaltımı bir önceki siklustaki en kötü OTK
(ortak toksisite kriteri) derecesi baz alınarak yapılmalıdır. OTK 3. derece toksisite durumunda
%50'lik bir doz azaltımı önerilir. OTK 4. derece toksisite durumunda ise tedaviye ara
verilmesi önerilir.
Bir hastadaki dozun düzenlenmesi gerekirse, devam eden siklusların 1. ve 2. gününde
bireysel olarak hesaplanan düşük doz verilmelidir.
Hazırlama ve uygulama ile ilgili yönergeler için Bölüm 6.6'ya bakınız.
Uygulama şekli:
30-60 dakika süren intravenöz infüzyon yoluyla uygulanır.
İnfuzyon kemoterapötik ajanların kullanımında uzman ve deneyimli bir hekimin gözetimi
altında yapılmalıdır.
Özel popülasyonlara ilişkin ek bilgiler:
Karaciğer yetmezliği:
Farmakokinetik verilere göre hafif karaciğer yetmezliği olan hastalarda (serum bilirübin <1.2
mg/dL) herhangi bir doz ayarlaması gerekmez. Orta seviyeli karaciğer yetmezliği olan
hastalarda (serum bilirübin 1.2-3.0 mg/dL) ise %30'luk bir doz azaltımı önerilir.
Ciddi karaciğer yetmezliği olan hastalarla (serum bilirübin düzeyi >3.0 mg/dL) ilgili herhangi
bir veri mevcut değildir (bkz. Bölüm 4.3).
Böbrek yetmezliği:
Farmakokinetik verilere göre kreatinin klirensi >10mL/dk olan hastalarda herhangi bir doz
ayarlaması gerekmez. Ciddi böbrek yetmezliği olan hastalarla ilgili deneyimler sınırlıdır.
2 / 12Pediatrik popülasyon:
Pediyatrik hastalarda veya adolesanlarda bendamustin kullanımı ile ilgili herhangi bir veri
mevcut değildir.
Geriyatrik popülasyon:
Yaşlı hastalarda doz ayarlaması gerektiğine dair herhangi bir veri mevcut değildir.
4.3. Kontrendikasyonlar
BEASTİN aşağıda yer alan şu durumlar dâhilinde kullanılmamalıdır:
- Beastine veya BEASTİN içeriğindeki yardımcı maddelerden herhangi birine karşı aşırı
duyarlılık varlığında,
- Emzirme süresince,
- Ciddi karaciğer yetmezliği durumunda (serum bilirübin >3.0 mg/dL),
- Sarılık,
- Cİddi kemik iliği supresyonu ve ciddi kan tablosu değişimleri (sırasıyla <3000/mikroL veya
<75000/mikroL'nin altına düşen lökosit ve/veya trombosit değerleri),
- Tedaviye başlamadan önceki 30 gün içinde majör cerrahi uygulaması,
- Enfeksiyonlar, özellikle lökopeni ile ilişkili olanlar,
- Sarıhumma aşılaması.
4.4. Özel kullanım uyarıları ve önlemleri
Miyelosupresyon
Bendamustin hidroklorür ile tedavi edilen hastalarda miyelosupresyon oluşabilir. Tedavi ile
ilişkili miyelosupresyon durumunda lökositler, trombositler, hemoglobin ve nötrofıller en az
haftalık olarak izlenmelidir. Bir sonraki tedavi siklusuna başlamadan önce şu parametrelerin
elde edilmesi önemlidir: lökosit ve/veya trombosit değerleri sırasıyla >4000/mikroL veya
>100000/mikroL.
Enfeksiyonlar
Pnömoni ve sepsisi içeren enfeksiyonlar raporlanmıştır. Nadir vakalarda enfeksiyon
hastanede kalış, septik şok ve ölümle ilişkilendirilmiştir. Bendamustin hidroklorür tedavisinin
ardından nötropeni ve/veya lenfopeni ortaya çıkan hastalar enfeksiyona karşı daha duyarlı
hale gelirler. Bendamustin tedavisinin ardından miyelosupresyon gelişen hastalara, ateş veya
solunum semptomları da dahil olmak üzere herhangi bir enfeksiyon belirtisi ve semptomu söz
konusu olması halinde hekimleriyle görüşmeleri tavsiye edilmelidir.
Cilt reaksiyonları
Birkaç cilt reaksiyonu raporlanmıştır. Bu olaylara döküntü, toksik cilt reaksiyonları ve bullöz
egzema dâhildir. Bunlardan bazıları bendamustin hidroklorür diğer antikanser ajanlarla eş
zamanlı kullanım sonrası ortaya çıkmıştır, bu nedenle kesin ilişki bilinmemektedir. Cilt
reaksiyonunun oluştuğu yerler başka tedavilerle progresif hale gelebilir ve şiddeti artabilir.
Cilt reaksiyonları progresif hale gelirse, BEASTİN durdurulmalı veya tamamen kesilmelidir.
Bendamustin hidroklorür ile ilişkili olduğundan şüphe edilen ciddi cilt reaksiyonlarında
tedavi kesilmelidir.
3 / 12Kalp rahatsızlıkları olan hastalar
Bendamustin hidroklorür ile tedavi sırasında potasyumun kan konsantrasyonları yakından
izlenmelidir ve K+ düzeyi <3.5 mEq/L olduğunda potasyum eklentisi verilmelidir ve EKG
ölçümleri yapılmalıdır.
Bulantı, kusma
Bulantı ve kusmanın semptomatik tedavisi için bir antiemetik verilebilir.
Tümör lizis sendromu
Klinik çalışmalarda yer alan hastalarda bendamustin hidroklorür tedavisi ile ilişkili tümör lizis
sendromu raporlanmıştır. İlk bendamustin hidrokloürür dozundan sonraki 48 saat içinde
başlama eğilimindedir ve müdahale olmazsa akut böbrek yetmezliğine ve ölüme yol açabilir.
Yeterli sıvı hacmi ve kan kimyasının, özellikle potasyum ve ürik asit düzeylerinin yakından
izlenmesi koruyucu önlemler içinde yer alır. Bendamustin hidroklorür tedavisinin ilk iki
haftasında allopurinol kullanımı düşünülebilir ancak standart gereklilik değildir. Bununla
birlikte bendamustin hidroklorür ve allopurinolün eş zamanlı kullanımı ile birkaç
Stevens-Johnson sendromu ve toksik epidermal nekroliz vakası bildirilmiştir.
Anafilaksi
Bendamustin hidroklorüre karşı oluşan infüzyon reaksiyonları klinik çalışmalarda sıklıkla
oluşmuştur. Semptomlar genellikle hafif olup, ateş, üşüme, kaşıntı ile döküntü içerir. Seyrek
vakada ciddi anafilaktik ve anafilaktoid reaksiyonlar gelişir. Tedavinin ilk siklusundan sonra
hastalar infüzyonu hatırlatacak şekilde semptomlar hakkında sorgulanmalıdır. Daha önce
infüzyon reaksiyonu deneyimleyen hastalarda ciddi reaksiyonları önlemek için
antihistaminikler, antipiretikler ve kortikosteroidler dâhil olmak üzere alınan önlemler sonraki
sikluslar için de düşünülmelidir.
3. derece veya daha kötü alerjik tipte reaksiyonları deneyimleyen hastalarda, tedavi genel
olarak tekrarlanmaz.
Kontrasepsiyon
Bendamustin hidroklorür teratojenik ve mutajeniktir.
Kadın hastalar tedavi süresince gebe kalmamalıdır. Erkek hastalar tedavi sırasında veya
sonrasındaki 6 ay boyunca çocuk yapmamalıdır. Geri dönüşümsüz infertilite olasılığı
nedeniyle bendamustin hidroklorür tedavisi öncesinde sperm koruma konusunda bilgi
alınmalıdır.
Ekstravazasyon
Herhangi bir ekstravaza infüzyon derhal durdurulmalıdır. Kısa bir aspirasyon sonrasında
enjektör çıkarılmalıdır. Sonrasında etkilenen doku bölgesine soğuk uygulanmalıdır. Kol
havaya kaldırılmalıdır. Kortikosteroid kullanımı gibi ek tedavilerin yararlılığı
bilinmemektedir.
Bu tıbbi ürün her flakonda 42.5 mg mannitol ihtiva eder. Ancak kullanım yolu nedeni ile
herhangi bir uyarı gerektirmemektedir.
4 / 124.5. Diğer tıbbi ürünler ile etkileşimler ve diğer etkileşim şekilleri
İn-vivo etkileşim çalışmaları yürütülmemiştir.
BEASTİN diğer miyelosupresif ilaçlarla eş zamanlı kullanıldığında, BEASTİN ve/veya
uygulanan diğer ilaçların kemik iliği üzerindeki etkisi artabilir. Hastanın performans
durumunu düşüren veya kemik iliği işlevini bozan herhangi bir tedavi BEASTİN toksisitesini
artırabilir.
BEASTİN'in siklosporin veya takrolimus ile eş zamanlı kullanımı lenfoproliferasyon riskinin
eşlik ettiği aşırı immün baskılanma ile sonuçlanabilir.
Sitostatikler canlı virüs aşılaması sonrasında antikor oluşumunu düşürebilir ve fatal sonuçlara
yol açan enfeksiyon riskini artırabilir. Altta yatan hastalığı nedeniyle hali hazırda immün
sistemi baskılanmış olanlarda risk artar.
Bendamustin metabolizması sitokrom P450 (CYP)1A2 izoenzimini içerir (bkz. Bölüm 5.2).
Bu nedenle fluvoksamin, asiklovir, siprofloksazin ve simetidin gibi CYP1A2 inhibitörleriyle
etkileşim ihtimali mevcuttur.
4.6. Gebelik ve laktasyon genel tavsiye
Gebelik kategorisi D'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar BEASTİN tedavisinden önce ve sonra etkili
kontrasepsiyon yöntemleri kullanmalıdır.
BEASTİN ile tedavi edilen erkekler BEASTİN ile tedavi süresince veya tedavinin
kesilmesinden 6 ay sonrasına kadar çocuk sahibi olmamaları konusunda uyarılmalıdır. Bu
hastalar BEASTİN tedavisine bağlı infertilite ihtimali nedeniyle tedavi öncesinde sperm
koruma konusunda bilgi almalıdırlar.
Gebelik dönemi
BEASTİN'in gebe kadınlarda kullanımı ile ilgili veriler yetersizdir. Klinik dışı çalışmalarda
bendamustin hidroklorür embriyo-/fetoletal, teratojenik ve genotoksiktir (bkz. Bölüm 5.2).
Gebelik süresince BEASTİN kesin olarak gerekli olmadıkça kullanılmamalıdır. Anne fetus
üzerindeki risk konusunda bilgilendirilmelidir. Gebelik sırasında BEASTİN ile tedavi mutlak
suretle gerekirse veya tedavi sırasında gebe kalınırsa hasta doğmamış çocuktaki riskler
konusunda bilgilendirilmeli ve dikkatle izlenmelidir. Genetik inceleme imkânı
değerlendirilmelidir.
Laktasyon dönemi
Bendamustinin anne sütüne geçip geçmediği bilinmemektedir. Bu nedenle emzirme dönemi
boyunca BEASTİN kontrendikedir. BEASTİN tedavisi sırasında emzirme durdurulmalıdır.
5 / 12Üreme yeteneği / Fertilite
Alkilleyici ajanlarla "özellikle diğer ilaçlarla kombinasyonunda" tedavi edilen erkek
hastalarda zayıflamış spermatojenez, azospermi ve toplam jerminal aplazi bildirilmiştir. Bazı
durumlarda spermatojenez, remisyondaki hastalarda düzelebilir fakat bu durum, koruyucu
kemoterapi kesildikten birkaç sene sonra oluşabilir. Hastalar, üreme kapasiteleri üzerindeki
potansiyel riskleri konusunda uyarılmalıdırlar.
4.7. Araç ve makine kullanımı üzerindeki etkiler
BEASTİN'in araç ve makine kullanım yeteneği üzerine olan etkisini değerlendiren herhangi
bir çalışma yürütülmemiştir. Bununla birlikte bendamustin hidroklorür tedavisi ile ataksi,
periferal nöropati ve uyku hali bildirilmiştir (bkz. Bölüm 4.8). Bu semptomları yaşamaları
halinde hastalar araç ve makine kullanımı gibi potansiyel olarak tehlike arz eden aktiviteleri
gerçekleştirmemelidir.
4.8. İstenmeyen etkiler
Bendamustin hidroklorür ile ilişkili çoğu advers reaksiyonlar, hematolojik advers
reaksiyonlar (lökopeni, trombositopeni), dermatolojik toksisiteler (alerjik reaksiyonlar),
bünyesel semptomlar (ateş), gastrointestinal semptomlardır (bulantı, kusma).
Aşağıdaki tablo bendamustin hidroklorürün klinik çalışmalarından elde edilen verileri
yansıtmaktadır.
MedDRA sistem organ Çok yaygın Yaygın Yaygın Seyrek Çok seyrek
sınıfı ≥1/10 ≥1/100 ila olmayan ≥1/10000 ila <1/10000
<1/10 ≥1/1000 <1/1000
ila <1/100
Enfeksiyonlar BTB* Sepsis Pnömoni
ve enfestasyonlar enfeksiyon primer atipik
(Kist ve polipler de dahil Tümör lizis
olmak üzere) iyi huylu sendromu
ve kötü huylu
neoplazmalar
Kan ve lenf sistemi BTB* Hemoraji, Hemoliz
hastalıkları lökopeni, anemi,
trombositopeni nötropeni
Bağışıklık sistemi BTB* Anafilaktik Anafilaktik şok
hastalıkları aşırı reaksiyon,
duyarlılık anafilaktoid
reaksiyon
Sinir sistemi hastalıkları Uykusuzluk Uyku, afoni Disgözi,
(ses yitimi) parestezi,
periferal duyu
nöropatisi,
antikolinerjik
sendrom,
6 / 12nörolojik
bozukluk,
ataksi, ensefalit
Kardiyak hastalıkları Kalp Perikard Taşikardi,
disfonksiyonu efüzyonu miyokard
(palpitasyon, enfarktüsü,
anjina kalp yetmezliği
pektoris gibi),
aritmi
Vasküler hastalıkları Hipotansiyon, Akut dolaşım Flebit
hipertansiyon bozukluğu
Solunum, göğüs Pulmoner Pulmoner
Bozuklukları yetmezlik fıbröz
Ve mediastinal
hastalıkları
Gastrointestinal Bulantı, kusma Diyare, Hemorajik
hastalıkları konstipasyon, özofajit,
stomatit gastrointestinal
hemoraji
Deri ve deri altı doku Alopesi, Eritema,
hastalıkları BTB* deri dermatit,
rahatsızlıkları kaşıntı, makûl
er- papüler
döküntü,
aşırı terleme
Üreme sistemi ve meme Amenore İnfertilite
hastalıkları
Genel bozukluklar ve Mukozal Ağrı, üşüme, Çoklu organ
uygulama bölgesine enflamasyon, dehidrasyon, yetmezliği
ilişkin hastalıkları yorgunluk, anoreksi
pireksi
Araştırmalar Hemoglobin AST, ALT,
düşüşü, alkalin
kreatinin artışı, fosfataz ve
üre artışı bilirubin
artışı,
hipokalemi
*BTB: Başka türlü belirtilemeyen
Bendamustinin allopurinol veya allopurinol ve rituksimab ile eş zamanlı kullanımı sonucu az
sayıda Stevens-Johnson Sendromu ve toksik epidermal nekroliz vakası bildirilmiştir.
CD4/CD8 oranı düşebilir. Lenfosit sayısında düşüş görülmüştür. İmmün sistemi baskılanmış
hastalarda enfeksiyon riski (örn. herpes zoster ile) artabilir. Kazara ekstra-vasküler uygulama
7 / 12sonrası nekroz oluşumu, ayrıca toksik epidermal nekroz, tümör lizis sendromu ve anafilaksi
ile ilgili izole raporlar mevcuttur.
Miyelodisplastik sendrom, miyeloproliferatif hastalıklar, akut miyeloid lösemi ve bronşiyal
karsinomu içeren ikincil tümörler raporlanmıştır. Bunların bendamustin hidroklorür ile
ilişkisi belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr:
e-posta: tufam@titck.gov.tr: tel: O 800 314 00 08; faks: 0 312 218 35 99)
4.9. Doz aşımı ve tedavisi
Her 3 haftada bir 30 dakikalık BEASTİN infüzyonundan sonra en yüksek tolere edilebilir doz
(MTD) 280 mg/m2'dir. İskemik EKG değişiklikleriyle uyumlu olan ve doz kısıtlayıcı olarak
düşünülen kardiyak olaylarla ilgili OTK 2. derece oluşabilir.
Sonraki çalışmalardan birinde her 3 haftada bir 1. ve 2. gün 30 dakikalık bendamustin
hidroklorür uygulamasının MTD'si 180 mg/m2 olarak belirlenmiştir, doz kısıtlayıcı toksisite
4. derece trombositopenidir. Bu uygulamada kardiyak toksisite doz kısıtlayıcı değildir.
Spesifik bir antidotu yoktur. Hematolojik yan etkileri kontrol altına almak için etkili bir karşı
yöntem olarak kemik iliği transplantasyonu uygulanabilir ve transfüzyonlar (trombosit,
konsantre eritrosit) uygulanabilir veya hematolojik büyüme faktörleri verilebilir.
Bendamustin hidroklorür ve metabolitleri düşük oranda diyalizle atılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antineoplastik ajanlar, alkilleyici ajanlar
ATC kodu: L01AA09
Bendamustin hidroklorür kendisine özgü bir aktiviteye sahip olan alkilleyici bir antitümöral
ajandır. Bendamustin hidroklorürün antineoplastik ve sitosidal etkileri temel olarak DNA’nın
tek ve çift sarmalının alkillasyon ile çapraz bağlanmasına dayanır. Bunun sonucu olarak DNA
matriks işlevleri ve DNA sentezi ile tamiri bozulur. Bendamustin hidroklorürün antitümör
etkisi farklı insan tümör hücre kültürleri (meme kanseri, küçük hücreli dışı ve küçük hücreli
akciğer kanseri, over karsinomu ve farklı lösemiler) ile yapılan birçok in-vitro ve fare, sıçan
ve insan kaynaklı tümörler ile farklı deneysel tümör modelleri ile yapılan in-vivo çalışmayla
kanıtlanmıştır. Bendamustin hidroklorür insan tümör hücre kültürleri üzerinde diğer
alkilleyici ajanlardan farklı bir aktivite profili göstermiştir. Aktif madde, en azından kısmen
kalıcı DNA etkileşimine bağlı olarak, farklı direnç mekanizmaları olan insan hücre tümörü
kültür hücreleri ile hiçbir çapraz direnç oluşturmamış veya oldukça düşük çapraz direnç
8 / 12oluşturmuştur. Buna ek olarak, klinik çalışmalarda bendamustinin antrasiklinler, alkilleyici
ajanlar ve rituksimab ile tam çapraz direnç oluşturmadığı gösterilmiştir. Ancak az sayıda
hastada değerlendirilmiştir.
Kronik lenfositik lösemi
Kronik lenfositik lösemide kullanım endikasyonu, bendamustin ile klorambusili karşılaştıran
tekli açık etiketli bir çalışmayla desteklenmektedir. Daha önce tedavi edilmemiş ve tedaviye
ihtiyacı olan 319 kronik lenfositik lösemili evre Binet B veya C'li hasta prospektif, çok
merkezli, randomize çalışmaya dahil edilmiştir. 6 siklus boyunca 1. ve 2. gün 100 mg/m2
bendamustin hidroklorür (BEN) ilk basamak tedavisi ile 1. ve 15. gün 0.8 mg/kg dozunda
klorambusil (CLB) kullanımları her iki kolda karşılaştırılmıştır. Tümör lizis sendromunun
önlenmesi için hastalara allopurinol uygulanmıştır.
BEN uygulanan hastalarda CLB uygulananlara göre belirgin ölçüde daha uzun ortalama
progresyonsuz sağkalım söz konusudur (21.5 aya karşı 8.3 ay, p< 0.0001 en son takipte). Tüm
sağkalım anlamlı derecede farklı değildir (ortalamaya ulaşılmamıştır). Ortalama remisyon
süresi BEN ile 19 ay ve CLB ile 6 aydır (p< 0.0001). Her iki tedavi kolundaki güvenlilik
değerlendirmesinde nitelik ve sıklık olarak beklenmeyen hiçbir yan etki ortaya çıkmamıştır.
Hastaların %34'ünde BEN dozu düşürülmüştür. Alerjik reaksiyonlara bağlı olarak hastaların
%3.9'unda BEN tedavisi kesilmiştir.
5.2. Farmakokinetik özellikler
Genel özellikler
Emilim:
Bendamustin hidroklorür'ün tek IV dozundan sonra C genellikle infüzyon sonunda
maks.
oluşur. Bendamustin doz orantılılığı çalışılmamıştır.
Dağılım:
12 bireyde 120 mg/m2 dozun 30 dakikalık infüzyonu sonrasında eliminasyon yarı ömrü t½ β
28.2 dakikadır.
30 dakikalık i.v. infüzyonu takiben merkezi dağılım hacmi 19.3 L'dir. Kararlı hal şartları
altında i.v. bolus enjeksiyon sonrası merkezi dağılım hacmi 15.8-20.5 L'dir.
İlacın %95'inden fazlası plazma proteinlerine (başlıca albumin) bağlı halde bulunur.
Biyotransformasyon:
Bendamustinin majör klirens yolu monohidroksi ve dihidroksi bendamustine hidroliz
şeklindedir. Hepatik metabolizma ile N-desmetil-bendamustin ve gamma-hidroksi-
bendamustin oluşumu sitokrom P450 (CYP) 1A2 izoenzimini içerir. Bendamustinin diğer bir
majör metabolizma yolu glutatyon ile konjugasyonu içerir.
In-vitro bendamustin CYP1A4, CYP2C9/10, CYP2D6, CYP2E1 veya CYPlA2'yi inhibe
etmez.
Eliminasyon:
12 bireydeki 120 mg/m2 vücut yüzey alanının 30 dakikalık i.v. infüzyonu sonrasındaki
ortalama toplam klirens 639.4 mL/dk'dır. Uygulanan dozun yaklaşık %20'si 24 saat sonra
9 / 12idrarla atılır. İdrara geçen miktar sırasıyla monohidroksi-bendamustin > bendamustin >
dihidroksi-bendamustin > okside-metabolit > N-desmetil-bendamustin şeklindedir. Safradan
başlıca polar metabolitler elimine edilir.
Doğrusallık/doğrusal olmayan durum:
Geçerli değildir.
Hastalardaki karakteristik özellikler
Karaciğer yetmezliği:
Karaciğerinde %30-70 tümör enfestasyonu ve hafif karaciğer yetmezliği (serum bilirübin <
1.2 mg/dL) olan hastalarda farmakokinetik tutum değişmez. Normal karaciğer ve böbrek
işlevine sahip hastalarda C , t , EAA, tı/ β, dağılım hacmi ve klirens açısından belirgin
maks. maks 2
bir farklılık yoktur. Bendamustinin EAA'nı ve toplam vücut klirensi serum bilirübin ile ters
orantılıdır.
Böbrek yetmezliği:
Diyaliz hastaları da dahil olmak üzere kreatinin klirensi > 10 mL/dk olan hastalar ile normal
karaciğer ve böbrek işlevlerine sahip olan hastalar arasında C , t , AUC, tı/ β, dağılım
maks. maks 2
hacmi ve klirens açısından belirgin bir farklılık yoktur.
Yaşlı hastalar:
Farmakokinetik çalışmalara yaşı 84'e kadar olanlar dahil edilmiştir. Yüksek yaş
bendamustinin farmakokinetiğini etkilememektedir.
5.3. Klinik öncesi güvenlilik verileri:
Advers etkiler klinik çalışmalarda gözlenmemiş, ancak klinik çalışmalarda maruz kalınan
düzeylerle aynı maruziyet düzeylerinin söz konusu olduğu hayvan çalışmalarında
gözlenmiştir ve klinik kullanımla arasındaki olası ilişki şöyledir:
Köpeklerdeki histolojik çalışmalarda gastrointestinal sistemde makroskopik olarak görünür
mukoza hiperemisi ve hemoraji görülmüştür. Mikroskopik araştırmalarda lenfatik dokuda bir
immün baskılanmayı belirten büyük değişiklikler ve böbrek ile testislerde tübüler ve atrofık
değişiklikler, prostat epitelyumunda nekrotik değişiklikler gösterilmiştir. Hayvan
çalışmalarında bendamustinin embriyojenik ve teratojenik olduğu gösterilmiştir.
Bendamustin kromozom hatalarını indükler ve in-vitroda olduğu gibi in-vivoda da
mutajeniktir. Dişi farelerde yapılan uzun süreli çalışmalara göre bendamustin karsinojeniktir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
6.2. Geçimsizlikler
BEASTİN Bölüm 6.6'da belirtilenler dışında hiçbir tıbbi ürünle karıştırılmamalıdır.
10 / 126.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında, ışıktan koruyarak ve ambalajında saklanmalıdır.
Enjeksiyonluk su ile 5-10 dakika içinde elde edilen çözelti hemen % 0,9’luk NaCl ile
seyreltilmelidir. Seyreltilen infüzyonluk çözelti 25ºC’yi geçmeyen oda sıcaklığında 3.5 saat
boyunca ve 2-8 ºC’de (buzdolabında) 2 gün stabildir. Bu süre geçirilmeden hemen
uygulanmalıdır.
6.5. Ambalajın niteliği ve içeriği
Alüminyum fiskeyle açılan kapaklı ve kauçuk tıpalı 10R tip-1 kehribar renkli cam flakonlar
içerisinde sunulmuştur. 10R’lik flakonlar 25 mg bendamustin hidroklorür içerir ve 1 flakon
içeren ambalaj kutularında temin edilir.
6.6. Beşeri tıbbi üründen arta kalan maddelerin imhası ve diğer özel önlemler
BEASTİN hazırlanması sırasında, inhalasyonu, cilt veya diğer muköz membranlarla
temasından kaçınılmalıdır (eldiven ve koruyucu kıyafet giyilmeli). Kontamine olan vücut
kısımları suyla dikkatli bir şekilde yıkanmalı ve sabunlanmalı, gözler fizyolojik sodyum
klorür solüsyonuyla yıkanmalıdır. Mümkünse sıvı geçirmez, kullan at emici örtülü özel
çalışma alanlarında (laminar flow) çalışılmalıdır. Hamile personel sitotoksik ilaçların
hazırlandığı alandan uzaklaştırılmalıdır.
İnfüzyon çözeltisi için konsantre toz enjeksiyonluk su ile sulandırılmalı, 9 mg/mL (%0.9)
sodyum klorür enjeksiyonluk çözelti ile seyreltilmeli sonra intravenöz infüzyon yoluyla
uygulanmalıdır. Aseptik teknik kullanılmalıdır.
Sulandırma
25 mg BEASTİN içine 10 mL enjeksiyonluk su eklenir ve karıştırılarak çözünür.
Seyreltme
Berrak bir çözelti elde edildiğinde (genellikle 5-10 dakika sonra) yaklaşık 500 mL'lik son
hacmi elde etmek için %0.9 sodyum klorür çözeltisi ile derhal tavsiye edilen toplam doza
seyreltilir.
BEASTİN diğer enjeksiyonluk çözeltilerle değil, %0.9 sodyum klorür çözeltisi ile
seyreltilmelidir.
Uygulama
Çözelti intravenöz infüzyon yoluyla 30-60 dakikada uygulanmalıdır. Flakonlar tek
kullanımlıktır. Kullanılmadan kalan kısım veya artık materyaller yerel gerekliliklere göre
imha edilmelidir.
7. RUHSAT SAHİBİ
BİEM İLAÇ SANAYİ ve TİC. A.Ş.
Turgut Reis Cad., No: 21, 06570, Tandoğan- Ankara
Tel: +90 312 230 29 29
Faks: +90 312 230 68 00
11 / 128. RUHSAT NUMARASI
2018 / 120
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 07.03.2018
Ruhsat Yenileme Tarihi:
10. KÜB'ün YENİLENME TARİHİ
07.03.2018
12 / 12