KISA ÜRÜN BİLGİSİ
1. Ürünün İsmi
HEPOTEC 70 mg kapsül
2. Kalitatif ve Kantitatif Bileşimi
Etkin madde
70 mg Silimarin’e eşdeğer Silybum marianum (L.) Gaertn (devedikeni) meyvesi kuru ekstresi
Yardımcı maddeler
Laktoz monohidrat (inek sütü kaynaklı) 55 mg
Yardımcı maddelerin tam listesi için bölüm 6.1’e bakınız.
3. Farmasötik Form
Kapsül
Kremimsi-sarı opak, sert, jelatin kapsül, açık kahverengimsi-sarı toz içerir.
4. Klinik Özellikler
4.1. Terapötik Endikasyonları
Erişkinlerde toksik karaciğer hasarı; kronik inflamatuvar, karaciğer hastalıkları ya da
karaciğer sirozu olan hastalarda destekleyici tedavi için kullanılır. Karaciğer koruyucudur.
HEPOTEC, karaciğeri korumaya yönelik bitkisel bir preparat olup karaciğer fonksiyon
bozuklukları ve düzensizliklerine karşı tedaviyi desteklemek amacıyla kullanılmaktadır.
Bu preparat akut zehirlenme olgularının tedavisi için uygun değildir.
4.2. Dozaj ve Uygulama Yöntemi
Başlangıç tedavisi olarak ve ciddi durumların tedavisinde doz günde 3 kere alınan 2
HEPOTEC kapsüldür. İdame dozu günde en fazla 3 kere 1 HEPOTEC kapsüldür.
Unutulan dozları dengelemek için çift doz alınmamalıdır, normal tedaviye devam edilmelidir.
Kapsül bütün olarak, yeterli miktarda su ile yemeklerle birlikte veya yemeklerden sonra
alınmalıdır.
Ürün kullanımıyla birlikte semptomlar 2 haftadan uzun sürerse, hekim tarafından tekrar
değerlendirilmelidir.
Özel popülasyonlara ilişkin ek bilgiler:
Böbrek/karaciğer yetmezliği:
1/6Böbrek/karaciğer yetmezliği olan hastalarda doz ayarlaması gerekli değildir.
Pediyatrik popülasyon:
HEPOTEC 18 yaşın altındaki çocuklarda (Bkz. Bölüm 4.3) kullanılmamalıdır.
Geriatrik popülasyon:
Yaşlı hastalarda doz ayarlaması yapılmasına gerek yoktur.
4.3. Kontrendikasyonlar
HEPOTEC
• Etkin maddeye veya içeriğindeki herhangi bir yardımcı maddeye karşı aşırı
duyarlılığı olanlarda,
• Asteraceae (papatyagiller) familyasından bitkilere karşı aşırı duyarlılığı olanlarda
• 18 yaşın altındaki çocuklarda,
kontrendikedir.
4.4. Kullanım İçin Özel Uyarılar ve Önlemler
Tedavinin başarılı olabilmesi için karaciğer hasarına neden olan etkenlerden (örn. alkol)
kaçınılması gerekmektedir.
HEPOTEC laktoz içermektedir. Nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
Kullanımı sırasında belirtilerin kötüleşmesi veya iki haftadan daha fazla sürmesi, idrar veya dışkı
renginde bir değişiklik olması veya sarılık görülmesi halinde hasta hekime danışması konusunda
bilgilendirilmelidir.
4.5. Diğer Tıbbi Ürünler İle Etkileşimler ve Diğer Etkileşim Şekilleri
HEPOTEC, karaciğerde CYP2C9 tarafından metabolize edilen ve glukuronidasyona uğrayan
ilaçlar ile etkileşir ve amiodaronun antiaritmik aktivitesini artırabilir.
Özel popülasyona ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlaması gerekli değildir.
Pediyatrik popülasyon:
18 yaşın altındaki çocuklarda kullanılmamalıdır.
2/64.6. Gebelik ve Laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar / Kontrasepsiyon
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımına ilişkin yeterli veri mevcut değildir.
Gebelik dönemi
HEPOTEC için, gebeliklerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3). Gebe kadınlarda kullanımı önerilmemektedir.
HEPOTEC gerekli olmadıkça gebelik döneminde kullanılmamalıdır.
Laktasyon dönemi
Laktasyon döneminde HEPOTEC kullanımıyla ilgili yeterli klinik deneyim mevcut değildir.
Bu nedenle laktasyon döneminde HEPOTEC kullanımı önerilmemektedir.
Üreme yeteneği (fertilite)
HEPOTEC’in üreme yeteneği üzerine etkisi ile ilgili yeterli veri mevcut değildir.
4.7. Araç ve Makine Kullanma Yeteneği Üzerindeki Etkiler
HEPOTEC’in araç ve makine kullanma üzerine yapılmış herhangi bir çalışma yoktur.
4.8. İstenmeyen Etkiler
Ağız kuruluğu, bulantı, mide rahatsızlıkları, gastrit iritasyon ve ishal gibi hafif gastrointestinal
semptomlar, baş ağrısı ve alerjik reaksiyonlar (ürtiker, dermatit, kaşıntı, anafilaksi, astım)
görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
3/6Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz Aşımı
HEPOTEC ile hiç doz aşımı olgusu bildirilmemiştir.
5. Farmakolojik Özellikler
5.1. Farmakodinamik Özellikler
Farmakoterapötik grup: Karaciğer tedavisi
ATC kodu: A05BA03
Silimarinin antitoksik etkisi karaciğer hasarının çok sayıda model hayvan deneylerinde (örn.
yeşil amanita ve karbon tetraklorür) gösterilmiştir. Silimarinin terapötik etkisi farklı etki
mekanizmalarına dayandırılmaktadır. Silmarin hepatositlerin dış hücre membranının yapısını
değiştirerek hepatoksinlerin hücre içine girişini engeller. Silimarin nükleolar polimeraz A’nın
aktivitesini stimüle ederek ribozomal protein sentezinde artışı ve lipid peroksidasyonunun
inhibisyonu ile sonuçlanır.
Bu hücresel etkiler karaciğer enzimleri, plazma proteinleri ve pıhtılaşma faktörlerinin klinik
normalleşmesi olarak kendini gösterir.
5.2. Farmakokinetik Özellikler
Emilim:
Oral uygulama sonrası 4-6 saat sonunda maksimum plazma konsantrasyonuna ulaşılır.
Absorbsiyon:
Silimarinin oral absorpsiyonu yaklaşık %23-47 olup, oral uygulamadan sonra safradaki
iyileşme %2-3 arasında değişir.
Biyotransformasyon:
Silibinin ve silimarinin diğer bileşenleri karaciğerde sülfat ve glukuronik asit ile hızlıca
konjuge olarak plazma ve safraya ulaşır.
Eliminasyon:
Metabolitler çoğunlukla safrada bulunur. Başlangıç dozunun %20-40’ bu yolla vücuttan atılır.
Silimarinin yarılanma ömrü 6 – 8 saattir. Maksimum plazma konsantrasyonu 1.3–1.9
μg/ml’dir.
4/65.3. Klinik Öncesi Güvenlik Verileri
Sıçan ve farelere oral olarak 2,5 mg veya 5,0 mg/kg uygulanan çalışmada silimarinin toksik
olmadığı kanıtlanmıştır. Sıçanlar üzerinde 12 ay süren bir çalışmada 2,5 mg/kg dozda
silimarin uygulanması sonucu toksik bir etki görülmemiştir.
Hayvanlarda doğum öncesi veya sonrası toksik bir etki görülmemiştir. Silimarinin
sıçanlardaki üreme üzerine etkisi yoktur.
Üreme toksisitesi, genotoksisite ve karsinojenik potansiyel açısından yeterli bir çalışma
mevcut değildir.
6. Farmasötik Özellikler
6.1. Yardımcı Maddelerin Listesi
Laktoz monohidrat (inek sütü kaynaklı)
Magnezyum stearat (E572)
Sarı demir oksit
Titanyum dioksit (E171)
Jelatin (sığır jelatini)
6.2. Geçimsizlikler
Geçerli değil.
6.3. Raf Ömrü
24 ay
6.4. Özel Saklama Önlemleri
25°C’nin altındaki oda sıcaklığında saklayınız.
6.5. Ambalajın Yapısı ve İçeriği
Her karton kutu, şeffaf PVC/ Alu blister içinde 30 kapsül olarak ambalajlanmıştır.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Kullanılmamış olan ürünler ya da atık materyaller Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği" ne uygun olarak imha edilmelidir.
5/67. Ruhsat Sahibi
World Medicine İlaç San. ve Tic. A.Ş.
15 Temmuz Mah. Cami Yolu Cad. No:50, K:1B-Zemin-4-5-6,
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. Ruhsat Numarası
2021/356
9. İlk Ruhsat Tarihi veya Ruhsatın Yenilenme Tarihi
İlk ruhsat tarihi: 05.10.2021
Ruhsat yenileme tarihi:
10. Küb'ün Yenilenme Tarihi
6/6