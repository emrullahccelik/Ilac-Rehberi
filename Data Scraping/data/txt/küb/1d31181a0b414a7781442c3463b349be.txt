1 / 18  KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
VEFİLDA  50 mg t ablet  
 
2. KALİTATİF VE KANTİTATİF BİLEŞİM 
Etkin madde:  
Vildagliptin     50 mg  
 
Yardımcı maddeler:  
Laktoz  (inek sütünden elde edilen ) 47,82 mg  
Sodyum nişasta glikolat   4 mg  
Yardımcı maddeler için bölüm 6.1’e bakınız.  
 
3. FARMASÖTİK FORM  
Tablet  
Beyaz veya beyazımsı renkte, düz, eğik kenarlı, yuvarlak tabletler.  
 
4. KLİNİK ÖZELLİKLER  
4.1. Terapötik endikasyonlar  
VEFİLDA , Tip 2 diyabet tedavisinde glisemik kontrolü arttırmak üzere diyet ve egzersize ilave 
olarak endikedir.  
Monoterapi olarak;  
- tek başına diyet ve egzersiz ile yeterli düzeyde kontrol edilemeyen ve kontrendikasyon ya da 
intolerans nedeniyle metforminin uygun olmadığı hastalarda.  
Aşağıdakiler ile kombinasyon halinde ikili oral tedavi olarak;  
- tolere edilebilen maksimum dozda metformin monoterapisine rağmen glisemik kontrolün 
yetersiz olduğu hastalarda metformin ile birlikte,  
- tolere edilebilen maksimum dozda bir sülfonilüre tedavisine rağmen glisemik kontrolün 
yetersiz olduğu ve kontrendikasyon ya da intolerans nedeniyle metforminin uygun olmadığı 
hastalarda bir sülfonilüre ile birlikte,  
- glisemik kontrolün yetersiz olduğu ve bir tiazolidindionun uygun olduğu hastalarda bir 
tiazolidindion (TZD) ile birlikte,  
Aşağıdakiler ile kombinasyon halinde üçlü oral tedavi olarak;  
- Diyet ve egzersize ek olarak sülfonilüre ve metformin ile ikili tedavinin yeterli düzeyde 
glisemik kontrolü sağlayamadığı durumlarda bir sülfonilüre ve metformin ile birlikte.  
 
Vildagliptin ayrıca diyet ve egzersize ek olarak stabil bir insülin dozunun yeterli glisemik kontrolü 
sağlayamadığı durumlarda insülin ile (metformin ile veya metforminsiz) kombinasyon halinde 
endikedir.  
 
VEFİLDA, ayrıca diyabeti tek başına diyet ve egzersiz ile yeterli düzeyde kontrol edilemeyen Tip 
2 diyabet hastalarında metformin ile birlikte başlangıç tedavisi olarak endikedir.  2 / 18  4.2. Pozoloji ve uygulama şekli  
Pozoloji:  
Yetişkinlerde:  
Monoterapi olarak, metformin ile ikili kombinasyon halinde, tiazolidindion ile ikili kombinasyon 
halinde, metformin ve bir sülfonilüre ile üçlü kombinasyon halinde ya da insülin (metformin ile ya 
da metforminsiz) ile kombinasyon halinde kullanıldığında önerilen günlük vildagliptin dozu 100 
miligramdır. 100 miligramlık doz, sabah 50 mg’lık bir doz ve a kşam 50 mg’lık bir doz olacak 
şekilde uygulanır.  
 
Bir sülfonilüre ile ikili kombinasyon halinde kullanıldığında, önerilen günlük vildagliptin dozu 
günde bir kez sabahları 50 miligramdır. Bu hasta popülasyonunda günlük 100 mg vildagliptin dozu, 
günde bir kez 50 mg vildagliptinden daha etkili değildir.  
 
Bir sülfonilüre ile birlikte kullanıldığında, hipoglisemi riskini azaltmak için daha düşük bir 
sülfonilüre dozu düşünülebilir.  
 
100 miligramdan daha yüksek dozlar önerilmemektedir.  
 
Eğer bir VEFİLDA dozu atlanırsa, hasta hatırlar hatırlamaz bu dozu almalıdır. Aynı gün çift doz 
alınmamalıdır.  
 
Vildagliptin ve metforminin bir tiazolidindion ile üçlü oral kombinasyon tedavisi olarak güvenliliği 
ve etkililiği kanıtlanmamıştır.  
 
Uygulama sıklığı ve süresi:  
VEFİLDA  için tavsiye edilen doz günde bir defa 50 mg veya günde iki defa 50 mg’dır (sabah 50 
mg ve akşam 50 mg olmak üzere).  
 
Uygulama şekli:  
Oral kullanım içindir.  
 
VEFİLDA, bütün halinde su ile yutulmalı; çiğnenmemeli, ezilmemeli ve bölünmemelidir.  
 
VEFİLDA  aç veya tok karnına, yemeklerle birlikte ya da ayrı olarak uygulanabilir (ayrıca bkz. 
Bölüm 5.2).  
 
50 mg’lık doz günde bir kez sabah uygulanmalıdır.  100 mg’lık doz, sabah ve akşam olmak üzere 
50 mg’lık iki doz halinde uygulanmalıdır.  
 
Özel popülasyonlara ilişkin ek bilgiler:  
Böbrek yetmezliği:  
Hafif derecede böbrek yetmezliği olan  hastalarda (kreatinin klerensi ≥  50 ml/dakika) doz 
ayarlaması gerekli değildir. Orta ya da ileri derecede böbrek yetmezliği ya da son dönem böbrek 
yetmezliği ( SDBY ) bulunan hemodiyaliz hastalarında önerilen doz, günde bir defa 50 mg’dır . 3 / 18  Karaciğer yetmezliği:  
VEFİLDA , tedavi öncesinde alanin aminotransferaz (ALT) ya da aspartat aminotransferaz (AST) 
düzeyler i normalin üst sınırının (ULN) > 3 katı olanlar da dahil olmak üzere karaciğer yetmezliği 
olan hastalarda kullanılmamalıdır (Bakınız Bölüm 4.4 ve 5.2).  
 
Pediyatrik popülasyon:  
Güvenlilik ve etkililik verilerinin eksikliği nedeniyle, VEFİLDA ’nın 18 yaşın altındaki hastalarda 
kullanılması önerilmez . 
 
Geriyatrik popülasyon:  
VEFİLDA  ile tedavi edilen 65 yaş ve üzeri ile 75 yaş ve üzeri hastalar ve genç hastalar arasında, 
genel güvenlilik, tolerabilite veya etkililik farkı gözlenmemiştir. Bu nedenle, yaşlı hastalarda doz 
ayarlaması gerekli değildir (bkz. Bölüm 5.1 ve 5.2) . 
 
4.3. Kontrendikasyonlar  
VEFİLDA , vildagliptine veya yardımcı maddelerden herhangi birine karşı bilinen aşırı duyarlılığı 
olan hastalarda kontrendikedir (bkz. Bölüm 6.1 ). 
 
4.4. Özel kullanım uyarıları ve önlemleri  
Genel : 
VEFİLDA , insüline gereksinimi olan hastalarda insülin yerine kullanılamaz. VEFİLDA, tip 1 
diyabet hastalarında veya diyabetik ketoasidoz tedavisinde kullanılmamalıdır . 
 
Böbrek yetmezliği:  
Son dönem böbrek yetmezliği (SDBY ) bulunan hemodiyaliz hastalarında sınırlı deneyim 
bulunmaktadır. Bu nedenle, bu hastalarda VEFİLDA dikkatle kullanılmalıdır . (ayrıca bkz. Bölüm 
4.2, 5.1 ve 5.2)  
 
Karaciğer yetmezliği:  
VEFİLDA , tedavi öncesinde ALT ya da AST düzeyleri normalin üst sınırının (ULN) > 3 katı 
olanlar da dahil olmak üzere karaciğer yetmezliği olan hastalarda kullanılmamalıdır . (ayrıca bkz.  
Bölüm 4.2 ve 5.2)  
 
Karaciğer enzim takibi:  
Nadir olarak (hepatit de dahil olmak üzere) karaciğerde fonksiyon bozukluğu vakaları 
bildirilmiştir. Bu vakalarda hastalar genelde asemptomatik seyretmiş, klinik sekeller gözlenmemiş 
ve karaciğer fonksiyon testleri (KFT), tedavi sonlandırıldıktan sonra nor mal düzeylere dönmüştür. 
VEFİLDA tedavisine başlanmadan önce hastanın başlangıçtaki değerlerinin bilinmesi amacıyla 
karaciğer fonksiyon testlerinin yapılması gerekmektedir. VEFİLDA ile tedavinin ilk yılında, 
karaciğer fonksiyonu üç aylık aralıklarla ve dah a sonra periyodik olarak izlenmelidir. Transaminaz 
düzeyleri yükselen hastalarda bu bulgunun doğrulanması için ikinci bir karaciğer fonksiyon 
değerlendirmesi yapılmalı ve daha sonra bu hastalar, anormallik(ler) normale dönünceye kadar sık 
sık karaciğer fon ksiyon testleri yapılarak izlenmelidir. AST ya da ALT düzeylerinde 3 x normalin 
üst sınırı (ULN) ya da daha yüksek bir artış devam ettiği takdirde, VEFİLDA tedavisinin kesilmesi 
önerilmektedir.  
 4 / 18  Sarılık ya da karaciğerde fonksiyon bozukluğuna işaret eden diğer belirtilerin görüldüğü hastalarda 
VEFİLDA  tedavisi sonlandırılmalıdır.  
 
VEFİLDA  tedavisinin sonlandırılması ve KFT normalizasyonundan sonra VEFİLDA  tedavisi 
yeniden başlatılmamalıdır.  
 
Kalp yetmezliği : 
New York Kalp Derneği (NYHA) fonksiyonel sınıfı I -III olan hastalar ile gerçekleştirilen bir 
vildagliptin klinik çalışmasında, vildagliptin ile tedavinin, plasebo ile karşılaştırıldığında, sol 
ventriküler fonksiyonda değişiklik ya da mevcut konjestif kalp yetmezliğinde (KKY) kötüleşme 
ile ilişkili olmadığı gösterilmiştir. Vildagliptin ile tedavi edilen NYHA fonksiyonel sınıf III 
hastalarda deneyim halen sınırlıdır ve bu lgular, kesin sonuçlara varılmasını engellemektedir (bkz. 
Bölüm 5.1).  
 
NYHA fonksiyonel sınıf IV düzeyindeki hastalarda vildagliptin kullanımına ilişkin deneyim 
bulunmamaktadır. Bu nedenle bu hastalarda vildagliptin kullanımı önerilmemektedir . 
 
Deri hastalıkları:  
Klinik dışı toksikoloji çalışmalarında maymunların ekstremitelerinde kabarcık ve ülserasyon da 
dahil olmak üzere deri lezyonları bildirilmiştir (bkz. Bölüm 5.3). Klinik çalışmalarda deri 
lezyonları artan bir insidansla gözlenmemiş olsa da diyabetik deri komplikasyonları olan 
hastalardaki deneyim sınırlıdır.  Bu nedenle, diyabetik hastanın rutin bakımıyla uyumlu olarak, 
kabarcık ya da ülserasyon gibi deri hastalıklarının takibi önerilmektedir . 
 
Akut p ankreatit:  
Vildagliptin kullanımı, akut pankreatit gelişme riski ile ilişkilendirilmiştir. Hastalar akut 
pankreatitin karakteristik semptom u (inatçı, ciddi karın ağrısı) hakkında bilgilendirilmelidir . 
 
Pankreatit şüphesi varsa, vildagliptin kesilmelidir; akut pankreatit doğrulanırsa, vildagliptin  
yeniden başlatılmamalıdır. Akut pankreatit öyküsü olan hastalarda dikkatli olunmalıdır.  
 
Hipoglisemi:  
Sülfonilürelerin hipoglisemiye neden oldukları bilinmektedir. Bir sülfonilüre ile kombinasyon 
halinde vildagliptin alan hastalar hipoglisemi riski altında olabilir. Bu nedenle, hipoglisemi riskini 
azaltmak amacıyla daha düşük bir sülfonilüre dozu düşünülebilir . 
 
Artralji:  
DPP-4 inhibitörleri alan hastalarda, şiddetli ve sakatlığa yol açabilen artraljiye dair pazarlama  
sonrası vakalar raporlanmıştır. Tedavi başlangıcından itibaren, semptomların başlama zamanı  bir 
gün ile yıllar arasında değişmiştir. İlaç bırakıldığında semptomların da ortadan kalktığı ve  hastalara 
aynı ilaç veya farklı bir DPP -4 inhibitörü yeniden verildiğinde semptomların tekrar  meydana 
geldiği görülmüştür. DPP -4 inhibitörleri, şiddetli eklem ağrısının olası nedeni olarak  düşünülmeli 
ve uygunsa ilaç bırakılm alıdır.  
 
Büllöz pemfigoid:  
Pazarlama sonrası dönemde; DPP -4 inhibitörleri alan hastalarda, hastaneye başvuru gerektiren  5 / 18  büllöz pemfigoid vakaları raporlanmıştır. Birçok vakada, ilaç bırakıldığında ve sistemik/topikal  
immünsupresif tedavi uygulandığında hastaların düzeldiği görülmüştür. Vildagliptin kullanırken  
ciltte oluşabilecek kabarcık ve erozyonların bildirilmesi hastalara anlatılmalıdır. Eğer büllöz  
pemfigoid riskinden şüphe edilirse vildagliptin  derhal bırakılmalı ve uygun tanı ve tedavi için  hasta 
bir dermatoloğa yönlendirilmelidir.  
 
Yardımcı maddeler:  
VEFİLDA t abletler laktoz içerir. Nadir kalıtımsal galaktoz intoleransı, total laktaz yetmezliği ya 
da glikoz -galaktoz malabsorpsiyon problemi olan hastaların bu ilacı kullanmamaları gerekir.  
 
Bu tıbbi ürün her dozunda 1 mmol (23 mg)’dan daha az sodyum ihtiva eder ; dozu nedeniyle 
herhangi bir uyarı gerekmemektedir.  
 
4.5. Diğer tıbbi ürünler ile etkileşimler ve diğer etkileşim şekilleri  
Vildagliptinin birlikte uygulanan tıbbi ürünlerle etkileşime girme potansiyeli düşüktür. Vildagliptin 
sitokrom P (CYP) 450 enzim substratı olmadığından ve CYP 450 enzimlerini inhibe etmediğinden 
ya da indüklemediğinden, bu enzimlerin substratı, inhibitörü ya da indükleyicisi olan etkin 
maddelerle etkileşmesi olası değildir . 
 
Pioglitazon, metformin ve gliburid ile kombinasyon:  
Bu oral antidiyabetiklerle yürütülen çalışmalardan elde edilen sonuçlar, klinik olarak anlamlı hiçbir 
farmakokinetik etkileşim göstermemiştir . 
 
Digoksin (P -glikoproteinleri substratı), varfarin (CYP2C9 substratı):  
Sağlıklı gönüllülerle gerçekleştirilen klinik çalışmalarda klinik olarak anlamlı hiçbir 
farmakokinetik etkileşim gözlenmemiştir. Ancak, bu sonuç hedef popülasyonda gösterilmemiştir . 
 
Amlodipin, ramipril, valsartan ya da simvastatin ile kombinasyon:  
Sağlıklı gönüllülerde amlodipin, ramipril, valsartan ve simvastatin ile ilaç -ilaç etkileşimi 
çalışmaları yürütülmüştür. Bu çalışmalarda, vildagliptin ile birlikte uygulamadan sonra klinik 
olarak anlamlı hiçbir farmakokinetik etkileşim gözlenmemiştir.  
 
ADE inhibitörleriyle kombinasyon:  
VEFİLDA  ile birlikte ADE inhibitörleri kullanan hastalarda, anjiyoödem riskinde artış görülebilir 
(bkz. Bölüm 4.8).  
 
Vildagliptinin hipoglisemik etkisi, sülfonilüreler, meglitinidler ve biguanidler sınıfından oral 
antidiyabetik tıbbi ürünlerde olduğu gibi, aralarında tiyazidlerin, kortikosteroidlerin, tiroid 
ilaçlarının ve sempatomimetiklerin de bulunduğu belirli etkin maddeler tarafından azaltılabilir . 
 
Özel popülasyonlara ilişkin ek bilgiler:  
Özel popülasyonlara ilişkin veri bulunmamaktadır.  
 
Pediyatrik popülasyon:  
Pediyatrik popülasyona ilişkin veri bulunmamaktadır.  
 6 / 18  4.6. Gebelik ve laktasyon  
Genel tavsiye:  
Gebelik kategorisi: C . 
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
VEFİLDA  tedavisi sırasında çocuk doğurma potansiyeli bulunan kadınlara etkili bir doğum kontrol 
yöntemi kullanmaları önerilmelidir.  
 
Gebelik dönemi  
Vildagliptinin gebe kadınlarda kullanımına ilişkin yeterli veri mevcut değildir. Hayvanlarda 
yapılan çalışmalarda yüksek dozlarda, üreme toksisitesi gözlenmiştir (bkz. Bölüm 5.3.). İnsanlara 
yönelik potansiyel risk bilinmemektedir.  
 
İnsanlar üzerindeki kullanımına ilişkin yeterli veri bulunmadığından, VEFİLDA gebelik sırasında 
kullanılmamalıdır . 
 
Laktasyon dönemi  
Vildagliptinin insan sütüyle atılıp atılmadığı bilinmemektedir. Hayvanlar üzerinde yapılan 
çalışmalar, vildagliptinin sütle atıldığını göstermektedir. VEFİLDA emzirme döneminde 
kullanılmamalıdır . 
 
Üreme yeteneği /Fertilite  
 VEFİLDA’nın insanlar üzerindeki üreme yeteneğine ilişkin çalışma yapılmamıştır. (bkz. Bölüm 
5.3) 
 
4.7. Araç ve makine kullanımı üzerindeki etkiler  
Araç ve makine kullanımı üzerindeki etkilerle ilgili herhangi bir çalışma yapılmamıştır. Bu nedenle 
istenmeyen etki olarak sersemlik hisseden hastalar araç veya makine kullanmaktan kaçınmalıdır . 
 
4.8. İstenmeyen etkiler  
Güvenlilik profilinin özeti  
Güvenlik verileri, en az 12 hafta süreli, randomize, çift kör, plasebo kontrollü çalışmalarda, günlük 
100 mg (günde iki kez 50 mg) vildagliptin dozuna maruz kalan toplam 5.451 hastadan elde 
edilmiştir. Bu hastalardan 4.622’si monoterapi olarak vildagliptin ve 829’u ise plasebo almıştır.  
 
Karşılaşılan advers olayların büyük bölümü hafif şiddette ve geçici olmuş, tedavinin kesilmesini 
gerektirmemiştir. Advers reaksiyonlar ile yaş, etnik köken, maruziyet süresi veya günlük doz 
arasında herhangi bir ilişki saptanmamıştır. Sülfonilüre ve insüli n ile birlikte vildagliptin alan 
hastalarda hipoglisemi bildirilmiştir. Vildagliptin kullanımı ile akut pankreatit riski bildirilmiştir 
(bkz. Bölüm 4.4).  
 
Advers reaksiyonların tablo halinde listesi  
Çift kör çalışmalarda monoterapi olarak ya da ilave kombinasyon tedavisi içinde vildagliptin  alan 
hastalarda bildirilen advers reaksiyonlar, sistem organ sınıfına ve mutlak sıklığına göre 
sunulmaktadır Her sıklık gruplandırması içinde advers ilaç reaksiyonları, azalan ciddilik 
derecesine göre sunulmaktadır. Ayrıca, her bir advers ilaç reaksiyonun a karşılık gelen sıklık 7 / 18  kategorisi, aşağıdaki sisteme dayanmaktadır: çok yaygın (≥1/10); yaygın (≥1/100 ila <1/10); 
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), 
bilinmiyor (eldeki verilerden hareketle tahmin edilemiyor)  
 
Tablo 1  Kontrollü klinik çalışmalarda ve pazarlama sonrası deneyimlerde monoterapi 
veya ek tedavi olarak vildagliptin alan hastalarda bildirilen advers 
reaksiyonlar  
Sistem organ sınıfı - advers reaksiyon  Sıklık  
Enfeksiyonlar ve enfestasyonlar  
Nazofarenjit  Çok yaygın  
Üst solunum yolu enfeksiyonu  Yaygın  
Metabolizma ve beslenme hastalıkları  
Hipoglisemi  Yaygın olmayan  
Sinir sistemi hastalıkları  
Sersemlik hali Yaygın  
Baş ağrısı  Yaygın  
Titreme  Yaygın  
Göz hastalıkları  
Bulanık görme  Yaygın  
Gastrointestinal hastalıklar  
Kabızlık  Yaygın  
Mide bulantısı  Yaygın  
Gastroözofageal reflü hastalığı  Yaygın  
İshal  Yaygın  
Üst dahil olmak üzere karın ağrısı  Yaygın  
Kusma  Yaygın  
Gaz Yaygın  olmayan  
Pankreatit  Seyrek  
Hepato -bilier  hastalıklar  
Hepatit  Bilinmiyor*  
Deri ve deri altı doku hastalıkları  
Hiperhidroz  Yaygın  
Döküntü  Yaygın  
Kaşıntı  Yaygın  
Dermatit  Yaygın  
Ürtiker  Yaygın olmayan  
Büllöz pemfigoid dahil eksfolyatif ve büllöz cilt lezyonları  Bilinmiyor*  
Kütanöz vaskülit  Bilinmiyor*  
Kas-iskelet bozuklukları, bağ doku ve kemik hastalıkları  
Artralji  Yaygın  
Miyalji  Yaygın  
Üreme sistemi ve meme hastalıkları  
Erektil disfonksiyon  Yaygın olmayan  
Genel bozukluklar ve uygulama bölgesine ilişkin hastalıklar  
Asteni  Yaygın  8 / 18  Periferik ödem  Yaygın  
Yorgunluk  Yaygın olmayan  
Üşüme  Yaygın olmayan  
Tetkikler  
Anormal karaciğer fonksiyon testleri  Yaygın olmayan  
Kilo artışı  Yaygın olmayan  
* Pazarlama sonrası deneyime dayalı.  
 
Seçilmiş advers reaksiyonların tanımı  
Karaciğer yetmezliği  
Seyrek sıklıkla karaciğer fonksiyon bozukluğu (hepatit dahil) vakaları bildirilmiştir. Bu vakalarda 
hastalar genellikle klinik sekel olmaksızın asemptomatik olmuş ve tedavi kesildikten sonra 
karaciğer fonksiyonu normale dönmüştür. Süresi 24 haftaya kadar olan kontrollü monoterapi ve ek 
tedavi çalışmalarından elde edilen verilerde, ≥ 3x ULN ALT veya AST yükselmelerinin (en az 2 
ardışık ölçümde veya tedavi sırasındaki son ziyarette mevcut olarak sınıflandırılır) insidansı günde 
bir kez 50 mg vildagliptin, günde iki kez 50 mg vildagliptin ve tüm karşılaştırıcılar için sırasıyla 
%0,2, %0,3 ve %0,2 bulunmuştur. Transaminazlardaki bu yük selmeler genellikle asemptomatik 
olmuş, progresif yapıda olmadığı görülmüş ve kolestaz veya sarılık ile ilişkili olmadığı 
belirlenmiştir.  
 
Anjiyoödem  
Vildagliptin ile kontrollere benzer oranda seyrek anjiyoödem vakaları bildirilmiştir. Vakaların daha 
büyük bir oranı, bir ACE inhibitörü ile kombinasyon halinde vildagliptin uygulandığında rapor 
edilmiştir. Olayların çoğu hafif şiddette olmuş ve devam eden vildagliptin tedavisi ile düzelmiştir.  
 
Hipoglisemi  
Aktif bir karşılaştırıcı veya plasebo (%0,2) ile karşılaştırmalı kontrollü monoterapi çalışmalarında 
vildagliptin (%0,4) monoterapi olarak kullanıldığında hipoglisemi yaygın olmayan sıklıkla 
görülmüştür. Ağır veya ciddi hipoglisemi olayı bildirilmemiştir. Metformine ek olarak 
kullanıldığında, vildagliptin ile tedavi edilen hastaların %1’inde ve plasebo ile tedavi edilen 
hastaların %0,4’ünde hipoglisemi meydana gelmiştir. Pioglitazon eklendiğinde, vildagliptin ile 
tedavi edilen hastaların %0,6’sında ve plase bo ile tedavi edilen hastaların %1,9’unda hipoglisemi 
ortaya çıkmıştır. Sülfonilüre eklendiğinde, vildagliptin ile tedavi edilen hastaların %1,2’sinde ve 
plasebo ile tedavi edilen hastaların %0,6’sında hipoglisemi meydana gelmiştir. Sülfonilüre ve 
metformi n eklendiğinde, vildagliptin ile tedavi edilen hastaların %5,1’inde ve plasebo ile tedavi 
edilen hastaların %1,9’unda hipoglisemi görülmüştür. İnsülin ile kombinasyon halinde vildagliptin 
alan hastalarda hipoglisemi insidansı vildagliptin için %14 ve plase bo için %16 olmuştur.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiy onu Türkiye 
Farmakovijilans Merkez i (TÜFAM)’ne bildirmeleri gerek mektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0312 218 35 99).  
 9 / 18  4.9. Doz aşımı ve tedavisi  
Vildagliptin ile doz aşımına ilişkin veriler sınırlıdır.  
 
Belirtiler ve semptomlar:  
Olası doz aşımı semptomları hakkındaki bilgiler, 10 gün boyunca vildagliptin verilen sağlıklı 
gönüllüler üzerinde yürütülen, bir artan doz tolere edilebilirliği çalışmasından alınmıştır. 400 mg 
dozda, 3 kas ağrısı vakası ve birer gönüllüde, hafif ve geçici  parestezi, ateş, ödem ve lipaz 
düzeylerinde geçici yükselme görülmüştür. 600 mg dozunda, bir gönüllüde ellerde ve ayaklarda 
ödem kreatin fosfokinaz (CPK), aspartat aminotransferaz (AST), C -reaktif protein (CRP) ve 
miyoglobin düzeylerinde artış görülmüştür . Farklı üç gönüllünün ayaklarında ödem oluşmuş ve 
bunlardan ikisinde parestezi de görülmüştür. Çalışmadaki tıbbi ürünün kesilmesinin ardından tüm 
semptomlar ve laboratuvar anormallikleri tedavi gerektirmeksizin iyileşmiştir.  
 
Tedavi:  
Doz aşımı halinde, destekleyici tedavi önerilmektedir. Vildagliptin hemodiyaliz yoluyla 
uzaklaştırılamaz. Diğer yandan, temel hidroliz metaboliti (LAY 151) hemodiyalizle vücuttan 
uzaklaştırılabilir.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Diyabette kullanılan ilaçlar -Dipeptidil p eptidaz -4 (DPP -4) inhibitörleri  
ATC kodu: A10BH02  
Adacıklar üzerinde uyarıcı etkiye sahip ilaçlar sınıfından olan vildagliptin, güçlü ve seçici bir 
dipeptidil peptidaz 4 (DPP -4) inhibitörüdür.  
 
Etki mekanizması  
Vildagliptin uygulaması, DPP -4 aktivitesinin hızlı ve tam olarak inhibe edilmesini sağlar ve 
inkretin hormonlar GLP -1 (glukagon benzeri peptid 1) ve GIP (glukoza bağımlı insülinotropik 
polipeptid)’in endojen açlık ve tokluk düzeylerini yükseltir.  
 
Farmakodinamik etkiler  
Vildagliptin, inkretin hormonların endojen düzeylerini yükselterek beta hücrelerinin glukoza 
duyarlılığını artırır; bu da glukoza bağımlı insülin salınımının yükselmesini sağlar. Tip 2 diyabetli 
hastalarda günde 50 -100 mg vildagliptin ile tedavi, HOMA -β (Homeostaz Modeli 
Değerlendirmesi -β), proinsülin/insülin oranı ve sık yapılan öğün tolerans testinden alınan beta 
hücresi duyarlılığı ölçümleri gibi beta hücre fonksiyonu belirteçlerinde anlamlı ölçüde iyileşme 
sağlamıştır. Diyabetik olmayan (normal glisemik ) kişilerde, vildagliptin insülin salınımını uyarmaz 
veya glukoz düzeylerini düşürmez.  
 
Vildagliptin aynı zamanda endojen GLP -1 düzeylerini yükselterek alfa hücrelerinin de glukoza 
karşı duyarlılığını artırır; bu da kan glukoz düzeyine daha uygun glukagon salınımına neden olur.  
 
Hiperglisemi sırasında inkretin hormon düzeylerinin yükselmesine bağlı olarak  insülin/glukagon 
oranındaki artışın fazla oluşu, açlık ve tokluk hepatik glukoz üretiminde azalmaya ve dolayısıyla 
gliseminin azalmasına yol açar.  
 10 / 18  Artan GLP -1 düzeylerinin mide boşalmasını geciktirdiği bilinmektedir; diğer yandan bu etki 
vildagliptin tedavisinde gözlenmemektedir.  
 
Klinik etkililik ve güvenlilik  
Tip 2 diyabeti olan 15 .000’den fazla hasta 2 yıldan daha uzun süren çift kör plasebo veya aktif -
kontrollü klinik çalışmalara katılmıştır. Bu çalışmalarda, vildagliptin 9 .000’den fazla hastaya 
günde bir kez 50 mg, günde iki kez 50 mg veya günde bir kez 100 mg’lık dozlarda uygulanmıştır. 
5.000’den fazla erkek ve 4 .000’den fazla kadın hasta günde bir kez vildagliptin 50 mg veya 100 
mg almıştır. Günde bir kez 50 mg veya 100 mg vildagliptin alan 1 .900’den fazla hastanın 65 yaş 
ve üzerinde olduğu belirlenmiştir. Bu çalışmalarda, vildagliptin tip 2 diyabeti olan, daha önce ilaç 
almamış hastalarda monoterapi olarak veya diğer antidiyabetik tıbbi ürünlerle hastalığı yeterli 
ölçüde kontrol altına alınamayan hastalarda kombinasyon halinde uygulanmıştır.  
 
Genel olarak, vildagliptin, monoterapi olarak verildiğinde ya da metformin veya bir sülfonilüre 
veya bir tiazolidindion ile kombinasyon halinde kullanıldığında, glisemik kontrolde iyileşme 
sağlamıştır; bu durum çalışma son noktasında, HbA 1C düzeylerinde başlangıca göre klinik olarak 
anlamlı düşüşlerin ölçülmesiyle ortaya konulmuştur (bkz. Tablo 2). 
 
Klinik çalışmalarda, vildagliptin kullanımı sonucunda HbA 1C düzeylerinde görülen azalmalar, 
başlangıçtaki HbA 1C düzeyleri daha yüksek olan hastalarda daha fazla olmuştur.  
 
Kontrollü ve çift -kör olarak gerçekleştirilen 52 haftalık bir çalışmada, vildagliptin (günde iki kez 
50 mg) başlangıç HbA 1C düzeyini -%1 düşürürken, metformindeki azalma -%1,6 olarak 
gerçekleşmiştir (2 g/gün doza titre edilmiştir). İstatistiksel olarak eşdeğerlik  değerine 
ulaşılamamıştır. Vildagliptin ile tedavi edilen hastalarda bildirilen gastrointestinal advers reaksiyon 
insidansı, metformin ile tedavi edilenlere göre anlamlı derecede düşük olmuştur.  
 
Kontrollü ve çift -kör olarak gerçekleştirilen 24 haftalık bir çalışmada, vildagliptin (günde iki kez 
50 mg) rosiglitazon (günde bir kez 8 mg) ile karşılaştırılmıştır. Başlangıçtaki ortalama HbA 1C 
değeri %8 ,7 olan hastalarda elde edilen ortalama azalma, vildagliptin ile tedavi edilenlerde -%1,2, 
rosiglitazon ile tedavi edilenlerde de -%1,48 olarak saptanmıştır. Rosiglitazon verilen hastalarda 
ortalama vücut ağırlığı artışı +1 ,6 kg olurken, vildagliptin verilen hastalarda vücut ağırlığı artışı 
olmamıştır ( -0,3 kg). Periferik ödem insidansı vildagliptin grubunda rosiglitazon grubuna kıyasla 
daha düşük bulunmuştur (sırasıyla %2 ,1 ve %4 ,1). 
 
2 yıl süren bir klinik çalışmada, vildagliptin (günde iki kez 50 mg) gliklazid (günde 320 mg’a 
kadar) ile karşılaştırılmıştır. Başlangıç değeri ortalama %8 ,6 olan HbA 1c düzeylerinde iki yıl sonra 
gözlenen ortalama düşüşler vildagliptin ile % -0,5, gliklazid ile % -0,6 olmuştur. İstatistiksel 
eşdeğerlik saptanmamıştır. Hipoglisemik olaylarla ilişki oranının vildagliptin ile (%0 ,7), gliklazid 
(%1,7) kıyasla daha düşük olduğu görülmüştür.  
 
24 haftalık bir çalışmada, metformin tedavisi ile (günlük ortalama doz: 2 .020 mg) yeterli kontrol 
sağlanamayan hastalarda vildagliptin (günde iki kez 50 mg), pioglitazon (günde bir kez 30 mg) ile 
karşılaştırılmıştır. Başlangıç değeri ortalama %8 ,4 olan HbA 1c düzeylerinde gözlenen ortalama 
düşüşler metformine ilave edilen vildagliptin ile % -0,9, metformine ilave edilen pioglitazonla ise 
%-1.0 olarak belirlenmiştir. Metformine ilave pioglitazon alan hastalarda ortalama +1 ,9 kg’lık 11 / 18  ağırlık artışı gözlenirken, metformine ilave vildagliptin alan hastalarda +0 ,3 kg’lık ağırlık artışı 
gözlenmiştir.  
 
2 yıl süren bir klinik çalışmada, metformin (günlük ortalama doz: 1 .894 mg) ile tedavi edilen 
hastalarda tedaviye ilave edilen vildagliptin (günde iki kez 50 mg) ve g limepirid (günde 6 mg’a 
kadar - 2 yıldaki ortalama doz: 4 ,6 mg) karşılaştırılmıştır. 1 yıl sonra, HbA 1c düzeylerindeki 
düşüşün, ortalam a %7 ,3’lük başlangıç düzeyinden , metformine ilave edilen vildagliptin ile % -0,4, 
metformine ilave edilen glimepirid ile % -0,5 olduğu saptanmıştır. Vücut ağırlığındaki değişimin 
vildagliptin ile -0,2 kg iken glimepirid ile +1 ,6 kg olduğu gözlenmiştir. Hipoglisemi insidansının 
vildagliptin grubunda (%1. ,7) glimepirid grubuna (%16 ,2) kıyasla anlamlı oranda daha düşük 
olduğu görülmüştür. Çalışmanın sonlanma noktasında (2 yıl), her iki tedavi grubunda da HbA 1c 
düzeylerinin iki grupta da başlangıç değerlerine benzer olduğu ve vücut ağırlığı değişikliklerinin 
ve hipoglisemi farklarının korunduğu gözlenmiştir.  
 
52 haftalık bir çalışmada, metformin tedavisi ile yeterli kontrol sağlanamayan hastalarda tedaviye 
eklenen vildagliptin (günde iki kez 50 mg) ile gliklazid (ortalama günlük doz 229 ,5 mg) 
karşılaştırılmıştır. 1 yıl sonra HbA 1c’de metformine ilave edilen vildagliptin ile % - 0,81 (ortalama 
başlangıç HbA lc % 8,4) ve metformine ilave edilen gliklazid ile % -0,85’lik (ortalama başlangıç 
HbA 1c % 8,5) ortalama azalmalar saptanmış ve istatistiksel eşit etkililik  (%95 CI -0,11 -0,2) elde 
edilmiştir. Vildagliptin ile  vücut ağırlığı değişikliği +0 ,1 kg iken, gliklazid ile +1 ,4 kg’lık bir kilo 
artışı gözlenmiştir.  
 
24 haftalık bir çalışmada daha önce ilaç kullanmamış hastalarda başlangıç tedavisi olarak 
vildagliptin ve metforminin sabit doz kombinasyonu (günde iki kez 50 mg/500  mg veya günde iki 
kez 50 mg/1 .000 mg dozuna kademeli olarak titre edilen) kullanımı değerlendirilmiştir. Ortalama 
HbA 1c azalmaları her iki tedavinin monoterapisine kıyasla vildagliptin artı metformin kombinasyon 
tedavisi ile anlamlı olarak daha yüksek bulunmuştur. Ortalama %8 ,6 olan başlangıç HbA 1c değeri, 
günde iki kez 50 mg/1 .000 mg vildaglip tin/metformin ile % -1,82, günde iki kez 50 mg/500 mg 
vildagliptin/metformin ile % -1,61, günde iki kez 1 .000 mg metformin ile -%1,36 ve günde iki kez 
50 mg vildagliptin ile - %1,09 oranında azalmıştır. Başlangıç HbA 1c değeri  % 10 olan hastalarda 
daha fazla HbA 1c azalması gözlenmiştir.  
 
Tip 2 diyabet ve orta derecede böbrek yetmezliği (N=294) veya şiddetli böbrek yetmezliği (N=221) 
olan 515 hastada günde bir kez vildagliptin 50 mg’ın plaseboya kıyasla tedavi etkisini 
değerlendirme amaçlı 24 haftalık, çok merkezli, randomize, çift kör, plasebo kontrollü bir çalışma 
yapılmıştır. Orta ve şiddetli böbrek yetmezliği olan hastaların sırasıyla %68,8’i ve %80,5’i 
başlangı çta insülin ile tedavi edilmiştir (ortalama günlük doz sırasıyla 56 ünite ve 51,6 ünite). Orta 
derecede böbrek yetmezliği olan hastalarda vildagliptin, plasebo ile karşılaştırıldığında Hb A1c’yi, 
başlangıçtaki ortalama %7,9 değerinden önemli ölçüde azaltmış tır (% -0,53’lük fark). Şiddetli 
böbrek yetmezliği olan hastalarda vildagliptin, plasebo ile karşılaştırıldığında Hb A1c’yi, 
başlangıçtaki ortalama %7,7 değerinden önemli ölçüde azaltmıştır (% -0,56 fark).  
 
Metformin ( 1.500 mg/gün) ve glimepirid ( 4 mg/gün) ile kombinasyon halindeki vildagliptinin 
(günde iki kez 50 mg) etkililiğini ve güvenliliğini değerlendirmek amacıyla 318 hasta ile 24 hafta 
süreli, randomize, çift kör, plasebo kontrollü bir çalışma gerçekleştirilmiştir. Metformin ve 
glimepirid i le kombinasyon halindeki vildagliptin, plasebo ile karşılaştırıldığında, HbA 1c değerini 12 / 18  anlamlı düzeyde düşürmüştür. Ortalama başlangıç HbA 1c değerinde (%8 ,8) plaseboya göre 
düzeltilen ortalama düşüş -%0,76 olmuştur.  
 
Eşzamanlı metforminin kullanıldığı (N=276) ya da kullanılmadığı (N=173), stabil dozda bazal ya 
da premiks insülin (ortalama günlük doz: 41 ünite) ile kombinasyon halindeki vildagliptinin (günde 
iki kez 50 mg) etkililiğini ve güvenliliğini değerlendirme ama cıyla 449 hasta ile 24 hafta süreli, 
randomize, çift kör, plasebo kontrollü bir çalışma gerçekleştirilmiştir. Plasebo ile 
karşılaştırıldığında, insülin ile kombinasyon halindeki vildagliptin, HbA 1c değerini anlamlı 
düzeyde düşürmüştür. Popülasyonunun tamam ında başlangıçta %8 ,8 olan HbA 1c değerinden, 
plaseboya göre düzeltilen ortalama düşüşün -%0,72 olduğu görülmüştür. Eşzamanlı metformin ile 
birlikte ya da metforminsiz insülin ile tedavi edilen alt gruplarda plaseboya göre düzeltilen ortalama 
HbA 1c düşüşü sırasıyla -%0,63 ve -%0,84 olmuştur. Popülasyonun genelinde hipoglisemi insidansı 
vildagliptin ve plasebo gruplarında sırasıyla %8 ,4 ve %7 ,2 olarak bulunmuştur. Vildagliptin alan 
hastalarda kilo artışı olmazken (+0 ,2 kg) plasebo alanlarda kilo düşüşü gözlenmiştir.( -0,7 kg).  
 
İnsülin (kısa ve uzun etkili, ortalama insülin dozu 80 IU/gün) ile kontrol edilemeyen daha fazla 
ilerlemiş tip 2 diyabet hastaları ile yürütülen başka bir 24 haftalık çalışmada, insüline vildagliptin 
(günde iki kez 50 mg) eklendiğinde HbA 1c değerindeki ortalama düşüş, plasebo artı insülin ile 
karşılaştırıldığında istatistiksel olarak anlamlı şekilde daha büyük olmuştur  (%0,5 karşısında 
%0,2). Hipoglisemi insidansı plasebo grubuna göre vildagliptin grubunda daha düşük bulu nmuştur 
(%29 ,6 karşısında %22 ,9). 
 
Tablo 2  Plasebo kontrollü monoterapi çalışmalarında ve eklenme kombinasyon 
tedavisi çalışmalarında vildagliptin ile elde edilen temel etkililik sonuçları 
(primer etkililik ITT popülasyonu)  
Plasebo kontrollü 
monoterapi 
çalışmaları  Başlangıçtaki 
ortalama 
HbA 1c (%) 24. haftada 
HbA 1c’de başlangıca 
göre ortalama 
değişim (%)  24. haftada 
HbA 1c’de plaseboya 
göre düzeltilmiş 
ortalama değişim 
(%) (%95 CI)  
Çalışma 2301: günde 
iki kez Vildagliptin 50 
mg (N=90 ) 8,6 -0,8 -0,5* (-0,8;-0,1) 
Çalışma 2384: günde 
iki kez Vildagliptin 50 
mg (N=79 ) 8,4 -0,7 -0,7* (-1,1;-0,4) 
* p< 0 ,05, plasebo karşısında  
Ek tedavi / 
Kombinasyon 
çalışmaları     
günde iki kez 50 mg 
Vildagliptin + 
metformin (N= 143 ) 8,4 -0,9 -1,1* (-1,4,-0,8) 
günde bir kez 50 mg 
Vildagliptin + 
glimeprid (N=132)  8,5 -0,6 -0,6* (-0,9, -0,4) 13 / 18  günde iki kez 50 mg 
Vildagliptin + 
pioglitazon (N=136)  8,7 -1 -0,7* (-0,9, -0,4) 
günde iki kez Vildagliptin 
50 mg + metformin + 
glimepirid (N=152)  8,8 -1 -0,8* (-1; -0,5) 
* p< 0 ,05 plasebo + komparatör karşısında  
 
Tip 2 diyabetli ve konjestif kalp yetmezlikli (NYHA sınıf I -III) hastalarda, 52 haftalık çok 
merkezli, randomize, çift kör gerçekleştirilen çalışmada; günde iki kez 50 mg vildagliptinin 
(N=128) plasebo (N=126) ile karşılaştırmada sol ventriküler ejeksiyon fraksiyonu (SVEF) 
üzerindeki etkisi değerlendirilmiştir. Vildagliptinin sol ventriküler fonksiyonda değişiklik ya da 
mevcut KKY’de kötüleşme ile ilişkili olmadığı görülmüştür. Kardiyovasküler olayların genel 
olarak dengeli olduğu hükmüne varılmıştır. Vilda gliptin ile tedavi edilen NYHA sınıf III kalp 
yetmezlikli hastalarda kardiyak olaylar plasebo ile karşılaştırıldığında hafif oranda daha fazla 
olmuştur. Bununla birlikte, başlangıçta plasebo lehine olan KV riskteki dengesizlikler ve düşük 
olay sayısı kesin  sonuçlara varılmasını engellemektedir. 16. haftada p lasebo ile 
karşılaştırıldığında vildagliptin HbA 1c’yi, ortalama %7 ,8’lik başlangıç değerinden anlamlı 
oranda düşürmüştür (%0 ,6 fark). NYHA sınıf III olan alt grupta, plaseboya kıyasla HbA 1c'deki 
düşüş da ha düşüktür (%0,3 fark) ancak bu sonuç hasta sayısının az olması (n=44) ile sınırlıdır. 
Genel popülasyonda hipoglisemi insidansı vildagliptin ve plasebo gruplarında sırasıyla %4 ,7 ve 
%5,6 olmuştur.  
 
Tip 2 diyabetli yeni teşhis edilmiş hastalarda standart bakım ilk metformin monoterapisine ve 
ardından vildagliptin (sıralı tedavi grubu) (N = 1.003) kombinasyonuna karşı vildagliptin ve 
metformin ile erken kombinasyon tedavisinin (N = 998) etkisini değerl endirmek üzere tip 2 
diyabetli hastalarda beş yıllık çok merkezli, randomize, çift kör bir çalışma (VERIFY) 
yapılmıştır. Günde iki kez 50 mg vildagliptin artı metformin kombinasyon rejimi, daha önce 
tedavi görmemiş tip 2 diyabetli hastalarda metformin mono terapisine kıyasla “teyit edilmiş ilk 
tedavi başarısızlığına kadar geçen süre” (HbA değeri ≥%7) riskinde 5 yıllık çalışma süresi 
boyunca istatistiksel ve klinik olarak anlamlı bir bağıl azalma ile sonuçlanmıştır (HR [%95 CI]: 
0,51 [0,45; 0,58]; p<0,001). Başlangıç tedavi başarısızlığı (HbA değeri ≥%7) insidansı, 
kombinasyon tedavi grubunda 429 (%43,6) hasta ve sıralı tedavi grubunda 614 (%62,1) hasta 
olmuştur.  
 
Kardiyovasküler risk  
2 yıldan uzun süreli (vildagliptin için ortalama 50 hafta ve karşılaştırma ajanları için 49 hafta) 
37 faz III ve IV monoterapi ve kombinasyon tedavisi klinik çalışmasına ait bağımsız ve 
prospektif olarak karara bağlanan kardiyovasküler olayların meta -anali zi yapılmış ve 
vildagliptin tedavisinin, karşılaştırma ilaçlarına kıyasla kardiyovasküler riskte bir artış ile ilişkili 
olmadığını göstermiştir. Akut miyokard enfarktüsü, inme veya kardiyovasküler ölüm dahil 
olmak üzere karara bağlanan majör kardiyovasküle r olaylardan (MACE) oluşan bileşik 
sonlanım noktası, kombine aktif ve plasebo karşılaştırma ajanlarına karşı vildagliptin için 
benzer olmuştur [Mantel -Haenszel risk oranı (M -H RR) 0,82 (%95 GA 0,61 -1,11)]. Vildagliptin 
ile tedavi edilen 9.599 hastanın 83’ü nde (%0,86) ve karşılaştırma ilacı ile tedavi edilen 7.102 
hastanın 85’inde (%1,20) bir MACE meydana gelmiştir. Her bir MACE bileşeninin 14 / 18  değerlendirilmesi riskte bir artış göstermemiştir (benzer M -H RR). Hastaneye yatmayı 
gerektiren KY veya yeni KY başlangıcı olarak tanımlanan doğrulanmış kalp yetmezliği (KY) 
olayları, M -H RR’si 1,08 (%95 GA 0,68 -1,7) olan, vildagliptin ile tedavi edilen 41  (%0,43) 
hastada ve karşılaştırma ajanı ile tedavi edilen 32 (%0,45) hastada bildirilmiştir.  
 
5.2. Farmakokinetik özellikler  
Genel Özellikler:  
Emilim:  
Aç karnına oral olarak alınan vildagliptin, hızla emilir ve doruk plazma konsantrasyonuna 1,7. 
saatte ulaşır. Besinlerle birlikte alınması doruk plazma konsantrasyon düzeyine ulaşmasını 
geciktirerek 2 ,5 saate çıkarır; diğer yandan toplam maruziyet değeri EAA (eğri altı alan) değişmez. 
Vildagliptinin besinlerle birlikte uygulanması C maks değerini açlık durumundaki dozuna kıyasla 
düşürmüştür (%19). Ancak, değişimin büyüklüğü klinik olarak anlamlı olmadığından Vildagliptin 
besinlerle birlikte ya da tek başına verilebilir. Mutlak biyoyararlanım %85’tir . 
 
Dağılım:  
Vildagliptinin plazma proteinlerine bağlanma oranı düşüktür (%9 ,3) ve vildagliptin, plazma ve 
eritrositler arasında eşit olarak dağılır. İntravenöz uygulama sonrası kararlı durumda, vildagliptinin 
ortalama dağılım hacmi (V ss) 71 litredir; bu durum ekstravasküler dağılımı düşündürür . 
 
Biyotransformasyon:  
Metabolizma insanlarda vildagliptinin majör eliminasyon yoludur ve dozun %69’unu kapsar.  
Siyano kısmının hidrolizi sonucunda oluşan temel metabolit (LAY 151) farmakolojik olarak 
inaktiftir ve dozun %57’sini oluşturur; bunu, amid grubunun hidroliz ürünü izler (dozun %4’ü). 
İnsan böbrek mikrozomları üzerinde gerçekleştirilen in vitro çalışmalard an elde edilen veriler, 
böbreklerin, vildagliptinin temel inaktif metaboliti LAY151’in hidrolizine katkıda bulunan en 
önemli organlardan biri olabileceğine işaret etmektedir. DPP -4 enziminin bulunmadığı sıçanlar 
üzerinde yapılan bir in vivo çalışmada, DPP -4’ün vildagliptin hidrolizine kısmen katkıda 
bulunduğu gösterilmiştir. Vildagliptin, sitokrom P450 enzimleriyle neredeyse hiç metabolize 
olmaz. Bu nedenle, vildagliptinin metabolik klerensinin CYP 450 inhibitörleri ve/veya 
indüktörlerinden olan ilaçlardan etkilenmesi beklenmemektedir. Vildagliptinin sitokrom P450 
enzimlerinin inhibisyonuna veya indüksiyonuna yol açmadığı in vitro çalışmalarda gösterilmiştir. 
Bu nedenle, vildagliptinin CYP 1A2, CYP 2C8, CYP 2C9, CYP 2C19, CYP 2D6, CYP 2E1 ya da 
CYP 3A4/5 ile  metabolize olan diğer ilaçların metabolik klerensini etkilemesi olasılığı yoktur . 
 
Eliminasyon:  
[14C] vildagliptinin oral yoldan uygulanmasını takiben, dozun yaklaşık %85’i idrarla atılır ve dozun 
%15’i dışkıda bulunur. Oral uygulamadan sonra dozun %23’ü, değişikliğe uğramamış vildagliptin 
olarak böbrekler yoluyla dışarı atılır. Sağlıklı olgularda intra venöz uygulamanın ardından, 
vildagliptinin total plazma ve renal klerensi, sırasıyla saatte 4 litre ve saatte 13 litredir. İntravenöz 
uygulama sonrası ortalama eliminasyon yarı -ömrü, yaklaşık 2 saattir. Oral uygulamadan sonraki 
eliminasyon yarı -ömrü yak laşık 3 saattir.  
 
Doğrusallık / doğrusal olmayan durum:  
Vildagliptinin pik plazma konsantrasyonları ve plazma konsantrasyonu -zaman eğrisi altında kalan 
alan (EAA) değerleri, terapötik doz aralığında yaklaşık olarak dozla hemen hemen orantılı olarak 15 / 18  yükselmiştir . 
 
Hastalardaki karakteristik özellikler  
Böbrek yetmezliği : 
Vidagliptinin daha düşük terapötik dozunun (günde bir kez 50 mg) farmakokinetiğini 
değerlendirmek üzere, kreatinin klirensine göre tanımlanmış, farklı düzeylerde kronik böbrek 
yetmezliği (hafif: 50 ila <80 ml/dk, orta: 30 ila <50 ml/dk ve şiddetli: <30 ml/ dk) olan hastalarla 
normal, kontrol deneklerin karşılaştırıldığı, çoklu dozlu, açık etiketli bir çalışma 
gerçekleştirilmiştir.  
 
Hafif, orta ve şiddetli böbrek yetmezliği olan hastalarda, normal sağlıklı gönüllülerle 
karşılaştırıldığında vildagliptinin EAA değeri ortalama olarak sırasıyla 1 ,4, 1,7 ve 2 kat artmıştır. 
Sağlıklı gönüllüler ile karşılaştırıldığında hafif, orta ve şiddetli böbrek yetmezliği olan hastalarda 
metabolit LAY151 ve BQS867’nin EAA değeri sırasıyla ortalama 1,5, 3 ve 7 kat artmıştır. Son 
dönem böbrek yetmezliği ( SDBY ) bulunan hastalardaki sınırlı veriler vildagliptin maruziyetinin, 
şiddetli böbrek yetmezliği olan hastalar ile benzer olduğuna işaret etmektedir. SDBY hastalarında 
LAY151 ko nsantrasyonları, şiddetli böbrek yetmezliği bulunan hastalara kıyasla yaklaşık 2 -3 kat 
daha yüksek bulunmuştur. Böbrek yetmezliği olan hastalarda dozaj ayarlaması gerekli olabilir (bkz. 
Bölüm 4.2).  
 
Vildagliptin hemodiyaliz ile sınırlı miktarda uzaklaştırılmıştır (dozdan 4 saat sonra başlatılan 3 -4 
saatlik hemodiyaliz seansında %3 ). 
 
Karaciğer yetmezliği : 
Karaciğer yetmezliğinin vildagliptinin farmakokinetik özellikleri üzerindeki etkisi, Child - Pugh 
skorlamasına göre hafif, orta derecede ve ileri derecede (hafif için 6, ileri derece için 12 puan 
aralığında) karaciğer yetmezliği olan hastalarda, sağlıklı gö nüllülerle karşılaştırılarak 
incelenmiştir. Hafif ve orta şiddette karaciğer yetmezliği olan hastalarda tek bir vildagliptin (100 
mg) dozundan sonra maruziyet azalmış (sırasıyla %20 ve %8), ileri derecede karaciğer yetmezliği 
olan hastalarda ise maruziyet %22 artmıştır. Vildagliptin maruziyetindeki maksimum değişiklik 
(azalma ya da artma) yaklaşık ~%30 dolaylarında olduğundan, klinik olarak anlamlı olmadığı kabul 
edilmiştir. Karaciğer hastalığının şiddetiyle, vildagliptin maruziyetindeki değişiklikler arası nda 
korelasyon belirlenmemiştir . 
 
Pediyatrik hastalar : 
Bu hastalara ait herhangi bir farmakokinetik veri bulunmamaktadır . 
 
Yaşlılar:  
Sağlıklı yaşlı gönüllülerde ( ≥70 yaş) vildagliptinin genel maruziyeti (günde bir defa 100 mg) %32 
oranında artmış ve genç sağlıklı olgularla  (18-40 yaş) kıyaslandığında doruk plazma 
konsantrasyonunda %18 artış olmuştur. Fakat bu değişiklikler de klinik olarak anlamlı değildir. 
Vildagliptin tarafından DPP -4 inhibisyonu yaştan etkilenmemiştir . 
 
Cinsiyet:  
Geniş bir yaş ve vücut kitle endeksi (BMI) aralığında olan sağlıklı kadın ve erkek gönüllüler 
arasında, vildagliptinin farmakokinetik özellikleri açısından klinik olarak anlamlı hiçbir fark 16 / 18  gözlenmemiştir. DPP -4’ün vildagliptin tarafından inhibisyonu cinsiyetten etkilenmez . 
 
Irk: 
Eldeki sınırlı verilere göre, ırksal farklılıklar vildagliptinin farmakokinetik özellikleri üzerinde 
önemli bir etki yapmamaktadır . 
 
5.3. Klinik öncesi güvenlilik verileri  
Köpeklerde, herhangi bir etkinin görülmediği 15 mg/kg’lık dozda (C maks temel alındığında 
insandaki maruziyetin 7 katı) intrakardiyak impuls iletim gecikmeleri gözlenmiştir.  
 
Sıçanlarda ve farelerde, akciğerde köpüksü alveoler makrofajların birikimi gözlenmiştir. 
Sıçanlarda herhangi bir etkinin gözlenmediği doz 25 mg/kg (EAA temel alındığında insandaki 
maruziyetin 5 katı), farelerde ise 750 mg/kg (insandaki maruziyetin 142 katı) olarak saptanmıştır.  
 
Köpeklerde, özellikle yumuşak dışkı, mukoid dışkı, ishal ve yüksek dozlarda kanlı dışkı olmak 
üzere gastrointestinal semptomlar gözlenmiştir. Herhangi bir etkinin görülmediği düzey 
saptanmamıştır.  
 
Konvansiyonel in vitro ve in vivo genotoksisite testlerinde vildagliptin mutajenik bulunmamıştır.   
 
Sıçanlarda yapılan fertilite ve erken embriyonik gelişim çalışmasında, vildagliptine bağlı olarak 
fertilite, üreme performansı veya erken embriyonik gelişimde bozulma kanıtlanmamıştır. 
Sıçanlarda ve tavşanlarda embriyo fetal toksisite değerlendirilmemiştir . Sıçanlarda maternal vücut 
ağırlığı parametrelerinde azalışa bağlı olarak dalgalı kaburga (wavy ribs)’ların insidansında artış 
herhangi bir etkinin gözlenmediği 75 mg/kg doz ile saptanmıştır (insan maruziyetinin 10 katı). 
Tavşanlarda, gelişimde gecikme gö stergesi olan iskelet varyasyonları ve fetal ağırlıkta azalma, 
yalnızca şiddetli maternal toksisite varlığında herhangi bir etkinin gözlenmediği 50 mg/kg doz ile 
saptanmıştır (insandaki maruziyetin 9 katı). Sıçanlarda, doğum öncesi ve doğum sonrası gelişim le 
ilgili bir çalışma yapılmıştır. 150 mg/kg dozlarda yalnızca maternal toksisite ile ilişkili olarak 
bulgular gözlenmiştir; bu anormallikler, F1 jenerasyonunda motor aktivitede azalma ve vücut 
ağırlığında geçici bir azalmayı da içermektedir.  
 
Sıçanlar da 2 yıl süren bir karsinojeni site çalışması yapılmıştır; bu çalışmada sıçanlara 900 mg/kg’a 
(önerilen en yüksek doz, insanlardaki maruziyetin yaklaşık 200 katı) kadar çıkabilen oral dozlar 
uygulanmıştır. Tümör insidansında vildagliptin ile ilişkilendirilebilen hiçbir artış gözlenmemiş tir. 
2 yıl süren bir başka karsinojenisite çalışması da fareler üzerinde gerçekleştirilmiştir; bu çalışmada 
farelere 1000 mg/kg’a kadar çıkabilen oral dozlar uygulanmıştır. Herhangi bir etkinin 
gözlenmediği 500 mg/kg (insanlardaki maruziyetin 59 katı) ve 1 00 mg/kg (insanlardaki maruz 
kalımın 16 katı) dozlarında, sırasıyla meme adenokarsinom insidansı ve hemanjiyosarkom 
insidansı yükselmiştir. Vildagliptin ve temel metabolitinin genotoksisite özelliğinin olmaması, 
tümörlerin yalnızca tek bir türde ortaya çık ması ve tümörlerin yüksek sistemik maruziyet 
oranlarında ortaya çıkmış olması göz önüne alındığında, farelerde tümör insidansının artmasının, 
insanlar için anlamlı bir riski ifade etmediği düşünülmüştür.  
 
Sinomolgus maymunlarında yapılan 13 haftalık bir toksikoloji çalışmasında, 5 mg/kg/gün dozlar 
deri lezyonlarına yol açmıştır. Bu lezyonlar sürekli olarak ekstremitelerde (eller, ayaklar, kulaklar 17 / 18  ve kuyruk) gözlenmiştir. 5 mg/kg/gün dozunda (100 mg dozunda insan EAA maruziyet düzeyine 
yaklaşık olarak eşdeğer) yalnızca kabarcıklar gözlenmiştir. Bu lezyonlar, tedavinin devam 
etmesine rağmen ortadan kalkmış ve histopatolojik anormalliklerle ilişkili o lmadıkları 
saptanmıştır. 20 mg/kg/gün dozlarında (100 mg dozunda insan EAA maruziyet düzeyinin 
yaklaşık olarak 3 katına eşdeğer), histopatolojik değişikliklerle uyumlu cilt pullanmaları, cilt 
soyulmaları, kabuklanma ve kuyrukta yaralar gözlenmiştir. 80 m g/kg/gün dozlarda kuyrukta 
nekrotik lezyonlar gözlenmiştir. 160 mg/kg/gün doz ile tedavi edilen maymunlarda, 4 haftalık 
iyileşme periyodunda cilt lezyonları geri dönüşlü olmamıştır . 
 
6. FARMASÖTİK ÖZELLİKLER  
6.1. Yardımcı maddelerin listesi  
Laktoz  (inek sütünden elde edil en) 
Mikrokristalin selüloz  (E 460(i))  
Sodyum nişasta glikolat  
Magnezyum stearat (E 470b)  
 
6.2. Geçimsizlikler  
Mevcut veri bulunmamaktadır.  
 
6.3. Raf ömrü  
24 ay. 
 
6.4.Saklamaya yönelik özel tedbirler  
30°C’nin altındaki oda sıcaklığında saklayınız. Nemden koruyunuz.  
Orijinal ambalajı içerisinde saklayınız.  
 
6.5. Ambalajın niteliği ve içeriği  
Alu/Alu blister ambalajlarda sunulmaktadır.  
Ambalaj büyüklüğü: 28 Tablet, 56 Tablet ve 180 Tablet  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
Vefa İlaç San. ve Tic. A.Ş. 
Beylikdüzü OSB  Mah.  2. Cad . No:3 /2 
Beylikdüzü/İstanbul  
Telefon: (0212) 438 70 85  
Faks  : (0212) 438 70 87  
 
8. RUHSAT NUMARASI  
2016/916  
  18 / 18   
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi : 28.12.2016  
Ruhsat yenileme tarihi : 06.04.2022  
 
10. KÜB’Ü N YENİLENME TARİHİ:  