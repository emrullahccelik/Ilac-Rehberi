KISA ÜRÜN BİLGİSİ
1. BEŞERİ TIBBİ ÜRÜNÜN ADI
TARLUSAL 5 mg tablet
2. KALİTATİF VE KANTİTATİF BİLEŞİM
Etkin madde:
Medroksiprogesteron asetat 5 mg
Yardımcı maddeler:
Laktoz monohidrat 82.38 mg
Sakkaroz 1.47 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, kokusuz, her iki yüzü düz, bir yüzünde “T” harfi olan yuvarlak tabletler.
4. KLİNİK ÖZELLİKLER
4.1 Terapötik endikasyonlar
TARLUSAL tablet;
 Fonksiyonel metrorajide (hiperöstrinizm ve hiperrörstrinizmden ileri gelen),
 Sekonder amenorede (hiperöstrinizm ve hiperörstrinizmden ileri gelen, ikinci halde
östrojenlerle birlikte verilir),
 Endometriozda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Jinekolojide:
Postmenopozal kadınlarda kombine östrojen/progestin tedavisinin kullanımı, en düşük etkin
doz ve en kısa süre ile sınırlı olup, bireysel olarak her kadın için tedavi amaçları ve risklerine
uygun olarak periyodik şekilde değerlendirilmelidir (bkz. Bölüm 4.4).
İçeriği ve sıklığı bireysel farklılıklara göre ayarlanmış periyodik kontrollerin yapılması
önerilmektedir (bkz. Bölüm 4.4).
Daha önce endometriozis tanısı konulmadığı sürece, intakt uterusu olmayan bir kadında
tedaviye progestin eklenmesi önerilmemektedir.
Endometrioziste
TARLUSAL endometriozis tedavisinde menstrüel siklusun ilk gününden başlanarak ardışık
olarak 90 gün süreyle günde üç kez 10 mg alınır.
Sekonder amenore tedavisinde:
TARLUSAL sekonder amenore tedavisinde ardışık 3 siklusda 5 ila 10 gün boyunca günde
2.5 mg ila 10 mg alınır. Endometrium hipotrofisi bulunan hastalarda TARLUSAL tedavisi ile
eş zamanlı olarak östrojen kullanılmalıdır.
1Fonksiyonel metrorajide:
Düzensiz menstrüasyonlarla ilgili jinekolojik rahatsızlıklarda TARLUSAL menstrüasyonun
ikinci yarısında 8-10 gün boyunca uygulanır. Şiddetli metrorajide doz artırılarak günde 15-25
mg’a kadar çıkılabilir.
Uygulama şekli:
Ağız yolu ile alınır. Tabletler çiğnenmeden ya da ezilmeden bir miktar su (örn., bir bardak su)
ile yutulmalıdır.
Özel popülasyonlara ilişkin ek bilgiler:
Böbrek yetmezliği
Böbrek hastalıklarının medroksiprogesteron asetatın farmakokinetiği üzerine etkisi herhangi
bir klinik çalışmada değerlendirilmemiştir. Bununla birlikte, medroksiprogesteron asetatın
neredeyse tamamının karaciğerde metabolize olarak elimine edildiği bilindiğinden, böbrek
yetmezliği olan kadınlarda doz ayarlaması gerekli değildir.
Karaciğer yetmezliği:
Karaciğer hastalıklarının medroksiprogesteron asetatın farmakokinetiği üzerine etkisi
herhangi bir klinik çalışmada değerlendirilmemiştir. Bununla birlikte, medroksiprogesteron
asetatın neredeyse tamamı karaciğerde metabolize olarak elimine edildiği ve steroid
hormonların ciddi karaciğer yetmezliği olan hastalarda zayıf metabolize edildikleri
bilinmektedir (bkz. Bölüm 4.3).
Pediyatrik popülasyon:
Bu popülasyonda kullanılmadığından geçerli değildir.
Geriyatrik popülasyon:
Bu yaş grubunda kullanım endikasyonu bulunmamaktadır.
4.3. Kontrendikasyonlar
TARLUSAL aşağıdaki durumlarda kontrendikedir:
 Medroksiprogesterona veya yardımcı maddelerden herhangi birine karşı aşırı
duyarlılığı olduğu bilinen hastalarda,
 Nedeni saptanamayan vajinal kanamalarda,
 Tromboflebit, tromboembolik olaylarda,
 Serebral apoplekside,
 İleri derecede karaciğer fonksiyon bozukluğunda,
 Bilinen veya şüpheli gebeliklerde,
 Memede bilinen veya şüpheli malignitelerde.
4.4. Özel kullanım uyarıları ve önlemleri
 Medroksiprogesteron asetat ile tedavi sırasında beklenmeyen vajinal kanama
araştırılmalıdır. Kesin tanı belli olana kadar verilmemelidir.
 Medroksiprogesteron asetat belirli düzeyde sıvı retansiyonuna neden olabildiğinden, sıvı
retansiyonundan olumsuz etkilenebilen ve önceden mevcut bir tıbbi sorunu (epilepsi,
migren, astım, kardiyak veya renal disfonksiyon) bulunan tüm hastaların tedavisinde
dikkatli olunmalıdır.
2 Öyküsünde depresyon tedavisi olan hastalar, medroksiprogesteron asetat kullanımı
sırasında dikkatli bir şekilde izlenmelidir. Bazı hastalar tedavide premenstrual benzeri
depresyondan şikayetçi olabilirler.
 Günde 30 mg’a kadar olan dozlar ovulasyonu baskılayamayabileceğinden uygun
kontraseptif yöntemler önerilmelidir.
 Medroksiprogesteron asetat kullanan bazı hastalarda azalmış glukoz toleransı gözlenebilir.
Diyabet hastaları bu tedavi sırasında dikkatli bir şekilde gözlenmelidir.
 Endometrial veya endoservikal doku incelemesinde, hastanın medroksiprogesteron asetat
kullandığı konusunda patolog (laboratuvar) bilgilendirilmelidir.
 Hekim/laboratuar medroksiprogesteron asetat kullanımının aşağıdaki hormon düzeylerini
düşürebildiği konusunda bilgilendirilmelidir:
a. Plazma/üriner steroidleri (örn., kortizol, östrojen, pregnanediol, progesteron,
testosteron)
b. Plazma/üriner gonadotropinler (örn., FSH ve LH)
c. Seks hormonu bağlayan globulin
 Ani olarak gelişen kısmi veya tam görme kaybı veya ani başlangıçlı proptosis, diplopi
veya migren tespit edildiğinde muayene yapılana kadar ilaç kullanımı ertelenmelidir.
Muayenede papilla ödemi veya retinal vasküler lezyonlar görüldüğü takdirde ilaç
uygulanmamalıdır.
 Medroksiprogesteron asetat ile tromboz veya tromboembolik olayların ortaya çıkması
arasında nedensellik ilişkisi gösterilmemiş olmakla birlikte, venöz tromboembolizm
(VTE) öyküsü olan hastalarda medroksiprogesteron asetat kullanımı önerilmemektedir.
Medroksiprogesteron asetat ile tedavi sırasında VTE gelişen hastalarda ilacın kesilmesi
önerilmektedir. Özellikle yüksek doz kullanımında seyrek trombo-embolizm vakaları
bildirilmiştir.
TARLUSAL laktoz ihtiva eder. Nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
TARLUSAL sakkaroz ihtiva eder. Nadir kalıtımsal früktoz intoleransı, glikoz-galaktoz
malabsorbsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
TARLUSAL, plazma amionasit, serum alkalen fosfataz, üriner nitrojen, karaciğer fonksiyon
testleri; koagülasyon testleri, metirapon testi, pregnandiol tayini ve tiroid fonksiyon testlerini
etkileyebilir.
Oral antikoagülanlarla seyrek olarak etkileştiği bildirilmiştir.
Yüksek doz oral medroksiprogesteron asetat ile eşzamanlı uygulanan aminoglutetimid,
medroksiprogesteron asetatın serum konsantrasyonlarını anlamlı şekilde düşürebilir. Yüksek
doz oral medroksiprogesteron asetat kullanıcıları aminoglutetimid kullanımı ile ilacın
etkililiğinde azalma olasılığı konusunda uyarılmalıdır.
Özel popülasyonlara ilişkin ek bilgiler:
Özel popülasyonlarda etkileşim çalışması bulunmamaktadır.
Pediyatrik popülasyon:
Pediyatrik popülasyonlarda etkileşim çalışması bulunmamaktadır.
34.6. Gebelik ve laktasyon
Genel tavsiye
Gebelik Kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi suresince etkili doğum kontrolü uygulamak
zorundadırlar
Bu ilacın kullanılması sırasında hasta gebe kalırsa, fetüse olan potansiyel risk konusunda
uyarılmalıdır.
Gebelik dönemi
TARLUSAL’in gebelik döneminde uygulandığı takdirde ciddi doğum kusurlarına yol
açtığından şüphelenilmektedir.
TARLUSAL gebelik döneminde kontrendikedir (bkz. Bölüm 4.3).
Bazı raporlar belirli koşullar altında gebeliğin ilk trimesterinda intrauterinin progestasyonal
ilaçlara maruziyeti ile fetüsteki genital anomaliler arasında bir ilişki olduğunu
düşündürmektedir.
Tedavi başlamadan önce negatif hamilelik testi gereklidir.
Laktasyon dönemi
Medroksiprogesteron asetat ve metabolitleri anne sütü ile atılmaktadır. Bu durumun emzirilen
bebekte herhangi bir riske neden olduğunu düşündüren herhangi bir kanıt yoktur (bkz. Bölüm
5.2).
TARLUSAL emzirme döneminde kullanılmamalıdır.
Üreme yeteneği/Fertilite
Medroksiprogesteron asetat yüksek dozlarda bir antifertilite ilacıdır ve tedavi sonuna kadar
fertilitede bozukluklara yol açması beklenmektedir.
4.7. Araç ve makine kullanımı üzerindeki etkiler
Herhangi bir advers etki bildirilmemiştir.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Aşağıda sistem organ sınıflarına göre verilen istenmeyen etkilerin sıklıkları progesteron
kullanımı ile seyrek olarak ilişkilidir.
4Bağışıklık sistemi hastalıkları
Seyrek: Aşırı duyarlılık reaksiyonları (örn., anafilaksi ve anafilaktoid reaksiyon, anjiyoödem)
Endokrin hastalıkları
Bilinmiyor: Uzamış anovülasyon
Metabolizma ve beslenme hastalıkları
Seyrek: Ödem/sıvı retansiyonu, kilo değişikliği
Psikiyatrik hastalıklar
Seyrek: Depresyon, insomnia, sinirlilik
Sinir sistemi hastalıkları
Seyrek: Sersemlik, baş ağrısı, somnolans
Vasküler hastalıklar
Seyrek: Tromboembolik olaylar,
Bilinmiyor: Trombofilebit, serebral tromboz ve emboli
Solunum, göğüs bozuklukları ve mediastinal hastalıklar
Bilinmiyor: Pulmoner emboli
Gastrointestinal hastalıklar
Seyrek: Bulantı
Hepato-bilier hastalıklar
Bilinmiyor: Kolestatik ikterus/sarılık
Deri ve deri altı doku hastalıkları
Seyrek: Akne, alopesi, hirsutizm, kaşıntı, döküntü, ürtiker
Üreme sistemi ve meme hastalıkları
Seyrek: Galaktore, memede hassasiyet, memede ağrı
Genel bozukluklar ve uygulama bölgesine ilişkin hastalıklar
Seyrek: Yorgunluk
Araştırmalar
Seyrek: Glukoz toleransında azalma
Bilinmiyor: Servikal sekresyonlarda değişiklikler
4.9. Doz aşımı ve tedavisi
Günde 3 grama kadar olan oral dozlar iyi tolere edilmiştir. Doz aşımı tedavisi semptomatik ve
destekleyici olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Progestojenler
ATC kodu: L02AB02
5Medroksiprogesteron asetat (17a-hidroksi-6a-metilprogesteron asetat) bir progesteron
türevidir.
Etki mekanizması:
Medroksiprogesteron asetat, endokrin sistemde aşağıda sıralanan çeşitli farmakolojik etkilere
sahip olduğu gösterilen bir sentetik progestindir (yapısal olarak endojen progesteron hormonu
ile benzer):
 Pitüiter gonadotropinlerin inhibisyonu (FSH ve LH);
 ACTH ve hidrokortizon kan düzeylerinde azalma;
 Dolaşımdaki testosteronda azalma;
 Dolaşımdaki östrojen düzeylerinde azalma (FSH inibisyonu ve hepatik redüktazın
enzimatik indüksiyonunun sonucunda testosteron klerensinde artışa ve dolayısıyla
androjenin östrojene dönüşümünde azalmaya neden olmaktadır).
Bu etkilerin tümü aşağıda tanımlanan bazı farmakolojik etkilere neden olmaktadır.
Jinekoloji
Medroksiprogesteron asetat, yeterli endojen östrojene sahip kadınlara önerilen dozlarda oral
veya parenteral yolla uygulandığında proliferatif endometriumu sekretuvar endometriuma
dönüştürür. Androjenik ve anabolik etkiler gözlenmiş olmakla birlikte bu ilacın anlamlı
östrojenik aktiviteden yoksun olduğu düşünülmektedir. Depo-medroksiprogesteron asetat,
parenteral yolla uygulandığında gonadotropin üretimini inhibe ederek folliküler olgunlaşma
ve ovulasyonu engellemektedir. Mevcut veriler bu durumun genelde önerilen oral dozun
günlük tek doz şeklinde alındığı zaman meydana gelmediğini göstermektedir.
5.2. Farmakokinetik özellikler
Genel Özellikler
Emilim:
Oral medroksiprogesteron asetat hızla emilerek maksimum konsantrasyona 2 ila 4 saatte
erişmektedir. Oral medroksiprogesteron asetatın yarı ömrü yaklaşık 17 saattir.
Medroksiprogesteron asetatın gıdalarla birlikte alınması biyoyararlanımını artırmaktadır. 10
mg oral medroksiprogesteron asetat dozu bir öğünden hemen önce veya sonra alındığında
medroksiprogesteron asetatın ortalama C (sırasıyla %51 ve %77) ve EAA değerlerini
maks
(sırasıyla %18 ve %33) artmıştır. Medroksiprogesteron asetatın yarı ömrü gıdalardan
etkilenmemektedir.
Dağılım:
Medroksiprogesteron asetat esas olarak albümine olmak üzere yaklaşık %90 oranında
proteine bağlanır; seks hormonu bağlayan globüline bağlanmaz. Bağlanmayan
medroksiprogesteron asetat, farmakolojik yanıtları modüle eder.
Biyotransformasyon:
Oral dozu takiben, medroksiprogesteron asetat karaciğerde A halkasından ve/veya yan zincir
hidroksilasyonu ile yoğun şekilde metabolize edilir, ardından konjugasyona uğrar ve idrar
içinde elimine edilir. En az 16 medroksiprogesteron asetat metaboliti tanımlanmıştır.
Medroksiprogesteron asetat metabolizmasının ölçülmesi için tasarlanan bir çalışmada tespit
edilen sonuçlar, medroksiprogesteron asetat metabolizmasında insan karaciğer
mikrozomlarındaki sitokrom P450 3A4 izoenziminin sorumlu olduğunu düşündürmektedir.
6Eliminasyon:
İdrarda medroksiprogesteron asetat metabolitleri ağırlıklı olarak glukuronid ve az miktarı
sülfat konjugatları şeklinde atılmaktadır. Yağlı karaciğeri olan hastalarda 10 mg veya 100 mg
dozundan sonra 24 saatlik idrarda intakt medroksiprogesteron asetat olarak atılan ortalama
doz sırasıyla %7.3 ve %6.4’dür. Oral medroksiprogesteron asetatın eliminasyon yarı ömrü 12
ila 17 saattir.
Doğrusallık/Doğrusal olmayan durum:
Plazma konsantrasyonu genellikle verilen dozla doğrusallık gösterir; ancak kayda değer
düzeyde bireysel varyasyon görülebilir.
5.3. Klinik öncesi güvenlilik verileri
Karsinogenez, Mutagenez, Fertilitede Bozukluk
Uzun süreli intramüsküler depo-medroksiprogesteron asetat uygulamasının “begale” cinsi
köpeklerde meme tümörlerine neden olduğu gösterilmiştir. Sıçan ve farelere oral yolla
medroksiprogesteron asetat uygulandığında karsinojenik bir etki oluştuğunu gösteren bir kanıt
bulunmamaktadır.
Medroksiprogesteron asetat in vitro veya in vivo genetik toksisite testlerinde mutajenik
bulunmamıştır.
Medroksiprogesteron asetat yüksek dozlarda bir antifertilite ilacıdır ve yüksek dozların tedavi
kesilene kadar fertilitede bozukluklara yol açması beklenmektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Talk
Mısır nişastası
Sakkaroz
Kalsiyum stearat
Mineral yağ (parafin likit)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru yerde saklayınız. Işıktan koruyunuz.
6.5. Ambalajın niteliği ve içeriği
Bir yüzü şeffaf folyo, diğer yüzü üzeri baskılı alüminyum folyo kaplı 12 tabletlik blisterler.
Her bir karton kutu 12 tablet içermektedir.
76.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
DEVA HOLDİNG A.Ş.
Halkalı Merkez Mah.Basın Ekspres Cad.
No: 1 34303 Küçükçekmece / İSTANBUL
Tel: 0 212 692 92 92
Fax: 0 212 697 00 24
8. RUHSAT NUMARASI
145/87
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.08.1988
Ruhsat yenileme tarihi:
10. KÜB’ÜN YENİLENME TARİHİ
8