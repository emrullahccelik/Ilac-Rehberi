KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FAMPRIMES® 10 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı tablet 10 mg fampiridin içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Uzatılmış salımlı tablet.
Beyaz ila kırık beyaz, bikonveks oval şeklinde, bir tarafında R10 baskılı film kaplı tabletler.
Diğer tarafında kabartma yoktur.
4. KLİNİK ÖZELLİKLER
4.1 Terapötik endikasyonlar
FAMPRIMES®, yürüme güçlüğü yaşayan yetişkin Multipl Skleroz hastalarında yürümenin
iyileştirilmesi için endikedir (EDSS 4-7).
4.2 Pozoloji ve uygulama şekli
FAMPRIMES® tedavisi, MS konusunda uzman hekimlerin reçetesi ve gözetimi altında
gerçekleştirilmek üzere sınırlandırılmıştır.
Pozoloji/uygulama sıklığı ve süresi:
Önerilen doz, 12 saat arayla günde iki defa (bir tablet sabah ve bir tablet akşam olmak üzere)
alınan 10 mg’lık tek tablet şeklindedir. FAMPRIMES® önerilenden daha sık veya daha yüksek
dozda kullanılmamalıdır (Bkz. Bölüm 4.4). Tabletler aç karnına alınmalıdır. (Bkz. Bölüm 5.2).
FAMPRIMES® tedavisinin başlatılması ve değerlendirilmesi:
• Klinik faydanın sağlanıp sağlamadığı genellikle FAMPRIMES® tedavisine başlandıktan
sonraki iki ila dört hafta içinde tespit edildiği için başlangıç reçetesi iki ila dört hafta ile
sınırlandırılmalıdır.
• İki ila dört hafta içindeki gelişimin değerlendirilmesi için yürüme yeteneği değerlendirmesi,
örneğin Zamanlı 25 Adım Yürüme Testi (T25FW) ya da On İki Maddeli Multipl Skleroz
Yürüme Skalası (MSWS-12) önerilmektedir. Herhangi bir iyileşme gözlenmezse
FAMPRIMES® kullanımı sonlandırılmalıdır.
• Hasta tarafından fayda görüldüğü bildirilmemişse FAMPRIMES® kullanımı
sonlandırılmalıdır.
1 / 12FAMPRIMES® tedavisinin yeniden değerlendirilmesi:
Yürüme yeteneğinde bir gerileme gözlenirse, hekim tarafından FAMPRIMES®’in yararı
yeniden değerlendirilmeli ve tedavinin kesilmesi düşünülmelidir (yukarıda belirtilen
“FAMPRIMES® tedavisinin başlatılması ve değerlendirilmesi” bölümüne bakınız). Yeniden
değerlendirme, FAMPRIMES®’in kesilmesini ve yürüme yeteneği değerlendirmesinin
yapılmasını içermelidir. Hastanın yürümesinde daha fazla iyileşme görülmemesi halinde
FAMPRIMES® kullanımı sonlandırılmalıdır.
Uygulama şekli:
FAMPRIMES® ağızdan kullanım içindir. Tabletler bütün olarak yutulmalıdır. Tabletler
bölünmemeli, ezilmemeli, eritilmemeli, emilmemeli ve çiğnenmemelidir.
Unutulan doz:
Her zaman uygulanan doz rejimi izlenmelidir. Bir doz unutulduğu zaman çift doz
alınmamalıdır.
Özel popülasyonlara ilişkin ek bilgiler:
Böbrek yetmezliği:
FAMPRIMES®, orta veya şiddetli böbrek yetmezliği olan (kreatinin klirensi <80 mL/dk)
hastalarda kontrendikedir (Bkz. Bölüm 4.3 ve 4.4).
Karaciğer yetmezliği:
Karaciğer yetmezliği olan hastalarda doz ayarlamasına gerek olmadığı düşünülmektedir.
Pediyatrik popülasyon:
0 ila 18 yaş arasındaki çocuklarda FAMPRIMES®’in güvenlilik ve etkililiği bildirilmemiştir.
Bu konuda hiçbir veri bulunmamaktadır.
Geriyatrik popülasyon:
FAMPRIMES® ile tedaviye başlamadan önce yaşlı hastalarda böbrek fonksiyonları kontrol
edilmelidir. Herhangi bir böbrek fonksiyonunun bozukluğunu tespit etmek için böbrek
fonksiyonlarının izlenmesi yaşlılarda önerilmektedir (Bkz. Bölüm 4.4).
4.3 Kontrendikasyonlar
• Fampiridine ya da Bölüm 6.1’de listelenen yardımcı maddelerden herhangi birine aşırı
duyarlılık bulunması
• Fampiridin (4-aminopiridin) içeren başka bir ilaçla eş zamanlı tedavi
• Nöbet geçmişi olan veya nöbet geçirmekte olan hastalar
• Orta veya şiddetli böbrek yetmezliği olan (kreatinin klirensi <50 mL/dk) hastalar
• FAMPRIMES®’in Organik Katyon Taşıyıcı 2 (OCT2) inhibitörü (simetidin gibi) ilaçlar ile
birlikte kullanımı.
4.4 Özel kullanım uyarıları ve önlemleri
Nöbet riski
FAMPRIMES® tedavisi nöbet riskini arttırmaktadır (Bkz. Bölüm 4.8).
FAMPRIMES® nöbet geçirme eşiğini düşürebilen herhangi bir faktörün varlığında dikkatli
uygulanmalıdır.
2 / 12Tedavi sırasında nöbet geçiren hastalarda FAMPRIMES® kullanımı sonlandırılmalıdır.
Böbrek yetmezliği
FAMPRIMES® değişikliğe uğramadan, çoğunlukla böbrekler tarafından atılmaktadır. Böbrek
yetmezliği olan hastalarda, artmış yan etkilerle özellikle nörolojik etkilerle ilişkilendirilen
yüksek plazma konsantrasyonu gözlenmiştir. Tedaviye başlamadan önce böbrek
fonksiyonunun belirlenmesi ve tedavi boyunca düzenli izlenmesi bütün hastalarda (özellikle
böbrek fonksiyonunda azalma olabilen yaşlı hastalarda) önerilmektedir. Kreatinin klirensi
Crockroft-Gault formülü kullanılarak hesaplanabilmektedir.
FAMPRIMES®, karvedilol, propranolol ve metformin gibi OCT2 substratı olan ilaçları
kullanan ya da hafif böbrek yetmezliği olan hastalara reçetelendirildiğinde dikkatli olunmalıdır.
Hipersensitivite reaksiyonları
Pazarlama sonrası deneyimlerde, vakaların çoğunluğu tedavinin ilk haftasında meydana gelen
ciddi hipersensitivite reaksiyonları (anaflaktik reaksiyon dahil) bildirilmiştir. Alerjik reaksiyon
öyküsü olan hastalara özel uyarı yapılmalıdır. Eğer anaflaktik bir reaksiyon veya ciddi bir
alerjik reaksiyon meydana gelirse FAMPRIMES® kullanımı sonlandırılmalı ve yeniden
başlanmamalıdır.
Diğer uyarılar ve önlemler
FAMPRIMES®, ritim bozukluğu ve sinoatrial veya atrioventriküler iletim bozukluğunun
kardiyovasküler semptomları (bu belirtiler aşırı doz alındığında görülmektedir) olan hastalarda
dikkatli uygulanmalıdır. Bu hastalarda güvenlilik bilgisi sınırlıdır.
FAMPRIMES® ile görülen artan baş dönmesi ve denge bozukluğu insidansı, düşme riskinin
artmasıyla sonuçlanabilir. Bu nedenle, hastalar gerektiğinde yürüme desteği kullanmalıdır.
Klinik çalışmalarda düşük beyaz kan hücre sayısı, plasebo grubundaki hastaların %1,9’unda
görülmesine karşın FAMPRIMES® kullanan hastaların %2,1’inde görülmüştür. Enfeksiyonlar
klinik çalışmalarda görülmüştür (Bkz. Bölüm 4.8) ve enfeksiyon oranındaki artış ve immün
cevap bozukluğu dışlanamaz.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece yetişkinler üzerinde gerçekleştirilmiştir.
Fampiridin (4-aminopiridin) içeren diğer ilaçlarla eş zamanlı tedavi kontrendikedir (bkz. Bölüm
4.3).
Fampiridinin yaklaşık %60’lık kısmı aktif renal sekresyon ile öncelikli olarak böbrekler
üzerinden atılmaktadır (bkz. Bölüm 5.2). OCT2, fampiridinin aktif sekresyonundan sorumlu
taşıyıcıdır. Bu nedenle, fampiridinin OCT2 inhibitörü olan ilaçlarla (örneğin simetidin) birlikte
kullanımı kontrendikedir (bkz. Bölüm 4.3) ve fampiridinin, OCT2 substratı ilaçlarla (örneğin
karvedilol, propranolol ve metformin) birlikte kullanımına dikkat edilmelidir.
İnterferon: Fampiridin interferon-beta ile birlikte kullanılmış ve herhangi bir farmakokinetik
ilaç etkileşimi gözlenmemiştir.
3 / 12Baklofen: Fampiridin baklofen ile birlikte uygulanmış ve herhangi bir farmakokinetik ilaç
etkileşimi gözlenmemiştir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda herhangi bir etkileşim çalışması yapılmamıştır. Yeterli veri
bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
FAMPRIMES®’in çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Gebelik dönemi
Hamile kadınlarda fampiridinin kullanımı hakkında sınırlı miktarda veri bulunmaktadır.
Hayvan çalışmalarında reprodüktif toksisite gözlenmiştir (bkz. Bölüm 5.3). İnsanlara yönelik
potansiyel risk bilinmemektedir. Dolayısıyla önlem olarak gebelikte FAMPRIMES®
kullanımından kaçınılması önerilmektedir.
Laktasyon dönemi
Fampiridinin insanlarda ve hayvanlarda süte geçip geçmediği bilinmemektedir. Fampiridinin
süt ile atılımına yönelik fizikokimyasal ve eldeki farmakodinamik/toksikolojik veriler
nedeniyle emzirme dönemindeki çocuk açısından bir risk olduğu göz ardı edilemez.
FAMPRIMES®’in emzirme döneminde kullanılması önerilmemektedir.
Üreme yeteneği/Fertilite
Hayvanlar üzerinde yapılan çalışmalarda fertilite üzerine herhangi bir etkisi görülmemiştir
(bkz. Bölüm 5.3).
4.7 Araç ve makine kullanımı üzerindeki etkiler
FAMPRIMES® sersemliğe neden olabileceği için, araç veya makine kullanımı üzerinde orta
düzeyde etki göstermektedir. Hastalara araç ve makine kullanmamaları konusunda uyarı
yapılmalıdır.
4.8 İstenmeyen etkiler
FAMPRIMES®’in güvenliliği, randomize edilmiş kontrollü klinik çalışmalarda, uzun süreli
açık çalışmalarda ve pazarlama sonrası düzenlemelerde değerlendirilmiştir.
Tanımlanan advers reaksiyonlar; çoğunlukla nörolojiktir ve nöbet, insomnia, anksiyete, denge
bozukluğu, sersemlik, oarestezi, tremor, baş ağrısı ve asteniyi içermektedir. Bu etkiler
fampiridinin farmakolojik aktivitesiyle uyumludur. Önerilen dozda FAMPRIMES® verilen
Multipl Skleroz hastalarında gerçekleştirilen plasebo kontrollü deneylerde en sık karşılaşılan
yan etki idrar yolu enfeksiyonlarıdır (hastaların yaklaşık %12’sinde).
4 / 12Aşağıda yer alan advers reaksiyonlar, sistem organ sınıfı ve mutlak görülme sıklığına göre
belirtilmiştir. Görülme sıklıkları şu şekilde tanımlanmıştır. Çok yaygın (≥ 1/10); yaygın (≥
1/100 ila < 1/10); yaygın olmayan (≥1/1.000 ila < 1/100); seyrek (≥1/10.000 ila <1/1.000); çok
seyrek (<1/10.000); bilinmiyor (eldeki verilerle hesaplanamamaktadır).
Her görülme sıklığı grubunda advers reaksiyonlar, azalan ciddiyet derecesine göre
sıralanmıştır.
MedDRA SOC Advers Reaksiyon Görülme sıklığı kategorisi
Enfeksiyonlar ve İdrar yolu enfeksiyonu1 Çok yaygın
enfestasyonlar İnfluenza 1 Yaygın
Nazofarenjit 1 Yaygın
Viral enfeksiyon 1 Yaygın
Bağışıklık sistemi Anafilaksi Yaygın olmayan
hastalıkları Anjiyoödem Yaygın olmayan
Hipersensitivite Yaygın olmayan
Psikiyatrik hastalıklar Insomnia Yaygın
Anksiyete Yaygın
Sinir sistemi hastalıkları Sersemlik Yaygın
Baş ağrısı Yaygın
Denge bozukluğu Yaygın
Vertigo Yaygın
Parestezi Yaygın
Tremor Yaygın
Nöbet2 Yaygın olmayan
Trigeminal nevraliji3 Yaygın olmayan
Kardiyak hastalıklar Palpitasyon Yaygın
Taşikardi Yaygın olmayan
Vasküler hastalıklar Hipotansiyon4 Yaygın olmayan
Solunum, göğüs Dispne Yaygın
bozuklukları ve Faringolaaringeal ağrı Yaygın
mediastinal hastalıklar
Gastrointestinal hastalıklar Bulantı Yaygın
Kusma Yaygın
Konstipasyon Yaygın
Dispeps Yaygın
Deri ve deri altı doku Döküntü Yaygın olmayan
hastalıkları Ürtiker Yaygın olmayan
Kas- iskelet bozukluklar, Sırt ağrısı Yaygın
bağ doku ve kemik
hastalıkları
Genel bozukluklar ve Asteni Yaygın
uygulama bölgesine ilişkin Göğüs rahatsızlığı2 Yaygın olmayan
hastalıklar
1 Bkz. Bölüm 4.4
2 Bölüm 4.3 ve 4.4
3 Hem de novo semptomları hem de mevcut trigeminal nevraljinin alevlenmesini içerir.
4 Bu semptomlar, aşırı duyarlılık bağlamında gözlenmiştir.
5 / 12Seçilen advers reaksiyonların tanımlanması
Hipersensitivite
Pazarlama sonrası deneyimlerde, aşağıda yer alan bulgulardan biri veya birkaçıyla birlikte
hipersensitivite reaksiyonları (anafilaksi dahil) bildirilmiştir; dispne, göğüs rahatsızlığı,
hipotansiyon, anjiyoödem, döküntü ve ürtiker. Hipersensitivite reaksiyonları hakkında daha
fazla bilgi için lütfen bölüm 4.3 ve 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
www.titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar
FAMPRIMES®’in doz aşımına bağlı akut semptomları, merkezi sinir sistemi eksitasyonu ile
uyumludur ve konfüzyon, ürkeklik, diaforez, nöbet ve amnezi semptomlarını içermektedir.
4-aminopiridinin yüksek dozlarında merkezi sinir sistemi yan etkileri, konfüzyon, nöbet, status
epileptikus, istemsiz koreoatetoid hareketleri içermektedir. Yüksek doz verilmesi halinde
görülen diğer yan etkiler arasında, kardiyak aritmiler (örneğin, supraventriküler taşikardi ve
bradikardi) ve olası QT uzamasının bir sonucu olarak gelişen ventriküler taşikardi yer
almaktadır. Ayrıca hipertansiyon vakaları da bildirilmiştir.
Tedavi
Aşırı doz almış hastalara destek tedaviler uygulanmalıdır. Tekrarlayan nöbet durumunda
hastalara benzodiazepin, fenitoin veya uygun başka bir akut nöbet önleyici tedavi
uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Diğer sinir sistemi ilaçları
ATC kodu: N07XX07.
Farmakodinamik etkiler
FAMPRIMES® bir potasyum kanal blokörüdür. FAMPRIMES® potasyum kanallarını bloke
ederek iyon akımının bu kanallardan sızmasını azaltmaktadır ve bu sayede repolarizasyon
uzamaktadır. Böylece demiyelinize aksonlarda aksiyon potansiyeli oluşumunu ve nörolojik
fonksiyonları iyileştirmektedir. Aksiyon potansiyeli oluşumunu arttırarak, merkezi sinir
sisteminde daha fazla uyarımın oluşmasını sağlayabildiği tahmin edilmektedir.
Klinik etkililik ve güvenlilik
Üç adet faz III, randomize edilmiş, çift körlü, plasebo kontrollü doğrulama çalışması (MS-F203
ve MS-F204 ve 218MS305) gerçekleştirilmiştir. Yanıt verenlerin oranı, eş zamanlı kullanılan
immünomodülatör tedaviden (interferonlar, glatiramer asetat, fingolimod ve natalizumab dahil)
bağımsızdır. Fampiridin dozu günde iki kez 10 mg’dır.
6 / 12Çalışma MS-F203 ve MS-F204
Çalışma MS-F203 ve MS-F204’te primer sonlanım noktası Zamanlı 25 Adım Yürüme Testi
(T25FW) ile ölçülen yürüme hızına yanıtlı hasta oranıdır. Yanıt veren hasta, tedavi dışı beş
ziyaretin maksimum değeri kıyaslanarak çift kör çalışma dönemindeki olası dört ziyaretten en
az üçünde tutarlı bir şekilde daha yüksek yürüme hızı sergileyen hasta olarak tanımlanmıştır.
Plaseboyla karşılaştırıldığında fampiridin ile tedavi edilen hastaların daha büyük kısmı yanıt
veren hasta grubunda yer almıştır (MS-F203: %34,8’e karşılık %8,3, p<0,001; MS-F204:
%42,9’a karşılık %9,3, p<0,001).
Fampiridin tedavisine yanıt veren hastaların yürüme hızında ortalama olarak plaseboya göre
%26,3’e karşılık %5,3 oranında (p<0,001) (MS-F203) ve %25,3’e karşılık %7,8 oranında
(p<0,001) (MS-F204) iyileşme yaşanmıştır. Yaşanan iyileşme fampiridin kullanmaya
başladıktan sonra hızlı (birkaç hafta içinde) biçimde görülmüştür.
12- maddeli Multipl Skleroz Yürüme Skalası ile ölçülen yürümede istatiksel ve klinik açıdan
anlamlı gelişme kaydedilmiştir.
Tablo1: Çalışma MS-F203 ve MS-F204
ÇALIŞMA * MS-F203 MS-F204
Fampiridin Fampiridin
Plasebo Günde iki defa Plasebo Günde iki defa
10 mg 10 mg
Katılımcı sayısı 72 224 118 119
Tutarlı iyileşme %8,3 %34,8 %9,3 %42,9
Fark %26,5 %33,5
GA %17,6, %35,4 %23,2, %43,9
%95
P değeri <0,001 <0,001
≥ %20 iyileşme %11,1 %31,7 %15,3 %34,5
Fark %20,6 %19,2
GA %11,1, %30,1 %8,5, %29,9
%95
P değeri <0,001 <0,001
Yürüme hızı Adım/sn. Adım/sn. Adım/sn. Adım/sn.
Adım/saniye
Başlangıç noktası 2,04 2,02 2,21 2,12
Sonlanım noktası 2,15 2,32 2,39 2,43
Değişim miktarı 0,11 0,3 0,18 0,31
Fark 0,19 0,12
p-değeri 0,01 0,038
% olarak Ortalama 5,24 13,8 7,74 14,36
Değişim
Fark 8,65 6,62
p-değeri <0,001 0,007
MSWS-12-puanlı
(ortalama,sem)
(Multipl Skleroz
Yürüme Ölçeği)
Başlangıç noktası 69,27 (2,22) 71,06 (1,34) 67,03 (1,9) 73,81 (1,87)
Ortalama değişim -0,01 (1,46) -2,84 (0,878) 0,87 (1,22) -2,77 (1,2)
7 / 12Fark 2,83 3,65
p-değeri 0,084 0,021
LEMMT(ortalama,
sem)(Alt
Ekstremite Manuel
Kas Testi)
Başlangıç noktası 3,92 (0,07) 4,01 (0,042) 4,01 (0,054) 3,95 (0,053)
Ortalama değişim 0,05 (0,024) 0,13 (0,014) 0,05 (0,024) 0,10 (0,024)
Fark 0,08 0,05
p-değeri 0,003 0,106
Ashworth Skoru
(Kas spastisitesi
için bir test)
Başlangıç noktası 0,98 (0,078) 0,95 (0,047) 0,79 (0,058) 0,87 (0,057)
Ortalama değişim -0,09 (0,037) -0,18 (0,022) -0,07 (0,033) -0,17 (0,032)
Fark 0,1 0,1
p-değeri 0,021 0,015
Çalışma 218MS205
Çalışma 218MS305, multipl sklerozlu ve yürüme güçlüğü yaşanan 636 denekte yürütülmüştür.
Çift kör tedavinin süresi, 2 hafta tedavi sonrası takiple birlikte 24 haftadır. Primer sonlanım
noktası, 24 haftada temel MSWS-12 skorundan ortalama ≥ 8 puan iyileşme gösteren hastaların
oranı olarak ölçülen, yürüme yeteneğindeki gelişmeydi. Bu çalışmada, istatiksel anlamda
önemli bir tedavi farkı bulunmaktadır; plasebo kontrollü hastalara kıyasla, Fampiridin ile tedavi
edilen hastaların daha büyük bir kısmının yürüme yeteneğinde iyileşme göstermiştir. (1,38
Rölatif risk (%95 GA:[1,06, 1,7])). İyileşme genellikle tedavi başladıktan sonra 2 ila 4 hafta
içinde görülür ve tedavi kesildikten sonra 2 hafta içinde ortadan kalkar.
Fampiridin ile tedavi edilen hastalar, statik ve dinamik denge ve fiziksel hareketliliğin bir ölçütü
olan Zamanlı Kalk ve Yürü (TUG) testinde istatistiksel olarak önemli bir iyileşme
göstermişlerdir. İkincil sonlanım noktası plaseboya kıyasla Fampiridin ile tedavi edilen
hastaların daha büyük bir kısmı 24 haftalık bir periyotta temel TUG hızından ≥ %15 iyileşme
göstermiştir. Berg Denge Ölçeği’ndeki fark (BBS; statik dengenin bir ölçütü), istatistiksel
olarak önemli değildir.
Ayrıca, Fampiridin ile tedavi edilen hastalar Multipl Skleroz Etki Ölçeği (MSIS-29) fiziksel
skorunda plaseboya kıyasla başlangıçtan istatistiksel olarak anlamlı bir iyileşme göstermiştir
(LSM farkı- 3,31, p < 0,001).
8 / 12Tablo 2: Çalışma 218MS305
24 hafta Plasebo Fampiridin 10 mg Fark (%95 GA)
N=318* BID N=315* p-değeri
Başlangıç MSWS skorundan %34 %43 Risk farkı: %10,4
ortalama ≥8 puan iyileşme (%3; %17,8)
gösteren hastaların oranı 0,006
MSWS-12 skoru LSM: -4,14
Başlangıç 65,4 63,6 (-6,22; -2,06)
Başlangıç nokrasından -2,59 -6,73 < 0,001
itibaren görülen iyileşme
TUG %35 %43 Risk farkı: %9,2
TUG hızında ortalama ≥ %15 (%0,9; %17,5)
iyileşme gösteren hastaların 0,03
oranı
TUG LSM: -1,36
Başlangıç 27,1 24,9 (-2,85; 0,12)
Başlangıç noktasından -1,94 -3,3 0,07
itibaren görülen iyileşme
(sn)
MSIS-29 fiizksel skor 55,3 52,4 LSM: -3,31
Başlangıç -4,68 -8 (-5,13;-1,5)
Başlangıç noktasından <0,001
itibaren görülen iyileşme
BBS skoru LSM: 0,41
Başlangıç 40,2 40,6 (-0,13; 0,95)
Başlangıç noktasından 1,34 1,75 0,141
itibaren görülen iyileşme
*Tedavi amaçlı popülasyon= 633; LSM= En küçük kareler ortalaması
Avrupa İlaç Ajansı, pediyatrik popülasyonların tüm alt gruplarındaki yürüme zorluğu çeken
Multipl Skleroz vakalarının Fampiridin ile tedavisine ilişkin çalışma sonuçlarının sunulma
zorunluluğundan vazgeçmiştir (pediyatrik hastalarda kullanıma ilişkin bilgi için Bkz. Bölüm
4.2).
5.2 Farmakokinetik özellikler
Genel özellikler
Emilim:
Oral olarak uygulanan fampiridin, gastrointestinal sistemden hızlıca ve tamamen emilir.
Fampiridin dar bir terapötik indekse sahiptir. Fampiridin uzatılmış salımlı tabletlerin mutlak
biyoyararlanımı değerlendirilmemiştir. Ancak, bağıl biyoyararlanımı (sulu bir oral solüsyonla
karşılaştırıldığında) %95’tir. Fampiridin uzatılmış salımlı tablet, emilim derecesi üzerinde
herhangi bir etki olmaksızın, daha düşük pik konsantrasyonuna daha yavaş yükselerek
fampiridinin emiliminde bir gecikme göstermektedir.
Fampiridin tabletler yiyecekler ile birlikte alındığında fampiridinin plazma konsantrasyonu-
zaman eğrisi (EAA 0-∞) altında kalan alanındaki azalma yaklaşık %2-7’dir (10mg’lık doz). EAA
değerindeki bu küçük azalmanın terapötik etkinlik üzerinde herhangi bir azalmaya neden
9 / 12olması beklenmemektedir. Ancak, C değerinde %15-23 oranında bir artış gözlenir. C ve
maks maks
doza bağlı advers reaksiyonlar arasında açık bir ilişki bulunduğu için Fampiridinin aç karnına
alınması önerilmektedir (Bkz. Bölüm 4.2).
Dağılım:
Fampiridin kan-beyin bariyerini kolaylıkla geçen yağda çözünen bir tıbbi üründür.
Fampiridinin plazma proteinlerine bağlanma oranı çok düşüktür (bağlanmış olan kısım insan
plazmasında %3-7 arasındadır). Fampiridinin dağılım hacmi yaklaşık 2,6 L/kg’dır.
Fampiridin bir P-glikoprotein substratı değildir.
Biyotransformasyon:
Fampiridin insanlarda 3-hidroksi-4-aminopiridine oksidasyonu ve 3-hidroksi-4-aminopiridin
sülfata konjugasyonu ile metabolize olmaktadır. İn vitro ortamda fampiridin metabolitlerinin
seçilmiş potasyum kanallarına karşı herhangi bir farmakolojik aktivitesi bulunmamıştır.
Fampiridinin insan karaciğer mikrozomları tarafından 3-hidroksi-4-aminopiridine 3-
hidroksilasyonunun Sitokrom P450 2E1 (CYP2E1) tarafından katalizlendiği görülmüştür.
10 mg tablet için ölçülen ortama plazma fampiridin konsantrasyonunun yaklaşık 100 katına
karşılık gelen 30 µM’de fampiridin tarafından CYP2E1’in doğrudan inhibisyonunun
gerçekleştiğine (yaklaşık %12 inhibisyon) ilişkin bulgular mevcuttur.
Kültürü yapılmış insan hepatositerinin fampiridin ile tedavisi, CYP1A2, CYP2B6, CYP2C9,
CYP2C19, CYP2E1 ya da CYP3A4/5 enzim aktivitelerinin inhibisyonunda hiç etki
göstermemiştir ya da çok az etki göstermiştir.
Eliminasyon:
Fampiridinin eliminasyonu öncelikli olarak böbreklerden yapılmaktadır ve 24 saat içinde ana
tıbbi ürünün yaklaşık %90’ı idrarla atılmaktadır. Renal klirens (CLR 370 mL/dk), kombine
edilmiş glomerüler filtrasyon ve renal OCT2 taşıyıcısı tarafından gerçekleştirilen aktif
ekskresyon nedeniyle glomerüler filtrasyon hızından oldukça yüksektir. Fekal atılan kısım,
uygulanan dozun %1’inden daha azına karşılık gelmektedir.
Böbrek fonksiyonları tam olan hastalarda, önerilen dozda alındığında fampiridin akümülasyonu
olduğuna dair klinik bir kanıt yoktur. Böbrek yetmezliği olan hastalarda akümülasyon,
yetmezlik derecesiyle ilişkili olarak meydana gelmektedir.
Doğrusallık/Doğrusal Olmayan Durum
Fampiridin yaklaşık 6 saatlik terminal eliminasyon yarı ömrüne sahip lineer (doz orantılı)
farmakokinetiklerle karakterize edilmektedir C -daha düşük oranda olmak üzere- ve EAA
maks
dozla orantılı olarak artmaktadır.
Hastalardaki karakteristik özellikler
Geriyatrik popülasyon:
Fampiridin değişikliğe uğramaksızın öncelikli olarak böbrek yoluyla atılır ve kreatinin
klerensinin yaşla birlikte azalması nedeniyle yaşlı hastalarda böbrek fonksiyonlarının izlenmesi
önerilmektedir (Bkz. Bölüm 4.2).
10 / 12Pediyatrik popülasyon:
Pediyatrik popülasyonla ilgili veri bulunmamaktadır.
Böbrek yetmezliği olan hastalar:
Fampiridin, öncelikli olarak böbrek yoluyla değişmemiş tıbbi ürün olarak atılır ve bu nedenle
böbrek fonksiyonlarında bozulma olabilecek hastalarda böbrek fonksiyonlarının kontrol
edilmesi gerekmektedir. Hafif böbrek yetmezliği olan hastalarda, böbrek fonksiyonu normal
olan hastalarda ulaşılan konsantrasyona göre yaklaşık 1,7 ile 1,9 kat daha fazla fampiridin
konsantrasyonu olması beklenebilir. Fampiridin, hafif, orta ve şiddetli böbrek yetmezliği olan
hastalarda kullanılmamalıdır (Bkz. Bölüm 4.3 ve 4.4).
5.3 Klinik öncesi güvenlilik verileri
Fampiridinin çeşitli hayvan türleri üzerinde oral yinelenen doz toksisitesi çalışmaları
gerçekleştirilmiştir.
Oral olarak kullanılan fampiridine başlangıçta hızlı bir şekilde, daha çok doz alımını takip eden
2 saat içerisinde meydana gelen, advers yanıt alınmıştır. Yüksek tek dozlar veya yinelenen
düşük dozlar alındıktan sonra çalışılan tüm türlerde titreme, konvülsiyonlar, ataksi, dispne,
pupillerde dilatasyon, halsizlik, anormal ses çıkışı, solunum hızında artış ve aşırı tükürük
salgılanması da dahil olmak üzere benzer klinik belirtiler gözlenmiştir. Ayrıca, yürüme
bozuklukları ve hipereksitabilite de gözlenmiştir. Bu klinik belirtiler beklenmeyen belirtiler
değildir ve fampiridinin aşırı farmakolojik etkisini temsil etmektedir. Buna ek olarak, fatal
üriner sistem tıkanıklıklarına ilişkin tek vaka sıçanlarda gözlenmiştir. Bu bulguların klinik
önemi açıklığa kavuşturulmaya çalışılmaktadır ancak bu bulguların fampiridin tedavisi ile
nedensel ilişkisi göz ardı edilmemelidir.
Sıçanlar ve tavşanlarda yapılan reprodüksiyon toksisite çalışmalarında maternal toksik
dozlarda, fetüs ve yavruların kilosunda ve canlılığında azalma görülmüştür. Yine de
malformasyon riskinde herhangi bir artış ya da fertilite üstünde advers etkiler görülmemiştir.
İn vitro ve in vivo b ir grup çalışmada fampiridin mutajenik, klastojenik veya karsinojenik
olduğuna dair herhangi bir bulgu göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Tablet çekirdeği:
Kalsiyum hidrojen fosfat dihidrat
Hipromeloz
Kolloidal susuz silika
Magnezyum stearat
Film kaplaması:
Hidroksipropil metil selüloz/Hipromeloz
Titanyum dioksit
Polietilen glikol 400
11 / 126.2 Geçimsizlikler
Bulunmamaktadır.
6.3 Raf Ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
FAMPRIMES® blister ambalajlarda tedarik edilir.
AL/PVC/PVDC veya desikanlı AL/PVC/PVDC blister ambalajlarda sunulmaktadır.
28 tabletlik veya 56 tabletlik ambalaj büyüklükleri bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ:
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI
2023/147
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.04.2023
Ruhsat yenileme tarihi:
10. KÜB’ÜN YENİLENME TARİHİ
12 / 12