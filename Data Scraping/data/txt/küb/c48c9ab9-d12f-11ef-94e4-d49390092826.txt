000008-TR-BLKTM3-27-1-02
KISA ÜRÜN BİLGİSİ
1. BEŞERİ TIBBİ ÜRÜNÜN ADI
B LAKTAM® 1 g i.m./i.v. enjektabl toz içeren flakon
2. KALİTATİF VE KANTİTATİF BİLEŞİM
Etkin madde:
1000 mg sulbaktama eşdeğer miktarda 1094 mg sulbaktam sodyum.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjektabl toz içeren flakon
Beyaz veya beyazımsı toz
4. KLİNİK ÖZELLİKLER
4.1. Terapötik endikasyonlar
B LAKTAM bir beta-laktamaz inhibitörü olup belirli antibiyotiklerle (Bkz. Bölüm 5.1.
Farmakodinamik özellikler) kombine edilerek orta ila ağır dereceli bakteriyel enfeksiyonların
tedavisinde kullanılır. Kombine antibiyotik kullanımı beta-laktam antibiyotiklerinin tek
başına uygulanmasına oranla daha yüksek terapötik güvence sağlamasından ötürü, klinik
uygulamalarda tercih edilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Tavsiye edilen doz yetişkinler için her 6, 8 veya 12 saatte bir 500 mg-1000 mg sulbaktam
olup kombine edilen antibiyotikler ile intravenöz veya intramusküler yolla uygulanabilir.
Yetişkinler için günlük maksimum doz beraberinde uygulanan antibiyotiğin dozundan
bağımsız olarak 4.0 g’dır. Beraberinde verilen antibiyotiğin tavsiye edilen dozu hakkındaki
bilgiler kullanılan antibiyotiğe ait ürün bilgilerinden alınmalıdır.
Hastanın enfeksiyon riskinin yüksek olduğu preoperatif kısa süreli profilaksi için 0.5 ila 1 g
sulbaktam, bir antibiyotik ile kombinasyon halinde narkoz başlangıcında verilmelidir. Doz bu
kombinasyon için alışılageldiği üzere tekrarlanabilir. Sulbaktam ile kombinasyonunda
penisilin G hakkında preoperatif profilaksi çerçevesinde tecrübeler bulunmamaktadır.
Uygulama süresi hastalığın seyrine bağlıdır ve antibiyotik verilebildiği müddetçe devam
edilmelidir.
Uygulama şekli:
B LAKTAM, buna uygun şekilde kombine edilmiş beta-laktam antibiyotik ile birlikte
intramusküler enjeksiyon, intravenöz enjeksiyon ya da intravenöz infüzyon olarak aşağıdaki
şekilde uygulanır:
1 /12000008-TR-BLKTM3-27-1-02
İntramusküler enjeksiyon:
B LAKTAM, enjeksiyon şişesinin içeriği 4 ml enjeksiyonluk su ya da izotonik sodyum
çözeltisi ile çözündürülür. Enjeksiyon sırasında acı olmaması için çözelti %0.5’lik lidokain
hidroklorür çözeltisi ile de hazırlanabilir. B LAKTAM’ın, beta-laktam antibiyotikten hemen
önce ayrı bir enjeksiyon olarak uygulanması tavsiye edilir.
İntravenöz enjeksiyon:
İntravenöz enjeksiyon için B LAKTAM enjeksiyon şişesinin içeriği en az 4 ml enjeksiyonluk
su ya da izotonik sodyum çözeltisi ile çözündürülür ve tamamen çözünmesinin ardından ilaç
doğrudan antibiyotikten önce enjekte edilir. Gerekli doz 3 ile 5 dakika içerisinde intravenöz
yolla verilir.
İntravenöz infüzyon:
B LAKTAM enjeksiyon şişesinin içeriği, intravenöz enjeksiyon uygulamasında olduğu gibi
çözdürülür ve ardından 40 ile 100 ml kadar aşağıda belirtilen infüzyon çözeltilerinden biri
eklenir. Bu infüzyon çözeltisinde belirtilen antibiyotiklerden biri bulunabilir: Enjeksiyonluk
su, izotonik sodyum çözeltisi, %5 glukoz çözeltisi.
Penisilin G’nin intravenöz infüzyonu:
Öngörülen tekli penisilin G dozu, B LAKTAM ile birlikte 40 ile 100 ml enjeksiyonluk suda
ya da %5’lik glukoz çözeltisinde çözdürülür ve hemen verilmelidir.
Uygun doz damar içi kısa infüzyon olarak antibiyotikle birlikte 10 ile 30 dakika içerisinde
verilmelidir.
Özel popülasyonlara ilişkin ek bilgiler
Böbrek yetmezliği:
Böbrek fonksiyonları ileri derecede bozulmuş olan hastalarda (kreatinin klerensi 30 ml/dak’nın
altında) sulbaktamın vücuttan atılımı gecikmektedir. Bu nedenle sulbaktamın dozu bu tür
hastalarda uygun şekilde ayarlanmalıdır: Kreatinin klerensi 15-30 ml/dak arasında olan
hastalarda ise günlük maksimum doz 2.0 g sulbaktam; kreatinin klerensi 15 ml/dak’nın
altında olan hastalarda ise günlük maksimum doz 1.0 g sulbaktamdır. Bu doz gün içerisinde
bölünerek seçilen antibiyotik ile birlikte verilmelidir. Böbrek fonksiyonları bozuk olan
hastalarda antibiyotik kullanımı hakkındaki bilgiler kullanılan antibiyotiğe ait ürün
bilgilerinden alınmalıdır.
Sulbaktam hemodiyaliz yolu ile kandan elimine edilir. Bu nedenle sulbaktam diyalizi takiben
ve sonrasında da bir sonraki diyaliz uygulamasına kadar 24 saatten (kreatinin klerensi 5-14
ml/dak olan hastalarda) 48 saate (kreatinin klerensi<5ml/dak olan hastalarda) kadar olan
aralıklarla verilmelidir.
Karaciğer yetmezliği:
Karaciğer yetmezliği bulunan hastalarda sulbaktam dozunun ayarlanması gerekmemektedir.
Ancak bu hastalarda sulbaktam ile kombine kullanılan antibiyotiğin doz ayarlaması
hakkındaki bilgiler kullanılan antibiyotiğe ait ürün bilgilerinden alınmalıdır.
2 /12000008-TR-BLKTM3-27-1-02
Pediyatrik popülasyon:
Çocuklar ve bebekler için günlük doz olan kg başına 50 mg sulbaktam, genel olarak uygun
antibiyotikler ile kombine edilerek eşit dozlarla her 6, 8 veya 12 saatte bir uygulanabilir.
Çocuklar için günlük maksimum doz kg başına 80 mg sulbaktamdır. Sulbaktamın 1 yaşından
daha küçük olan çocuklardaki etkileri henüz tam anlamıyla aydınlığa kavuşturulmamıştır. Bu
nedenle sulbaktamın uygulanması bu hasta grubunda yarar/risk oranı değerlendirildikten
sonra yapılmalıdır.
Geriyatrik popülasyon:
Yetişkinler için uygulanan doz kullanılır. Ancak yaşlı hastalarda böbrek fonksiyonlarında
bozulma olabileceği göz önünde bulundurulmalıdır.
4.3. Kontrendikasyonlar
B LAKTAM beta-laktam antibiyotik kombinasyonlarına karşı bilinen aşırı duyarlılık
durumunda kullanılmamalıdır.
Penisilinler ve sefalosporinler arasında çapraz reaksiyon oluşabileceği göz önünde
bulundurulmalıdır.
Sulbaktam tek başına belirgin bir antibakteriyel etki göstermediğinden, bir beta-laktam
antibiyotik ile kombine edilmeden kullanımı anlamsızdır.
Sulbaktam ile kombine edilecek olan antibiyotiğin kullanımı hakkındaki bilgiler kullanılan
antibiyotiğe ait ürün bilgilerinden alınmalıdır.
İntramusküler uygulama için lidokainle birlikte çözündürüleceği durumlarda lidokainin
kontrendikasyonları değerlendirilmelidir.
4.4. Özel kullanım uyarıları ve önlemleri
B LAKTAM bronşiyel astım, ürtiker, saman nezlesi olan hastalarda dikkatli kullanılmalıdır.
B LAKTAM ve beta-laktam antibiyotiğin birlikte kullanımında, diğer penisilinlerde de
olduğu gibi ciddi ve bazen ölümcül olabilen aşırı duyarlılık reaksiyonları (anafilaktik şok)
görülebilir. Bu tür bir yanıtın tehlikesinde hastanın penilisiline karşı aşırı duyarlılığı veya
geçmişte gösterdiği diğer alerjik reaksiyonlar öncelikli rol oynar. Aşırı duyarlılık reaksiyonu
oluştuğu zaman B LAKTAM kullanımı hemen kesilmeli ve uygun bir tedaviye başlanmalıdır.
Ciddi anafilaktik reaksiyonlar acil bir epinefrin tedavisi gerektirmektedir. Gerekli olması
halinde oksijen, intravenöz uygulanan glukokortikoidler ve entübasyon da dahil olmak üzere
solunum yolu bölgesinde tedavi uygulamaları yapılmalıdır.
Diğer antibiyotiklerle tedavilerde olduğu gibi mantarlar dahil olmak üzere, temel dirençli
organizmaların ilerleme belirtileri sürekli izlenmelidir. Süperenfeksiyonun ortaya çıkması
üzerine, ilaç gerekirse kesilip ve/veya uygun şekilde tedavi edilmelidir.
B LAKTAM dahil hemen hemen tüm antibakteriyel ajanların kullanımı ile Clostridium
difficile ile ilişkili diyare (CDAD) rapor edilmiştir ve şiddeti hafif diyareden fatal kolite kadar
3 /12000008-TR-BLKTM3-27-1-02
değişebilir. Antibakteriyel ajanlar ile tedavi kolonun normal florasını değiştirerek C.
difficile’nin aşırı üremesine olanak sağlamaktadır.
C. difficile, CDAD gelişimine katkıda bulunan A ve B toksinlerini üretir. C. difficile’nin
hipertoksin üreten suşları, bu enfeksiyonların antimikrobiyal tedaviye dirençli olmaları ve
kolektomi gerektirebilmeleri nedeni ile morbidite ve mortalite artışına yol açar. Antibiyotik
kullanımını takiben diyare gözlenen tüm hastalarda CDAD, göz önünde bulundurulmalıdır.
CDAD oluşumu antibakteriyel ajanların kullanımından iki ay sonra bile gözlenebildiği için,
hastanın dikkatli bir tıbbi öyküsü alınmalıdır. Şiddetli ve inatçı ishal durumunda B LAKTAM
kullanımı derhal kesilmeli ve günlük doz 4x250 mg olacak şekilde oral vankomisin tedavisi
başlatılmalıdır.
CDAD şüphesi veya teşhisi durumunda, C. difficile’ye karşı kullanılanlar dışında tüm
antibiyotikler kesilmelidir. Uygun sıvı ve elektrolit katkısı, protein desteği, C. difficile’ye
karşı etkili olduğu bilinen bir antibiyotikle tedavi ve cerrahi müdahale düşünülmelidir.
Çözeltinin elektrolit miktarı:
Bir adet B LAKTAM enjeksiyon şişesinde 4.2 mmol sodyum bulunmaktadır.
Sulbaktam bir sodyum çözeltisi olarak bulunduğundan elektrolit bozukluğu bulunan
hastalarda esas itibariyle sodyum miktarına dikkat edilmesi gerekmektedir. Bu husus her bir
dozda dikkate alınması gerektiği gibi bütün bir tedavi çerçevesinde ve özel doz kontrollerinde
de göz önünde bulundurulmalıdır. Bu hususa özellikle de şu durumlarda dikkat edilmelidir:
Renal atılım bozuklukları, çeşitli türlerde akıntılar ve ödemler (örneğin kalp yetmezliğinde,
karaciğer sirozunda, residif plöra ya da peritoneal akıntılarda), bir şok terapisi çerçevesindeki
kan dolaşımı takviyeleri ya da yetişkinlerde, çocuklarda ve neonatal periyotta suni beslenme
sırasında.
Bu tıbbi ürün her dozunda 4.2 mmol sodyum içerir. Bu durum, kontrollü sodyum diyetinde
olan hastalar için göz önünde bulundurulmalıdır.
Belirli risk gruplarında ve yüksek dozlarda, diğer beta-laktamlar için tanımlandığı gibi, santral
sinir sistemi eksitasyon durumları, miyonik kasılma ve kramplara neden olabilir. Böbrek
fonksiyonları önemli derecede azalmış hastalar, epilepsi ve menenjit hastalarında istenmeyen
bu etkinin ortaya çıkma riski artmıştır.
Tüm son derece etkili, sistemik ilaçlarda olduğu gibi, bu hastalığın organ sistem açısından
tedavi boyunca düzenli kontrolleri yapılması tavsiye edilir. Bu özellikle prematüre, yeni
doğan bebeklerde ve küçük çocuklarda böbrek, karaciğer fonksiyon ve kan sayımı takibini
içerir.
4.5. Diğer tıbbi ürünler ile etkileşimler ve diğer etkileşim şekilleri
Probenesid ile eş zamanlı olarak verilmesi halinde sulbaktam atılımı gecikir.
Beta-laktam antibiyotikler ile kombinasyon halinde sulbaktam ile bugüne kadar yapılan
araştırmalarda, sulbaktam katkısı nedeniyle, sulbaktam ilavesi olmayan beta-laktam
antibiyotik kombinasyonlarda gözlenmeyen etkileşimin ortaya çıktığı bilgisi
4 /12000008-TR-BLKTM3-27-1-02
bulunmamaktadır. Sulbaktamın mezlosilin, piperasilin, sefotaksim veya penisilin G ile
kombinasyonunda raporlandırılan tüm etkileşimler antibiyotik bileşenlerinin olası
etkileşimidirler.
Sulbaktam ile kombine edilen antibiyotiklerin kullanımı hakkındaki bilgiler kullanılan
antibiyotiğe ait ürün bilgilerinden alınmalıdır.
Özel popülasyonlara ilişkin ek bilgiler
Böbrek yetmezliği:
Böbrek fonksiyonları ileri derecede bozulmuş olan hastalarda (kreatinin klerensi 30
ml/dak’nın altında) sulbaktamın vücuttan atılımı gecikeceğinden dolayı (Bkz. Bölüm 4.2.
Pozoloji ve uygulama şekli), sulbaktam ile kombine kullanılan antibiyotiğin etkisi değişebilir.
Böbrek fonksiyonları bozuk olan hastalarda sulbaktam ile kombine kullanılan antibiyotiğin
etkileşimi hakkındaki bilgiler, kullanılan antibiyotiğe ait ürün bilgilerinden alınmalıdır.
Karaciğer yetmezliği:
Karaciğer yetmezliği bulunan hastalarda sulbaktam dozunun ayarlanması gerekmemektedir
(Bkz. Bölüm 4.2. Pozoloji ve uygulama şekli). Ancak bu hastalarda sulbaktam ile kombine
kullanılan antibiyotiğin etkileşimi hakkındaki bilgiler, kullanılan antibiyotiğe ait ürün
bilgilerinden alınmalıdır.
Pediyatrik popülasyon:
Pediyatrik popülasyona ilişkin sulbaktama ait hiç bir etkileşim çalışması yapılmamıştır.
Ancak sulbaktamın 1 yaşından daha küçük olan çocuklardaki etkileri henüz tam anlamıyla
aydınlığa kavuşturulmadığından bu hasta grubunda yarar/risk oranı değerlendirilmeden
kullanılmamalıdır. Ayrıca sulbaktam ile kombine kullanılan antibiyotiğin etkileşimi
hakkındaki bilgiler, kullanılan antibiyotiğe ait ürün bilgilerinden alınmalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum sonrası gelişim üzerindeki etkiler bakımından yetersizdir (Bkz. Bölüm 5.3.
Klinik öncesi güvenlilik verileri). Bugüne kadarki araştırma sonuçlarından fetusa zarar veren
etkisine dair ipuçları ortaya çıkmamıştır. Sulbaktamın hamilelik döneminde insanlarda
kullanımındaki potansiyel risk bilinmemektedir. Bu nedenle sulbaktam hamilelik döneminde
sadece vital endikasyonda kullanılmalıdır.
Gebe kadınlara verilirken tedbirli olunmalıdır.
5 /12000008-TR-BLKTM3-27-1-02
Laktasyon dönemi
Sulbaktamın insan ya da hayvan sütü ile atıldığına ilişkin yetersiz/sınırlı bilgi mevcuttur.
Anne sütü alan çocuklar açısından bir risk olduğu göz ardı edilemez. Emzirmenin durdurulup
durdurulamayacağına ya da B LAKTAM tedavisinin durdurulup durdurulamayacağına
/tedaviden kaçınılıp kaçınılmayacağına ilişkin karar verilirken, emzirmenin çocuk açısından
faydası ve B LAKTAM tedavisinin emziren anne açısından faydası dikkate alınmalıdır.
Üreme yeteneği/Fertilite
Teratojenite hakkında farelerde, sıçanlarda ve ada tavşanlarında yapılan çalışmalarda ilaca
bağlı deformasyona rastlanmamıştır. Anne-baba hayvanların ve sonradan gelen neslin
fertilitesi ve postnatal gelişmesi sıçanlarda olumsuz etkilenmemiştir.
Sayısız deneylerde sulbaktam gerek kromozomal gerekse subkromozomal düzlemde önemli
mutajenik aktiviteler göstermemiştir.
4.7. Araç ve makine kullanımı üzerindeki etkiler
Bugüne kadarki tecrübelere göre sulbaktamın konsantrasyon ve reaksiyon kabiliyetine etkisi
bulunmamaktadır.
İstenmeyen etkilerin (Bkz. Bölüm 4.8. İstenmeyen etkiler) ortaya çıkması halinde reaksiyon
yeteneğinde değişiklikler görülebilebilir, araç ve makine kullanılmasında olumsuz etkiler
olabilir.
4.8. İstenmeyen etkiler
Beta-laktam antibiyotikleri ile kombinasyonunda sulbaktam ile bugüne kadar yapılan
araştırmalarda sulbaktam katkısı nedeniyle, sulbaktam ilavesi olmayan beta-laktam
antibiyotik kombinasyonlarının gözlenmeyen etkileşiminin ortaya çıktığı bilgisi
bulunmamaktadır. Sulbaktamın mezlosilin, piperasilin, sefotaksim veya penisilin G ile
kombinasyonunda raporlandırılan tüm etkileşimler antibiyotik bileşenlerinin olası
etkileşimidirler.
Sulbaktam ile kombine edilen antibiyotiğin kullanma talimatı ve kısa ürün bilgilerinde yer
alan etkiler göz önünde bulundurulmalıdır.
Sulbaktam ile birlikte kombine edilebilen beta-laktam antibiyotiklerle yapılan klinik
çalışmalarda (n=483) görülen olası yan etkiler aşağıdaki sıklık derecesine göre listelenmiştir:
Çok yaygın (≥1/10), yaygın (≥1/100 ila < 1/10), yaygın olmayan (≥1/1000 ila < 1/100),
seyrek (≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilemiyor).
6 /12000008-TR-BLKTM3-27-1-02
Yaygın Yaygın olmayan Bilinmiyor
Enfeksiyonlar ve enfestasyonlar
Mantar enfeksiyonları/ Psödomembranöz kolit (Bkz.
stomatit (Bkz. Bölüm 4.4) Bölüm 4.4)
Kan ve lenf sistemi hastalıkları
Eozinofili Trombositopeni, lökopeni Trombositoz, lökositoz,
nötropeni, anemi, kanama
zamanı artışı*, purpura*
Bağışıklık sistemi hastalıkları
Hipersensitivite (Bkz. Anafilaktik şok (Bkz. Bölüm
Bölüm 4.4) 4.4)
Sinir sistemi hastalıkları
Baş dönmesi Baş ağrısı, nöbetler
Gastrointestinal hastalıklar
Diyare Kusma Gastrointestinal rahatsızlıklar,
mide bulantısı, iştah kaybı,
şişkinlik
Hepato-bilier hastalıklar
Transaminaz düzeylerinin Kan bilirubin artışı
yükselmesi
Deri ve deri altı doku hastalıkları
Alerjik deri reaksiyonları Stevens-Johnson sendromu,
toksik epidermal nekroliz
Kas-iskelet bozuklukları, bağ doku ve kemik hastalıkları
Kas spazmları
Böbrek ve idrar hastalıkları
Kan kreatinin artışı, interstisyel
nefrit
Genel bozukluklar ve uygulama bölgesine ilişkin hastalıklar
Tromboflebit Enjeksiyon yerinde ağrı
*Kanama zamanı artışı ve purpura özellikle ağır böbrek yetmezliği olan hastalarda, yüksek
doz mezlosilin veya piperasilin ile tedavide gözlenmiştir. Bu nedenle, bu hastalarda uygun
doz ayarlaması yapılması gerekmektedir. Buna ek olarak mevcut bir hastalık veya eşlik eden
tedaviler nedeniyle kan pıhtılaşması bozukluğu gözlenebilir.
Beta-laktam antibiyotiklerin sulbaktam ile kombinasyonlarında, daha önceki çalışmalarda
beta-laktam antibiyotiklerin tek başına kullanımına göre daha sık yan etkiler gözlenmemiştir.
Sulbaktam ile kombinasyonlarda bildirilen yan etkiler antibiyotik bileşenlerinin olası yan
etkileridir. Antibiyotiğin kısa ürün bilgisinde, sulbaktam ve yan etkilerinin birleştirilmesi
dikkate alınmalıdır.
7 /12000008-TR-BLKTM3-27-1-02
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Sulbaktam, mezlosilin, piperasilin, sefotaksim ve penisilin G’nin terapötik yelpazeleri
geniştir. Dar anlamda intoksikasyonlar bilinmemektedir.
Belirlenmiş risk gruplarında ve yüksek doz verilmesi halinde, diğer beta-laktamlar için
tanımlandığı gibi, santral sinir sisteminde hasara, miyonik kasılma ve kramplara neden
olabilir. Böbrek fonksiyonları bozulmuş olan hastalarda, epilepsi ve menenjit hastalarında
istenmeyen bu etkinin ortaya çıkma riski yüksektir.
Örneğin; kramplar gibi merkezi sinir sistemi bozukluklarında diazepam ile sedasyon tedavisi
önerilir.
Anafilaktik reaksiyonlarda bilinen acil tedbirlerin mümkün olduğunca şokun ilk belirtisinde
alınması gerekmektedir.
Sulbaktam hemodiyaliz edilmelidir. Böbrek fonksiyonu bozuk olan hastalarda doz aşımı
durumunda hemodiyaliz yoluyla daha yüksek eliminasyon sağlanabilir.
Psödomembranöz enterokolit tedavisi:
Burada endikasyona bağlı olarak tedavinin sona erdirilmesi iyice düşünülmeli ve gerektiğinde
acilen uygun bir tedaviye başlanmalıdır (örneğin etkinliği klinik olarak kanıtlanmış olan özel
antibiyotik/kemoterapötiklerin alınması). Bağırsak peristaltizmini engelleyen ilaçlar kontrendike
olarak gösterilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Beta-laktamaz inhibitörleri
ATC kodu: J01CG01
Etki mekanizması:
Sulbaktam birçok beta-laktamazın inhibitörüdür. Bunun yanı sıra bazı penisilin-bağlayıcı
proteinler ile bağlanarak, antibiyotiğe karşı duyarlı olan türlerin duyarlılığını arttırır.
Sulbaktam beta-laktam antibiyotikleri ile kombine olarak kullanılır.
Sulbaktamın mezlosilin, piperasilin ve sefotaksim ile kombinasyonunun terapötik kullanımı
iyi bir şekilde belgelenmiştir. Sulbaktamın penisilin G ile kombinasyonu hakkında ayrıca
beta-laktamaz üreten stafilokoklar veya beta-laktamaz ile oluşturulan gram negatif
anaerobların neden olduğu (örneğin Bacteroides ve Prevotella türleri) kulak-burun-boğaz
8 /12000008-TR-BLKTM3-27-1-02
bölgesinde enfeksiyonlarda ve cilt/yumuşak doku enfeksiyonlarında sınırlı terapötik
tecrübeler bulunmaktadır.
Metisiline dirençli olan stafilokoklar yukarıda belirtilen kombinasyonlara karşı dirençli kabul
edilmektedirler.
Sulbaktam katkısı ile seçilen beta-laktam antibiyotik, beta-laktamazları tahrip edilmeden
korur ve böylece antibiyotiğin etki spektrumu genişler ve birçok beta-laktamaz üreten
uyarıcılara karşı bakterisit etkisi arttırılır.
İnhibitör-antibiyotik kombinasyonunun etki spektrumu antibiyotik bileşenlerin seçimine
bağlıdır. Sulbaktamın mezlosilin, piperasilin ve sefotaksim ile kombinasyonunun etki
spektrumu stafilokok, enterobakterler, Haemophilus türleri, Neisserie türleri, Moraxella
catarrhalis, Acinetobacter türleri, Bacteroides türleri ve bazı Pseudomonas türleri gibi
germinalleri kapsar. Sulbaktamın mevcudiyetinde birçok izolat için MİK değerleri tek
90
başına antibiyotik için olanlara kıyasla belirgin bir şekilde daha düşüktür.
5.2. Farmakokinetik özellikler
Emilim:
500 mg sulbaktam dozunun 30 dakika infüzyonundan 20 µg/ml doruk serum konsantrasyonu
elde edilmektedir. 1000 mg doz, 43 µg/ml düzeyinde doruk göstermektedir.
Parenteral sulbaktam insanlarda tipik bir penisilin gibi davranmaktadır. Sulbaktam insanlara
bolus, i.v. infüzyon şeklinde de uygulanmaktadır: 500 mg doz 32 µg/ml doruk serum
konsantrasyonuna ulaşmaktadır.
500 mg sulbaktam dozunun kas içine uygulanması sonucu doruk serum konsantrasyonu 13
µg/ml; 1000 mg dozun ise doruk konsantrasyonu 28 µg/ml olarak bulunmuştur.
Eğri altı alanı ve üriner veriler, i.v. doz verileri ile karşılaştırıldığında i.m. dozun
biyoyararlanımı uygun bulunmaktadır.
Sulbaktamın parenteral uygulanması sonucu ortaya çıkan yan etki, i.m. enjeksiyon yerinde
ağrı oluşmasıdır. Ağrı hızla azalmış ve 1 saat içinde tamamen geçmiştir.
500 mg sulbaktamın her 6 saatte bir üç gün süresince 30 dak i.v. infüzyon veya i.m.
enjeksiyon olarak çoklu doz şeklinde uygulanması sonucunda, 1. doz ile 10. doz arasında eğri
altı alanı veya doruk serum düzeyi verilerinde belirgin bir fark görülmemektedir.
Dağılım:
Dağılım hacmi merkezi kompartman için (serum ve hızlı dağılım gösteren dokular) 9 ve 16
litredir, total dağılım hacmi ise 19 ve 28 litre arasındadır.
Dağılım sonrası fazda ilacın %51’i merkezi kompartmanda bulunmaktadır.
Sulbaktamın yaklaşık %38’i proteinlere bağlanır.
9 /12000008-TR-BLKTM3-27-1-02
Eliminasyon:
Sulbaktamın %80’i böbrekler aracılığı ile atılır. Eliminasyon yarılanma ömrü 1.0 saattir.
Veriler iki kompartmanlı farmakokinetik model olarak değerlendirilmiştir. Sulbaktam
insanlara bolus, i.v. infüzyon şeklinde uygulandığında eliminasyon yarılanma ömrü 1.2
saattir. Hemodiyaliz sulbaktam farmakokinetiğini değiştirebilir.
Yapılan çalışmalarda sulbaktam parenteral dozun %70’i, 0 ila 6 saat içinde, geri kalan %5 ise
dozlamadan 6 ila 12 saat sonra idrarla atılmaktadır.
Renal klerens yaklaşık 204 ml/dak olup doz ile orantılı değildir.
İlacın serumdan total klerensi 266 ml/dak’dır.
Doğrusallık/Doğrusal olmayan durum:
Hesaplanan kararlı durum serum konsantrasyonları doz ile doğru orantılıdır.
Sulbaktamın mezlosilin, piperasilin, sefotaksim veya penisilin G ile eş zamanlı verilmesi tekli
her iki kombinasyonun farmakokinetiğini etkilemez. Klinik açıdan önemli olan etkileşimler
ortaya çıkmaz.
Sulbaktamın kombinasyon eşlerinin farmakokinetiği hakkında bilgiler kullanımı hakkındaki
bilgiler ilgili kullanım talimatı veya kısa ürün bilgileri kısmından alınmalıdır.
Hastalardaki karakteristik özellikler
Böbrek yetmezliği:
Farklı derecelerde böbrek fonksiyonu yetmezliği olan hastalarda sulbaktamın total klerensi,
kreatinin klerensi ile korelasyon göstermektedir. Anürisi olan hastalarda sulbaktamın
yarılanma ömrü belirgin bir şekilde uzamaktadır. Yapılan 2 farklı çalışmada ortalama 6.9 saat
ve 9.7 saat olarak bulunmuştur. Hemodiyaliz ile yarılanma süresi, toplam klerens ve
sulbaktamın dağılım hacmi belirgin bir şekilde değişir.
Yaş:
Bilinen bir etkisi yoktur. Ancak yaşlı hastalarda böbrek fonksiyonlarında bozulma olabileceği
göz önünde bulundurulmalıdır.
Irk:
Bilinen bir etkisi yoktur. Ancak beraberinde verilen antibiyotiğe ırk etkisi kullanılan
antibiyotiğin ürün bilgilerinden alınmalıdır.
Cinsiyet:
Bilinen bir etkisi yoktur. Ancak beraberinde verilen antibiyotiğe cinsiyet etkisi kullanılan
antibiyotiğin ürün bilgilerinden alınmalıdır.
Diğer özel popülasyonlar:
Sulbaktam sayısız dokunun ve vücut sıvısının içine hızlı bir şekilde nüfuz eder. Genellikle
beyin omurilik sıvısına geçmez; ancak menenjit hastalarında az miktarda beyin omurilik
sıvısına geçer.
10 /12000008-TR-BLKTM3-27-1-02
5.3. Klinik öncesi güvenlilik verileri
Sulbaktamın LD değeri, farede ağızdan verilme sonrasında vücut ağırlığı kg başına 10 g’dan
50
daha fazla, intravenöz olarak verilmesinden sonra kg başına yaklaşık 3.6 g miktarındadır.
Sıçandaki ilgili değerler vücut ağırlığı kg başına 4 g’dan fazla yani kg vücut ağırlığı başına
3.4 g’dan fazla bulunmaktadır.
Sulbaktamın subakut toksisitesi hakkındaki tetkikler sıçanlarda ve köpeklerde yapılmıştır.
Sulbaktamın verilmesi ayrıca intravenöz, subkutan veya oral olarak 17 günden 10 haftaya
kadar gerçekleştirilmiştir. Sulbaktamın kronik toksisitesi hakkındaki tetkikler yine aynı
şekilde sıçan ve köpeklerde yapılmıştır. Sulbaktamın verilmesi subkutan olarak 6 aylık bir
zaman dilimi üzerinde gerçekleştirilmiştir. Sulbaktamın etkileri karaciğerde tespit edilmiştir.
Karaciğerin enzim değerlerinin (GOT, GPT, LDH) artmasının yanı sıra karaciğerde doza ve
cinsiyete bağlı olarak, ilaca ara verilmesinden sonra reversibl olarak kendini gösteren glikojen
çökelmesi görünür.
Bu glikojen çökelmesi ile bilinen glikojen depolama hastalıkları arasında bir bağlantı
kurulamamıştır. Sulbaktam bu deneylerde glukoz metabolizmasında önemli değişikliklere
neden olmamıştır. Hayvan çalışmalarındaki sonuçlara göre insanlardaki sulbaktamın azami
günlük 4 g’lık dozu aşılmamalıdır.
Ada tavşanlarında yapılan lokal uyumluluk araştırmalarında sulbaktamın mezlosilin,
piperasilin veya sefotaksim ile kombinasyonunun intravenöz kullanımından sonra enjeksiyon
bölgesinde önemli iritasyonlar ortaya çıkmamıştır. İntraarteriyel (ekstravasküler) olarak
verilmesi buna rağmen ölçülü ve büyük kısımda reversibl dokuda değişikliklere neden
olmuştur. Bu nedenle intraarteriyel enjeksiyonu yani infüzyonundan kaçınılmalıdır.
Bazı ada tavşanlarında sulbaktamın mezlosilin veya piperasilin ile kombinasyonu olarak
verilmesinden sonra turuncu renge boyanan idrarın ortaya çıktığı gözlenmiş olup bu türden
değişiklikler insanlarda bugüne kadar ortaya çıkmamıştır. Bu fenomenin klinik önemi bugüne
kadar aydınlatılmamıştır.
Teratojenite hakkında farelerde, sıçanlarda ve ada tavşanlarında yapılan deneylerden sonuç
olarak ilaca bağlı deformasyon bilgisi çıkmamıştır. Anne-baba hayvanların ve sonradan gelen
neslin fertilitesi (doğurganlığı) ve postnatal gelişmesi sıçanlarda olumsuz etkilenmemiştir.
Sayısız deneylerde sulbaktam gerek kromozomal gerekse subkromozomal düzlemde önemli
mutajen aktiviteler göstermemiştir.
Karsinojenite hakkında uzun süreli araştırmalar yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde içermemektedir.
6.2. Geçimsizlikler
Geçimsiz ve bu nedenle ayrı olarak uygulanacak olanlar:
11 /12000008-TR-BLKTM3-27-1-02
Aminoglikozidler, metronidazol, enjekte edilebilir oksitetrasiklin gibi tetrasiklin türevleri,
rolitetrasiklin ve doksisiklin, ayrıca tiyopental-Na, prednisolon, %2 prokain,
süksametonyumklorür ve noradrenalin. Geçimsizlikte görünür belirtiler çökelme, bulanıklık,
renk değişikliğidir.
6.3. Raf ömrü
24 ay
Ambalaj üzerinde beyan edilen son kullanma tarihinin bitiminden sonra flakon içindeki
enjektabl toz bir daha kullanılmamalıdır.
İntramusküler veya intravenöz enjeksiyon için ya da antibiyotik infüzyon çözeltisi hazırlamak
için çözücüsü ile hazırlanmış konsantre kullanıma hazır sulbaktam çözeltileri hazırlandıktan
sonra 24 saat içerisinde tüketilmelidir.
Kullanıma hazır çözelti kimyasal ve fiziksel olarak 25°C ya da 4°C sıcaklıkta 24 saat süreyle
stabildir.
6.4. Saklamaya yönelik özel uyarılar
25°C’nin altındaki oda sıcaklığında saklayınız.
6.5. Ambalajın niteliği ve içeriği
Ürünün ambalajında; lastik tıpalı, flip-off aluminyum başlıklı renksiz Tip III camdan
yapılmış, içinde 1000 mg sulbaktama eşdeğer enjeksiyonluk toz içeren (1094 mg), 1 flakon, 5
flakon ve hastane için 100 flakon içeren baskılı karton kutu içerisinde, kullanma talimatı ile
birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
Prof. Dr. Bülent Tarcan Sok., Pak İş Merkezi No: 5/1
34349 Gayrettepe, İstanbul
Tel: 0212 337 38 00
8. RUHSAT NUMARASI
221/4
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.10.2009
Ruhsat yenileme tarihi: 07.07.2015
10. KÜB’ÜN YENİLENME TARİHİ
12 /12