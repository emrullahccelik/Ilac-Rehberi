1 
 KULLANMA TALİMATI 
 
ZEPOSIA 0,23 ve 0,46 mg Sert Kapsül Tedaviye Başlangıç Paketi 
Ağızdan alınır. 
 
 Etkin madde:  Her bir ZEPOSIA 0,23 sert kapsül, 0,23 mg ozanimoda eşdeğer 
ozanimod hidroklorür içerir. Her bir ZEPOSIA 0,46 sert kapsül, 0,46 mg ozanimoda 
eşdeğer ozanimod hidroklorür içerir. 
 Yardımcı madde(ler): Mikrokristalin selüloz, koloidal susuz silika, kroskarmelloz 
sodyum, magnezyum stearat, jelatin (sığır kaynaklı), titanyum dioksit (E171), sarı demir 
oksit (E172), kırmızı demir oksit (E172), şellak (E904), siyah demir oksit (E172), 
propilen glikol (E1520), konsantre amonyak çözeltisi (E527), potasyum hidroksit 
(E525),  dehidrate alkol*, izopropil alkol*, bütil alkol*, saf su* (*Baskı işlemi esnasında 
uzaklaştırılmaktadır) 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu kullanma Talimatında: 
1. ZEPOSIA® nedir ve ne için kullanılır? 
2. ZEPOSIA®’yı kullanmadan önce dikkat edilmesi gerekenler 
3. ZEPOSIA® nasıl kullanılır? 
4. Olası yan etkiler nelerdir? 
5. ZEPOSIA®’nın saklanması 
Başlıkları yer almaktadır. 
 
1. ZEPOSIA® nedir ve ne için kullanılır? 
ZEPOSIA® 0,23 sert kapsül, açık gri renkte, opak sert kapsül olup, siyah mürekkeple kapak 
üzerinde “OZA” ve gövde üzerinde “0,23 mg” baskısı bulunmaktadır. ZEPOSIA® 0,46 sert 
kapsül, açık gri renkte gövdeli ve turuncu renkte kapaklı, opak sert kapsül olup, siyah 
mürekkeple kapak üzerinde “OZA” ve gövde üzerinde “0,46 mg” baskısı bulunmaktadır Her 
bir tedaviye başlangıç paketinde 4 adet 0,23 mg ve 3 adet 0,46 mg sert kapsül vardır.  
 
ZEPOSIA®, vücutta serbestçe dolaşan beyaz kan hücrelerinin (lenfositlerin) sayısını azaltabilen 
bir ilaç grubuna ait etkin madde ozanimodu içerir. 
 
ZEPOSIA® aşağıdaki hastalıklarda endikedir: 
- Multipl skleroz 
- Ülseratif kolit 
2 
 Multipl skleroz 
ZEPOSIA®, aktif hastalığı olan, atak ve iyileşmeler (relaps remitting) ile seyreden multipl 
sklerozu (RRMS) olan yetişkin hastaların tedavisinde kullanılır. 
 Multipl skleroz (MS), bağışıklık sisteminin (beyaz kan hücreleri dahil vücudun savunması) 
beyin ve omurilikteki sinirlerin etrafındaki koruyucu kaplamaya yanlışlıkla saldırdığı bir 
hastalıktır. Bu, sinirlerin düzgün çalışmamaya başlamasına neden olur ve şu gibi 
semptomlarla sonuçlanabilir: uyuşma, yürümede zorluk, görme ve denge sorunları. 
 Atak ve iyileşmeler ile seyreden multipl sklerozda, sinir hücrelerine yapılan atakların 
ardından iyileşme dönemleri gelir. İyileşme dönemlerinde belirtiler kaybolabilir, ancak bazı 
sorunlar devam edebilir. 
 
ZEPOSIA®, lenfositlerin, beyin ve omuriliğe ulaşması sonucunda sinirlerin koruyucu 
tabakasında oluşabilecek inflamasyon ve hasar oluşumunun engellenmesine yardımcı olur. 
 
Ülseratif kolit 
ZEPOSIA®, orta ila şiddetli düzeyde aktif ülseratif koliti olan yetişkin hastaların tedavisinde 
kullanılır. 
 
 Ülseratif kolit, bağırsağın iltihabi bir hastalığıdır. Ülseratif kolitiniz varsa, önce size 
başka ilaçlar verilecektir. Bu ilaçlara yeterince iyi yanıt vermezseniz veya 
toleranssızsanız, hastalığınızın belirti ve semptomlarını azaltmak için size ZEPOSIA® 
verilebilir. 
 
ZEPOSIA® lenfositlerin bağırsak iç yüzeyine ulaşmasını engelleyerek ülseratif kolitteki iltihabı 
azaltır. 
 
2.  ZEPOSIA® kullanmadan önce dikkat edilmesi gerekenler 
 
ZEPOSIA®’yı aşağıdaki durumlarda KULLANMAYINIZ 
Eğer; 
 Ozanimoda veya bu ilacın içindeki yardımcı maddelerden herhangi birine karşı alerjiniz 
varsa, 
 Sağlık uzmanınız size ciddi şekilde zayıflamış bir bağışıklık sisteminiz olduğunu 
söylediyse, 
 Son 6 ay içinde kalp krizi, kalbi besleyen damarların daralması/tıkanması ile ortaya çıkan 
göğüs ağrısı (anjina), felç veya mini felç (Geçici İskemik Atak - TIA) veya belirli tipte 
şiddetli kalp yetmezliği geçirdiyseniz, 
 Belirli düzensiz veya anormal kalp atışlarınız varsa (aritmi) - doktorunuz tedaviye 
başlamadan önce kalbinizi kontrol edecektir, 
 Hepatit veya tüberküloz gibi ciddi enfeksiyonunuz varsa, 
 Kanserseniz, 
 Ciddi karaciğer problemleriniz varsa, 
 Hamileyseniz veya çocuk doğurma potansiyeli olan ve etkili doğum kontrol yöntemi 
kullanmayan bir kadınsanız. 
 
ZEPOSIA®’yı aşağıdaki durumlarda DİKKATLİ KULLANINIZ 
 
Aşağıdaki durumlarda ZEPOSIA®’yı kullanmadan önce doktorunuzla veya eczacınızla 
konuşunuz: 
 
3 
 Eğer; 
 Kalp atış hızınız yavaşsa veya kalp atış hızınızı yavaşlatan ilaçlar (beta-blokerleri veya 
kalsiyum kanal blokerleri gibi) alıyorsanız veya yakın zamanda aldıysanız, 
 Uyurken yaşadığınız, tedavi edilmemiş ciddi solunum problemleriniz varsa (şiddetli uyku 
apnesi), 
 Karaciğerinizle ilgili problemleriniz varsa, 
 Enfeksiyonunuz varsa, 
 Lenfosit adı verilen bir beyaz kan hücre sayınız düşükse, 
 Hiç su çiçeği geçirmediyseniz veya geçirip geçirmediğinizden emin değilseniz, 
 Yakın zamanda bir aşı olduysanız veya yaptırmayı planlıyorsanız, 
 Siz veya başkaları MS belirtilerinizin kötüleştiğini ve ayrıca yeni veya alışılmadık belirtiler 
yaşadığınızı fark ederseniz. Bunlar, beyinde progresif multifokal lökoensefalopati (PML) 
adı verilen nadir bir enfeksiyondan kaynaklanıyor olabilir, 
 Görmenizle ilgili sorunlarınız veya makula adı verilen retinanın merkezi bölgesinde sıvı 
birikmesine (makula ödemi adı verilen bir durum) ilişkin diğer belirtileriniz olduysa, 
 Gözünüzde iltihap (üveit) varsa, 
 Şeker hastalığınız varsa (gözlerinizle ilgili sorunlara neden olabilir), 
 Şiddetli akciğer hastalığınız varsa (pulmoner fibroz veya kronik obstrüktif akciğer 
hastalığı). 
 
ZEPOSIA®’yı almaya başlamadan önce, doktorunuz bir elektrokardiyogram (EKG) kullanarak 
kalbinizi kontrol edecektir. Belirli kalp rahatsızlıklarınız varsa, doktorunuz sizi ilk dozunuzdan 
sonra en az ilk 6 saat boyunca izleyecektir. 
 
ZEPOSIA® tansiyonunuzu yükseltebileceğinden, doktorunuz tansiyonunuzu düzenli olarak 
kontrol etmek isteyebilir. 
 
ZEPOSIA®’yı alırken (ve almayı bıraktıktan sonraki 3 aya kadar) enfeksiyonlara daha kolay 
yakalanabilirsiniz. Sizde zaten bir enfeksiyon varsa, bu daha da kötüleşebilir. Sizde bir 
enfeksiyon ortaya çıkarsa doktorunuzla konuşunuz. 
 
ZEPOSIA® ile tedavi sırasında, görme bozukluğu, ilerleyen halsizlik, hantallık, hafıza kaybı 
veya bilinç bulanıklığı varsa veya MS hastası iseniz ve durumunuzun gittikçe kötüleştiğini 
düşünüyorsanız, hemen doktorunuzla konuşunuz. Bu semptomlar PML adı verilen, ölüme ve 
ileri engelliliğe sebep olabilen nadir bir beyin enfeksiyonuna bağlı olabilir. 
 
ZEPOSIA® ile tedavi sırasında, şiddetli bir baş ağrısı başlarsa, kafa karışıklığı hissederseniz 
veya nöbetler (kasılmalar) ve görme kaybı yaşarsanız, hemen doktorunuzla konuşunuz. Bu 
belirtiler, posterior reversible ensefalopati sendromu (PRES) adı verilen bir sendroma bağlı 
olabilir. 
 
ZEPOSIA® cilt kanseri riskini artırabileceğinden, koruyucu giysiler giyerek ve düzenli güneş 
kremi (yüksek güneş koruma faktörlü) uygulayarak güneş ışığına ve UV (ultraviyole) ışığa 
maruziyetinizi kısıtlamalısınız.  
 
Çocuk doğurma potansiyeli olan kadınlar 
ZEPOSIA® eğer hamilelik sırasında kullanılırsa, anne karnındaki bebeğe zarar verebilir. 
ZEPOSIA® ile tedaviye başlamadan önce doktorunuz size riski açıklayacak ve hamile 
olmadığınızdan emin olmak için hamilelik testi yapmanızı isteyecektir. Doktorunuz size 
ZEPOSIA®’yı alırken neden hamile kalmamanız gerektiğini açıklayan bir kart verecektir. Bu 
4 
 kartta ayrıca ZEPOSIA®’yı alırken hamile kalmamak için ne yapmanız gerektiği de 
açıklanmaktadır. Tedavi sırasında ve tedaviyi bıraktıktan sonraki 3 ay boyunca etkili bir doğum 
kontrol yöntemi kullanmalısınız (Bkz. bölüm “Hamilelik” ve “Emzirme”). 
 
ZEPOSIA® tedavisinin kesilmesinden sonra MS’in kötüleşmesi 
ZEPOSIA® ile tedaviyi bıraktıktan sonra MS’inizin kötüleştiğini düşünüyorsanız hemen 
doktorunuza söyleyiniz (Bkz. bölüm “ZEPOSIA® ile tedavi sonlandırıldığındaki oluşabilecek 
etkiler” kısmına bakınız). 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
ZEPOSIA®’nın yiyecek ve içecek ile kullanılması 
ZEPOSIA®’yı aç veya tok karnına alabilirsiniz. 
 
Hamilelik 
İlacı kullanmadan önce doktorunuza veya eczacınıza danışınız. 
 
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
bu ilacı kullanmadan önce doktorunuza danışınız. 
 
Hamilelik sırasında, eğer hamile kalmaya çalışıyorsanız veya hamile kalabilecek bir kadınsanız 
ve etkili bir doğum kontrol yöntemi kullanmıyorsanız ZEPOSIA®’yı kullanmayınız. Hamilelik 
sırasında ZEPOSIA® kullanılırsa, doğmamış bebeğe zarar verme riski vardır. Hamile 
kalabilecek bir kadınsanız, doktorunuz ZEPOSIA® ile tedaviye başlamadan önce bu risk 
hakkında sizi bilgilendirecek ve hamile olmadığınızdan emin olmak için sizden hamilelik testi 
yapmanızı isteyecektir. ZEPOSIA®’yı kullanırken ve kullanmayı bıraktıktan sonra en az 3 ay 
boyunca etkili bir doğum kontrol yöntemi kullanmalısınız. Doktorunuza güvenilir doğum 
kontrol yöntemlerini sorunuz. 
 
Doktorunuz size ZEPOSIA®’yı alırken neden hamile kalmamanız gerektiğini açıklayan bir kart 
verecektir. 
 
ZEPOSIA® alırken hamile kalırsanız hemen doktorunuza söyleyiniz. Doktorunuz tedaviyi 
durdurmaya karar verecektir (Bkz. bölüm “ZEPOSIA® ile tedavi sonlandırıldığındaki 
oluşabilecek etkiler”). Özel doğum öncesi izlem yapılacaktır. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme 
İlacı kullanmadan önce doktorunuza veya eczacınıza danışınız. 
 
ZEPOSIA®’yı alırken emzirmemelisiniz. ZEPOSIA® anne sütüne geçebilir ve bebek için ciddi 
yan etkiler riski vardır. 
 
Araç ve makine kullanımı 
ZEPOSIA®’nın araç ve makine kullanma yeteneği üzerinde herhangi bir etkisi 
bulunmamaktadır veya ihmal edilebilir düzeyde bir etkisi vardır. 
 
 
5 
 ZEPOSIA®’nın içeriğinde bulunan bazı yardımcı maddeler hakkında önemli bilgiler 
ZEPOSIA’nın her ‘’doz’’unda 1 mmol (23 mg)’dan daha az sodyum ihtiva eder. Bu durum, 
kontrollü sodyum diyetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı 
Başka herhangi bir ilaç alıyorsanız, yakın zamanda aldıysanız veya alma ihtimaliniz varsa 
doktorunuza veya eczacınıza söyleyiniz. Çünkü, ZEPOSIA® diğer bazı ilaçların etki gösterme 
şeklini etkileyebilir. Ayrıca diğer bazı ilaçlar ZEPOSIA®’nın etki gösterme şeklini etkileyebilir. 
 
Özellikle, ZEPOSIA®’yı almadan önce, aşağıdaki ilaçlardan herhangi birini alıyorsanız veya 
yakın zamanda aldıysanız, doktorunuza veya eczacınıza söyleyiniz: 
 Bağışıklık sisteminizi baskılayan veya düzenleyen ilaçlar (örn. siklosporin) 
 MS tedavisinde kullanılan alemtuzumab, beta interferon, dimetil fumarat, glatiramer asetat, 
mitoksantron, natalizumab veya teriflunomid gibi ilaçlar, 
 Ülseratif kolit tedavisinde kullanılan azatioprin ve 6-merkaptopürin gibi ilaçlar, 
 Kandaki yağ veya kolesterol seviyelerini düşürmek için kullanılan gemfibrozil, 
 Kan pıhtılarını önlemek için kullanılan bir ilaç olan klopidogrel, 
 Tüberküloz ve diğer ciddi enfeksiyonların tedavisinde kullanılan bir antibiyotik olan 
rifampisin, 
 Depresyon (örn. fenelzin) veya Parkinson hastalığı (örn. selejilin) tedavisi için kullanılan, 
monoamin oksidaz inhibitörleri olarak adlandırılan ilaçlar, 
 Kalp atış hızınızı yavaşlatan ilaçlar (beta-blokerler veya kalsiyum kanal blokerleri gibi), 
 Belirli aşılar. Tedavi sırasında ve tedavi sonrasında 3 ay süreyle zayıflatılmış canlı aşılardan 
kaçınılmalıdır. 
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
2. ZEPOSIA® nasıl kullanılır? 
Bu ilacı her zaman aynen doktorunuzun size söylediği şekilde alınız. Emin değilseniz 
doktorunuza veya eczacınıza danışınız. 
 
Uygun kullanım ve doz/uygulama sıklığı için talimatlar: 
ZEPOSIA®’yı ilk almaya başladığınızda, kalp atış hızınızın yavaşlamasını içeren olası bir etkiyi 
azaltmak için düşük dozda almanız ve dozu kademeli olarak yükseltmeniz gerekir. 
 
 Tedaviye bu şekilde başlamanıza yardımcı olmak için size bir “tedaviye başlangıç paketi” 
verilecektir. Bu paket aşağıdakileri içerir: 
- 0,23 mg ozanimod içeren 4 adet açık gri kapsül. Bunlardan birini tedavinin 1. ila 4. 
günlerinde alırsınız. 
- 0,46 mg ozanimod içeren 3 adet açık gri ve turuncu kapsül. Bunlardan birini 5, 6 ve 7. 
günlerde alırsınız. 
 8. günde ve sonrasında, “tedaviye başlangıç paketini” tamamladıktan sonra, her biri önerilen 
0,92 mg ozanimod dozunu içeren turuncu kapsüller içeren bir “idame paketi”ne 
geçeceksiniz. Günlük 0,92 mg’lık bir kapsül ile düzenli tedaviye devam edeceksiniz. Hafif 
veya orta derecede kronik karaciğer problemleriniz varsa, doktorunuzun 'idame' dozunuzu 
iki günde bir 0,92 mg'lık bir kapsüle düşürmesi gerekebilir. 
 
 
 
6 
 Uygulama yolu ve metodu: 
 ZEPOSIA® ağızdan kullanım içindir. 
 Kapsülü bütün olarak yutunuz. 
 Kapsülü aç veya tok karnına alabilirsiniz. 
 
Değişik yaş grupları: 
Çocuklarda kullanımı:  
Bu ilacı 18 yaşın altındaki çocuklara ve ergenlere vermeyiniz. Bunun nedeni, ZEPOSIA®’nın 
çocuklarda ve ergenlerde çalışılmamış olmasıdır. 
 
Yaşlılarda kullanımı:  
55 yaşın üzerindeki hastalar için doz ayarlaması gerekli değildir. 
 
Özel kullanım durumları: 
Böbrek yetmezliği: 
Böbrek yetmezliği olan hastalar için doz ayarlaması gerekli değildir. 
 
Karaciğer yetmezliği: 
Hafif ila orta dereceli karaciğer yetmezliği olan hastalar için doz ayarlaması gerekli değildir. 
Ciddi karaciğer yetmezliği olan hastalarda kullanılmamalıdır. 
 
Eğer ZEPOSIA®’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ZEPOSIA® kullandıysanız: 
Gerekenden daha fazla ZEPOSIA® alırsanız, hemen bir doktorla konuşunuz veya bir hastaneye 
gidiniz. İlaç paketini ve bu kullanma talimatını yanınızda götürünüz. 
 
ZEPOSIA®’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ZEPOSIA®’yı kullanmayı unutursanız: 
 Bir ZEPOSIA® dozunu unutursanız, hatırladığınız anda bu dozu alınız. Ancak, tüm gün 
boyunca dozu unutursanız, unuttuğunuz dozu atlayınız ve bir sonraki dozu her zamanki 
saatinizde alınız. 
 ZEPOSIA®’ya başladıktan sonraki ilk 14 gün içinde bir veya daha fazla doz atlarsanız, 
tedavinize nasıl yeniden başlayacağınız konusunda doktorunuzla konuşunuz. 
 
Unutulan dozu dengelemek için çift doz almayınız. 
 
ZEPOSIA® ile tedavi sonlandırıldığındaki oluşabilecek etkiler 
 Önce doktorunuzla konuşmadan ZEPOSIA®’yı almayı bırakmayınız. 
 ZEPOSIA®’yı aşağıdaki sürelerle kullanmayı bıraktıysanız, tedavinize nasıl yeniden 
başlayacağınız konusunda doktorunuzla konuşunuz: 
- tedavinin ilk 14 günü boyunca 1 gün veya daha uzun süreyle, 
- tedavinin 15. günü ile 28. günü arasında art arda 7 günden fazla süreyle, 
- 28. günden sonra art arda 14 günden fazla süreyle. 
 
“Tedaviye başlangıç paketine” yeniden başlamanız gerekecektir. 
 
7 
 ZEPOSIA®, almayı bıraktıktan sonra 3 aya kadar vücudunuzda kalacaktır. Beyaz kan hücre 
sayınız (lenfosit sayımı) da bu süre içinde düşük kalabilir ve bu kullanma talimatında açıklanan 
yan etkiler görülmeye devam edilebilir (Bkz. bölüm “4. Olası yan etkiler”). 
 
ZEPOSIA® ile tedaviyi bıraktıktan sonra MS’nizin kötüleştiğini düşünüyorsanız hemen 
doktorunuza söyleyiniz. 
 
Bu ilacın kullanımına ilişkin başka sorularınız varsa, doktorunuza veya eczacınıza sorunuz. 
 
3. Olası yan etkiler nelerdir? 
Tüm ilaçlarda olduğu gibi ZEPOSIA®’nın içeriğinde bulunan maddelere duyarlı kişilerde yan 
etkiler olabilir. 
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Aşağıdakilerden biri olursa ZEPOSIA®’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
Ciddi yan etkiler 
Aşağıda listelenen ciddi yan etkilerden herhangi birini fark ederseniz derhal doktorunuza veya 
eczacınıza söyleyiniz: 
 
Yaygın (en fazla 10 kişiden 1’ini etkileyebilir): 
 Yavaş kalp atış hızı 
 İdrar yolu enfeksiyonu 
 Kan basıncında artış 
 
Yaygın olmayan (en fazla 100 kişiden 1’ini etkileyebilir):  
 Alerjik reaksiyon - belirtiler kızarıklık içerebilir. 
 
Seyrek (en fazla 1000 kişiden 1’ini etkileyebilir) 
 Progresif multifokal lökoensefalopati (PML) olarak adlandırılan beyin enfeksiyonu (Bkz. 
Bölüm ‘2. ZEPOSIA® kullanmadan önce dikkat edilmesi gerekenler’)  
 
Diğer yan etkiler 
Aşağıdaki yan etkilerden herhangi birini fark ederseniz, doktorunuza veya eczacınıza 
söyleyiniz: 
 
Çok yaygın (10 kişiden 1’inden fazla görülebilir): 
 Virüslerin neden olduğu burun veya burun delikleri, burun boşluğu, ağız, boğaz (farinks)   
veya gırtlak (larinks) enfeksiyonları 
 Lenfosit adı verilen bir tür beyaz kan hücresinin düşük seviyesi 
 
 
8 
 Yaygın (en fazla 10 kişiden 1’ini etkileyebilir): 
 Boğaz iltihabı (farenjit) 
 Solunum yolu enfeksiyonu (akciğer enfeksiyonu belirtisi) 
 Herpes zoster (zona) 
 Herpes simpleks veya uçuk (oral uçuk) 
 Baş ağrısı 
 Kan basıncında düşüş 
 Sıvı tutulmasına bağlı olarak özellikle ayak bileklerinde ve ayaklarda şişme (periferik ödem) 
 Kan testlerinde karaciğer enzim seviyelerinde artış (bir karaciğer sorunu belirtisi) veya ciltte, 
mukus zarında veya gözlerde sarı pigmentasyon (sarılık) 
 Nefes darlığına neden olabilen akciğer anormallikleri 
 
Yaygın olmayan (en fazla 10 kişiden 1’ini etkileyebilir): 
 Bulanık görme (makula ödemi) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
4. ZEPOSIA®’nın saklanması 
ZEPOSIA®’yı çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız. 
Son kullanma tarihi o ayın son gününü ifade eder. 
 
Kartondaki son kullanma tarihinden sonra ZEPOSIA®’yı kullanmayınız. 
 
Ambalaj üzerinde herhangi bir hasar veya kurcalama belirtisi fark ederseniz bu ilacı 
kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi: Bristol-Myers Squibb İlaçları Inc. İstanbul Şubesi 
                         Maslak/Sarıyer/İstanbul 
 
Üretim yeri: Celgene International Sárl  
         Route de Perreux 1, 2017 Boudry, İsviçre  
 
Bu kullanma talimatı 08/02/2024 tarihinde onaylanmıştır. 
