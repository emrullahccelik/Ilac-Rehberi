KISA ÜRÜN BİLGİSİ
1. BEŞERİ TIBBİ ÜRÜNÜN ADI
SABALAKS lavman
2. KALİTATİF VE KANTİTATİF BİLEŞİM
1 gram lavmanda,
Etkin madde:
Sorbitol %70 0.48 g
Gliserin 0.35 g
Trisodyum sitrat dihidrat 0.09 g
Yardımcı madde(ler):
Yardımcı maddeler için 6.1.'e bakınız.
3. FARMASÖTİK FORM
Lavman
Beyaz renkli jel görünümlü, yoğun likit.
4. KLİNİK ÖZELLİKLER
4.1 Terapötik endikasyonlar
Hamilelikten ileri gelen kabızlıklarda, üç yaş üstü çocukların kabızlıklarında, kabızlığın sorun
olduğu hastalıklarda, rektoskopi ve cerrahi müdahale gibi bağırsakların tahliyesi gereken
durumlarda, kolon ve rektalatonilerde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmedikçe;
Yetişkinler:
30 gramlık 1 şişe ya da 10 gramlık 1 tüp
3 yaş üstü çocuklar:
10 gramlık tüpün yarısı
Uygulama şekli:
Rektal yoldan kullanım içindir.
1 / 5Kullanıma yardımcı olacak aplikatör tüp/şişe ucuna takılır ve tüp/şişe içindeki ilaç rektuma
boşaltılır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer hastalığı olanlara dikkatli verilmelidir.
Pediyatrik popülasyon:
SABALAKS 3 yaş üstü pediyatrik hastalarda pozoloji kısmında belirtildiği gibi
uygulanmalıdır.
3 yaş altı çocuklarda kullanımı önerilmez.
Geriyatrik popülasyon:
SABALAKS geriyatrik hastalarda yetişkinlerle aynı doz uygulanabilir.
4.3 Kontrendikasyonlar
Bileşiminde bulunan maddelerden herhangi bir bileşene karşı aşırı duyarlık, varlığı
gösterilmiş idrar çıkaramama, ağır dehidratasyon, gelişmiş veya gelişmekte olan akciğer
ödemi, ağır kalp dekompansasyonu, akut apandisit, barsak travması iltihabi ve kanamalarında,
anorektal bölgede uygulanan cerrahi müdahalelerden sonra, tifo, fistül, hemoroid, ülserli kolit
durumlarında kontrendikedir.
4.4 Özel kullanım uyarıları ve önlemleri
SABALAKS yalnızca rektal yoldan uygulanır.
Kullanmadan önce aplikatörün dışına bir miktar lavman sürerek kayganlaştırın.
Kalp, böbrek, karaciğer hastalığı olanlarda, diyabet ve hemolitik anemisi olanlarda dikkatli
kullanılmalıdır.
SABALAKS 'ın uzun süre kullanımı rektal kanalda iritasyona neden olabilir.
Sıvı alımında değişim akciğer ödemi ve/veya konjestif kalp yetmezliğine yol açabilir.
Laksatiflerin kötüye kullanımının tipik belirtileri karın ağrısı, halsizlik, yorgunluk, susama,
kusma, ödem, kemik ağrısı (osteomalaziye bağlı), sıvı ve elektrolit dengesizliği,
hipoalbüminemi (protein kaybettiren gastroenteropatiye bağlı) ve koliti taklit eden
sendromlardır.
Barsak kalıcı olarak hasarlanmamışsa, laksatiflerin yardımı olmadan çalışması aylarca süre
gerektirebilir.
Akut gastrointestinal bozuklukları olan ve kalın barsaklarında ülseratif ve inflamatuar
bozuklukları olanlarda dikkatli kullanılmalıdır.
2 / 54.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim bildirilmemiştir.
4.6 Gebelik ve laktasyon
Genel tavsiye
Gebelik kategori C
Çocuk doğurma potansiyeli bulunan kadınlar/Doğum kontrolü (Kontrasepsiyon)
SABALAKS 'ın çocuk doğurma potansiyeli olan kadınlarda kullanımına ilişkin yeterli veri
mevcut değildir, ancak çocuk doğurma potansiyeli olan kadınlar tedavi süresince etkili doğum
kontrolü uygulamak zorundadır.
Gebelik dönemi
SABALAKS 'ın gebelik sırasında güvenliliği kanıtlanmamıştır. Gebelik sırasında potansiyel
yarar, potansiyel riskten fazla ise kullanılmalıdır.
Laktasyon dönemi
Emzirilen çocuk üzerinde herhangi bir etki öngörülmemektedir. Yine de bu dönemde dikkatli
kullanılmalıdır.
4.7 Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8 İstenmeyen etkiler
Gliserin veya sorbitol'ün rektal uygulamasını takiben çok nadiren istenmeyen etkiler ortaya
çıkabilir.
Aşağıdaki istenmeyen etkiler çok yaygın (≥1/10); yaygın (≥1/100, < 1/10); yaygın olmayan
(≥1/1.000, < 1/100); seyrek (≥1/10.000, < 1/1.000), çok seyrek (< 1/10.000), bilinmiyor
(eldeki verilerden hareketle tahmin edilemiyor) olarak listelenmiştir.
Bağışıklık sistemi hastalıkları
Seyrek: Aşırı duyarlık
Gastrointestinal hastalıklar
Seyrek: Gaz çıkarma, ishal, barsak ağrısına sebep olabilen barsak iritasyonu
3 / 5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Uygulama yolunun fiziksel sınırlamaları nedeniyle doz aşımı olası değildir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapotik Grup: Lavmanlar
ATC kodu: A06AG20
Gliserin ve sorbitol hiperosmotik laksatiftir. Rektal yoldan absorbe olmazlar. Kabızlık
durumlarında lokal etkileri sayesinde 15-30 dakika içinde tam bir boşalma sağlarlar. Bu
maddelerin laksatif etkileri bağırsağın son bölümünde görülür. Böylece su ve elektrolit
kaybına yol açmadan dışkılamayı sağlamış olur.
5.2 Farmakokinetik özellikler
Genel özellikler
İlaç içindeki etkin maddeler sistemik absorbsiyon, dağılım veya metabolizmaya
uğramadıklarından geçerli değildir.
5.3 Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1 Yardımcı maddelerin listesi
Sodyum lauril sülfa asetat
Sorbik asit
Distile su
4 / 56.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25oC’nin altındaki oda sıcaklığında saklanmalıdır.
6.5 Ambalajın niteliği ve içeriği
10 gramlık tüp: Alüminyum tüpte özel kanülü ile birlikte sunulmaktadır.
30 gramlık şişe: Körüklü plastik şişede özel kanülü ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller 'Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilir.
7. RUHSAT SAHİBİ
SABA İlaç San. ve Tic. A.Ş.
Halkalı Merkez Mah. Basın Ekspres Cad.
No: 1 Kat:1 34303 Küçükçekmece /İSTANBUL
8. RUHSAT NUMARASI(LARI)
170/37
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.08.1994
Ruhsat yenileme tarihi: 03.01.2013
10. KÜB’ÜN YENİLENME TARİHİ
5 / 5