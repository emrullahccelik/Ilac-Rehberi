1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  
duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
Cablivi  10 mg/1  mL Enjeksiyonluk  Çözelti  Hazırlamak  İçin Toz ve Çözücü 
Damar içine (ilk doz) ve deri altına (sonraki dozlar) uygulanır  
Steril  
• Etkin  madde:  Her bir flakon  10 mg caplacizumab  içerir.  
• Yardımcı  maddeler:  Toz flakonu:  sükroz,  sitrik  asit anhidrit,  trisodyum  sitrat  dihidrat  ve 
polisorbat 80. Çözücü flakonu: 1 mL enjeksiyonluk su içerir.  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma  Talimatında : 
 
1. CABLIVI  nedir  ve ne için kullanılır?  
2. CABLIVI  kullanmadan  önce  dikkat  edilmesi  gerekenler  
3. CABLIVI  nasıl  kullanılır?  
4. Olası  yan etkiler  nelerdir?  
5. CABLIVI’nin  saklanması  
Başlıkları  yer almaktadır.  
 
1. CABLIVI  nedir  ve ne için kullanılır?  
CABLIVI, bir cam flakon içinde enjeksiyonluk çözelti için beyaz bir toz ve tozu çözmek için 
kullanıma hazır bir enjektörde enjeksiyonluk su olarak sunulmaktadır. Toz, çözücü içinde 
çözündükten sonra çözelti berrak, renksiz veya hafif sarımsıdır.  
 
CABLIVI,  caplacizumab  etkin  maddesini  içerir.  En az 40 kilo olan 12 yaş ve üzeri  ergenlerde  ve 
yetişkinlerde  edinilmiş trombotik trombositopenik purpura (aTTP) atağını tedavi etmek 
için kullanılır. Bu hastalık, ince kan damarlarında pıhtıların oluştuğu nadir görülen bir kan 
pıhtılaşma bozukluğudur. Bu pıhtılar kan damarlarını tıkayabilir ve beyne, kalbe, böbreklere 
veya diğer organlara zarar verebilir. CABLIVI, kandaki trombositlerin (kan pulcukları da 
denilen  kan hücresi)  bir araya  toplanmasını  durdurarak  bu kan pıhtılarının  oluşumunu  engeller. 
Bunu yaparak CABLIVI, ilk uygulamadan hemen sonra başka bir aTTP atağı yaşama riskini 
azaltır.  
2  Mevcut  CABLIVI  ambalaj  boyutları  aşağıdaki  gibidir;  
• Her birinde  caplacizumab tozu bulunan 1 adet flakon, çözücü  bulunan 1 adet kullanıma 
hazır enjektör, 1 adet flakon adaptörü, 1 adet iğne ve 2 adet alkollü mendil içeren tekli 
ambalaj  
• Her birinde  caplacizumab  tozu bulunan  7 adet flakon,  çözücü  bulunan  7 adet kullanıma 
hazır enjektör, 7 adet flakon adaptörü, 7 adet iğne ve 14 adet alkollü mendil içeren çok 
dozlu ambalaj  
2. CABLIVI’yi  kullanmadan  önce  dikkat  edilmesi  gerekenler 
CABLIVI’yi aşağıdaki durumlarda KULLANMAYINIZ  
Eğer,  
• Caplacizumaba  veya  bu ilacın  içeriğinde  yer alan maddelerin  herhangi  birine  karşı  
alerjiniz  varsa.  
CABLIVI’yi  aşağıdaki  durumlarda  DİKKATLİ  KULLANINIZ  
Aşağıdaki  durumlarda  doktorunuza  danışınız:  
• Aşırı kanamanız varsa veya baş ağrısı, nefes darlığı, yorgunluk veya bayılma gibi ciddi iç 
kanamaya işaret edebilecek olağandışı semptomlar yaşarsanız. Doktorunuz tedaviyi 
bırakmanızı isteyebilir. Doktorunuz tedaviye ne zaman tekrar başlayabileceğinizi 
söyleyecektir.  
• Varfarin,  heparin,  rivaroksaban,  apiksaban  gibi kan pıhtılarını  önleyen  veya  tedavi  eden 
tıbbi ürünler  kullanıyorsanız.  Nasıl  tedavi  edileceğinize  doktorunuz  karar  verecektir.  
• Aspirin  veya  düşük  moleküler  ağırlıklı  heparin  gibi anti-trombosit  ajanlar  (kan pıhtılarını 
önleyen ilaçlar) kullanıyorsanız. Nasıl tedavi edileceğinize doktorunuz karar verecektir.  
• Hemofili  gibi bir kanama  bozukluğunuz  varsa.  Nasıl  tedavi  edileceğinize  doktorunuz  karar 
verecektir.  
• Karaciğer  işlevlerinizde  ciddi  azalma  varsa.  Nasıl  tedavi  edileceğinize  doktorunuz  karar  
verecektir.  
• Ameliyat veya diş tedavisi olacaksanız. Doktorunuz ameliyatın veya diş tedavinizin 
ertelenip ertelenemeyeceğine veya ameliyatınız veya diş tedavinizden önce CABLIVI'yi 
bırakmanız gerekip gerekmediğine karar verecektir.  
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
CABLIVI’nin  yiyecek  ve içecek  ile kullanılması  
CABLIVI’nin  uygulama  yolu gereği  yiyecek  ve içeceklerle  etkileşimi  beklenmez.  
Hamilelik  
CABLIVI’yi  kullanmadan  önce  doktorunuza  veya eczacınıza  danışınız.  
 
Hamileyseniz  veya  hamile  kalmayı  planlıyorsanız  doktorunuza  söyleyiniz.  CABLIVI'nin  
hamilelik sırasında kullanılması önerilmemektedir.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
Emzirme  
İlacı kullanmadan  önce  doktorunuza  veya eczacınıza  danışınız.  
 
Emziriyorsanız  doktorunuza  söyleyiniz.  Doktorunuz,  emzirmenin  bebeğe  faydası  ve 3  CABLIVI'nin  size yararını  göz önünde  bulundurarak,  emzirmeyi  bırakma  veya  CABLIVI’yi 
kullanmama konusunda size tavsiyede bulunacaktır.  
Araç  ve makine  kullanımı  
CABLIVI'nin  araç veya  makine  kullanma  yeteneğini  etkilemesi  beklenmemektedir.  
 
CABLIVI’nin  içeriğinde  bulunan  bazı yardımcı  maddeler  hakkında  önemli  bilgiler  
Bu ilaç, doz başına  1 mmol'den  (23 mg) daha  az sodyum  içerir,  yani aslında  "sodyum  içermez".  
 
Diğer  ilaçlar  ile birlikte  kullanımı  
 
Başka  ilaçlar  kullanıyorsanız,  yakın  zamanda  kullandıysanız  veya  kullanma  ihtimaliniz  varsa 
doktorunuza veya eczacınıza söyleyiniz.  
Ayrıca,  kan pıhtılarını  tedavi  eden  K vitamini  antagonistleri,  rivaroksaban  veya  apiksaban  gibi 
pıhtılaşma önleyici bir ilaç veya aspirin gibi anti -trombosit ajanlar veya kan pıhtılaşmasını 
önleyen düşük moleküler ağırlıklı heparin kullanıyorsanız doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. CABLIVI  nasıl  kullanılır?  
 
Bu ilacı her zaman  tam olarak  doktorunuzun  veya  eczacınızın  size söylediği  şekilde  kullanınız.  
Emin  değilseniz  doktorunuza  veya  eczacınıza  danışınız.  
 
CABLIVI  tedavisi,  kan hastalıkları  konusunda  deneyimli  bir doktor  tarafından  başlatılır.  
Uygun  kullanım  ve doz/uygulama  sıklığı  için talimatlar:  
• İlk doz 
- Bir sağlık  uzmanı  tarafından  damara  enjekte  edilen  1 flakon.  
- İlaç, plazma  değişimine  başlamadan  önce  verilecektir.  
• Sonraki  dozlar:  
- Sübkutan  enjeksiyon  olarak  (karın  derisinin  altına)  günde  bir kez 1 flakon  
- Sübkutan  enjeksiyon  her günlük  plazma  değişiminden  sonra  yapılacaktır.  
- Günlük  plazma  değişimi  bittikten  sonra,  CABLIVI  tedaviniz  günde  bir kez 1 
flakon  enjeksiyon  olarak  en az 30 gün devam edecektir.  
- Doktorunuz,  altta yatan  hastalığınızın  belirtileri  düzelene  kadar  günlük  tedaviye  devam 
etmenizi isteyebilir.  
 
Doktorunuz, sizin veya hasta bakıcınızın CABLIVI'yi enjekte etmesine karar verebilir. Bu 
durumda doktorunuz veya sağlık uzmanınız sizi veya hasta bakıcınızı CABLIVI'nin nasıl 
kullanılacağı konusunda eğitecektir.  
Biyolojik Tıbbi Ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka kaydedilmelidir.  
Uygulama  yolu ve metodu:  
CABLIVI'nin damarınıza ilk enjeksiyonu bir sağlık uzmanı tarafından yapılmalıdır. 
CABLIVI'yi damarınıza  nasıl enjekte  edileceğine  ilişkin  sağlık uzmanlarına yönelik talimatlar 
kullanma talimatının sonunda yer almaktadır.  4  
Her enjeksiyonun  enjeksiyon  çözeltisini  hazırlamak  için yeni bir kit paketi  kullanınız.  Bir sağlık 
uzmanı tarafından size nasıl yapılacağı öğretilene kadar CABLIVI'yi enjekte etmeye 
çalışmayınız. Kiti asla başka bir enjeksiyon için kullanmayınız.  
Adım  1 - Temizlik  
• Ellerinizi  sabun  ve suyla  iyice  yıkayınız.  
• Kit paketini  yerleştirmek  için temiz,  düz bir yüzey  hazırlayınız.  
• Elinizde  bir atık kabı olduğundan  emin  olunuz.  
Adım  2 – Kullanım  öncesi  
• Kit paketinin  tam olduğundan  emin  olunuz.  
• Son kullanma  tarihini  kontrol  ediniz.  Son kullanma  tarihi  geçmişse  kullanmayınız.  
• Paket  veya  içindekiler  herhangi  bir şekilde  hasar  görmüşse  kiti kullanmayınız.  
• Kitin  tüm bileşenlerini  temiz  düz bir yüzeye  yerleştiriniz.  
• Kit oda sıcaklığında  saklanmadıysa,  flakon  ve enjektörü  oda sıcaklığında  birkaç  dakika  
bekleterek  oda sıcaklığına  (15°C  – 25°C)  getiriniz.  Bunları  başka  bir şekilde  ısıtmayınız.  
Adım  3 - Kauçuk  tıpayı  dezenfekte  ediniz.  
• Plastik  geçmeli  kapağı  flakondan  çıkarınız.  Yeşil  plastik  kapak  yoksa  flakonu  
kullanmayınız.  
• Açıkta  kalan  kauçuk  tıpayı  sağlanan  alkollü  pedlerden  birini  kullanarak  temizleyiniz  ve 
birkaç  saniye  kurumasını  bekleyiniz.  
• Temizledikten  sonra  kauçuk  tıpaya  dokunmayınız  veya  herhangi  bir yüzeyle  temas 
etmesine izin vermeyiniz.  
 
 
Adım  4 – Adaptörün  takılması  
• Ambalajlanmış  flakon  adaptörünü  alınız  ve kağıt  kapağını  çıkarınız.  Adaptörü  açtığınız 
plastik ambalajında bırakınız. Adaptörün kendisine dokunmayınız.  
 
 
• Adaptörü  plastik  ambalajında  tutarken  adaptörü  flakonun  üzerine  yerleştiriniz.  
• Adaptör  sivri ucu flakon  tıpasından  geçecek  şekilde,  adaptör  yerine  oturana  kadar  sıkıca 
bastırınız. Adaptörü flakona takılı halde, dış ambalajını çıkarmadan bırakınız.  5  
 
Adım  5 – Enjektörü  hazırlayınız  
• Enjektörü  elinizde  tutarken  diğer  elinizle  beyaz  kapağı  koparınız.  
• Bu beyaz  kapak  eksik,  gevşek  veya  hasarlıysa  enjektörü  kullanmayınız.  
 
 
• Enjektörün ucuna dokunmayınız veya herhangi bir yüzeyle temas etmesine izin 
vermeyiniz.  
• Enjektörü  temiz  düz bir yüzeye  yerleştiriniz.  
Adım  6 - Enjektörü  adaptör  ve flakon  ile bağlayınız.  
• Adaptöre  takılı  flakonu  alınız.  
• Bir elinizle flakonu tutarak, diğer elinizle adaptör ambalajının kenarlarına bastırarak ve 
ardından ambalajı yukarı kaldırarak plastik ambalajı adaptörden çıkarınız. Adaptörün 
flakondan çıkmamasına dikkat ediniz.  
 
 
• Flakona takılı adaptörü bir elinizle tutunuz. Enjektörün ucunu flakon adaptörünün 
bağlantı kısmına yerleştiriniz.  
• Direnç  hissedilene  kadar  saat yönünde  çevirerek  enjekörü  flakona  yavaşça  kenetleyiniz.  
6  
 
 
Adım  7 - Çözeltiyi  hazırlayınız.  
• Flakonu,  enjektör  aşağı  bakacak  şekilde  yüzeyde  dikey  olarak  tutunuz.  
• Enjektör  boşalana  kadar  enjektörün  pistonunu  yavaşça  aşağı  itiniz.  Enjektörü  flakondan 
çıkarmayınız.  
• Enjektör  hala flakonl  adaptörüne  bağlıyken,  toz çözününe  kadar  flakonu  bağlı  enjektör 
ile birlikte hafifçe döndürünüz. Köpürmeye engel olunuz. Flakonu sallamayınız.  
 
 
• Çözeltinin  tamamen  çözünmesini  sağlamak  için enjektöre  bağlı  flakonu  oda sıcaklığında  
5 dakika  yüzeyde  bekletiniz.  Piston  kendi  kendine  tekrar  yükselebilir  - bu normaldir.  
• Bu 5 dakikadan  hemen  sonra  8. adıma  geçiniz.  
Adım  8 - Çözeltiyi  çekiniz.  
• Çözeltiyi  parçacıklar  açısından  kontrol  ediniz.  Tozun  tamamı  çözünmeli  ve çözelti 
berrak olmalıdır.  
• Enjektör  pistonunu  yavaşça  tamamen  aşağı  doğru  bastırınız.  
• Tüm  flakon,  adaptör  ve enjektörü  ters çeviriniz.  
• Dikey  tutarken,  tüm çözeltiyi  enjektöre  aktarmak  için pistonu  yavaşça  çekiniz.  
Sallamayınız.  
 
7  
Adım  9 - Enjektörü  uygulama  için hazırlayınız.  
 
• Tüm flakon, adaptör ve enjektörü (enjektör üstte olacak şekilde) sağ tarafa yukarı doğru 
çeviriniz.  Bir elinizle adaptörü tutarak ve enjektörü yavaşça saat yönünün tersine 
çevirerek dolu enjektörü adaptörden ayırınız.  
• Flakonu  ve takılı  haldeki  adaptörü  verilen  atık kabına  atınız.  
• Enjektörün  ucuna  dokunmayınız  veya yüzeye  temas  etmesine  izin vermeyiniz.  Enjektörü 
temiz düz bir yüzeye yerleştiriniz.  
• Karın bölgesinde deri altına caplacizumab enjekte etmek için 10. adıma geçiniz. 
CABLIVI'yi damarınıza nasıl enjekte edeceğinize ilişkin sağlık uzmanlarına yönelik 
talimatlar bu kullanma talimatının sonunda yer almaktadır.  
Adım  10 - İğneyi  takınız.  
• İğne ambalajının  dışındaki  kağıt  kapağı  yırtarak  iğneyi  koruyucu  kapağıyla  birlikte  
ambalajdan  çıkarınız.  
 
• İğneyi kapağını çıkarmadan, direnç hissedilene kadar saat yönünde çevirerek enjektöre 
takınız.  
• İğnenin  güvenlilik  korumasını  geri çekiniz.  
• Enjektörün  içeriğini  kontrol  ediniz.  Herhangi  bir bulanıklık,  topaklanma  veya  anormal 
görünen  başka  bir şey görürseniz  ilacı kullanmayınız.  Böyle  bir durumda  doktorunuz  veya 
hemşirenizle iletişime geçiniz.  
Adım  11 - Enjeksiyon  bölgesini  deri altı enjeksiyonu  yapmak  için hazırlayınız.  
 8  
• Deri altına  enjeksiyon  yapmak  için karın  bölgesinde  uygun  bir yer ('enjeksiyon  bölgesi’) 
seçiniz. Göbek deliği çevresinden kaçınınız. Enjeksiyondan sonra derinin iyileşmesine 
yardımcı  olmak  için bir önceki  gün kullandığınızdan  farklı  bir enjeksiyon  bölgesi  seçiniz.  
• Seçtiğiniz  enjeksiyon  bölgesini  temizlemek  için ikinci  alkollü  pedi kullanınız.  
Adım  12 – Uygulama  
• İğnenin  koruma  kapağını  dikkatlice  çıkarınız  ve atınız.  Enjeksiyondan  önce  iğnenin 
hiçbir şeye dokunmadığından emin olunuz.  
• Enjeksioynu,  iğne ucu yukarıyı  gösterecek  şekilde  göz hizasında  tutunuz.  
• Hava kabarcıklarının uca doğru yükselmesini sağlamak için enjektörün kenarına 
parmağınızla vurarak kabarcıkları çıkarınız. Ardından, iğneden az miktarda sıvı çıkana 
kadar pistonu yavaşça itiniz.  
• Bir deri kıvrımı  yapmak  için temizlenmiş  deriyi  baş parmağınız  ve işaret  parmağınız  
arasında  hafifçe  sıkıştırınız.  
 
• Enjeksiyon  boyunca  bu deri kıvrımını  tutunuz.  
• İğnenin  tüm uzunluğunu,  şekilde  gösterildiği  gibi bir açıyla  deri kıvrımına  saplayınız.  
• Pistonu  gidebildiği  yere kadar  aşağı  bastırınız.  
 
 
• İğneyi  sapladığınız  açıyla  dışarı  çekiniz.  Enjeksiyon  bölgesini  ovalamayınız.  
Adım  13 - Uygulama  sonrası  
• Enjeksiyondan  hemen  sonra,  iğne güvenlilik  korumasını  yerine  oturana  kadar  iğnenin  
üzerinde  hareket  ettiriniz.  
 9  • İğneli  enjektörü  bir atık kabına  atınız.  
Değişik  yaş grupları:  
Çocuklarda  kullanımı:  
CABLIVI,  12 yaşından  küçük  ve 40 kilonun  altındaki  çocuklar  için önerilmemektedir.  
Yaşlılarda  kullanımı:  
Yaşa  göre doz ayarlaması  gerekmemektedir.  
Özel  kullanım  durumları:  
Karaciğer  yetmezliği:  
Karaciğer  yetmezliği  olan hastalarda  herhangi  bir doz ayarlaması  gerekmemektedir.  
 
Böbrek  yetmezliği:  
Böbrek  yetmezliği  olan hastalarda  herhangi  bir doz ayarlaması  gerekmemektedir.  
Eğer  CABLIVI’nin  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
Kullanmanız  gerekenden  daha  fazla  CABLIVI  kullandıysanız:  
CABLIVI’den  kullanmanız  gerekenden  daha  fazlasını  kullanmışsanız  derhal  doktorunuzla  
konuşunuz.  
Bir flakon  yalnızca  tek bir doz içerdiğinden  doz aşımı  olası  değildir.  Aşırı  doz aldığınızı 
düşünüyorsanız doktorunuza söyleyiniz.  
CABLIVI'yi  kullanmayı  unutursanız:  
Bir dozu  kaçırırsanız,  planlanan  doz zamanı  12 saati geçmediği  sürece  dozu  almalısınız.  Dozun 
verilmesi  gereken  zaman  üzerinden  12 saatten  fazla  zaman  geçmişse,  unutulan  dozu  almayınız, 
bir sonraki dozu normal zamanında enjekte ediniz.  
 
Unutulan  dozları  dengelemek  için çift doz almayınız.  
 
CABLIVI  ile tedavi  sonlandırıldığındaki  oluşabilecek  etkiler  
Tedavinizden en iyi şekilde yararlanmak için CABLIVI'yi reçete edildiği şekilde ve 
doktorunuzun  söylediği  süre boyunca  kullanmanız  önemlidir.  Lütfen  tedaviyi  bırakmadan  önce 
doktorunuzla konuşunuz çünkü çok erken tedaviyi bırakmak hastalığınızın tekrar etmesine 
neden olabilir.  
 
Eğer bu ilacın kullanımı ile ilgili ilave sorularınız olursa, doktorunuza, eczacınıza veya 
hemşirenize sorunuz.  
 
4. Olası  yan etkiler  nelerdir?  
 
Tüm ilaçlar gibi, bu ilaç da yan etkilere neden olabilir, ancak bu yan etkiler herkeste 
görülmeyebilir.  
 
Asağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın hastanenin acil bölümüne basvurunuz:  
Uzun  veya  aşırı kanama.  
Doktorunuz  sizi daha yakın  gözlem  altında  tutmaya  veya tedavinizi  değiştirmeye  karar  verebilir.  10  Yan etkiler  klinik  bir çalışmada  aşağıdaki  sıklıklarda  bildirilmiştir: 
Çok yaygın  : 10 hastanın en az birinde görülebilir.  
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000  hastanın  birinden  az fakat  10.000  hastanın  birinden  fazla  görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  hareketle  tahmin  edilemiyor.  
Çok yaygın:  
• Diş eti kanaması  
• Ateş 
• Yorgunluk  
• Baş ağrısı  
• Burun  kanaması  
• Kurdeşen  
Yaygın:  
• Gözde  kanama  
• Kan kusmak  
• Dışkıda  kan 
• Siyah,  katranlı  dışkı  
• Mide  kanaması  
• Kanamalı  hemoroid  (basur)  
• Rektal  (makattan)  kanama  
• Enjeksiyon  bölgesi  reaksiyonları:  döküntü,  kaşıntı  ve kanama  
• Ani başla yan şiddetli  baş ağrısı,  kusma,  bilinç  düzeyinde  azalma,  ateş, bazen  nöbetler 
ve boyun sertliği veya boyun ağrısı ile kendini gösteren  beyin kanaması  (subaraknoid 
kanama)  
• Kas ağrısı  
• İnme ya da beyin felci  (serebral enfarktüs )  
• İdrarda  kan 
• Adet  dönemlerinde  aşırı kanama  
• Vajinal  kanama  
• Kanlı  öksürük  
• Nefes  darlığı  
• Morluk  
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
Yan etkilerin  raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. CABLIVI’nin  saklanması  
CABLIVI’yi  çocukların  göremeyeceği  ve erişemeyeceği  yerlerde  saklayınız.  11  Son kullanma  tarihiyle  uyumlu  olarak  kullanınız.  
 
Etiketteki/kartondaki  son kullanma  tarihinden  sonra  CABLIVI'yi  kullanmayınız. 
Son kullanma tarihi, o ayın son gününü ifade eder.  
Buzdolabında  (2°C  - 8°C)  saklayınız.  Dondurmayınız. 
Işıktan  korumak  için orijinal  ambalajında  saklayınız.  
CABLIVI, 25 °C'nin altında bir sıcaklıkta 2 aya kadar bir süre boyunca saklanabilir, ancak bu 
süre son kullanma tarihini geçmemelidir. Oda sıcaklığında sakladıktan sonra CABLIVI'yi 
tekrar buzdolabına koymayınız. Asla 30 °C'nin üzerindeki sıcaklıklara maruz bırakmayınız.  
 
Eğer uygulamadan önce herhangi bir partikül madde veya renk değişikliği fark ederseniz 
CABLIVI'yi kullanmayınız.  
 
Son kullanma  tarihi  geçmiş  veya kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen  toplama  sistemine  veriniz.  
Ruhsat  Sahibi:  
Sanofi  Sağlık  Ürünleri  Ltd. Şti. 
Şişli-İstanbul  
Üretim  Yeri:  
Patheon  Italia  S.p.A.  
Viale  G.B.  Stucchi,  110-20900  Monza  (MB),  İtalya  
 
Bu kullanma  talimatı  ../../....  tarihinde  onaylanmıştır.  12  AŞAĞIDAKI  BILGILER  YALNIZCA  SAĞLIK  UZMANLARINA  YÖNELIKTIR:  
Tedavinin  başlangıcında  verilen  CABLIVI'nin  intravenöz  bolus  enjeksiyonu  bir sağlık  uzmanı 
tarafından yapılmalıdır. Bir CABLIVI dozunun intravenöz enjeksiyon için hazırlanması, 
sübkutan  enjeksiyonla  aynı şekilde  yapılmalıdır  (bkz.  Kullanım  Talimatları,  adım  1 ila 9, bölüm 
3). 
CABLIVI, kullanıma hazır enjektör IV hatlarının standart Luer kilitlerine bağlanarak veya 
uygun bir iğne kullanılarak intravenöz olarak uygulanabilir. Hat %0,9 sodyum klorür ile 
yıkanabilir.  