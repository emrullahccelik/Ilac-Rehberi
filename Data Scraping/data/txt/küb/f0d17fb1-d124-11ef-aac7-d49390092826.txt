KISA ÜRÜN BİLGİSİ
Kontrendikasyonlar
Sepsisli, böbrek yetmezliği olan veya kritik durumdaki hastalarda kullanılmamalıdır.
Bakınız bölüm 4.3
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması
1. BEŞERİ TIBBİ ÜRÜNÜN ADI
VOLUHES (HES 130/0,4) %6 I.V. infüzyon için çözelti
Steril
2. KALİTATİF VE KANTİTATİF BİLEŞİM
Etkin madde:
İntravenöz infüzyon için 1000 ml solüsyon içeriği;
Poli(O-2-hidroksietil) nişasta ........................ 60,00 g
(Mısır bazlı nişasta, molar substitüsyon 0,38-0,45)
(Ortalama moleküler ağırlık: 130.000)
Sodyum klorür ................................................. 9,00 g
Na+ 154 mmoL
Cl- 154 mmoL
Teorik osmolarite………………………..308 mosm/l
pH………………………………………..4,0-5,5
Yardımcı maddeler:
Yardımcı maddeler için 6.1’e bakınız.
3. FARMASÖTİK FORMU
İnfüzyonluk çözelti
Berrak veya hafif opak, renksiz veya hafif sarı renkli çözelti
4. KLİNİK ÖZELLİKLER
4.1. Terapötik endikasyonlar
Tek başına kristaloidlerin yeterli olmadığı akut kan kaybı nedeniyle oluşan hipovolemi
tedavisinde endikedir (bkz. Bölüm 4.2, 4.3 ve 4.4).
4.2. Pozoloji ve uygulama şekli
Pozoloji/uygulama sıklığı ve süresi:
Hidroksietil nişasta (HES) kullanımı maksimum 24 saatlik bir zaman aralığı ile hacim
resüsitasyonunun başlangıç fazında sınırlı olmalıdır.
1/8İlk 10-20 mL’nin infüzyonu yavaş yapılmalı ve hasta dikkatle izlenmelidir, böylece herhangi
bir anaflaktik/anaflaktoid reaksiyon mümkün olan en kısa sürede tespit edilebilir.
Günlük infüzyon dozu ve hızı, hastanın kan kaybına, hemodinamiklerinin korunmasına veya
restorasyonuna ve hemodilüsyona (dilüsyon etkisi) bağlıdır.
Maksimum günlük doz %6 HES (130/0.40) ve %6 HES (130/0.42) için 30 mL/kg'dır. Diğer HES
ürünleri için maksimum günlük doz yeniden hesaplanmalıdır.
Mümkün olan en düşük etkin doz uygulanmalıdır. Tedaviye uygun hemodinamik hedeflere
ulaşılır ulaşılmaz infüzyonu durdurmak üzere sürekli hemodinamik izleme ile devam
edilmelidir. Maksimum önerilen günlük doz aşılmamalıdır.
Pediyatrik popülasyon:
Çocuklarda veriler sınırlıdır. Bu nedenle HES ürünlerinin bu popülasyonda kullanılmaması
tavsiye edilir
Uygulama şekli:
İnfüzyon şeklinde intravenöz kullanım içindir.
Özel popülasyonlara ilişkin ek bilgiler:
Pediyatrik popülasyon:
Çocuklarda veriler sınırlıdır, bu nedenle HES ürünlerinin bu popülasyonda kullanılmaması
tavsiye edilir.
4.3. Kontrendikasyonlar
• Etkin maddelere veya Bölüm 6.1’de listelenen diğer yardımcı maddelerden herhangi birine
karşı aşırı hassasiyet
• Sepsis
• Yanıklar
• Böbrek yetmezliği veya renal replasman tedavisi
• İntrakraniyal veya serebral hemoraj
• Kritik durumdaki hastalar (tipik olarak yoğun bakım ünitesine kabul edilenler)
• Hiperhidrasyon
• Pulmoner ödem
• Dehidratasyon
• Ciddi hipernatremi veya ciddi hiperkloremi
• Şiddetli hepatik fonksiyon bozukluğu
• Konjestif kalp yetmezliği
• Ciddi pıhtılaşma bozukluğu
• Organ nakil hastaları
4.4. Özel kullanım uyarıları ve önlemleri
Alerjik (anaflaktik/anaflaktoid) reaksiyonlar riski nedeniyle hasta yakından izlenmeli ve
infüzyon düşük hızda yapılmalıdır (bkz. Bölüm 4.8).
2/8Ameliyat ve travma:
Cerrahi operasyon uygulanan hastalar ile travma geçiren hastalar için sağlam, uzun vadeli
güvenlik verileri eksiktir. Tedavinin beklenen faydası, bu uzun vadeli güvenliğe bağlı
belirsizliğe karşı dikkatli bir şekilde tartılmalıdır. Diğer uygun tedavi seçenekleri göz önüne
alınmalıdır.
HES ile hacim tamamlama için endikasyon dikkatli bir şekilde düşünülmelidir ve hacim ve doz
kontrolü için hemodinamik izleme gerekmektedir (ayrıca bkz. bölüm 4.2).
Doz aşımı veya çok hızlı infüzyon nedeniyle aşırı hacim yüklemesinden daima kaçınılmalıdır.
Dozaj özellikle pulmoner ve kardiyovasküler problemi olan hastalarda dikkatli şekilde
ayarlanmalıdır. Serum elektrolitleri, sıvı dengesi ve renal fonksiyon yakından izlenmelidir.
HES ürünleri böbrek yetmezliği olan veya böbrek replasman tedavisindeki hastalarda
kontrendikedir (bkz. bölüm 4.3). HES kullanımı ilk renal hasar belirtisinde sonlandırılmalıdır.
HES uygulamasından sonra 90 güne kadar artan bir renal replasman tedavisi ihtiyacı
kaydedilmiştir. Hastalardaki renal fonksiyonun en az 90 gün boyunca izlenmesi tavsiye
edilmektedir.
Hepatik fonksiyon bozukluğu olan hastalar ve kan pıhtılaşma bozukluğu olan hastalar tedavi
edilirken özel olarak dikkat edilmelidir.
Hipovolemik hastaların tedavisinde, yüksek dozda HES çözeltilerinden kaynaklanan ciddi
hemodilüsyondan da kaçınılmalıdır.
Tekrarlanan uygulamalar durumunda kan pıhtılaşma parametreleri dikkatli bir şekilde
izlenmelidir.
İlk pıhtılaşma bozukluğu belirtisinde HES kullanımına son verilmelidir.
Kardiyopulmoner by pass ile açık kalp ameliyatına girecek hastalarda aşırı kanama riskinden
dolayı HES ürünlerinin kullanımı tavsiye edilmez.
Pediyatrik popülasyon:
Çocuklarda veriler sınırlıdır, bu nedenle HES ürünlerinin bu popülasyonda kullanılmaması
tavsiye edilir.
4.5. Diğer tıbbi ürünler ile etkileşimler ve diğer etkileşim şekilleri
Hiçbir etkileşim çalışması yürütülmemiştir.
Hidroksietil nişastanın uygulanışı sırasında artabilen ve pankreatit teşhisi ile karışabilen serum
amilaz konsantrasyonu ile ilgili olarak lütfen Bölüm 4.8’e bakınız.
4.6. Gebelik ve laktasyon:
Genel tavsiye
Gebelik kategorisi: D
3/8Çocuk doğurma potansiyeli bulunan kadınlar/Doğum kontrolü (kontrasepsiyon)
HES 130/0,4(%6)’in çocuk doğurma potansiyeli bulunan kadınlarda kullanımı ile ilgili
herhangi bir çalışma gerçekleştirilmemiştir.
Gebelik dönemi
HES 130/0,4(%6) hamilelikte kullanımına dair klinik veri bulunmamaktadır.
Spinal anestezi ile sezaryen doğuma giren hamile kadınlarda tek doz HES 130/0,4 (%6)
kullanımına dair sınırlı klinik çalışma verileri bulunmaktadır. HES 130/0,4 (%6)’in hasta
güvenliği üzerine negatif etkisi tespit edilmemiştir; ayrıca yenidoğan üzerine negatif bir etki de
tespit edilmemiştir (bkz. Bölüm 5.1).
Hayvan çalışmaları hamilelik, embriyo/fetal gelişim, doğum veya doğum sonrası gelişime dair
doğrudan veya dolaylı zararlı etkiler göstermemiştir (bkz Bölüm 5.3). Teratojenite bulguları
görülmemiştir.
VOLUHES, fetus üzerinde oluşabilecek olası riskler ve yararları göz önüne alınarak
kullanılmalıdır.
Laktasyon dönemi
Hidroksietil nişastanın insan sütüne geçip geçmediği bilinmemektedir. Hidroksietil nişastanın
süte geçişi hayvanlarda çalışılmamıştır. Emzirmeye devam etme/etmeme veya VOLUHES ile
tedaviye devam etme/etmeme hakkında bir karar emzirmenin çocuğa faydası ve VOLUHES’in
emziren kadına faydası dikkate alınarak verilmelidir.
HES 130/0,4 (%6)’in emziren kadınlarda kullanımı hakkında halihazırda hiçbir klinik veri
bulunmamaktadır.
Üreme yeteneği / Fertilite
Yeterli veri mevcut değildir.
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler:
İstenmeyen etkiler şu şekilde ayrılmaktadır:
Çok yaygın (≥1/10), yaygın (≥1/100 ila <1/10), yaygın olmayan (≥ 1/1,000 ila <1/100), seyrek
(≥ 1/10,000 ila <1/1000), çok seyrek (<1/10, 000), bilinmiyor (eldeki verilerden hareketle
tahmin edilemiyor)
Kan ve lenf sistemi hastalıkları:
Seyrek (yüksek dozlarda): Doza bağlı olarak hidroksietil nişasta uygulaması ile kan
koagülasyon rahatsızlıkları oluşabilir.
Bağışıklık sistemi hastalıkları:
Seyrek: Hidroksietil nişasta içeren tıbbi ürünler anaflaktik/anaflaktoid reaksiyonlara (aşırı
hassasiyet, hafif grip benzeri semptomlar, bradikardi, taşikardi, bronkospazm, kardiyak
4/8olmayan pulmoner ödem) neden olabilir. Gerçekleşen bir intolerans reaksiyonu durumunda
infüzyona derhal son verilmeli ve uygun acil durum tıbbi tedavisi başlatılmalıdır.
Deri ve derialtı doku hastalıkları:
Yaygın (doza bağlı): Yüksek dozda uzun süreli hidroksietil nişasta uygulaması, hidroksietil
nişastanın bilinen bir istenmeyen etkisi olan pruritusa (kaşıntıya) neden olabilir.
Hepato-biliyer hastalıkları
Bilinmiyor (eldeki verilerden hareketle tahmin edilemiyor): Hepatik hasar.
Böbrek ve idrar hastalıkları
Bilinmiyor (eldeki verilerden hareketle tahmin edilemiyor): Renal hasar.
Araştırmalar:
Yaygın (doza bağlı): Serum amilaz seviyesi hidroksietil nişasta uygulaması esnasında artabilir
ve pankreatit teşhisi ile karışabilir. Artan amilaz, amilaz ve yavaş eliminasyona maruz kalan
hidrokesietil nişastanın enzim-substrat kompleksinin oluşumu nedeniyledir ve pankreatit teşhisi
olarak görülmemelidir.
Yaygın (doza bağlı): Yüksek dozlarda seyreltme etkileri pıhtılaşma faktörleri ve diğer plazma
proteinleri gibi kan bileşenlerinin karşılık gelen seyrelmesi ile ve hematokritte bir düşüş ile
sonuçlanabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Tüm hacim tamamlayıcılarda olduğu gibi doz aşımı dolaşım sisteminin aşırı yüklenmesine (örn.
pulmoner ödem) yol açabilir. Bu gibi durumlarda infüzyon hemen durdurulmalı ve gerekirse
bir diüretik verilmelidir.
5. FARMAKOLOJİK ÖZELLİKLERİ:
5.1. Farmakodinamik Özellikleri:
Farmakoterapötik grubu: Kan yerine kullanılanlar ve plazma protein fraksiyonu
ATC kodu: B05AA07
VOLUHES, intravasküler hacimsel genişleme ve hemodilüsyon üzerine etkisi dozaj ve
infüzyon hızının yanı sıra hidroksietil grupları tarafından molar substitüsyona (0,4), ortalama
molekül ağırlığına (130.000 Da) ve konsantrasyona da (%6) dayanan yapay bir kolloiddir.
5/8Gönüllülerde 500 ml HES 130/0,4(%6)’in 30 dakikalık infüzyonu yaklaşık 4-6 saat süren infüze
edilen hacmin yaklaşık %100’ü kadar plato benzeri genişlemeyen hacimsel bir artış ile
sonuçlanmaktadır.
VOLUHES ile yapılan izovolemik hacim tamamlaması en az 6 saat süreyle kan hacminin idame
edilmesini sağlar.
Sezaryen ameliyatına giren hamile kadınların tedavisi
Spinal anestezi ile sezaryen ameliyatına giren hamile kadınlarda tek doz HES 130/0,4 (%6)
kullanımına dair sınırlı klinik çalışma verileri bulunmaktadır. HES 130/0,4 (%6) için kristaloid
kontrol ile kıyaslandığında hipotansiyon oluşumu belirgin şekilde düşük çıkmıştır (%36,6’ya
karşın %55,3). Genel olarak etkinlik değerlendirmesi yapıldığında kontrol grubu olarak
kristaloidler ile kıyaslandığında HES 130/0,4(%6) ile hipotansiyonun önlenmesi ve ciddi
hipotansiyon oluşumu açısından anlamlı fayda gösterilmiştir.
5.2. Farmakokinetik Özellikleri:
Genel özellikler
Hidroksietil nişastanın farmakokinetiği karmaşıktır ve molekül ağırlığı ile molar substitüsyon
derecesine bağlıdır.
Emilim:
Veri yoktur.
Dağılım:
İnfüzyonun hemen sonrasında VOLUHES’in plazmadaki in vivo molekül ağırlığı 70000-80000
Dalton’dur ve tedavi süresi boyunca böbrek eşiğinin üzerinde kalır.
Dağılım hacmi yaklaşık 5,9 litredir. İnfüzyona başlandıktan sonra 30 dakika içinde
VOLUHES’in plazma düzeyi hâlâ maksimum konsantrasyonun %75’idir. Altı saat sonra
plazma düzeyi %14’e düşer. 500 ml tek doz hidroksietil nişasta uygulamasının ardından,
plazma düzeyleri 24 saat sonra hemen hemen başlangıç düzeylerine döner.
%10 HES 130/0,4 içeren solüsyonlar gönüllülere 10 gün boyunca günde 500 ml uygulandığında
bile önemli bir plazma birikimi görülmemiştir. Bir deneysel modelde sıçanlara 18 gün boyunca
tekrarlanan dozlarda 0,7 kg v.a./gün HES 130/0,4(%6) uygulanmıştır ve son uygulamadan 52
gün sonra doku depolanması uygulanan toplam dozun %0,6’sı olarak belirlenmiştir.
Biyotransformasyon:
İntravenöz olarak uygulandığında böbrek eşiğinin (60.000-70.000 Da) üstündeki moleküller
böbrek aracılığıyla atılmadan önce, plazma α-amilaz tarafından metabolize edilir.
Eliminasyon:
İntravenöz olarak uygulandığında böbrek eşiğinin (60.000-70.000 Da) altındaki küçük
moleküller idrarla hemen atılırken, daha büyük moleküller, önce plazma alfa amilaz enzimiyle
metabolize edilir ve daha sonra parçalanma ürünleri idrarla atılır.
6/8500 ml HES 130/0,4(%6) uygulandığında plazma klirensi 31,4 mL/dak., EAA değeri lineer
olmayan bir farmakokinetik özellik sergiler ve 14,3 mg/mL saattir. Tek doz 500 ml
uygulandığında plazma yarılanma ömürleri t1/2α=1,4 saat ve t1/2β=12,1 saattir.
Hafif ile şiddetli arasındaki stabil böbrek yetersizliği bulunan hastalara aynı dozda (500 ml)
uygulandığı zaman, kreatinin klirensi >50 mL/dak. olanlarla karşılaştırıldığında, <50 mL/dak.
olan hastalarda EAA değeri 1,7 kat artar (%95 güven aralığı 1,44 ve 2,07). Terminal yarılanma
ömrü ve doruk HES konsantrasyonları böbrek yetersizliğinden etkilenmez. Kreatinin klirensi
≥30 mL/dak. olduğunda ilacın %59’u idrarda saptanırken, 15-30 mL/dak. olduğunda %51’i
saptanır.
Doğrusal/doğrusal olmayan durum:
Veri yoktur.
Başka bir farmakokinetik çalışmada; böbrek hastalığının son döneminde (SDBY) olan sekiz
stabil hasta, tek doz 250 mL (15 g) HES 130/0,4 (%6) almışlardır. HES dozunun 3,6 g’ı (%24),
2 saatlik hemodiyaliz seansı esnasında elimine edilmiştir (dakikada 500 ml diyalizat, Filtre HD
Highflux FX 50). 24 saat sonra ortalama HES plazma konsantrasyonu 0,7 mg/mL’dir. 96 saat
sonra HES’in ortalama plazma konsantrasyonu, 0,25 mg/mL’dir. HES 130/0,4 (%6); diyaliz
tedavisi alan hastalarda kontrendikedir (bkz bölüm 4.3).
5.3. Klinik öncesi güvenlilik verileri
Subkronik toksisite:
Böbrekler ve karaciğerde artan iş yükü, retikulo-endotelyal sistemde hidroksietil nişastanın
alınması ve metabolizması, hepatik parankima ve test periyodu boyunca hayvanların fizyolojik
olmayan durumları ile ilişkili diğer dokular nedeniyle oluşan bir toksisite hariç, 3 ay boyunca
sıçanlar ve köpeklerde HES 130/0,4 (%6)/kg vücut ağırlığı/gün içinde bulunan 9 g hidroksietil
nişastanın intravenöz infüzyonu hiçbir toksisite bulgusu ile sonuçlanmamıştır.
En düşük toksik doz, maksimum insan terapötik doz seviyelerinden en az 5 kat daha büyük olan
9 g/kg vücut ağırlığı/gün VOLUHES içindeki hidroksietil nişastadan daha fazladır.
Üreme Toksisitesi:
HES 130/0,4 (%6)'de mevcut olan hidroksietil nişasta tipi sıçanlarda ve tavşanlarda hiçbir
teratojenik özelliğe sahip değildir.
50 ml/kg vücut ağırlığı/gün'de tavşanlarda embriyoletal etkiler gözlenmiştir. Sıçanlarda
hamilelik ve emzirme esnasında bu dozun bolus enjeksiyonu yavrunun vücut ağırlığını
düşürmüş ve gelişimsel gecikmelere neden olmuştur. Aşırı sıvı yüklemesi belirtileri annelerde
görülmüştür.
Doğrudan maruz kalan hayvanlar üzerinde fertilite çalışmaları yürütülmemiştir.
6. FARMASÖTİK ÖZELLİKLERİ
6.1 Yardımcı maddelerin listesi
Sodyum hidroksit
Hidroklorik asit
Enjeksiyonluk su
7/86.2 Geçimsizlikler
Diğer ilaçlarla karıştırılarak vermekten kaçınılmalıdır. Diğer ilaçlarla karıştırılıp verilmesi
gereken durumlarda geçimliliği (bulutlanma, çökme), hijyenik enjeksiyon ve iyi bir karışım
olmasına dikkat edilmelidir.
6.3 Raf ömrü
24 ay
6.4 Saklamaya yönelik özel tedbirler
25°C'nin altındaki oda sıcaklığında, ışıktan koruyarak saklayınız, dondurmayınız.
6.5 Ambalajın niteliği ve içeriği
Kutuda, dört tarafı ısı ile kapatılmış, iki çıkışlı PP torba, 500 ml (setli ve setsiz).
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Tek kullanımlıktır.
Poşet açıldıktan sonra hemen kullanılmalıdır.
VOLUHES son kullanma tarihinden sonra kullanılmamalıdır. Kullanımdan artan solüsyon
atılmalıdır.
Solüsyon bulanık ise veya ambalaj hasar görmüşse kullanmayınız.
Kullanım öncesi PP torbadan dış kaplamayı çıkarınız.
Çocukların erişemeyeceği yerlerde saklayınız.
7. RUHSAT SAHİBİ:
POLİFARMA İLAÇ SANAYİ VE TİC. A.Ş.
Vakıflar OSB Mahallesi, Sanayi Caddesi, No:22/1
Ergene/TEKİRDAĞ
Tel: (282) 675 14 04
Faks: (282) 675 14 05
8. RUHSAT NUMARASI:
2014/463
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 28.05.2014
Ruhsat yenileme tarihi:
10. KÜB’ÜN YENİLENME TARİHİ:
8/8