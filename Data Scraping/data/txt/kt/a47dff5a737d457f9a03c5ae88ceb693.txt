1/11  KULLANMA  TALİMATI  
 
KLARİMAX 500 mg film kaplı  tablet   
Ağızdan  alınır.  
 
• Etkin  madde: Her film kaplı  tablette  500 mg klaritromisin  bulunur. 
• Yardımcı  maddeler: Kroskarmelloz  sodyum,  prejelatinize nişasta,  silikon  dioksit,  povidon, 
stearik  asit, magnezyum  stearat,  talk, mikrokristalin  selüloz,  hidroksipropil metilselüloz,  
propilen glikol,  sorbitan  monooleat,  hidroksipropil  selüloz, titanyum  dioksit  (E171),  kinolin 
sarısı  (E104)  lakı, vanilin,  sorbik asit. 
 
 
 
Bu Kullanma  Talimatında:  
 
1. KLARİMAX  nedir  ve ne için kullanılır?  
2. KLARİMAX ’ı kullanmadan önce  dikkat  edilmesi  gerekenler 
3. KLARİMAX  nasıl  kullanılır?  
4. Olası  yan etkiler nelerdir?  
5. KLARİMAX ’ın saklanması  
 
Başlıkları  yer almaktadır.  
 
1. KLARİMAX nedir  ve ne için kullanılır?  
KLARİMAX , düzgün  yüzeyli,  sarı renkli,  eliptik  bikonveks  tabletlerdir.  Bir kutuda 14 tablet 
bulunan ambalaj  şeklinde  satışa sunulmuştur. 
 
Her bir KLARİMAX film kaplı  tablet,  500 mg klaritromisin  içerir.  
 
KLARİMAX  (klaritromisin)  makrolid  adı verilen  bir gruba  ait yarı-sentetik  bir 
antibiyotiktir.  Klaritromisin,  bakterilere  karşı  etkisini,  duyarlı  bakterilerde  protein  sentezine  
engel  olarak  gösterir.  
 
KLARİMAX yetişkinlerde  ve 12 yaşından büyük çocuklarda  çeşitli  mikroorganizmaların  
neden  olduğu şu enfeksiyon  hastalıklarının  tedavisinde  kullanılmak  içindir: 
• Farenjit   (yutak   iltihabı),   tonsillit   (bademcik   iltihabı),   akut  maksiller  sinüzit   (sinüs  
iltihabı)  gibi üst solunum yolu enfeksiyonları,  
• Kronik bronşitte  akut bakteriyel  alevlenme,  pnömoni  (zatürre) gibi alt solunum  yolu 
enfeksiyonları, Bu  ilacı  kullanmaya   başlamadan   önce   bu  KULLANMA  TALİMATINI   dikkatlice  
okuyunuz,  çünkü  sizin  için önemli  bilgiler  içermektedir . 
• Bu kullanma  talimatını saklayınız.  Daha  sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında  size önerilen  dozun  dışında  yüksek  
veya düşük  doz kullanmayınız. 2/11  • Duyarlı  mikroorganizmaların  neden  olduğu komplike  olmayan,  çeşitli  deri ve yumuşak 
doku enfeksiyonları, 
• Mikobakteri  adı verilen  özel bir bakteri  türünün  neden  olduğu enfeksiyonlar. 
 
KLARİMAX ayrıca aşağıdaki  tablolarda  da kullanılmaktadır:  
• Bazı AIDS  (edinilmiş  immün  yetmezlik  sendromu)  hastalarındaki, bir  mikobakteri  
türüne  (Mikobakterium  avium  kompleksi)  bağlı  enfeksiyondan korunma  amacıyla,  
• On iki parmak barsağı  ülseri  nüksünün azaltılması  için, H. pylori  adındaki  bakterinin 
yok edilmesi  (eradikasyonu)  amacıyla,  
• Diş enfeksiyonlarının  tedavisinde.  
 
2. KLARİMAX ’ı kullanmadan  önce  dikkat  edilmesi  
gerekenler  KLARİMAX ’ı aşağıdaki  durumlarda  
KULLANMAYINIZ  
Eğer;  
• Klaritromisine,  eritromisine  veya makrolid  grubu antibiyotiklere, ayrıca  
KLARİMAX ’ın içindeki  diğer  bileşenlerden  herhangi  birine  karşı  alerjik  (aşırı  duyarlı)  
iseniz.  
• Şu ilaçlardan  herhangi  birini  kullanmakta  iseniz:  Astemizol  (saman  nezlesi  ya da alerji  
için kullanılır),  sisaprid  (mide  hastalığı  için kullanılır),  pimozid  (bazı  psikiyatrik 
hastalıkların  tedavisinde  kullanılır),  terfenadin  (saman  nezlesi  ya da alerji  için 
kullanılır),  ergotamin  (migren  için kullanılır),  dihidroergotamin  (migren  için kullanılır),  
lovastatin  ya da simvastatin  (kolesterol  yüksekliği  için kullanılır),  
• Böbrek  veya karaciğer  rahatsızlığınız  varken  kolşisin  (gut (damla)  hastalığı,  ailevi 
Akdeniz  humması  ve Behçet  hastalığının  tedavisinde  kullanılan  bir  ilaç) 
kullanıyorsanız, 
• Midazolam  (sakinleştirici)  içeren  ve ağız yoluyla  kullanılan  bir ilaç kullanıyorsanız, 
• QT uzaması  (kalp elektrosunda  değişim)  ya da kalp ritmi bozukluğu öykünüz  varsa  
(uzun  QT sendromu/torsades  de pointese  neden olabilir); 
• Böbrek bozukluğu ile birlikte  şiddetli  karaciğer  yetmezliğiniz  varsa,  
• Hipokalemi  (kanda  potasyum  düzeyinin  düşük olması)  ya da kalp aritminiz  (çarpıntınız)  
varsa  doktorunuza  danışınız. 
 
Uyarılar  ve önlemler 
Kalp  hastalığınız  varsa,  özellikle   bu  ilacı  kullanmadan   önce  doktorunuzu   ve  eczacınızı  
bilgilendiriniz. 
 
KLARİMAX ’ı aşağıdaki  durumlarda  DİKKATLİ  KULLANINIZ  
 
Eğer;  
• İshal  olursanız  veya önceden bir antibiyotik  kullanırken ishal  olduysanız.  Hemen  hemen  
bütün  antibakteriyel  ilaçların  kullanımında  kendisini  özellikle  hafif ile şiddetli ishal ile 
belli eden bir barsak  iltihabı  (antibiyotiğe  bağlı  kolit “psödomembranöz  kolit”)  ortaya  
çıkabilir. 
• Böbrekleriniz  şiddetli derecede  bozuk  ise. Bu durumda  doktorunuz  dozun  azaltılmasına  
veya  doz  aralarının   açılmasına   karar   verebilir.   Şiddetli   böbrek   yetmezliğiniz   varsa 3/11  dikkatli olunmalıdır.  Ancak  eğer böbrekleriniz  normal  çalışıyor  fakat  karaciğerinizde  
bozukluk var ise, KLARİMAX doz ayarlaması  yapılmadan  kullanılabilir.  
• Kolşisin  içeren  bir ilaç kullanıyorsanız.  Özellikle  yaşlılarda olmak  üzere ve bazıları  
böbrek yetmezliği  olan hastalarda  ortaya  çıkan kolşisin  zehirlenmesi  bildirimleri 
bulunmaktadır. 
• Kas zafiyeti  belirtileri  şiddetlendiyse.  
• Uzun  süreli  klaritromisin  kullandıysanız, duyarlı  olmayan bakteri  ve mantar  sayısında  
artışa sebep  olabileceğinden  süperenfeksiyon  meydana  geldiği  takdirde  uygun  tedaviye 
başlanmalıdır.  
• Klaritromisinin  ve oral hipoglisemik  ajanların  (kan şekerini  düzenleyen  ilaçlar)  ve/veya  
insülinin  eş zamanlı  kullanımı, kan şekeri  düzeyinde  önemli  ölçüde  azalmaya neden 
olabilir.  Bu gibi durumlarda  glukoz  seviyesinin  dikkatle  izlenmesi  tavsiye  edilir.  
• Klaritromisin  varfarin  (kan pıhtılaşmasını  önleyen  bir ilaç) ile birlikte  uygulandığında, 
ciddi  bir kanama riski ve pıhtılaşma  zamanında  önemli artış riski vardır. Eş zamanlı  
olarak  klaritromisin  ve antikoagülan (kan sulandırıcı  ilaçlar)  alındığında,  pıhtılaşma  
zamanları  sık sık kontrol  edilmelidir.  
• Statinler  (kolesterol  düşürmek  için kullanılan  ilaçlar  grubu), klaritromisinle  birlikte  
kullanıldığında  mümkün olan en düşük  dozlarda  uygulanmalıdır. 
• Klaritromisinle  eş zamanlı  olarak triazolam  ya da midazolam   (sakinleştirici  ilaçlar)  
kullanıldığı  durumlarda  dikkatli  olunmalıdır. 
• Klaritromisinin  QT uzaması  (kalp  elektrosunda  değişim)  riski nedeniyle  QT uzaması  ve 
torsades  de pointes gibi kalp bozukluklarına  eğilimi  artışı  ile ilişkili tıbbi durumu olan 
hastalarda  dikkatli  kullanılmalıdır.  
• Toplumdan edinilmiş  zatürre  tedavisinde  klaritromisin  verilmeden  önce duyarlılık  testi 
yapılması  önemlidir.  
• Hafif  ve orta şiddette  deri ve yumuşak  doku enfeksiyonları  tedavisinde  klaritromisin  
verilmeden  önce duyarlılık  testi yapılması  önemlidir.  
 
Bu uyarılar,  geçmişteki  herhangi bir dönemde  dahi olsa sizin için geçerliyse lütfen  doktorunuza  
danışınız. 
 
Bu rahatsızlıklar  için tedavi  görmeniz  gerekebilir  veya doktorunuz  dozu  azaltabilir,   ya da 
tedaviyi  tamamen  durdurmanız  gerektiğini  düşünebilir  (Bkz.  Bölüm  4. Olası  yan etkiler  
nelerdir?).  
 
Önemli  uyarı!  
KLARİMAX  dahil  olmak  üzere antibakteriyel  ilaçlar  ya da diğer  adıyla  antibiyotikler,  
sadece bakteriyel  enfeksiyonların  tedavisinde  kullanılmalıdır.  Bu ilaçlar,  örneğin soğuk  
algınlığı  gibi, virüslerin neden  olduğu  enfeksiyonları  tedavi  etmezler.  KLARİMAX bir 
bakteriyel  enfeksiyonun  tedavisi  için reçete edildiğinde,  hastaların  tedavi  başlangıcında  
kendilerini iyi hissetmeleri  çok normaldir,  ancak  buna aldanarak  ilaç erken  dönemde  
kesilmemeli,  mutlaka  doktor tarafından  belirtilen  süre tamamlanmalıdır.  Dozların  atlanması  ve 
tedavi  süresinin  tamamlanmaması,  mevcut  tedavinin  etkinliğini  azaltır  ve bakterinin  direnç  
kazanma  olasılığını  artırarak,  gelecekte  KLARİMAX  veya başka  antibakteriyel  ilaçlarla  tedavi  
edilebilirliğini  ortadan kaldırır.  
 
KLARİMAX ’ın yiyecek  ve içecek  ile kullanılması 
KLARİMAX aç ya da tok karnına  alınabilir.  4/11  Hamilelik  
İlacı kullanmadan  önce  doktorunuza  veya eczacınıza  danışınız. 
 
Klaritromisinin  gebelik  sırasında  kullanımının  güvenliliği  saptanmamıştır.  Bu nedenle,  
KLARİMAX ’ın dikkatli biçimde  yarar  risk değerlendirmesi  yapılmadan  kullanılması  
önerilmez.  KLARİMAX  diğer  alternatif  tedavilerden  hiçbirinin  uygun olmadığı  klinik 
durumlar  hariç,  hamilelikte  kullanılmamalıdır.  Doktorunuz  dikkatli  bir risk/yarar  
değerlendirmesi  yapacaktır. 
 
Tedaviniz   sırasında   hamile   olduğunuzu   fark  ederseniz   hemen  doktorunuza   veya eczacınıza  
danışınız. 
 
Emzirme 
İlacı kullanmadan  önce  doktorunuza  veya eczacınıza  danışınız.  
Klaritromisinin  emzirilen  bebeklerdeki  güvenliliği  saptanmamıştır.  
KLARİMAX’ı  kullanıyorsanız  bebeğinizi  emzirmeyiniz.  
 
Araç  ve makine  kullanımı 
Klaritromisinin  araç ve makine  kullanımı üzerine  etkisi  hakkında  veri bulunmamaktadır.  İlaç 
ile vertigo  (baş dönmesi),  konfüzyon  (sersemlik)  ve dezoryantasyon  (çevreye  uyum  zorluğu)  
ortaya  çıkma  potansiyeli hastaların  araç ya da makine  kullanması  öncesinde  dikkate  alınmalıdır.  
 
KLARİMAX ’ın içeriğinde  bulunan  bazı yardımcı  maddeler  hakkında  önemli  bilgiler  
KLARİMAX her bir film kaplı  tablette  1 mmol  (23 mg)’den  daha az sodyum  içerir;  yani 
aslında  ‘sodyum  içermez’.  
KLARİMAX  her bir film kaplı  tablette  propilen glikol  içerir.  Bu madde  yetişkinlerde  ancak  
400 mg/kg  üzerindeki  dozlarda  (çocuklarda  200 mg/kg  üzerinde)  alkol  benzeri  semptomlara  
neden  olabilir.  
 
Diğer  ilaçlar  ile birlikte  kullanımı 
Aşağıdaki  ilaçlardan  birini alıyorsanız,  dozu değiştirmeniz  ve/veya  başka  önlemler  almanız  
gerekebilir,  doktorunuza  ya da eczacınıza  söyleyiniz. 
 
• Eğer  şu ilaçları  kullanıyorsanız  kan düzeylerinde  artış görülebilir;  alfentanil (sakinleştirici 
grubu ilaç),  alprazolam  (sakinleştirici  grubu  ilaç),  astemizol  (alerjik  solunum  sistemi  
hastalıklarında  kullanılan  bir ilaç),  bromokriptin (bazı  beyin  hastalıkları  ve diyabet  
tedavisinde  kullanılan  bir ilaç),  digoksin (kalp  hastalıklarında  kullanılan  bir  ilaç),  
disopiramid  (kalp ritm bozukluklarının  tedavisinde  kullanılan  bir ilaç),  ergot  alkaloidleri  
(sinir  sistemi  veya genito -üriner  sistem  hastalıklarında  kullanılan  ilaçlar),  fenitoin  (epilepsi  
tedavisinde  kullanılan  bir ilaç),  hekzobarbital  (sakinleştirici  grubu ilaç),  karbamazepin  
(epilepsi  tedavisinde  kullanılan  bir ilaç),  kinidin  (kalp  rahatsızlıklarında  kullanılan  bir ilaç),  
lovastatin  (kolesterol  yüksekliği  tedavisinde  kullanılan  bir ilaç),  metilprednizolon  (alerji  ve 
romatizma  tedavisinde  kullanılan  bir ilaç),  midazolam  (sakinleştirici  grubu  ilaç),  omeprazol  
(mide  ülseri  ve reflü  hastalığının  tedavisinde  kullanılan  bir ilaç),  oral antikoagülanlar  (kan 
sulandırıcı  ilaçlar,  örn. varfarin),  pimozid  (sinir  sistemi  hastalıklarının  tedavisinde  kullanılan  
bir ilaç),  rifabutin (çeşitli  enfeksiyon  hastalıklarının  tedavisinde  kullanılan  bir ilaç),  
sildenafil  (cinsel  fonksiyon  bozukluğu tedavisinde  kullanılan bir ilaç),  silostazol  (damar  
hastalıklarının  tedavisinde  kullanılan  bir ilaç),  sisaprid  (sindirim  sistemi  hastalıklarının  
tedavisinde  kullanılan   bir  ilaç),   siklosporin   (organ  nakli  reddinin   önlenmesinde   ve  bazı  5/11  romatizmal  veya göz hastalıklarının  tedavisinde  kullanılan  bir ilaç),  simvastatin  (kolesterol  
yüksekliği  tedavisinde  kullanılan  bir ilaç),  sirolimus  ve takrolimus  (organ  nakli  reddinin 
önlenmesinde  kullanılan  ilaçlar),  teofilin  (solunum  yolu hastalıklarının   tedavisinde  
kullanılan  bir ilaç),  terfenadin  (alerjik  solunum  sistemi  hastalıklarında  kullanılan  bir ilaç),  
triazolam  (sinir  sistemi  hastalıklarında  kullanılan  bir ilaç),  vinblastin  (bazı  kanser  
hastalıklarının  tedavisinde  kullanılan  bir ilaç) ve valproat  (epilepsi  tedavisinde  kullanılan  bir 
ilaç).  
• Rifampisin  (bir tür antibiyotik),  fenitoin,  karbamazepin  ve fenobarbital  (epilepsi  tedavisinde  
kullanılan ilaçlar),  St John’s  wort bitkisi  (gıda  takviyesi  olarak  kullanılan  bir bitki)  
klaritromisin  metabolizmasını  artırabilir.  Bu durum,  etkinliğinin  azalmasına  yol açan 
subterapötik  klaritromisin  düzeylerine  neden  olabilir.  Ayrıca,  bu ilaçların  plazma  düzeyinin 
de izlenmesi  gerekebilir;  klaritromisinin  bu ilaçların  düzeyini  artabilir.  
• Rifabutin  (mikobakteri adı verilen  mikropların  neden olduğu  enfeksiyonların tedavisinde  
kullanılan  bir ilaç) ve klaritromisinin  eş zamanlı  kullanımında,  rifabutin serum  düzeyi  
artarken  klaritromisin  serum  düzeyi  azalarak  üveit  riski artışına  yol açar.  
• Klaritromisinin  zidovudin (AIDS  (HIV  enfeksiyonu)  tedavisinde  kullanılan  bir ilaç) ile 
birlikte  kullanımında  ise, zidovudinin  kan düzeyleri  azalabilir.  
• Ritonavir  (AIDS  (HIV  enfeksiyonu)  tedavisinde  kullanılan  bir ilaç) ile birlikte  
kullanılmasında  da dikkatli  olunmalıdır;  1 g/gün’den daha  yüksek  klaritromisin  dozları  
ritonavir  ile birlikte  uygulanmamalıdır.  Böbrek işlevleri  azalmış  hastalarda  ilaç tedavisi  
yönünden bir artırıcı  olarak  ritonavir,  atazanavir  ve sakinavir  gibi diğer  HIV (AIDS)  ilaçları 
ile birlikte  kullanıldığında  benzer  doz ayarlamaları  düşünülmelidir. 
• Klaritromisin  şu ilaçlar  ile birlikte  kullanıldığında, özellikle  kalp hastalarında  bazıları  hayatı  
tehdit  edici  olabilen  kalp ritmi  bozuklukları  görülmüştür:  Sisaprid  (sindirim  sistemi  
hastalıklarının  tedavisinde  kullanılan  bir ilaç),  pimozid  (sinir  sistemi  hastalıklarının  
tedavisinde  kullanılan  bir ilaç),  terfenadin  (alerjik  solunum  sistemi  hastalıklarında  kullanılan 
bir ilaç),  kinidin (bazı  kalp rahatsızlıklarında  kullanılan  bir ilaç) veya disopiramid  (kalp ritm 
bozukluklarının  tedavisinde  kullanılan  bir ilaç) (Bkz.  Bölüm  2. KLARİMAX ’ı 
kullanmadan önce  dikkat  edilmesi  gerekenler). 
• Makrolid  grubu antibiyotiklerin  kalp hastalarında terfenadin  ile kullanılmasında  da benzer  
etkiler  görülmüştür.  Aynı  etkiler  astemizol  ve diğer  makrolidlerin  birlikte  uygulanmasıyla  
da görülmüştür. 
• İşitme  sistemine  zarar  verebilecek  (ototoksik)  ilaçlarla,  özellikle  aminoglikozidlerle  
kullanımında  dikkatli  olunmalıdır. 
• Klaritromisin,  ergotamin ya da dihidroergotamin  (migren  tedavisinde  kullanılan  ilaçlar)  ile 
birlikte  kullanıldığında,  bazı vakalarda  akut ergot  toksisitesi  denilen  bir zehirlenme  tablosu 
ortaya  çıkmıştır,  bu nedenle  birlikte  kullanılmamalıdır.  
• Metabolizma  sisteminin  kuvvetli  uyaranları,  örneğin  efavirenz,  nevirapin, rifampisin,  
rifabutin  ve rifapentin  klaritromisinin  metabolizmasını hızlandırabilir.  
• Klaritromisinin  sildenafil,  tadalafil veya  vardenafil  gibi fosfodiesteraz  inhibitörleri  (cinsel  
fonksiyon bozukluğu  tedavisinde  kullanılan  ilaçlar)  ile birlikte  verilmesi  artmış  
maruziyetlerine yol açabilir.  Sildenafil,  tadalafil  ve vardenafil  ile birlikte  klaritromisin  
verildiği  zaman  bu ilaçların  dozlarının azaltılması  düşünülmelidir.  
• Klaritromisinin  ve atazanavir,  itrakonazol, sakinavir  substrat  ve inhibitörleri  (mantar  
enfeksiyonu tedavisi  ve insan  immün  yetmezlik  virüsü  (HIV)  enfeksiyonu  tedavisinde  
kullanılan  ilaçlar)  çift yönlü  ilaç etkileşimine  yol açabilirler.  Eş zamanlı  olarak  alan hastalar  
artmış  veya uzamış  farmakolojik  etki belirtileri  açısından  yakından  izlenmelidir.  6/11  • Klaritromisin  kolşisin  (gut (damla)  hastalığı,  ailevi  Akdeniz  humması  ve Behçet  hastalığının  
tedavisinde  kullanılan  bir ilaç) ile birlikte  kullanıldığında  da, bazı durumlarda  kolşisin  
zehirlenmesi  oluşmuştur.  Klaritromisinin  kolşisin  ile birlikte  kullanılması  durumunda,  bu 
zehirlenme  tablosunun  belirtileri  yönünden  dikkatli  olunmalıdır.  
• Böbrekleri  ileri derecede bozuk ya da akut porfiri  adlı bir kan hastalığına  sahip olan 
hastalarda,  klaritromisinin  ranitidin  bizmut sitrat  (ülser  tedavisinde  kullanılan  bir ilaç) 
tedavisiyle  birlikte  alınması  önerilmez.  
• Klaritromisin  ile eş zamanlı  olarak  verapamil, amlodipin  veya diltiazem (kalp  rahatsızlıkları  
ve yüksek tansiyon  tedavisinde  kullanılan  ilaçlar)  kullanıldığı  durumlarda  kan basıncı  
düşüklüğü, kalp atımının  yavaşlaması  ve laktik  asidoz  gözlemlenmiştir.  
• HIV (AIDS)  tedavisinde  kullanılan  etravirin  klaritromisin  düzeyini  azaltmıştır.  
• Şu ilaçları  kullanıyorsanız  doktorunuza  danışınız:  Metilprednizolon  (alerji  ve romatizma  
tedavisinde  kullanılan bir ilaç),  vinblastin  (bazı  kanser  hastalıklarının  tedavisinde  kullanılan 
bir ilaç),  aprepitant  (kanserde  görülen  bulantı  tedavisinde  kullanılan   bir  ilaç),  silostazol  
(damar  hastalıklarının  tedavisinde  kullanılan  bir ilaç),  beta-laktam  antibiyotikleri, 
takrolimus  (organ  nakli  reddinin önlenmesinde  kullanılan bir ilaç) ya da siklosporin  (organ  
nakli  reddinin  önlenmesinde  ve bazı romatizmal  veya göz hastalıklarının  tedavisinde  
kullanılan  bir ilaç).  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız  ise lütfen  doktorunuza  veya eczacınıza  bunlar  hakkında bilgi veriniz.  
 
3. KLARİMAX nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
• Doktorunuz  KLARİMAX  ile tedavinizin  ne kadar  süreceği  ve hangi  dozda,  kaç tablet  
almanız  gerektiğini  size anlatacaktır.  Her zaman  doktorunuzun  tavsiyelerine  tam olarak  
uyunuz. 
• Eğer  KLARİMAX ’ı nasıl almanız gerektiği  konusunda  emin  değilseniz  mutlaka  
doktorunuza  danışınız. 
• KLARİMAX ’ın yetişkinler  için önerilen  genel  dozu, 6-14 gün veya 7-14 gün süreyle  
günde  iki kez (12 saatte  bir) 250 veya  500 mg’dır.  Mikobakteriyel  enfeksiyonlarda  tedavi  
süresi  daha uzundur  (3-4 hafta veya daha uzun)  ve daha şiddetli  durumlarda, doz günde  1000  
mg’a  çıkartılabilir.  Doktorunuz,  sizde  bulunan enfeksiyonun  niteliğine   göre,  almanız  
gereken  dozu  ve ne kadar  süreyle  alacağınızı  söyleyecektir. 
• H. pylori  eradikasyonunda  doz: On iki parmak  barsağı  ülserinin  nükslerinden korunmada  
H. pylori  eradikasyonu için, doktorunuzun  önereceği  tedavi  rejimine  göre diğer  ilaçlarla  
birlikte,  7, 10, 14 veya 28 gün süreyle, günde  iki ya da üç defa 500 mg klaritromisin  alınır.  7/11  Uygulama  yolu ve metodu:  
• KLARİMAX ’ın  12  saat  arayla,   sabah   ve  akşam   her  gün  aynı  saatte   yutulmasına   
özen  gösterilmelidir,  böylelikle  kanınızdaki  ilaç miktarı  her zaman  için sabit ve düzenli  
olacaktır. 
• KLARİMAX ’ı ağız yoluyla  alınız,  bütün olarak  yeterli  miktarda  sıvı ile yutunuz  (örneğin  
bir bardak  su ile). Tabletleri  çiğnemeyiniz,  kırmayınız  veya  ezmeyiniz.  
• Doktorunuz  KLARİMAX  ile tedavinizin  ne kadar  süreceğini  size bildirecektir.  
İyileştiğinizi  hissetseniz bile tedavinizi  yarıda  kesmeyiniz.  
• İlacınızı  zamanında  almayı unutmayınız. 
Değişik  yaş grupları:  
Çocuklarda  kullanımı:  
KLARİMAX , 12 yaşından küçük  çocuklarda  çalışılmadığından  çocuklara  verilmemelidir.  Bu 
yaş altındaki  çocuklarda  kullanılmak  üzere  süspansiyon  formları  bulunmaktadır. 
 
Yaşlılarda  kullanımı:  
Şiddetli  böbrek  bozukluğu  olan yaşlı hastalarda,  doz ayarlaması  düşünülmelidir. 
Özel  kullanım  durumları:  
Böbrek yetmezliği:  
Önemli böbrek  bozukluğu olan hastalarda  KLARİMAX dozu yarıya, yani günde  bir defa 250 
mg’a  veya enfeksiyon şiddetli ise günde  iki defa 250 mg’a  indirilmelidir.  Bu gibi hastalarda  
tedavi  14 günden  uzun  sürmemelidir.  Orta derecede böbrek  bozukluğu olan hastalarda günde  
en çok bir KLARİMAX film kaplı  tablet  alınabilir.  
 
Karaciğer  yetmezliği:  
Karaciğer  fonksiyonu  bozuk  hastalara  KLARİMAX uygulanırken  dikkatli  olunmalıdır. 
 
Eğer  KLARİMAX ’ın etkisinin  çok güçlü veya zayıf olduğuna  dair  bir izleminiz  var ise doktorunuz  
veya eczacınız  ile konuşunuz. 
 
Kullanmanız  gerekenden  daha  fazla  KLARİMAX  kullandıysanız:  
KLARİMAX ’dan  kullanmanız   gerekenden   fazlasını   kullanmışsanız   bir  doktor   veya   eczacı   ile 
konuşunuz. 
 
Aşırı  miktarlarda  KLARİMAX alımının,  mide -barsak  sistemine  ilişkin  belirtiler  vermesi  
beklenir. Aşırı  dozda  ayrıca  alerjik  reaksiyonlar  da görülebilir. 
 
KLARİMAX ’ı kullanmayı  unutursanız:  
Bir dozu  unutursanız,  bunu  hatırlar  hatırlamaz  ilacı içiniz.  Ancak  bir sonraki  dozun  zamanı  
gelmişse,  unuttuğunuz  dozu atlayınız  ve her zaman  olduğu  gibi, günde  tek doz kullanmaya  
devam  ediniz. 
 
Unutulan  dozları  dengelemek  için çift doz almayınız. 
 
KLARİMAX ile tedavi  sonlandırıldığında  oluşabilecek  etkiler:  
Doktorunuz  ayrı bir tavsiyede  bulunmadıkça, tedaviyi  bırakmayınız. 8/11  Tedaviyi  bırakırsanız  ilacın  etkisini  kaybedersiniz. 
 
4. Olası yan etkiler  nelerdir?  
 
Tüm  ilaçlar  gibi, KLARİMAX’ın  içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Yan etkiler  aşağıdaki  kategorilerde gösterildiği  şekilde  sınıflandırılmıştır:  
Çok yaygın  : 10 hastanın en az 1’inde  görülebilir. 
Yaygın  : 10 hastanın  1’inden  az, fakat  100 hastanın  1’inden fazla  görülebilir.  
Yaygın olmayan  : 100 hastanın  1’inden az, fakat  1.000 hastanın  1’inden  fazla  görülebilir.  
Seyrek  : 1.000  hastanın  1’inden az görülebilir.  
Çok seyrek  : 10.000 hastanın  1’inden  az görülebilir.  
Sıklığı  bilinmeyen  : Eldeki  verilerden hareketle  tahmin  edilemeyen  
KLARİMAX’ın  kullanılması  sonucunda  aşağıda belirtilen  yan etkiler  ortaya  
çıkabilir:  
Aşağıdakilerden   biri   olursa,    KLARİMAX ’ı   kullanmayı    durdurunuz    ve   
DERHAL  doktorunuza  bildiriniz  veya  size en yakın  hastanenin  acil bölümüne  
başvurunuz:  
- Kurdeşen ve orta derecede  deri döküntülerinden,  anafilaksi  ve ciddi  deri  reaksiyonlarına  
(toksik  epidermal  nekroliz/Stevens -Johnson  Sendromu, DRESS  ve Henoch -Schonlein  
purpurası)  kadar  uzanan  alerjik  reaksiyonlar  (deride  küçük morarma  ve kanamalar).  
 
Yaygın  olmayan;  
- Çarpıntı  
- Alanin  aminotransferaz  artışı  (ALT)  (karaciğer  enzimleri)  
- Aspartat  aminotransferaz artışı  (AST)  (karaciğer  enzimleri)  
- Şiddetli  kaşıntı  (pruritus)  
- Kurdeşen (ürtiker) 
- Lökopeni  (kanda  lökosit  sayısının  azalması,  sık enfeksiyon  geçirme)  
- Nötropeni  (kanda  nötrofil  lökositlerin  ileri derecede  azalması,  sık enfeksiyon  geçirme)  
- Eozinofili  (kanda  eozinofil  lökositlerin  ileri derecede  artması,  alerjik  durumlarda  artış,  kaşıntı,  
kızarıklık)  
- Gama  glutamil transferaz  artışı 
 
Sıklığı  bilinmeyen;  
- Karaciğer  enzimlerinde  artış ve sarılıkla  birlikte  veya sarılıksız  seyreden  karaciğer  fonksiyon 
bozukluğu;  anoreksi  (şiddetli  iştahsızlık),  sarılık,  koyu renkli  idrar,  kaşıntı  ya da karında  
hassasiyet  gibi karaciğer  iltihabı  belirti  ve semptomları  
- Kanda  eozinofil  (bir tür alerji  hücresi)  sayısında  artış ve genel  belirtilerin  eşlik  ettiği  ilaç 
reaksiyonları, 
- Bazıları   ağız  yoluyla  alınan   kan  şekerini   düşürücü  ilaçlar  veya  insülin   tedavisi   gören  
hastalarda  görülen hipoglisemi  (kan şekerinde  düşme)  
- Kalpte  şiddetli  ritm bozuklukları  
- Pankreas  iltihabı  (enfeksiyonu)  
- İnterstisyel  nefrit  (bir çeşit böbrek  iltihabı)  
- Klaritromisin  ve kolşisinin  birlikte  kullanımına  bağlı  olarak,  özellikle  yaşlılarda  ve böbrek 
yetmezliği  olan bazı hastalarda kolşisin  zehirlenmesi  9/11  - İskelet  kası yıkımı 
- Psödomembranöz  kolit (şiddetli ishal)  
- Erizipel  (deri üzerinde  iltihaplı  kızartı  ile belirgin  akut ateşli  hastalık)  
- Eritrazma (kırmızımsı  veya kahverengimsi  lekeler  oluşmasıyla  belirgin deri hastalığı)  
- Agranülositoz  (titreme  nöbetleri,  ateş yükselmesi  ve mukozalarda  ülserlerin  oluşması)  
- Miyopati  (kas ağrıları,  güçsüzlük)  
- Böbrek  yetmezliği  
 
Bunların hepsi  çok ciddi  yan etkilerdir.  Acil tıbbi müdahale  gerekebilir  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın  hastanenin  acil bölümüne  başvurunuz:  
Yaygın  olmayan;  
- Vertigo  (baş dönmesi)  
- Dil iltihabı,  ağız iltihabı,  ağızda  pamukçuk  ve dil renginde  değişim  
- Akyuvarlarda  ve kan pulcuklarında  azalma  
- Kan üresi  ve kreatininde  artış,  karaciğer  enzimlerinde  yükselme 
- Kandidiaziz  (Candida  cinsi mantar  enfeksiyonu)  
- Vajinal  enfeksiyon 
- Tremor  (titreme)  
- Duyma  bozukluğu 
- Gastrit  (yemek  sonrası  midede  yanma)  
- Karaciğer  enzimlerindeki  geçici  artışlar  
- Kanda  alkalen  fosfataz  artışı  
- Kanda  laktat  dehidrogenaz  artışı  
 
Sıklığı  bilinmeyen;  
- Çevreye uyumsuzluk,  sanrılar,  depresyon,  panikleme  ve kendinden farklılaşma,  mani  (aşırı  
mutlu  ve özgüvenli  davranış  ile belirgin  ruhsal  bozukluk)  
- İşitme  kaybı  
- Konvülsiyonlar  (nöbet)  
- Kas ağrısı  
- Vücudun herhangi  bir bölgesinde  uyuşma  veya karıncalanma  hali (parestezi)  
- Kanama (hemoraji)  
- Akne  
- Uluslararası  normalleştirilmiş  oran (INR  - pıhtılaşma  zamanını  ölçmede kullanılan  bir ölçek)  
artışı  
- Protrombin  (pıhtılaşma)  zamanında  uzama  (PTZ)  
- Anormal  renkte  idrar 
 
Bunların hepsi  ciddi  yan etkilerdir.  Acil tıbbi müdahale  gerekebilir.  10/11  Aşağıdakilerden  herhangi  birini  fark ederseniz  doktorunuza  söyleyiniz:  
 
Yaygın;  
- İshal  
- Kusma  
- Karın  ağrısı  
- Hazımsızlık  
- Bulantı  
- Uykusuzluk 
- Tat almada  bozukluk, tat değişikliği  
- Baş ağrısı  
- Aşırı  terleme 
- Karaciğerin  çalışmasında  değişiklik  
 
Yaygın  olmayan;  
- İştahsızlık  
- Kabızlık  
- Ağız  kuruluğu 
- Karında  gerginlik 
- Baş dönmesi  
- Endişe  ve kuruntu  hali 
- Kulak  çınlaması  
- Titremeler  
- Halsizlik  
- Göğüs  ağrısı  
- Yorgunluk 
- Geğirme  
 
Sıklığı  bilinmeyen;  
- Davranış  değişikliği  
- Kötü rüyalar  
- Zihin  karmaşası  
- Tat alma  bozukluğu  ile birlikte  seyreden  koku alma  duyusunda  değişiklik  
- Diş renginde  bozulma  
 
Bu yan etkiler,  KLARİMAX’ın  hafif  yan etkileridir.  
 
Eğer  bu  kullanma  talimatında   bahsi   geçmeyen   herhangi   bir  yan  etki  ile  karşılaşırsanız  
doktorunuzu veya eczacınızı  bilgilendiriniz.  
 
Yan etkilerin  raporlanması  
Kullanma  Talimatı’nda  yer alan veya almayan  herhangi  bir tan etki meydana gelmesi  
durumunda hekimizin,  eczacınız  veya hemşireniz  ile konuşunuz. Ayrıca  karşılaştığınız  yan 
etkileri  www.titck.gov.tr  sitesinde  yer alan ‘İlaç Yan Etki Bildirimi’  ikonuna tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye Farmakovijilans  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla bilgi edinilmesine  katkı  sağlamış  olacaksınız.  11/11  5. KLARİMAX ’ın saklanması  
 
KLARİMAX ’ı çocukların  göremeyeceği,  erişemeyeceği  yerlerde  ve ambalajında  saklayınız.  
 
KLARİMAX’ı  25  °C’nin  altındaki   oda  sıcaklığında   ve  kutusunda   muhafaza   ediniz.   
Işıktan  koruyunuz.  
 
Son kullanma  tarihiyle  uyumlu olarak  kullanınız.  
 
Ambalajın  üzerinde  belirtilen  son kullanma tarihinden  sonra  KLARİMAX ’ı kullanmayınız. 
 
Eğer  üründe  ve/veya  ambalajında  bozukluklar  fark ederseniz KLARİMAX ’ı kullanmayınız. 
 
 
Son kullanma  tarihi geçmiş  veya  kullanılmayan  ilaçları  çöpe atmayınız!  T.C. Çevre Şehircilik 
ve İklim Değişikliği Bakanlığınca  belirlenen toplama sistemine veriniz.  
 
 
Ruhsat  Sahibi: Orbis Pharma İlaç ve Kimya Kozmetik  
                          Medikal San. Tic. Ltd. Şti.  
                          Fatih Sultan Mehmet Mah. Poligon Cad.No: 8C/1  
                          Ümraniye /İstanbul  
 
Üretim  Yeri:  Berko İlaç ve Kimya San. A.Ş. 
                         Adil Mah. Yörükler Sok. No: 2  
Sultanbeyli/İstanbul  
 
 
Bu kullanma talimatı  23/05/2024  tarihinde  onaylanmıştır. 
. 