 
1/9 
 KULLANMA TALİMATI  
 
 
CAPD 2 stay•safe  periton d iyaliz ç özeltisi  
%1,5 glukoz  
Karın boşluğu  (periton)  içine uygulanır. 
Steril 
 
 
Etkin maddeler  : Kalsiyum klorür dihidrat , sodyum klorür, s odyum -(S)-laktat, magnezyum 
klorür hekzahidrat  ve g lukoz monohidrat . 
 
1000 ml solüsyon  : Kalsiyum klorür dihidrat 0,2573 g, sodyum klorür 5,786 g , sodyum -(S)-
laktat -solüsyonu 7,85 g (3,925 g Sodyum -(S) laktat),  magnezyum klorür hekzahidrat 0,1017 g 
ve glukoz monohi drat 16,5 g (15 g glukoz; 0,75 g’a kadar fruktoz) içerir.  
 
Elektrolit içeriği  : 1,75 mmol/l kalsiyum, 134 mmol/ L sodyum  0,5 mmol/L  magnezyum, 
103,5 mmol/L  klorür, 35 mmol/ L (S)-laktat , 83,2 mmol/L  glukoz. 
 
Teorik Osmolarite: 358 mOsm/ L   pH ∼ 5,5 
    
Yardımcı madde (ler): Enjeksiyonluk su, hidroklorik asit , sodyum hidroksit . 
 
Bu ilac ı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
•    Eğer ilave sorularınız olursa lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
 kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
 
Bu K ullanma T alimatında:  
1. CAPD 2 stay•safe  nedir ve n e için kullanılır?  
2. CAPD 2 stay•safe ’i kullan madan önce dikkat e dilmesi gerekenler  
3. CAPD 2 stay•safe  nasıl kullanılır?  
4. Olası yan etkiler  nelerdir?  
5. CAPD 2 stay•safe ’in saklanması  
Başlıkları yer almaktadır. 
  
2/9 
  
 
1. CAPD 2  stay•safe  nedir ve n e için k ullanılır?  
 
CAPD 2  stay•safe , son dönem kronik böbrek yetmezliği olan hastalarda periton zarı 
yardımıyla kanı temizl emek için kullanılır.  Bu şekilde yapılan kanı temizleme işlemine 
periton diyalizi denir.  
 
CAPD 2 stay•safe berrak, renksiz ila hafif sarı bir çözelti içerir. 
 
CAPD 2 stay•safe’ in aşağıdaki karton başına paket boyutları ve uygulama sistemleri 
mevcuttur. 
 
stay•safe : Safe•Lock : 
4*2000 m L’lik torba  2*5000 m L’lik torba  
4*2500 m L’lik torba  2*6000 m L’lik torba  
     Tüm paket çeşitleri satışa sunulmayabilir.  
 
2. CAPD 2 stay•safe  kullanmadan önce dikkat edilmesi gerekenler  
 
CAPD 2  stay•safe ’i aşağıdaki durumlarda KULLANMAYINIZ  
 
Eğer;  
• Kan potasyum  seviyeniz çok düşükse  
• Kan k alsiyum seviyeniz  çok yüksekse  
• Laktat metabolizması rahatsızlığınız varsa 
• Fruktoz metabolizması rahatsızlığınız (kalıtsal fruktoz intoleransı) varsa  
 
Aşağıdaki durumlarda n herhangi biri mevcutsa  PERİTON DİYALİZ TEDAVİSİNE  
BAŞLANMAMALIDIR:  
• Karın bölgesinde değişiklikler:  
- yaralanma veya ameliyat sonrası  
- ciddi yanıklar  
- geniş çapta iltihaplı cilt reaksiyonları 
- karın zarının (peritoneum) iltihaplanması  
- iyileşmeyen, akıntılı yaralar  
- göbek, kasık  veya diyafram fıtıkları 
- karın bölgesinde veya bağırsakta tümörler  
• iltihaplı bağırsak  hastalıkları 
• bağırsak  tıkanması 
• akciğer hastalıkları, özellikle zatür re 
• bakterilerin sebep olduğu kan zehirlenmesi  
• kanda çok yüksek yağ seviyeleri  
• idrarda olması gereken maddel erin kanda birikmesi ile meydana gelen ve kanın 
temizlenmesi ile tedavi edilemeyen zehirlenme   
• özellikle  protein içeren besinlerin ger ektiği miktarda  tüketilmesi mümkün olmadığında , 
meydana gelen ciddi beslenme yetersizliği ve kilo kaybı  
  
3/9 
 CAPD 2 stay•safe ’i aşağıdaki durumlarda DİKKATLİ  KULLANINIZ  
Aşağıdaki durumlarda acilen doktorunuza danışınız:   
• Kusma ve/ veya ishale  bağlı  ciddi elektrolit  (tuz) kaybı nız varsa.  
• Karın zarınızda iltihaplanma  varsa. Bu durum diyalizat sıvısının bulanık olması, karın 
ağrısı, ateş, iyi hissetmeme veya çok nadir vakalarda kan zehirlenmesi olarak kendini 
gösterir. Lütfen doktorunuza çekilmiş olan diyalizat sıvısını içeren torbayı gösteriniz. 
• Ciddi karın ağrınız, karın şişkinliğiniz veya kusmanız varsa . Bu, periton diyalizi 
tedavis inin ölümcül olabilen bir komplikasyonu olan Enkapsüle Sklerozan Peritonit 
(ESP)’in bir işareti olabilir.  
 
Kanın temizlenmesi işlemi, protein ve suda -çözünür vitaminlerin kaybına  yol açabilir.  
Protein ve suda - çözünür vitamin eksikliği yaşamama k için , uygu n bir diyet veya besin 
takviyesi yapılması tavsiye edilir.  
 
Doktorunuz elektrolit  (tuz) dengenizi, kan sayımınızı, böbrek fonksiyonunuzu, vücut 
ağırlığınızı ve beslenme durumunuzu kontrol edecektir. 
 
CAPD 2 stay•safe, 1000 m L solüsyon içinde 15 g glukoz iç erir. Dozaj kullanımına ve paket 
büyüklüğüne bağlı olarak 38 g glukoz (CAPD: 2500 m L’lik poşet) ya da en fazla 90 g glukoz 
(APD:6000 m L’lik poşet) her torba ile vücuda verilir. Bu, Diabetes Mellitus hastalarında göz 
önünde bulundurulmalıdır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışın. 
 
CAPD 2 stay•safe ’in yiyecek ve içecek ile kullanılması  
Karın boşluğu (periton ) içine uygulandığı için geçerli değildir. 
 
Hamilelik  
İlacı kullanmadan önce doktorunuza veya eczacınıza danışınız. 
 
Hamileyseniz, hamile olduğunuzu düşünüyorsanız veya hamile kalmayı planlıyorsanız bu ilacı 
kullanmadan önce doktorunuzun tavsiyesi ni alınız. Hamilelerde CAPD 2 stay•safe’ in 
kullanımına ilişkin yeterli veri bulunmamaktadır. Ha mileyseniz CAPD 2 stay•safe’ i yalnızca 
doktorunuzun kesinlikle gerekli bulması durumunda kullanmalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanm adan önce doktorunuza veya ec zacınıza danışınız. 
 
Emzirme  döneminde  CAPD 2 stay•safe’ in kullanımına  ilişkin  yeterli  veri bulunmamaktadır. 
CAPD 2  stay•safe’ in etkin maddelerinin  / metabolitlerinin anne sütüne geçtiğine dair bilgi 
bulunmamaktadır. Periton diyalizi tedavisi gören anneler in emzirmemesi tavsiye edilmektedir.  
 
Araç ve makine kullanımı  
CAPD 2 stay•safe, reçetelendiği şekilde kullanılırsa araç veya makine kullanma becerisini 
etkilemez.   
4/9 
  
CAPD 2 stay•safe ’in içeriğinde bulunan bazı yardımcı maddeler hakkında önemli 
bilgiler  
Bu tıbbi ürün her 1000 mL’sinde 134 mmol  sodyum ihtiva eder. Bu durum kontrollü sody um 
diyetinde olan hastalar için göz önünde bulundurulmalıdır. 
 
CAPD 2 stay•safe ’in d iğer ilaçlarla birlikte kullanımı 
Kanın temizlenme işlemi ilaçların etkisini etkileyebileceğ inden, doktorunuzun özellikle 
aşağıdaki ilaçların dozajlarını değiştirmesi gerekebilir: 
• Kalp yetmezliği için kullanılan ilaçlar , örneğin dijitoksin . 
Doktorunuz kan potasyum seviyenizi kontrol edecektir ve gerekli olması durumunda 
uygun tedbirleri alacaktır .  
• Kalsiyum seviyelerini etkileyen ilaçlar, örneğin kalsiyum içeren ilaçlar veya D 
vitamini 
• İdrar söktürücü ilaçlar, örneğin diüretikler  
• Ağız yolu ile alınan  kan şekerini düşüren ilaçlar veya ins ülin. Kan şeker seviyeniz 
düzenli olarak ölçülmelidir.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
 
3. CAPD 2 stay•safe  nasıl kullanılır?  
 
Uygun kullanım ve doz/uygulama sıklığı için talimatlar:  
CAPD 2 stay•safe’ i her zaman doktorunuzun veya eczacınızın  anlattığı şekilde kullanınız . 
Emin olmadığınız durumlarda doktorunuz veya eczacınıza danışınız. 
 
Doktorunuz tedavi metodu, süresi, kullanım sıklığı, gerekli solüsyon hacmi ve periton 
boşluğunda solüsyonun bekleme süresi ni belirleyecektir.  
 
Karın bölgesinde gerginlik oluşursa, solüsyonun hacmi azaltılmalıdır. 
 
Uygulama yolu ve metodu:  
 
Sürekli Ayaktan Periton Diyalizi (SAPD):  
• Yetişkinlerde kullanımı: Vü cut ağırlığı ve böbrek fonks iyonuna  bağlı olarak 
uygulanan doz genellikle,   günde  4 kez 2000- 3000 m L diyaliz solüsyonudur.  
2-10 saat bekleme süresinin ardından solüsyon boşaltılır. 
• Çocuklarda kullanımı : Dok tor çocuğun yaşı, boyu ve vücut ağırlığına bağlı olarak 
gerekli diyaliz solüsyonu hacm ini belirleyecektir.  
Önerilen başlangıç dozu, günlük 4 değişim ile birlikte 600- 800 mL/m2 (gece boyu 1000 
mL/m2’ye kadar) VYA  olmalıdır.  
 
Aletli Periton Diyalizi (APD)  
Torba değişimi gece boyunca makine tarafından otomatik olarak kontrol edilir. Bunun için 
CAPD 2  Safe•Lock  sistemi kullanılır.  
  
5/9 
  
• Yetişkinlerde kullanımı: Cihaz ile tedavi genelde 8 -10 saat kadar  günde bir veya iki 
kez yapılır ve genelde her döngü 2000 m L (maksimum 3000 m L) olup her döngü gece 
boyunca 3 ila 10 kez tekrarlanır. 
• Çocuklarda kull anımı : Gece boyu 5 ila 10 değişim yapılmakta olup her değişim  
volümü 800- 1000 m L/m2 (1400 m L/m2’ye kadar) VY A’dır. 
 
CAPD 2 stay•safe yalnızca karın boşluğu (periton) içine uygulanarak kullanılır. 
 
CAPD 2 stay•safe solüsyon berraksa ve torba hasar  görmemişse kullanılmalıdır.  
 
Kullanma talimatları:  
Sürekli Ayaktan Periton Diyalizi (SAPD) için stay•safe  sistemi  
Önce solüsyon torbası nı vücut sıcaklığına kadar  ısıtın . Bu işlem i uygun bir ı sıtıcı aparat 
kullanarak yapınız . 2000 m L bir torba için 22ºC ba şlangıç ısısı ile ısıtma süresi yaklaşık 120 
dakikadır. Bölgesel olarak fazla ısıtmaya sebep olabileceği için bu amaçla mikrodalga fırın 
kullanmayınız . Solüsyonun ısıtılma işlemi tamamlandıktan  sonra torba değişimine başlanır. 
 
1. Isıtılmış solüsyon torbasını kontrol ediniz (etiket, son kullanma tarihi, solüsyonun 
berraklığı, torba ve dış ambalajın hasar görüp görmediğini)koruma kapağının dış 
ambalajını ve paketini açın. 
2. Ellerinizi antimikrobiyel bir yıkama losyonu ile yıkayınız. 
3. DİSK’i organizere yerleştirin iz (Torbayı üst kısmından serum askısına asınız  solüsyon 
torbası ile DISK arasındaki tüp hattını açarak uzatın  DİSK’i organizere yerleştiriniz  
drenaj torbasını serum askısının alt kısmına asınız). 
4. Kateter ara bağlantısını organizerin iki ucundan biri ne yerleştiriniz.   Yeni koruma kapağını 
ise diğer boş uca yerleştirin. 
5. Ellerinizi dezenfekte ediniz ve DİSK’in koruyucu kapağını çıkarınız. 
6. Kateter ara bağlantısını DİSK’e bağlayınız.  
7. Ara bağlantı üzerindeki klempi açınız   pozisyon " "  boşaltım başlar.  
8. Boşaltım tamamlandıktan sonra: Yıkama  pozisyon ""  drenaj torbasına temiz 
diyalizatı akıtın (yaklaşık olarak 5 saniye)  
9. Dolum   pozisyon " "    solüsyon torbası ile kateter arasındaki bağlantı  
10. Güvenlik adımı  pozisyon ""   kateter ara bağlantıs ını PIN’e yerleştirerek 
kapatınız. 
11. Sistemden ayrılma  yeni koruma kapağının koruyucu kapağını çıkarın ve eskisine 
çevirerek takın  Kateter ara bağlantısını DİSK’ ten ayırın ve yeni koruma kapağını kateter 
ara bağlantısına çevirerek takınız.  
12. Kullanılmış k oruma kapağını ters çevirerek DİSK’ in açık ucunu kapatın. (organizerin sağ 
kısmında bulunur)  
13. Boşaltılan diyalizatın berraklığını ve ağırlığını kontrol ettikten sonra ,  atık berrak ise imha 
ediniz. 
 
 
Aletli periton diyalizi (APD) için Safe•Lock s istemi  
Aletli periton diyalizi (APD) sırasında solüsyon otomatik olarak makine içinde ısıtılır. 
  
6/9 
 1. Solüsyonun hazırlanması  
 Solüsyon torbasını kontrol ediniz ( etiket, son kullanma tarihi, solüsyonun berraklığı, 
torba vedış ambalajın hasar görüp görmediği)  
 Torbayı sert bir zemine koyunuz.  
 Dış ambalajı açınız.  
 Ellerinizi antimikrobiyel bir yıkama losyonu ile yıkayınız.  
 Solüsyonun berraklığını ve sızıntı olup olmadığını kontrol ediniz.  
 Torbayı ısıtıcı plaka üzerine yerleştirin veya cihaz üzerindeki infüzyon askısına asın. 
2. Tüp hattı konektöründen koruyucu kapağı çıkarın.  
3. Torba konnektöründen koruyucu kapağı çıkarın ve tüp hattına bağlayın. 
4. Hattı ve PIN’i her iki tarafa doğ ru 90°’den fazla bükerek iç kilidi kırın.  
5. Torba şimdi kullanıma hazırdır. 
 
Her torba yalnızca tek kullanımlıktır, solüsyonun kullanılmayan kısmını  uygun şekilde imha 
edin.  
 
Gerekli eğitim alındıktan sonra CAPD 2 stay•safe’i evde kendi başınız a uygulayabilirsiniz. Bu 
esnada eğitim sırasında öğretilen tüm prosedürlere uyduğunuzdan ve torba de ğişiminde 
hijyenik koşulları sağladığınızdan emin olunuz.  
 
Her zaman diyalizat sıvısını berraklığı yönünden kontrol ediniz. 2.Bölüme bakınız. 
 
Değişik yaş grupları:  
Çocuklarda kullanımı:   
Ek bilgi bulunmamaktadır. 
 
Yaşlılarda kullanımı:   
Yaşlı hastalar iç in özel bir doz önerisi bulunmamaktadır. 
 
Özel kullanım durumları:  
Böbrek/ Karaciğer Yetmezliği:  
Ek bir bilgi bulunmamaktadır. 
 
Eğer CAPD 2 stay•safe ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuş unuz. 
 
Kullanmanız gerekenden daha  fazla CAPD 2 stay•safe  kullan dıysanız :  
Çok fazla diyalizat (solüsyon) dolumu olursa, bu boş bir torbaya boşaltılabilir. Eğer torba 
değişimleri çok sık yapılırsa  doktorunuza danışınız, bu durum su kaybına ve/veya kan 
elektrolit denge bozukluklarına neden olabilir. 
 
CAPD 2 stay•safe ’den kullanmanız gerekenden fazlasını kullanmışsanız bir doktor veya 
eczacı ile konuşunuz. 
 
 
  
7/9 
 CAPD 2 stay•safe ’i kullanmayı unutursanız  
Hayatı tehdit edebilecek sonuçlara sebebiyet vermemek için her 24 saatlik süre için öngörülen 
diyalizat hacmini elde etmeye  çalışın. Emin olmadığınız durumlarda bunu doktorunuza 
danışmalısınız . 
 
Bu ilacın kullanımıyla ilgili daha fazla sorularınız olduğunda doktorunuza, eczacınıza veya 
hemşirenize danışınız. 
 
Unut ulan dozları dengelemek için çift doz almayınız. 
 
CAPD 2 stay•safe  ile tedavi sonlandırıldığında oluşabilece k etkiler 
Tedavinizi doktorunuzun bilgisi olmadan sonlandırmanız, aksatmanız ya da tedavinizi 
unutmanız halinde üre zehirlenmesi meydana gelecektir.  Dokularda veya akciğerlerde sıvı 
birikimi veya üre zehirlenmesinin diğer belirtileri tedavi edilmediği taktirde hayatı tehdit edici 
olabilmektedir.  
 
4. Olası yan etkiler  
Tüm ilaçla r gibi  CAPD 2  stay•safe, her kullananda görülmeyecek yan etkilere sebep olabil ir. 
 
Çok yaygın             : 10 hastanın en az 1’inde görülebilir. 
Yaygın                    : 10 hastanın 1’inden az, fakat 100 hastanın 1’inden fazla görülebilir. 
Yaygın olmayan     : 100 hastanın 1’inden az, fakat 1000 hastanın 1’inden fazla görülebili r. 
Seyrek                    : 1000 hastanın 1’inden az, fakat 10.000 hastanın 1’inden fazla görülebilir. 
Çok seyrek             : 10.000 hastanın 1’inden az görülebilir. 
Bilinmiyor              : Eldeki verilerden hareketle tahmin edilemiyor.  
 
Aşağıdaki y an etkiler genel olarak periton diyaliz tedavisi sonucunda oluşabilir:  
 
Çok yaygın :  
• Boşaltılan diyalizat sıvısının bulanık oluşu ile kendini gösteren, karın zarının 
iltihaplanması; karın ağrısı, ateş, iyi hissetmeme veya nadir vakalarda kan zehirlenmesi.  
Lütfen boşaltılan diyalizat torbasını doktorunuza gösteriniz. 
• Kızarıklık, şişme,ağrı, akıntı veya kabuklanma görülen kateter çıkış bölgesinde veya 
kateter boyunca derinin iltihaplanması  
• Karın duvarında fıtık (herni)  
 
Eğer bu yan etkilerden herhangi biriyle  karşılaşırsanız lütfen doktorunuzla iletişime geçin.          
 
Tedaviden kaynaklanan diğer yan etkiler:  
 
Yaygın : 
• Diyalizat sıvısının içeri ve dışarı akışında problemler  
• Karında şişkinlik veya gerilme hissi  
• Omuz ağrısı  
 
Yaygın  olmayan:  
• İshal  
• Kabızlık  
  
8/9 
  
Bilinmiyor:  
• Diyaframın  yükselmesine bağlı nefes alma zorlukları  
• Enkapsüle Sklerozan Peritonit (ESP) (olası semptomlar karın ağrısı, karın şişkinliği veya 
kusma olabilir.)  
 
Aşağı daki yan etkiler CAPD 2 STAY SAFE kullanımı sırasında meydana  gelebilir : 
 
Çok yaygın:   
• Potasyum eksikliği  
  
Yaygın:  
• Kanda yüksek şeker seviyeleri  
• Kanda yüksek yağ seviyeleri  
• Kilo alımı 
• Kalsiyum fazlalığı, kalsiyum alımı çok fazla olursa  
 
Yaygın olmayan : 
• Hızlı kilo kaybı ile tespit edilebilen vücut sıvısı seviyelerinde fazla düşüş  
• Baş dönmesi  
• Düşük kan basıncı  
• Hızlanmış nabız  
• Hızlı kilo alımı ile tespit edilebilen vücut sıvısı seviyelerinde artış  
• Dokularda ve akciğerde sıvı birikimi  
• Yüksek kan basıncı  
• Nefes alma zorlukları  
 
Eğer bu kullanma talimatında bahsi geçmeyen herhangi bir  yan etki ile karşılaşırsanız  
doktorunuzu veya eczacınızı bilgilendiriniz. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaş tığınız yan 
etkileri www.titck.gov.tr sitesinde yer alan “İlaç  Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildir erek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. CAPD 2 stay•safe ’in saklanması  
CAPD 2 stay•safe ’i çocukların göremeyeceği, erişemeyeceği yerlerde ve ambalajında 
saklayınız. 
 
Torba ve kutu üzerinde yazan son kullanma tarihi geçtikten sonra CAPD 2 stay•safe’i 
kullanmayınız.  Son kullanma tarihi ayın son gününü belirtir. 
 
25°C  altındaki oda sıcaklığında saklayınız. Buzdolabına koymayınız, dondurmayınız.  
 
Solüsyon açıldıktan sonra derhal kulla nılmalıdır.   
9/9 
  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  Fresenius Medikal Hizmetler A.Ş. Kavacık /  Beykoz / İstanbul /  TÜRKİYE  
 
Üretim Yeri: Fresenius Medical Care Deutschland GmbH, Frankfurter Straße 6 -8, 66606 St. 
Wendel, Almanya  
 
 
Bu kullanma talimatı ../../…. tarihinde onaylanmıştır. 