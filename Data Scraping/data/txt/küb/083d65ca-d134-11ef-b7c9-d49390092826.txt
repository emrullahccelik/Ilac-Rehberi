KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEUPRONE 5.0 mg İmplant
İmplant
2. KALİTATİF VE KANTİTATİF BİLEŞİM
Etkin madde:
Her bir implant etkin madde olarak 5,0 mg Leuproreline eşdeğer 5,25 mg leuprorelin asetat
içerir.
Yardımcı meddeler:
Yardımcı maddelerin tam listesi için bölüm 6.1’e bakınız.
3. FARMASÖTİK FORM
İmplant
Kullanıma hazır dolu enjektörde biyolojik olarak parçalanabilen beyaz ila hafif sarımsı silindir
şeklinde çubuk (uzunluğu 10 mm).
4. KLİNİK ÖZELLİKLER
4.1 Terapötik endikasyonlar
Hormona bağımlı ilerlemiş prostat kanseri hastalarının palyatif tedavisi.
4.2 Pozoloji ve uygulama şekli
Pozoloji
Önerilen doz her üç ayda bir kez tek doz 5,0 mg leuprorelin şeklindedir.
İkinci uygulamadan sonra istisnai durumlarda 4 haftaya kadar olmak üzere ertelenebilir ve çoğu
hastada terapötik etki genelde bozulmaz (bkz. 5.2: “Farmakokinetik özellikleri”).
Uygulama şekli
Uygulama tümör tedavisinde deneyimli bir hekim tarafından yapılmalıdır.
İmplant aseptik teknik kullanılarak batın derisine subkütan yolla yerleştirilmelidir.
Uygulama için hazırlama:
koruyucu kapak implant
iğne piston
11. Göbeğin altındaki ön batın duvarında enjeksiyon yerini dezenfekte edin.
2. Steril torbadan enjektörü çıkarın ve implantın haznede görülebilir olduğunu kontrol edin.
Gerekirse enjektörü ışığa karşı inceleyin veya hafifçe çalkalayın.
3. Enjektör pistonunu durma pozisyonuna gelene
kadar tamamen geri çekin. Bu prosedür
sırasında birkaç kez tıklama (klik) sesi
duyacaksınız. Daha sonra koruyucu kapağı 5xklik
iğneden çıkarın.
Uyarı: Ancak daha önce durma
pozisyonuna kadar tamamen geri çekilmişse
piston implantı ileri doğru itebilir!
4. Bir elinizle enjektörün ana gövdesini tutun. Diğer elinizle
hastanın cildini parmaklarınız arasına alın. İğnenin tümünü
hafif açılı bir şekilde, cilde hemen hemen paralel konumda
ve iğnenin girişi göbek altında ön batın duvarının subkütan
dokusuna bakacak şekilde yerleştirin.
5. Enjektörü yaklaşık 1 cm dikkatli şekilde geriye
çekin (implant için ponksiyon kanalı). İmplantı klik
ponksiyon kanalından enjekte etmek için, yerine
oturana ve bir tıklama sesi duyana kadar pistonu
tamamen ileri doğru itin.
6. İğneyi geri çekin. İmplantın doğru enjekte edildiğinden
emin olmak için pistonun beyaz ucunun iğnenin ucunda
görüldüğünü kontrol edin.
Serumda PSA ve toplam testosteron düzeyleri başlangıçta ve 3 ay LEUPRONE 5,0 mg
kullanımından sonra tayin edilmelidir. Testosteron konsantrasyonları 3 ay sonra kastrat
düzeyinde olduğunda (≤ 0,5 ng/ml) ve PSA değeri azaldığında prostat kanseri androjene
duyarlıdır. PSA değerindeki belirgin erken bir azalma (başlangıç değerinin yaklaşık %80’i)
androjen eksikliğine uzun süreli yanıt için iyi bir prognostik gösterge olarak görülebilir. Daha
sonra hormon ablatif tedavi (örn, LEUPRONE 5,0 mg) endikedir.
PSA değerleri değişmediğinde veya testosteronun baskılandığı hastalarda arttığında prostat
kanseri adrojene duyarlı değildir. Bu hastalarda hormon ablatif tedaviye devam edilmesi uygun
değildir.
Bununla birlikte hastada bir klinik yanıt görülürse (örn, ağrı semptomatolojisinde ve dizüri
şikayetlerde düzelme, prostat boyutunda azalma) bir yalancı negatif sonuç dikkate alınmalıdır.
2Bu seyrek vakalarda LEUPRONE 5,0 mg uygulanmasına ek 3 ay daha devam edilmeli ve PSA
değeri incelenmelidir. Buna ek olarak hasta klinik semptomatoloji açısından yakından
izlenmelidir.
Bir kural olarak ilerlemiş, hormona bağımlı prostat kanserinde LEUPRONE 5,0 mg ile tedavi
uzun süreli tedaviyi içerir.
Terapötik başarı klinik muayenelerle (prostat bezinin rektal palpasyonu, sonografi, kemik
tarama, bilgisayarlı tomografi) ve fosfataz ve/veya prostat spesifik antijen (PSA) ve serum
testosteron düzeylerinin izlenmesiyle düzenli aralıklarla (özellikle yeterli tedaviye karşın
ilerleme belirtileri varsa) izlenmelidir.
4.3 Kontrendikasyonlar
Leuprorelin veya diğer GnRH analogları veya poli(laktik-ko-glikolik aside) aşırı duyarlılık.
LEUPRONE 5,0 mg ile tedavi kanserin hormona bağımlı olmadığının gösterildiği vakalarda
endike değildir.
Cerrahi kastrasyondan sonra LEUPRONE 5,0 mg testosteron düzeylerinde daha fazla azalmaya
neden olmaz.
LEUPRONE 5,0 mg kadınlarda ve pediatrik hastalarda kontrendikedir.
4.4 Özel Kullanım Uyarıları ve Önlemleri
LEUPRONE 5,0 mg kullanımı ancak antikanser tedavisinde deneyimli ve tedaviye yanıtın
izlenmesi için yeterli ekipmana sahip bir hekim gözetiminde gerçekleştirilmelidir.
Leuprorelin tedavinin ilk haftasında serum testosteron konsantrasyonunda geçici bir artışa neden
olur. Bu artış tümör büyümesinde bir “alevlenme” veya şiddetlenme ile ilişkilendirilebilir ve
semptomların kötüleşmesi veya yeni semptomların başlamasını içerebilir (ostealji, idrar yolu
obstrüksiyonu ve sekeli, omurilik kompresyonu, bacaklarda güçsüzlük veya parestezi, lenfoödem
gelişmesi veya şiddetlenmesi). Bu semptomlar tedaviye devam edildiğinde genelde azalır.
“Alevlenme” riskinin azaltılması için leuprorelin tedavisinden 3 gün önce başlanarak ve
tedavinin ilk 2 ila 3 haftasında devam edilerek bir anti-androjen uygulanabilir. Bu önlemin serum
testosteronda bir ilk artışın sekelini önlediği bildirilmiştir.
Vertebral veya serebral metastazların ve/veya idrar yolu obstrüksiyonunun bulunduğu hastalar,
özellikle tedavinin ilk haftalarında tercihen bir hastanede yakın gözetim altında tutulmalıdır.
İzole vakalarda bu hastalarda omurilik kompresyonu ve böbrek fonksiyonunda azalma
gözlenmiştir.
Serum testosteron düzeylerinin izlenmesi tayin metodolojisine bağlıdır. Tayin metodolojisinin
tipi ve kesinliği, klinik ve terapötik kararlara varılırken dikkate alınmalıdır.
Hastalar metabolik değişiklikler (örn, glukoz intoleransı veya mevcut diyabette kötüleşme) ve
kardiyovasküler bozukluklar yaşayabilir. Metabolik veya kardiyovasküler hastalıklar için yüksek
3riskli hastalar tedaviye başlanmadan önce dikkatli şekilde değerlendirilmeli ve androjen
deprivasyon tedavisi sırasında yeterince takip edilmelidir.
LEUPRONE 5,0 mg kullanımı doping testlerinde pozitif sonuçlara neden olabilir. Doping
amacıyla LEUPRONE 5,0 mg kullanılması sağlığı tehlikeye atabilir.
4.5 Diğer tıbbi ürünler ile etkileşimler ve diğer etkileşim şekilleri
Diğer ajanlarla bilinen etkileşimler yoktur.
4.6 Gebelik ve Laktasyon
Genel tavsiye
LEUPRONE 3,6 mg yalnızca erkek hastalarda kullanıma yöneliktir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Geçerli değildir.
Gebelik dönemi:
Geçerli değildir.
Laktasyon dönemi:
Geçerli değildir.
Üreme yeteneği /Fertilite
Geçerli değildir.
4.7 Araç ve Makine Kullanımı Üzerindeki Etkiler
Az sayıda hastada meydana gelen ve özellikle tedaviye başlandığında görülen ve altta yatan
tümör hastalığı ile ilişkili olabilen yorgunluk vakaları nedeniyle, önerilen şekilde kullanılsa bile
bu tıbbi ürün araç veya makine kullanma yeteneğinde bozulmaya neden olabilecek düzeyde
reaktiviteyi değiştirebilir. Bu durum alkolle birlikte çok daha belirgindir.
4.8 İstenmeyen etkiler
Seks hormonlarının eksikliği nedeniyle istenmeyen etkiler gelişebilir. Yan etkileri sıklığı
aşağıdaki şekilde tanımlanmaktadır:
Çok yaygın:  1/10
Yaygın:  1/100 ila < 1/10
Yaygın olmayan:  1/1.000 ila < 1/100
Seyrek:  1/10.000 ila < 1/1.000
Çok seyrek: < 1/10.000
Bilinmeyen: mevcut verilerden hesaplanamıyor
Leuprorelin ile tedavi sırasında meydana gelen en yaygın yan etkiler sıcak basması ve artan
diaforezdir. Bu etkiler >%10 sıklıkla meydana gelir.
Bağışıklık sistemi hastalıkları
Çok seyrek: Genel alerjik reaksiyonlar (ateş, deri döküntüsü, kaşıntı, anafilaktik reaksiyonlar)
4Endokrin hastalıkları
Yaygın olmayan: Jinekomasti
Metabolizma ve beslenme hastalıkları
Yaygın olmayan: İştah azalması, diyabetik metabolik durumda değişiklikler (kan glukoz
değerlerinde artma veya azalma)
Psikiyatrik hastalıklar
Yaygın olmayan: Depresif duygudurum veya mevcut semptomların alevlenmesi
Sinir sistemi hastalıkları
Yaygın olmayan: Baş ağrısı, baş dönmesi
Çok seyrek: Geçici disguzi, pitüiter adenomalı hastalarda leuprorelin tedavisine başlandıktan
sonraki ilk dönemde pitüiter bezinde apopleksi*
Vasküler hastalıkları
Çok yaygın: Aşırı terleme anları ile sıcak basmaları
Yaygın olmayan: Kan basıncında değişiklikler (hipertansiyon veya hipotansiyon)
Seyrek: Tromboz
Solunum, göğüs bozuklukları ve hastalıkları
Yaygın olmayan: Nefes almada zorlanma
Seyrek: Pulmoner embolizm
Gastrointestinal hastalıkları
Yaygın olmayan: Diyare
Çok seyrek: Bulantı/kusma
Deri ve deri altı doku hastalıkları
Yaygın olmayan: Alopesi
Kas-iskelet sistemi ve bağ doku ve kemik hastalıkları
Çok seyrek: Eklem ve kas şikayetleri
Üreme sistemi ve meme bozuklukları
Çok yaygın: Azalan libido ve cinsel iktidar
Yaygın olmayan: Testis boyutunda küçülme
Genel bozukluklar ve uygulama bölgelerine ilişkin hastalıklar
Çok yaygın: Artan diaforez
Çok seyrek: Ödem, yorgunluk, lokal cilt reaksiyonları (örn, enjeksiyon yerinde kızarıklık, bu
durum tedaviye devam edildiğinde genelde azalır).
Diğerleri
Yaygın olmayan: Kilo artışı
Araştırmalar
Yaygın olmayan: Laktat dehidrogenaz (LDH), alkalen fosfataz (AP) gibi enzimlerde veya ALT
(SGPT), AST (SGOT) veya -GT gibi transaminazlarda artış.
5Bir izole vakada santral retinal arterde tromboz meydana gelmiştir. Halen leuprorelin asetat
tedavisi gören 120.000 hastadan birinde, leuprorelin asetat (bir 7,5 mg depo) ile uzun süreli
tedavi sırasında boşluğu işgal eden lezyonlarla pitüiter disfonksiyon meydana gelmiştir. Her iki
olay 7,5 mg leuprorelin asetat depo tedavisi kesilmeden yeterli tedaviyi takiben kaybolmuştur.
*Pitüiter apopleksi:
Pazarlama sonrası gözetim sırasında gonadotropin salgılatıcı hormon agonistleri uygulandıktan
sonra seyrek pitüiter apopleksi (pitüiter bezinin enfarktüsüne bağlı bir klinik sendrom) vakaları
bildirilmiştir. Bu vakaların çoğunda, çoğunda ilk dozdan sonraki 2 haftada ve bazı hastalarda
dozdan sonraki ilk saatte meydana gelen pitüiter apopleksi ile bir pitüiter adenom tanısı
konulmuştur. Bu vakalarda pitüiter apopleksi ani baş ağrısı, kusma, görme değişiklikleri,
oftalmopleji, değişen mental durum ve bazen kardiyovasküler kollaps olarak görülmüştür. Acil
tıbbi tedavi gereklidir.
Notlar
LEUPRONE 3,6 mg tedavisine yanıt serumdaki testosteron, asit fosfataz ve PSA (prostat-
spesifik antijen) düzeylerinin ölçülmesiyle izlenebilir. Testosteron düzeyler tedaviye
başlandıktan sonraki ilk dönemde artar ancak 2 hafta sürede tekrar azalır. 2 - 4 hafta sonra,
bilateral orkiektomiden sonra gözlenen benzer testosteron düzeyleri elde edilir ve tüm tedavi
süresince bunlar korunur.
GnRH analogları veya bilateral orkiektomi uygulanması ile uzun süreli androjen deprivasyonu
artan kemik kaybı riski ile ilişkilendirilir ve osteoporoza ve kemik kırıkları riskinde artışa neden
olabilir. Adjuvan bifosfonat uygulanması riski hastalarda demineralizasyonu önleyebilir.
Tedavinin ilk döneminde asit fosfataz düzeylerinde bir artış olabilir ancak bu geçicidir. Normal
değerler veya normale yakın değerlere genelde birkaç haftada tekrar erişilir.
Diğer LH-RH analogları gibi leuprorelin de tedavinin bir ila iki haftalık ilk döneminde serum
testosteron konsantrasyonlarında geçici bir artışa neden olmuştur. Bu nedenle, vertebral
metastazlar ve/veya üriner obstrüksiyon veya hematüri bulunan hastalarda tedavinin ilk
haftalarında hastalık belirti ve semptomlarındaki potansiyel alevlenmeler önemli bir husustur. Bu
koşullar şiddetlenirse alt ekstremitelerde güçsüzlük ve/veya parestezi gibi nörolojik sorunlara
veya üriner semptomlarda kötüleşmeye neden olabilir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır.Raporlama yapılması,ilacın yarar/risk dengesinin sürekli olarak izlenmesine olanak
sağlar.Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi(TÜFAM)’ne bildirmeleri gerekmektedir(www.titck.gov.tr;e-
posta:tufam@titck.gov.tr;tel: 0 800 314 00 08; faks: 0 312 218 35 99).
4.9 Doz aşımı ve tedavisi
Bugüne kadar intoksikasyon semptomları gözlenmemiştir.
İlk klinik çalışmalarda kullanılan, 2 yıllık sürede günlük 20 mg’a kadarki leuprorelin asetat
dozlarında bile, günlük 1 mg veya üç aylık 11,25 mg dozunun uygulanmasından sonra
görülenlerden farklı başka (yeni) yan etki tespit edilmemiştir.
65. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropin salgılatıcı hormon (GnRH) analogları
ATC kodu: L02AE02
LEUPRONE 5,0 mg’nin etkin maddesi olan leuprorelin asetat, pitüiter bezinin anterior lobundan
gonadotropik hormonlar LH (luteinizan hormon) ve FSH (folikül uyarıcı hormon) salınımını
kontrol eden, doğal olarak oluşan hipotalamik “salgılatıcı faktör” LHRH’nin bir sentetik
analogudur. Kendi kısımları için bu hormonlar gonadal steroid sentezini stimüle eder.
Pulsatil şekilde hipotalamustan salgılanan fizyolojik LHRH’nin aksine leuprorelin asetat – ayrıca
bir LHRH agonisti olarak adlandırılır – uzun süreli uygulamada pitüiter bezindeki LHRH
reseptörlerini sürekli şekilde bloke eder ve böylelikle ilk kısa süreli stimülasyonu takiben bu
reseptörlerin desensitize olmasına (“down regülasyon”) neden olur. Bunun sonucunda
gonadotropin salgılanmasında reversibl pitüiter süpresyon meydana gelir ve bunu testosteron
düzeylerinde bir azalma izler. Böylelikle karsinomatöz değişikliklerin meydana geldiği prostat
dokusundaki büyüme etkilenmiş olur. Bu doku normalde, prostat hücrelerinde testosteronun
azalması ile üretilen dihidrotestosteron ile stimüle edilir.
Sürekli leuprorelin asetat uygulanması pitüiter bezi reseptörleri sayısında ve/veya duyarlılığında
bir azalmaya neden olur (buna “down regülasyon” adı verilir) ve sonuç olarak LH, FSH ve DHT
düzeylerinde bir azalma ve böylelikle testosteron düzeylerinde kastrat aralığına bir düşüşe neden
olur ancak ilk enjeksiyondan sonra olduğu gibi testosteron düzeylerinde geçici herhangi bir artış
olmaz.
Ayrıca hayvan deneylerinde anti-androjenik etki ve prostat kanserinin büyümesinde inhibisyonu
gösterilmiştir.
Deneysel çalışmalar ve klinik çalışmalara göre her üç ayda bir kez leuprorelin asetat tedavisi ilk
stimülasyondan sonra gonadotropin salınımında inhibisyona neden olur.
İnsanlarda leuprorelin asetatın subkütan yolla uygulanması LH (luteinizan hormon) ve FSH’de
(folikül uyarıcı hormon) testosteron ve dihidrotestosteron düzeylerinde geçici bir artışla
karakterize bir ilk artışa neden olur.
Klinik tabloda ilk 3 hafta sırasında ilişkili kısa süreli bir semptomatik kötüleşme izole vakalarda
gözlenmiş olup prostat kanseri erkeklerde adjuvan antiandrojen kullanımı düşünülmelidir.
Bunun aksine leuprorelin asetat ile uzun süreli tedavi tüm hastalarda LH ve FSH düzeylerinde
bir azalmaya neden olur; erkek androjen düzeylerinin bilateral orkiektomiyi takiben elde edilene
benzer olduğu görülmüştür. Bu değişiklikler çoğunlukla tedaviye başlandıktan 2-3 hafta sonra
meydana gelir ve tüm tedavi süresi boyunca görülür. Dolayısıyla prostat kanserinin hormona
duyarlılığı ve orkiektominin potansiyel terapötik değeri de leuprorelin asetat ile ayrıca
araştırılabilir. Gerektiğinde orkiektomi her üç ayda bir kez leuprorelin asetat uygulanması yerine
kullanılabilir. Bu güne kadar, 5 yıllık sürede leuprorelin asetatın sürekli uygulanmasını takiben
kastrat testosteron düzeylerinin korunması mümkün olmuştur.
75.2 Farmakokinetik özellikler
Genel özellikler
Emilim:
İmplantın enjeksiyonunu takiben leuprorelin asetat (etkin madde) 1 aylık bir dönemde
polimerden (1:1 oranında glikolik asit ve laktik asit içerir) sürekli şekilde salgılanır. Bu polimer
cerrahi sütür materyali ile aynı şekilde absorbe edilir.
1 saatte serum düzeylerinin 676 pg/ml’ye çıktığı görülmüştür. Serumdaki tespit edilebilir
leuprorelin düzeyleri 1 aydan uzun süre mevcuttur. İki LEUPRONE 3,6 mg enjeksiyonundan
sonra (28 gün aralıkla verilir) tespit edilebilir serum leuprorelin düzeyleri ilk dozdan sonraki 67
güne kadar gözlenmektedir.
Dağılım:
Leuprorelin dağılım hacmi erkeklerde 36 l’dir; total klirensi 139,6ml/dk’dir.
Biyotransformasyon:
Sağlıklı erkek gönüllülerde intravenöz olarak verilen 1 mg leuprorelinin ortalama sistemik
klerensi 7.6 litre/saat olup terminal eliminasyon yarı-ömrü iki kompartımanlı bir modele göre 3
saattir. Hayvan çalışmaları radyoaktif karbon 14 (14 C) işaretli leuprorelin daha sonra yeniden
katabolize edilen küçük inaktif peptidlere, bir pentapeptid (Metabolit I) tripeptid (Metabolit II ve
III) ve bir dipeptid (Metabolit IV)’e metabolize olduğunu göstermiştir. Bu fragmanlar daha ileri
metabolizasyona uğrayabilir.
Leuprorelin asetat süspansiyon verilen beş prostat kanseri hastasında ölçülen majör metabolitin
(M-I) plazma konsantrasyonları dozdan iki ile altı saat sonra maksimuma erişmiş ve doruk ana
ilaç konsantrasyonunun yaklaşık %6’sına ulaşmıştır. Dozdan bir hafta sonra ortalama M-I
konsantrasyonlarının yaklaşık % 20’si kadardır.
Eliminasyon:
Leuprorelin asetat 3.75 mg ‘ın üç hastadaki uygulamasını takiben, dozun %5’inden azı ana
bileşik ve M-I metaboliti olarak 27 günde idrarla atılmıştır.
Hastalardaki karakteristik özellikler
Böbrek yetmezliği olan hastalarda bazı vakalarda daha yüksek leuprorelin düzeyleri ölçülmüştür.
Bunun aksine karaciğer yetmezliği olan hastalarda düzeyler daha düşüktür. Ancak bu gözlemin
klinik açıdan herhangi bir öneminin olduğu düşünülmemektedir.
5.3 Klinik öncesi emniyet verileri
Leuprorelin asetat ile preklinik çalışmalar, leuprorelinin bilinen farmakolojik özelliklerine göre
beklenen şekilde üreme organlarında etkiler göstermiştir.
Karsinojenisite
Sıçanlarda 12 ve 24 aylık dönemlerde 0,6 - 4 mg/kg/gün subkütan enjeksiyonu takiben pitüiter
adenomlarda doza bağlı bir artış görülmüştür. Farelerde 24 ayda böyle bir etkiye
rastlanılmamıştır.
Mutajenisite
8İn vitro ve in vivo leuprorelin asetat çalışmalarında genetik ve kromozomal mutasyon testlerinde
herhangi bir mutajenik potansiyel kanıtına rastlanılmamıştır.
Üreme toksisitesi
Tavşanlarda üreme toksisitesi çalışmalarında artan fetal mortalite ve azalan fetal ağırlık
gözlenmiştir. Fetal mortalite üzerindeki etkiler bu maddenin farmakodinamik etkisi sonucunda
beklenen bir durumdur.
Lokal tolerans
Köpekler ve tavşanlardaki klinik dışı çalışmalar LEUPRONE 5,0 mg için iyi lokal tolerans
göstermiştir.
6. FARMASÖTİK BİLGİLER
6.1 Yardımcı maddelerin listesi
Polilaktik asit
6.2 Geçimsizlikler
Geçerli değildir.
6.3 Raf ömrü
4 yıl.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Bir polietilen tereftalat/alüminyum/PE kompozit folyo torbada ambalajlanan akrilonitril-
butadien-stiren kopolimer pistonlu kullanıma hazır dolu polikarbonattan yapılmış plastik
enjektör ve iğne.
Ambalaj boyutları: 5,0 mg leuprorelin (asetat olarak) içeren 1 x 1 implant
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
7. RUHSAT SAHİBİ
Sandoz İlaç San. ve Tic. A.Ş.
Küçükbakkalöy Mah.
Şehit Şakir Elkovan Cad.
No: 15A 34750 Ataşehir / İstanbul
98. RUHSAT NUMARASI
2014/124
9. İLK RUHSAT TARİHİ/RUHSAT YENİLEME TARİHİ
18.02.2014
10. KÜB’ÜN YENİLENME TARİHİ
İlk onay tarihi: -
Yenilenme tarihi: -
10