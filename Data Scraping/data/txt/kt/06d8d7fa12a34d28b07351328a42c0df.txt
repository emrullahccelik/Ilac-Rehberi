1 KULLANMA TALİMATI  
VOCABRIA 30 mg film kaplı tablet  
 
Ağız yoluyla alınır.  
Etkin maddeler : Her bir film kaplı tablet, 30  mg kabotegravire eşdeğer 31,62 mg kabotegravir  
sodyum içerir.  
Yardımcı maddeler:  Tablet çekirdeği: Laktoz monohidrat (sığır sütü), mikrokristalin selüloz  
(e460) , hipromelloz  (e464) , sodyum nişasta glikolat, magnezyum stearat. Tablet kaplama: 
hipromelloz, titanyum dioksit (e171), makrogol  (e1521) . 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri beklenmektedir. Bakınız Bölüm 4: Olası yan etkiler nelerdir?  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç yalnızca sizin için reçete edilmiştir, baş kalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:   
1. VOCABRIA nedir ve ne için kullanılır?   
2. VOCABRIA’yı  kullanmadan önce dikkat edilmesi gerekenler  
3. VOCABRIA nasıl kullanılır?  
4. Olası yan etkiler nelerdir?  
5. VOCABRIA’ nın saklanması  
Başlıkları yer almaktadır. 
1. VOCABRIA nedir ve ne için kullanılır?  
VOCABRIA film kaplı tablet, bir tarafında ‘SV CTV’ baskısı olan beyaz, oval, film kaplı 
tablettir.  Film kaplı tablet, çocu k emniyetli kapaklarla kapatılmış şişelerde bulunur. Her bir şişe 
30 film kaplı tablet içerir.   
VOCABRIA tablet, etkin madde olarak kabotegravir  içerir. Kabotegravir , integraz inhibitörleri 
(INI’lar) adı verilen bir anti -retroviral ilaç grubuna aittir.  2 VOCABRIA tablet, rilpivirin adı verilen başka bir antiretroviral ilaç da alan ve HIV -1 
enfeksiyonu kontrol altında olan 18 yaş ve üzeri yetişkinlerde HIV (insan immün yetmezlik 
virüsü) enfeksiyonunu tedavi etmek için kullanılır. 
VOCABRIA tablet, HIV enfeksiyonunu tamamen iyileştirmez ; vücudunuzdaki virüs m iktarını 
düşük seviyede tutar . Bu tedavi, kanınızdaki CD4+ hücrelerinin sayısını korumaya yardımcı 
olur. CD4+ hücreleri, vücudunuzun enfeksiyonla savaşmasına yardımcı olan önemli bir beyaz 
kan hücresi türüdür.  
 
Doktorunuz size ilk kez VOCABRIA enjeksiyonu yapılmadan önce VOCABRIA  tablet  
almanızı tavsiye edecektir. Ayrıca, size VOCABRIA  enjeksiyonu yapıl makta  ancak  
enjeksiyonunuzu alamıyorsanız, doktorunuz bunun yerine enjeksiyonu tekrar alabilinceye 
kadar VOCABRIA  tablet almanızı önerebilir.  
VOCABRIA tablet,  her zaman HIV enfeksiyonunu tedavi etmek için rilpivirin tablet adı 
verilen başka bir anti -retroviral ilaçla birlikte verilir. VOCABRIA ve rilpivirin tablet, mevcut 
antiretroviral ilaçlarınızın yerini alacaktır.  Rilpivirin  hakkında bilgi için rilpivirin in kullanma 
talimatına bakınız.  
2. VOCABRIA kullanmadan önce dikkat ed ilmesi gerekenler  
VOCABRIA’yı aşağıdaki durumlarda KULLANMAYINIZ  
Eğer ; 
- Kabotegravir  veya bu ilacın diğer bileşenlerinden herhangi birine karşı alerjiniz varsa 
(aşırı duyarlıysanız).  
 
Aşağıdaki ilaçlardan herhangi birini kullanıyorsanız, VOCABRIA’nın etki etme şeklini 
etkileyebileceği için VOCABRIA kullanmayınız:  
- Karbamazepin, okskarbazep in, fenitoin, fenobarbital (epilepsiyi  (sara hastalığı)  tedavi 
etmek ve nöbetleri önlemek için ilaçlar)  
- Rifampisin veya  rifapentin (tüberküloz  (verem)  gibi bazı bakteriyel enfeksiyonları 
tedavi etmek için ilaçlar) . 
 
Bunun sizin için geçerli olduğunu düşünüyorsanız, doktorunuza bildiriniz . 
VOCABRIA’yı aşağıdaki durumlarda DİKKATLİ KULLANINIZ  
Alerjik reaksiyonlar  
VOCABRIA, bir integraz inhibitörü olan kabotegravir  içerir. Kabotegravir dahil  integraz 
inhibitörleri, aşırı duyarlılık reaksiyonu olarak bilinen ciddi bir alerjik reaksiyona neden 
olabilir. VOCABRIA'yı kullanırken dikkat etmeniz gereken önemli bulgu ve belirtile ri 
bilmeniz gerekir.  
Bu kullanma talimatında, 4. bölümde verilen bilgiler i okuyunuz . 
 
  3 Karaciğer sorunları, hepatit B ve/veya C dahil  
Karaciğerinizde hepatit B ve/veya C dahil olmak üzere bir sorununuz varsa veya geçmişte 
olduysa doktorunuza söyleyiniz. Doktorunuz VOCABRIA alıp alamayacağınıza karar 
vermeden önce karaciğer hastalığınızın ne kadar şiddetli olduğunu inceleyebilir . 
Önemli b elirtilere dikkat ediniz  
HIV enfeksiyonu için ilaç alan bazı kişiler, ciddi olabilecek başka rahatsızlıklar geliştir mektedir. VOCABRIA 'yı kullanırken dikkat etmeniz gereken önemli bulgu ve 
belirtileri bilmeniz gerekir. Bunlar:  
• Enfeksiyon belirtileri  
• Karaciğer hasarı belirtileri.  
 Bu kullanma talimatında 4. Olası yan etkiler nelerdir? Bölümünde verilen bilgileri okuyunuz.  
Herhangi bir enfeksiyon veya karaciğer hasarı belirtiniz olursa:   
Derhal  doktorunuza bildiriniz . Doktorunuzun tavsiyesi olmadan enfeksiyon için başka ilaçlar 
almayın ız. 
Bu uyarılar, geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.  
VOCABRIA’nın yiyecek ve içecek ile kullanılması  
 
VOCABRIA yemekle birlikte  veya yemek olmadan alınabilir. Bununla birlikte, VOCABRIA 
rilpivirin ile aynı anda alındığında, her iki tablet de yemekle birlikte alınmalıdır.  
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamileyseniz, olabileceğinizi düşünüyorsanız veya bir bebek sahibi olmayı 
planlıyorsanız, VOCABRIA tablet almadan önce VOCABRIA kullanmanın riskleri ve 
yararları hakkında  doktorunuzla konuşunuz.  
• Bebek sahibi olmayı planlıyorsanız, önceden doktorunuzla konuşunuz.  
• Hamileyseniz, doktorunuza danışmadan VOCABRIA kullanmayı bırakmayınız . 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
HIV ile yaşayan  kadınlar ın emzirmesi önerilmemektedir  çünkü HIV enfeksiyonu anne sütü 
yoluyla bebeğe bulaşabilir. 
VOCABRIA tablet içeriğinin anne sütüne geçip geçmediği bilinmemektedir.  4 Emziriyorsanız  veya emzirmeyi düşünüyorsanız , derhal  doktorunuzla konuşunuz. 
Araç ve makine kullanımı  
VOCABRIA başınızı  döndürebilir sizi daha az uyanık tutan başka yan etkiler yaşamanıza neden 
olabilir. Etkilenmediğinizden emin olmadığınız sürece, araç veya makine kull anmayınız.  
 
VOCABRIA’nın içeriğinde bulunan bazı yardımcı maddeler hakkında önemli bilgiler  
VOCABRIA laktoz içerir.  Doktorunuz tarafından bazı şekerlere karşı tahammülsüzlüğünüz 
olduğu söylenmişse bu ilacı almadan önce doktorunuzla temasa geçiniz.  
 Diğer ilaçlar ile birlikte kullanımı  
  
Reçetesiz satın alınan diğer ilaçlar dahil olmak üzere başka bir ilaç alıyorsanız, yakın zamanda 
aldıysanız veya alma olasılığınız varsa doktorunuza söyleyiniz.  
VOCABRIA, diğer bazı ilaçlarla birlikte alınmamalıdır  (daha önce Bölüm 2’de bulunan 
"VOCABRIA’yı aşağıdaki durumlarda KULLANMAYINIZ" kısmına bakınız). 
Bazı ilaçlar VOCABRIA’nın etki etme şeklini etkileyebilir veya yan etkilerin ortaya çıkma 
olasılığını artırabilir. Ayrıca, VOCABRIA da diğer bazı ilaçların etki etme şeklini etkileyebilir.  
Aşağıdaki listede yer alan ilaçlardan herhangi birini alıyorsanız doktorunuza söyleyiniz : 
• Hazımsızlık ve mide ekşimesi tedavisinde antasitler olarak bilinen ilaçlar. Antasitler 
vücudunuzun VOCABRIA tabletteki  ilacın vücudunuza emilimini engelleyebilir. 
VOCABRIA kullanmadan en az 2 saat önce veya kullandıktan sonra en az 4 saat boyunca 
bu ilaçları almayınız.  
• Rifabutin (tüberküloz (verem) gibi bazı bakteriyel enfeksiyonları tedavi etmek için).  
Bunlardan herhangi birini kullanıyorsanız doktorunuza veya eczacınıza söyleyiniz. Doktorunuz ekstra sağlık kontrolleri yapmanız gerektiğine karar verebilir.  
Eğer reçeteli ya da reçetesiz herhangi bir ilacı su anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. VOCABRIA nasıl kullanılır?  
Uygun kullanım ve doz/uygulama sıklığı için talimatlar:  
Bu ilacı daima doktorunuzun tam olarak size söylediği şekilde alınız. Emin değilseniz 
doktorunuz veya eczacınız ile birlikte kontrol ediniz . 
VOCABRIA tablet her zaman başka bir HIV ilacı (rilpivirin tablet) ile birlikte alınmalıdır. 
Ayrıca rilpivirine ilişkin talimatları dikkatlice takip etmelisiniz. Kullanma talimatı rilpivirin karton ambalajında temin edilmektedir.  
 5 Aylık enjeksiyonlarla devam ettiri len VOCABRIA tablet  için doz planı  
 
2 ayda bir enjeksiyonlarla devam ettirilen VOCABRIA tablet  için doz planı  
 VOCABRIA ile tedaviye ilk başladığınızda , siz ve doktorunuz tedavinizin VOCABRIA 
tabletleri ile veya doğrudan VOCABRIA enjeksiyonu ile başlamasına karar verebilirsiniz. 
Eğer tedavinize tabletlerle başlamaya karar verirseniz, doktorunuz;  
• Yaklaşık bir ay boyunca günde bir kez bir adet 30 mg VOCABRIA tablet ve bir ade t 
25 mg rilpivirin tablet almanızı , 
• Bundan sonra da aylık  ya da 2 ayda bir  enjeksiyonlar  almanızı söyleyecektir.  
VOCABRIA ve rilpivirin tabletlerin b irinci ay ına başlangıç dönemi denir. Bu doktorunuzun 
enjeksiyonlar ile ilerlemenin uygun olup olmadığını değerlendirmesini sağlayacaktır. 
Uygulama yolu ve metodu:  
VOCABRIA bir miktar su ile birlikte yutulmalıdır.  
Antasit ilaçlar  
Hazımsızlık  ve mide ekşimesini tedavi etmek için kullanılan antasitler vücudunuzda 
VOCABRIA tabletlerinin  emilimini durdurabilir ve daha az etkili hale getirebilir. 
VOCABRIA tabletleri  almadan önce 2 saat veya aldıktan sonra en az 4 saat boyunca antasit 
kullanmayınız . VOCABRIA tablet  ile birlikte asit düşürücü ilaçlar ın alınması konusunda daha 
fazla tavsiye için doktorunuzla konuşunuz.  İlaç  Süre  
1 ay boyunca (en az 
28 gün)  Bir aylık tablet 
kullanımından sonra 2. Ay  3. Aydan itibaren  
VOCABRIA  Günde bir kez 30 mg  
tablet  600 mg  enjeksiyon  Ayda 400 mg   
enjeksiyon  
Rilpivirin  Günde bir kez 25 mg   
tablet  900 mg  enjeksiyon  Ayda 600 mg  
enjeksiyon  
İlaç  Süre  
1 ay boyunca (en az 
28 gün)  Bir aylık tablet 
kullanımından sonra 2. Ay  
ve 3. Ay  5. Aydan itibaren  
VOCABRIA  Günde bir kez 30 mg  
tablet  600 mg enjeksiyon  Her 2 a yda bir 600 mg  
enjeksiyon  
Rilpivirin  Günde bir kez 25 mg  
tablet  900 mg  enjeksiyon  Her 2 a yda bir 900 mg  
enjeksiyon  6 Değişik yaş grupları:  
Çocuklarda kullanımı:  
VOCABRIA, bu hastalarda yeterli şekilde incelenmemiş olduğundan 18 yaşından küçük 
çocuklar ve ergenlerde kullanılmaz.  
Yaşlılarda kullanımı:  
Yaşlı hastalarda doz ayarlaması gerekmez.  65 yaş ve üstü hastalarda VOCABRIA kullanımı 
ile ilgili mevcut veri sınırlıdır.  
Özel kullanım durumları:  
 
Böbrek yetmezliği:   
Hafif ila şiddetli böbrek yetmezliğiniz varsa doz ayarlaması gerekmemektedir.   Karaciğer yetmezliği:   
Hafif veya orta derecede karaciğer yetmezliğiniz varsa doz ayarlaması gerekmemektedir. 
Şiddetli karaciğer yetmezliği olan hastalarda incelenmemiştir.
  
 Eğer VOCABRIA’nın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuş unuz. 
 Kullanmanız gerekenden daha fazla VOCABRIA kullan dıysanız  
Eğer ç ok fazla VOCABRIA tablet al dıysanız , tavsiye için derhal  doktorunuz  veya eczacınızl a 
iletişime  geçiniz. Mümkünse, onlara VOCABRIA  tablet şişesini gösteriniz.  
VOCABRIA’dan  kullanmanız gerekenden daha fazlasını kullanmışsanız bir doktor veya eczacı 
ile konuşunuz. 
VOCABRIA’yı kullanmayı  unutursanız  
Eğer VOCABRIA almadığınızı normalde aldığınız zamandan sonraki 12 saat içinde fark 
ederseniz, kaçırdığınız tableti en kısa sürede alınız. 12 saatten sonra fark ederseniz, bu dozu 
atlayınız ve sonraki dozu normal saatinde alınız.  
Unutulan dozları dengelemek için çift doz almayınız. 
VOCABRIA aldıktan sonraki 4 saat içinde kusarsanız, bir tablet daha alınız. VOCABRIA 
almanızın üzerinden 4 saat geçtikten sonra kusarsanız, sonraki dozunuz gelene kadar başka bir tablet almanız gerekmemektedir.  
 Eğer VOCABRIA enjeksiyo nunuzu alamıyorsanız  
Eğer VOCABRIA enjeksiyonunuzu alamıyorsanız, doktorunuz tekrar enjeksiyon ala bilene  
kadar onun yerine VOCABRIA tabletlerini veya başka bir HIV tedavisini  almanızı önerebilir.  
VOCABRIA ile tedavi sonlandırıldığındaki oluşabilecek etkiler  
Doktorunuz önerdiği sürece VOCABRIA’yı alınız. Doktorunuz tavsiye etmediği sürece 
kullanmayı bırakmayın ız. 
Bu ilacın kullanımı hakkında başka sorunuz varsa, doktorunuza veya eczacınıza sorunuz . 7 4. Olası yan etkiler nelerdir?  
Tüm ilaçlar gibi VOCABRIA’nın içeriğinde bulunan maddelere duyarlı olan kişilerde yan 
etkiler olabilir.  
Tüm ilaçlar gibi bu ilaç da, herkeste görülmese dahi  yan etkilere neden olabilir.  
Aşağıdakilerden biri olursa, VOCABRIA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar  
VOCABRIA, bir integraz inhibörü olan kabotegravir içerir. Kabotegravir dahil 
integraz inhibitörleri, aşırı duyarlılık reaksiyonu olarak bilinen ciddi bir alerjik 
reaksiyona neden olabilmektedir. Aşağıdaki belirtilerden herhangi biri sizde görülürse derhal bir doktora görününüz. Doktorunuz karaciğerinizi, böbreklerinizi veya kanınızı 
kontrol etmek için testler yapmaya karar verebilir ve size VOCABRIA’yı almayı 
bırakmanızı söyleyebilir : 
- Deri reaksiyonu (döküntü, kurdeşen)  
- Yüksek sıcaklık (ateş)  
- Enerji e ksikliği (yorgunluk)  
- Nefes almada güçlüğüne yol açan, bazen yüzde veya ağızda şişme (anjiyoödem)  
- Kas veya eklem ağrıları  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir. 
 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az, 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmeyen: Eldeki verilerden hareketle sıklığı tahmi n edilemiyor. 
 
Aşağıdakilerden herhangi birini fark ederseniz doktorunuza söyleyiniz:  
Çok yaygın:  
• Baş ağrısı  
• Yüksek ateş (pireksi).  
Yaygın : 
• Depresyon (duygu durum bozukluğu, çökkünlük)  
• Kaygı (anksiyete)  
• Anormal rüyalar  
• Uyumakta güçlük (uykusuzluk hastalığı)  
• Baş dönmesi  
• Hasta hissetmek (mide bulantısı)  
• Kusma  
• Mide ağrısı (karın ağrısı)  8 • Şişkinlik, mide gazı (flatulans) İshal  
• Döküntü 
• Kas ağrısı (miyalji)   
• Enerji eksikliği ( yorgunluk ) 
•  Güçsüz hissetme (asteni)  
• Keyifsizlik (malez)  
• Kilo artışı  
Yaygın olmayan : 
• İntihar teşebbüsü ve intihar düşüncesi (özellikle daha önce depresyonu veya ruhsal 
sorunları bulunan hastalarda)  
• Alerjik reaksiyon (Tip I aşırı duyarlılık)  
• Kurdeşen (ürtiker)  
• Nefes almada güçlüğüne yol açan, bazen yüzde veya ağızda şişme (anjiyoödem)  
• Uykulu hissetmek (somnolans)  
• Karaciğer hasarı (belirtiler cildin ve gözdeki beyaz kısımların sararması, iştah kaybı, 
kaşıntı, mide hassasiyeti, açık renkli dışkı veya alışılmadık derecede koyu renkli idrar olabilir)  
• Karaciğer kan testlerinde değişik likler ( transaminazlarda veya bilirubinde  artış)  
 Bunlar VOCABRIA’nın hafif yan etkileridir.  
Kan testlerinde ortaya çıkabilecek diğer yan etkiler:  
• Pankreas tarafından üretilen bir madde olan lipazda artış  
Diğer olası yan etkiler  
HIV için VOCABRIA ve rilpivirin tedavisi alan kişiler de başka yan etkiler gör ülebilir. 
Pankreatit  
Eğer karnınızda şiddetli bir ağrı olursa, bu durum pankreasınızın iltihaplanmasından (pankreatit) kaynaklanabilir.   Özellikle ağrı yayılırsa ve daha kötüleşirse doktorunuza söyleyiniz.  
Enfeksiyon ve inflamasyon ( iltihap ) belirtileri  
İleri derecede HIV enfeksiyonu (AIDS) olan kişilerin bağışıklık sistemleri zayıftır ve ciddi enfeksiyonlar (fırsatçı enfeksiyonlar) geliştirme olasılığı daha yüksektir. Tedaviye 
başladıklarında, bağışıklık sistemleri güçlenir ve böylece vücut enfeksiyonlarla savaşmaya başlar.  
 Şu nedenlerden dolayı enfeksiyon veya inflamasyon belirtileri gelişebilir: 
• Vücudun enfeksiyonlarla savaşmaya başlamasıyla eski, gizli enfeksiyonların 
alevlenmesi  
• Bağışıklık sisteminin sağlıklı vücut dokularına saldırması ( otoimmün hastalıkları ). 
 
Otoimmün hastalıkların belirtileri HIV enfeksiyonunuzun tedavisi için aldığınız ilaca 
başlamanızdan aylar sonra görülebilir. Belirtiler  arasınd a şunlar bulunmaktadır:  
• Kas zayıflığı ve/veya kas ağrısı  9 • Eklem ağrısı veya şişmesi  
• Ellerde ve ayaklarda başlayan ve gövdeye uzanan zayıflık 
• Çarpıntı veya titreme  
• Hiperaktivite (aşırı huzursuzluk ve hareket)  
Eğer herhangi bir enfeksiyon ve inflamasyon belirtisi ile karşılaşırsanız veya yukarıdaki 
belirtilerden  birini fark ederseniz:  
Derhal doktorunuza söyleyiniz. Doktorunuzun önerisi olmadan enfeksiyon için başka ilaçlar 
almayınız.  
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kul lanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. VOCABRIA’ın saklanması  
VOCABRIA’yı çocukların göremeyeceği, erişemeyeceği yerlerde ve ambalajında saklayınız. 
30°C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız. Bu ilacı, kutuda  ve şişede belirtilen son kullanma tarihinden (SKT) sonra kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. Çevreyi korumak 
amacıyla kullanmadığınız VOCABRIA’yı şehir suyuna ve çöpe atmayınız. Bu konuda 
eczacınıza danışınız.  
Ruhsat Sahibi:  
GlaxoSmithKline İlaçları San. ve Tic. A.Ş.  
Şişli/İstanbul Üretim Yeri:  
Glaxo Operations UK Ltd 
Priory Street  
Ware  
Hertfordshire SG12 0DJ  
Birleşik Krallık  
Bu kullanma talimatı 13/03/2024 tarihinde onaylanmıştır.  