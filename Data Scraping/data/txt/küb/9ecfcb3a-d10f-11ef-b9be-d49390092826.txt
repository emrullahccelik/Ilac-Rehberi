KISA ÜRÜN BİLGİSİ
1. BEŞERİ TIBBİ ÜRÜNÜN ADI
SOLİAN 100 mg/mL oral çözelti
2. KALİTATİF VE KANTİTATİF BİLEŞİM
1 mL solüsyon içeriği;
Etkin madde:
Amisülpirid 100 mg/mL
Yardımcı madde:
Metil parahidroksibenzoat 1 mg
Propil parahidroksibenzoat 0,5 mg
Potasyum sorbat 2 mg
Yardımcı maddeler için 6.1’e bakınız.
3. FARMASÖTİK FORM
Oral çözelti
Berrak sarı, karakteristik karamel kokulu sıvı
4. KLİNİK ÖZELLİKLER
4.1 Terapötik endikasyonlar
SOLİAN,
- Negatif semptomların baskın olduğu durumlar dahil, pozitif semptomların (ör. delüzyonlar,
halüsinasyonlar, düşünce bozukluğu) ve/veya negatif semptomların (ör. duygulanım
küntleşmesi, duygusal ve sosyal olarak içe dönme) görüldüğü, özellikle akut ya da kronik
şizofrenik rahatsızlıklar dahil olmak üzere, psikozların tedavisinde
- Enerji düşüklüğü veya yorgunluk, kendini değersiz hissetme, zayıf konsantrasyon veya karar
vermede güçlük, ümitsizlik hissi, iştah ve uyku bozuklukları ile ilişkili kronik depresif ruh
hali ile karakterize bir bozukluk olan distiminin tedavisinde 50 mg/gün dozda endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Psikozlar
Günlük doz  400 mg ise genellikle günde tek doz şeklinde, > 400 mg ise günde iki defada
uygulanır.
Baskın negatif epizotlar:
Tavsiye edilen dozaj 50 mg/gün ile 300 mg/gün’dür. Dozlar bireysel olarak ayarlanmalıdır.
En uygun doz günde yaklaşık 100 mg’dır.
Pozitif ve negatif semptomlu karma epizotlar:
Tedavinin başlangıcında, pozitif semptomların kontrol altına alınmasını sağlayacak bir dozaj,
yani 400 - 800 mg/gün uygulanmalıdır.
Bundan sonra dozaj, etkili en düşük dozu elde etmek üzere, hastanın yanıtına göre bireysel
olarak ayarlanmalıdır.
Akut psikotik epizotlar:
Tedavinin başlangıcında:
Oral yoldan tavsiye edilen dozaj 400 - 800 mg/gün’dür; en yüksek doz hiçbir zaman 1200
mg’ı aşmamalıdır.
1/13Bundan sonra:
Dozlar hastadan alınan yanıta göre sürdürülmeli ya da ayarlanmalıdır.
Her durumda, idame tedavisinin dozajı, etkili en düşük doz kullanılarak, bireysel olarak
belirlenmelidir.
Distimi
Tedavi dozu 50 mg/gün’dür.
Uygulama şekli:
Oral yoldan kullanılır. Uygulanacak çözelti dozunu ayarlamak için enjektör kullanılır.
1 mL’lik çözelti 100 mg amisülpirid içerir.
Özel popülasyona ilişkin ek bilgiler:
Böbrek yetmezliği:
SOLİAN böbrekler yoluyla atıldığından böbrek yetmezliği olan hastalarda doz kreatinin
klirensi 30 ila 60 mL/dk arasında olanlarda yarıya, kreatinin klirensi 10 ila 30 mL/dk arasında
olanlarda ise üçte bire indirilmelidir.
Şiddetli böbrek yetmezliği olan hastalarda (kreatinin klirensi <10 mL/dk.) klinik deneyim
mevcut olmadığından, bu hastalarda özel dikkat gösterilmesi gerekir (bkz. Bölüm 4.4.).
Karaciğer yetmezliği:
SOLİAN düşük oranda metabolize olur; bu yüzden karaciğer yetmezliği olan hastalarda dozun
azaltılması gerekli değildir.
Pediyatrik popülasyon:
SOLİAN’ın ergenlikten 18 yaşa kadarki etkililiği ve güvenliliği belirlenmemiştir.
Amisülpiridin ergenlik çağındaki çocuklarda şizofreni tedavisinde kullanımıyla ilgili veriler
sınırlıdır. Bu nedenle, SOLİAN’ın ergenlikten 18 yaşa kadarki dönemde kullanılması
önerilmez. Ergenlik çağına henüz ulaşmamış çocuklarda ise, SOLİAN kullanımı
kontrendikedir.
Geriyatrik popülasyon:
SOLİAN’ın güvenliliği sınırlı sayıda yaşlı denekte değerlendirilmiştir. Hipotansiyon ve
sedasyon riski nedeniyle bu hasta popülasyonunda dikkatli kullanılması gerekmektedir.
Böbrek yetmezliği olan hastalarda doz azaltılması da gerekebilir (bkz. Bölüm 4.4).
4.3 Kontrendikasyonlar
• Etkin maddeye veya ilacın içerdiği diğer maddelere karşı bilinen aşırı duyarlılık.
• Hipofiz bezi prolaktinomaları ve meme kanseri gibi prolaktine bağlı tümörlerin varlığı veya
şüphesi (bkz. Bölüm 4.4 ve 4.8),
• Bazı benzamidler gibi antidopaminerjik ilaçlar kullanan feokromositoma hastalarında ciddi
hipertansif olaylar raporlanmıştır. Bu nedenle, bu tıbbi ürünün feokromositoma taşıyıcısı
olduğu bilinen veya şüphelenilen hastalara reçete edilmemelidir.
• Klinik veri bulunmadığından, 15 yaşından küçük çocuklarda,
• Aşağıdaki tıbbi ürünler ile kombine kullanımda:
o Non-antiparkinson dopamin agonistleri (kabergolin, kuiagolid)
o Sitalopram, essitalopram, domperidon, hidroksizin, piperakin (bkz. Bölüm 4.5)
o
4.4 Özel kullanım uyarıları ve önlemleri
Potansiyel olarak ölümcül nöroleptik malign sendrom:
Diğer nöroleptiklerle olduğu gibi, nöroleptik malign sendrom (NMS) oluşabilir. Bu durum
yüksek ateş, kas rijiditesi, otonomik disfonksiyon, bilinçte bozukluk, rabdomiyoliz ve yüksek
kreatin fosfokinaz (CPK) değerleri ile karakterizedir ve potansiyel olarak ölümcüldür. Bir
2/13hasta, özellikle günlük yüksek dozlarda NMS’yi düşündüren belirti ve semptomlar geliştirirse
veya açıklanamayan hipertermi sergilerse, amisülpirid dahil tüm antipsikotik tedaviler
kesilmelidir.
Rabdomiyoliz, nöroleptik malign sendromu olmayan hastalarda da gözlenmiştir.
QT aralığı uzaması:
Amisülpirid doza bağlı QT aralığı uzamasını indükler. Bu etkinin, bradikardi, hipokalemi
veya konjenital veya edinilmiş QT aralığı uzaması (QTc aralığını arttıran ilaçlarla birlikte
kullanım) olan hastalarda Torsades de Pointes gibi ciddi bir ventriküler aritmi başlama riskini
potansiyalize ettiği bilinir (bkz. Bölüm 4.8).
Eğer klinik durum elveriyorsa, herhangi bir uygulamadan önce, bu tür bir aritminin
başlamasını kolaylaştırabilecek herhangi bir faktörün bulunmadığından emin olunması tavsiye
edilir:
- 55 atım/dk’dan daha yavaş bir bradikardi.
- Hipokalemi.
- Konjenital QT aralığı uzaması.
- Belirgin bradikardi (<55 atım/dk), hipokalemi, intrakardiyak iletimde bir yavaşlama ya da
QTc aralığında bir uzamaya neden olma olasılığı olan bir ilaçla sürmekte olan tedavi (bkz.
Bölüm 4.3 ve 4.5).
Bir nöroleptikle uzun süreli tedavisi gereken hastaların ilk değerlendirmesinin bir parçası
olarak EKG çekilmelidir.
İnme:
Demansı olan ve bazı atipik antipsikotik ilaçlarla tedavi edilen yaşlı hasta popülasyonunda
gerçekleştirilen plasebo karşılaştırmalı randomize klinik çalışmalarda, serebrovasküler olay
riskinde 3 katlık bir artış gözlenmiştir. Bu risk artışının mekanizması bilinmemektedir. Diğer
antipsikotik ilaçlarla ya da diğer hasta popülasyonlarında bir risk artışı olasılığı dışlanamaz.
Bu tıbbi ürün, inme risk faktörleri olan hastalarda ihtiyatla kullanılmalıdır.
Demanslı yaşlı hastalar:
Konvansiyonel ve atipik antipsikotik ilaçlar demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olmaktadır.
Atipik antipsikotik ilaç alan hastalarda yapılmış (tipik süresi 10 hafta olan) 17 adet, plasebo
kontrollü araştırmanın analizi sonucunda, plasebo ile tedavi edilen hastalara kıyasla, ilaç
tedavisi alan hastalardaki ölüm oranının 1,6 ile 1,7 kat daha yüksek olduğu ortaya çıkmıştır.
Tipik olarak 10 hafta süreli kontrollü çalışma boyunca ölüm oranının, ilaç tedavisi alan
hastalarda yaklaşık %4,5, plasebo grubunda ise yaklaşık %2,6 oranında olduğu saptanmıştır.
Atipik antipsikotiklerle yapılan klinik çalışmalarda tespit edilen ölüm nedenleri çeşitlilik
gösterse de; ölümlerin büyük çoğunluğunun ya kardiyovasküler nedenlere (örn. kalp
yetmezliği, ani ölüm) ya da enfeksiyonlar (örn. pnömoni) olduğu ortaya çıkmıştır.
Gözlemsel çalışmalar atipik antipsikotik ilaçlara benzer şekilde, konvansiyonel antipsikotik
ilaçlarla yapılan tedavinin mortaliteyi artırabildiğini öne sürmüştür.
Gözlemsel çalışmalarda saptanan bu artmış mortalite bulgusunun ne ölçüde antipsikotik
ilaçlara atfedilebileceği, hastalardaki bazı özellikler nedeniyle henüz açıklık kazanmamıştır.
Venöz tromboembolizm:
Antipsikotik ilaçlarla venöz tromboembolizm (VTE) vakaları bildirilmiştir. Seyrek olarak
venöz tromboembolik olay (VTE) riskine neden olabilir. Antipsikotik ilaçlarla tedavi edilen
hastalar sıklıkla edinilmiş VTE risk faktörlerine sahip olduğundan, SOLİAN ile tedavi
sırasında ve öncesinde VTE için potansiyel risk faktörleri belirlenmeli ve gerekirse önleyici
tedbirler alınmalıdır (bkz. Bölüm 4.8).
3/13Hiperglisemi/Metabolik sendrom:
Amisülpiridi de içeren bazı antipsikotik ajanlarla tedavi edilen hastalarda hiperglisemi veya
glukoz intoleransı ve diyabet başlangıcı veya alevlenmesi bildirilmiştir (bkz. Bölüm 4.8).
SOLİAN tedavisi alan hastalarda mevcut tavsiyelerle uyumlu olarak, klinik ve laboratuvar
izlem yapılmalıdır. Diabetes mellitus tanısı almış veya diyabet açısından risk faktörleri olan
hastalara özel olarak dikkat edilmelidir.
Nöbetler:
SOLİAN nöbet eşiğini düşürebilir. Bu nedenle, nöbet öyküsü olan hastalar SOLİAN tedavisi
süresince yakından izlenmelidir.
Özel popülasyonlar:
Amisülpirid böbreklerden elimine edildiğinden, böbrek yetmezliği olan hastalarda doz
azaltılmalıdır veya başka bir tedavi düşürülmelidir.(bkz. Bölüm 4.2) Şiddetli böbrek
yetmezliği olan hastalarla ilgili herhangi bir veri mevcut değildir (bkz. Bölüm 4.2).
Diğer antipsikotik ilaçlarla olduğu gibi amisülpirid hassasiyeti artmış (sedasyon ve
hipotansiyon riski) yaşlı hastalarda dikkatli kullanılmalıdır. Böbrek yetmezliği olan yaşlı
hastalarda da doz azaltımı gerekebilir (bkz. Bölüm 4.2).
Diğer antidopaminerjik ajanlarla olduğu gibi, parkinson hastalarına amisülpirid reçete
edilirken, hastalığı şiddetlendirme riski nedeniyle dikkatli olunmalıdır. Bu hastalarda
amisülpirid sadece nöroleptik tedavi zorunlu olduğu takdirde kullanılmalıdır.
Kesilme sendromu:
Antipsikotik ilaçların yüksek dozlarının birdenbire kesilmesi sonrası bulantı, kusma ve
uykusuzluk gibi yoksunluk semptomları görülmüştür. Psikotik semptomların nüksetmesi de
görülebilir ve amisülpirid ile istemsiz hareket bozukluklarının (akatizi, distoni ve diskinezi
gibi) ortaya çıktığı rapor edilmiştir. Bu sebeple amisülpiridin kademeli olarak kesilmesi
tavsiye edilir.
Meme kanseri:
SOLİAN prolaktin seviyelerini arttırabilir. Dolayısıyla, bu konuya dikkat edilmeli ve
kendisinde veya ailesinde meme kanseri öyküsü bulanan hastalar SOLİAN tedavisi boyunca
yakından takip edilmelidir.
Hiperprolaktinemi:
Amisülpirid prolaktin seviyesini yükseltebilir (bkz. Bölüm 4.8). Hiperprolaktinemi veya
potansiyel olarak prolaktin-bağımlı tümör geçmişi olan hastalar amisülpirid tedavisi sırasında
yakından takip edilmelidir (bkz. Bölüm 4.3).
Benign hipofiz bezi tümörü:
Amisülpirid prolaktin düzeylerini yükseltebilir. Amisülpirid tedavisi sırasında prolaktinoma
gibi benign hipofiz bezi tümörü vakaları gözlenmiştir (bkz. Bölüm 4.8). Prolaktin
düzeylerinin çok yüksek olması veya hipofiz bezi tümörüne ilişkin klinik belirtiler olması
(örneğin görme alanı bozuklukları, baş ağrısı) durumunda hipofiz görüntülemesi
gerçekleştirilmelidir. Eğer hipofiz bezi tümörü tanısı doğrulanırsa, amisülpirid tedavisi
kesilmelidir (bkz. Bölüm 4.3).
Hepatotoksisite:
Amisülpiridin kullanımı ile ciddi hepatotoksisite bildirilmiştir. Hastalar, asteni, anoreksi,
bulantı, kusma, abdominal ağrı veya sarılık gibi herhangi bir belirti söz konusu olduğunda
derhal doktorlarına bildirmeleri gerektiği konusunda bilgilendirilmelidir. Derhal, klinik
inceleme dahil araştırmalar ve karaciğer fonksiyon testleri gerçekleştirilmelidir (bkz. Bölüm
4.8).
4/13Uyku apnesi sendromu:
Atipik antipsikotik kullanan hastalarda uyku apnesi sendromu rapor edilmiştir. Eş zamanlı
olarak santral sinir sistemi depresanı kullanan hastalar ile uyku apnesi öyküsü olan ya da uyku
apnesi riski taşıyan (örn; aşırı kilolu/obezler veya erkekler) hastalarda SOLİAN kullanırken
dikkatli olunmalıdır. Ancak, amisülprid ile açık şekilde ilişkili uyku apnesi sendromu
bildirilmemiştir. Bunu destekleyecek epidemiyolojik çalışma da bulunmamaktadır.
Diğer:
SOLİAN da dahil olmak üzere antipsikotik ilaçlarla lökopeni, nötropeni ve agranülositoz
bildirilmiştir. Açıklanamayan enfeksiyonlar veya ateş, lökopeni kanıtı olabilir (bkz. Bölüm
4.8) ve acilen hematolojik tetkik yapılmasını gerektirir.
Bu tıbbi ürün metil parahidroksibenzoat ve propil parahidroksibenzoat içerir. Alerjik
reaksiyonlara (muhtemelen gecikmiş) sebebiyet verebilir.
Bu tıbbi ürün, her bir mL’sinde 2 mg potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
+ Sedatif ilaçlar:
Birçok ilaç veya maddenin merkezi sinir sistemi üzerinde depresyonu arttırıcı etkileri olabilir
ve dikkatin azalmasına katkıda bulunabilir. Bu amisülpirid kullanan hastalarda dikkate
alınmalıdır. Bu ilaçlar/maddeler morfin türevleri (analjezikler, öksürük kesiciler ve yerine
koyma tedavileri), nöroleptikler, barbitüratlar, benzodiazepinler, benzodiazepinler dışındaki
anksiyolitikler (örn. meprobamat), hipnotikler, sedatif antidepresanlar (amitriptilin, doksepin,
mianserin, mirtazapin, trimipramin), sedatif H1 grubu antihistaminikler, santral etkili
antihipertansif ajanlar, baklofen ve talidomid.
+ Torsades de Pointes’i tetikleme olasılığı olan ilaçlar:
Bazı antiaritmik ve non-antiaritmik ilaçlar bu ciddi kardiyak ritim bozukluğuna neden
olabilirler. Bradikardi (bkz. Bradikardi tetikleyici ilaçlar) veya var olan konjenital veya
edinilmiş QT aralığı uzaması gibi hipokalemi (bkz. Potasyum azaltıcı ajanlar) de kolaylaştırıcı
bir faktördür.
Sınıf Ia ve III antiaritmikler ve belirli nöroleptikler bu advers etkiye neden olabilecek ilaçlara
dahildir.
Aynı zamanda, bu sınıflara ait olmayan diğer ajanlar da ilişkilidir.
Dolasetron, eritromisin, spiramisin ve vinkamin’in sadece parenteral uygulanan formları bu
etkileşimle ilgilidir.
İki torsadojenik ilacın birlikte uygulanması genel olarak kontrendikedir.
Bununla beraber, bu torsadojenik ilaçlardan bazıları, kullanılmaları kaçınılmaz olduğundan
istisnadırlar ve bu durumda kombinasyon halinde kullanılması basitçe önerilmez. Bu
torsadojenik ilaçlar şunları içerir: metadon, hidroksiklorokin, antiparaziter ajanlar (klorokin,
halofantrin, lumefantrin, pentamidin), nöroleptikler.
5/13Ancak, sitalopram, essitalopram, domperidon, hidroksizin ve piperakin bu istisnalar arasında
bulunmamaktadır ve bu nedenle tüm torsadojenik ilaçlar ile birlikte uygulanması
kontrendikedir.
Kontrendike olan kombinasyonlar :
+ Non-antiparkinson dopamin agonistleri (kabergolin, kuinagolid):
Dopamin agonistleri ve nöroleptikler arasında karşılıklı antagonizma.
+ Sitalopram, essitalopram, domperidon, hidroksizin, piperakin
Artmış ventriküler aritmi riski, özellikle Torsades de Pointes.
Tavsiye edilmeyen kombinasyonlar:
+ Torsades de Pointes’i tetikleyebilecek antiparaziter ilaçlar (klorokin, halofantrin,
lumefantrin, pentamidin):
Artmış ventriküler aritmi riski, özellikle Torsades de Pointes.
Eğer mümkünse, iki tedaviden birine devam edilmelidir.
Eğer birlikte uygulamadan kaçınılamıyorsa, QT açısından ön inceleme yapılmalı ve EKG
izlenmelidir.
+ Antiparkinson dopamin agonistleri (amantadin, apomorfin, bromokriptin, entakapon,
lisurid, pergolid, piribedil, pramipeksol, rasagilin, ropinirol, rotigotin, selejilin, tolkapon):
Dopamin agonistleri ve nöroleptikler arasında karşılıklı antagonizma.
Dopamin agonistleri psikotik bozukluklara neden olabilir veya psikotik bozuklukları daha
kötüleştirebilir. Eğer dopamin agonistleri ile parkison tedavisi gören hastalarda nöroleptikler
ile tedavi gerekirse, bu dopamin ajanları kademeli olarak azaltılmalıdır (aniden kesme hastayı
“nöroleptik malign sendrom” riskine maruz bırakabilir).
+ Torsades de Pointes’i tetikleyici diğer ilaçlar: sınıf Ia antiaritmitikler (kinidin,
hidrokinidin, disopramid) ve sınıf III antiaritmitikler (amiodaron, dronedaron, sotalol,
dofetilid, ibutilid) ve arsenik bileşikleri, difemanil, I.V. dolasetron, I.V. eritromisin,
levofloksasin, mekitazin, mizolastin, prukaloprid, I.V. vikamin, moksiflosasin, I.V.
spiramisin, toremifen, vandetanib gibi diğer ilaçlar:
Artmış ventriküler aritmi riski, özellikle Torsades de Pointes.
+ Torsades de Pointes’i tetikleyici diğer nöroleptikler (klorpromazin, siyamemazin,
droperidol, flupentiksol, flufenazin, haloperidol, levomepromazin, pimozid, pipamperon,
pipotiazin, sülpirid, sultoprid, tiaprid, zuklopentiksol):
Artmış ventriküler aritmi riski, özellikle Torsades de Pointes.
+ Alkol (içecek veya yardımcı madde):
Bu tip ilaçların sedatif etkilerinin artmasını tetikleyebilir.
Dikkat azalması araç ve makine kullanımını tehlikeli hale getirebilir.
Alkollü içeceklerin ve alkol içeren tıbbi ürünlerin tüketilmesinden kaçınılmalıdır.
6/13+ Levodopa:
Levodopa ve nöroleptikler arasında karşılıklı antagonizma.
Parkinson hastalarında, her bir ilacın etkili en düşük dozu kullanılmalıdır.
+ Metadon:
Artmış ventriküler aritmi riski, özellikle Torsades de Pointes.
+ Sodyum oksibat:
Merkezi sinir sistemi baskılayıcı etkisini artırma.
Dikkat azalması araç ve makine kullanımını tehlikeli hale getirebilir.
+ Hidroksiklorokin
Özellikle Torsades de Pointes olmak üzere, ventriküler aritmi riskinde artış bulunmaktadır.
Kullanım tedbirleri gerektiren kombinasyonlar:
+ Anagrelid:
Artmış ventriküler aritmi riski, özellikle Torsades de Pointes.
Bu ajanlar birlikte uygulanırken, klinik ve EKG izlemi gereklidir.
+ Azitromisin, siprofloksasin, klaritromisin, levofloksasin, norfloksasin, roksitromisin:
Artmış ventriküler aritmi riski, özellikle Torsades de Pointes.
Bu ajanlar birlikte uygulanırken, klinik ve EKG izlemi gereklidir.
+ Kalp yetmezliğinde beta-blokerler (bisoprolol, karvedilol, metoprolol, nebivolol):
Artmış ventriküler aritmi riski, özellikle Torsades de Pointes.
İlaveten, vazodilatör etki ve hipotansiyon riski, özellikle postural hipotansiyon (aditif etki)
Klinik ve EKG izlemi gereklidir.
+ Bradikardi tetikleyici ilaçlar (özellikle sınıf Ia antiaritmikler, beta-blokerler, bazı sınıf
III antiaritmikler, bazı kalsiyum kanal blokerleri, digitalis glikozitleri, pilokarpin,
antikolinesterazlar):
Artmış ventriküler aritmi riski, özellikle Torsades de Pointes.
Klinik ve EKG izlemi gereklidir.
+ Potasyum azaltıcı ajanlar (potasyum azaltıcı diüretikler, tek başına veya kombinasyon
halinde, stimüle edici laksatifler, glukokortikosteroidler, tetrakosaktidler ve I.V. amfoterisin
B):
Artmış ventriküler aritmi riski, özellikle Torsades de Pointes.
Uygulamadan önce herhangi var olan hipokalemi düzeltilmelidir ve klinik, elektrolit ve EKG
açısından izleme yapılmalıdır.
7/13+ Lityum:
Nöroleptik malign sendrom veya lityum zehirlenmesini düşündüren nöropsikiyatrik
belirtilerin nüksetmesi riski. Özellikle birlikte uygulama başlangıcında, düzenli olarak klinik
ve laboratuvar izlem gereklidir.
+ Ondansetron:
Artmış ventriküler aritmi riski, özellikle Torsades de Pointes.
Bu ajanlar birlikte uygulanırken, klinik ve EKG izlemi gereklidir.
Dikkate alınması gereken kombinasyonlar:
+ Diğer sedatif ilaçlar
Merkezi sinir baskılayıcı etkide artış.
Dikkat azalması araç ve makine kullanımını tehlikeli hale getirebilir.
+ Orlistat
Orlistat ile birlikte uygulandığında, tedavinin başarısız olması riski.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar /Doğum kontrolü (Kontrasepsiyon)
SOLİAN’ın gebelik döneminde kullanımının güvenliliği kanıtlanmamıştır. Bu sebeple, ilacın
yararlarının potansiyel risklerinden fazla olduğu kanıtlanmadığı müddetçe, çocuk doğurma
potansiyeli olan ve etkili bir doğum kontrol yöntemi kullanmayan kadınlarda SOLİAN
kullanımı önerilmemektedir.
Gebelik dönemi:
Sınırlı sayıda gebelikte maruz kalma olgularından gelen veriler, SOLİAN’ın gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, üreme toksisitesi olduğunu göstermiştir (bkz. Bölüm
5.3). İnsanlara yönelik potansiyel risk bilinmemektedir. Gebe kadınlara verilirken tedbirli
olunmalıdır.
Amisülpiridin gebe kadınlarda kullanımına ilişkin mevcut veriler sınırlıdır. Bu nedenle
gebelik süresince SOLİAN kullanımının güvenliliği kanıtlanmamıştır.
Amisülpirid plasentayı geçer.
Hayvan çalışmaları üreme toksisitesi göstermiştir (bkz. Bölüm 5.3).
İlacın yararları potansiyel risklerinden fazla olduğu kanıtlanmadığı müddetçe, gebelikte ve
etkili bir doğum kontrol yöntemi kullanmayan çocuk doğurma potansiyeli olan kadınlarda
amisülpirid kullanımı tavsiye edilmemektedir.
Gebeliğin üçüncü trimesterinde SOLİAN da dahil olmak üzere antipsikotik ilaçlara maruz
kalan yeni doğanlar, doğumu takiben şiddeti ve süresi değişebilen, anormal kas hareketleri
8/13(ekstrapiramidal işaretler/ekstrapiramidal semptomlar) ve/veya ilaç kesilme semptomları
açısından risk altındadırlar (bkz. Bölüm 4.8). Bu semptomlar ajitasyon, hipertoni, hipotoni,
tremor, somnolans, respiratuar distres veya beslenme bozukluklarını içermektedir. Bu nedenle
yenidoğanlar dikkatli bir şekilde izlenmelidir.
Laktasyon dönemi:
Amisülpiridin önemli bir miktarı anne sütü ile atılmaktadır. Bazı vakalarda bu miktar anne
ağırlığına göre ayarlanan dozun kabul edilebilir %10’luk miktarını aşmaktadır; bununla
beraber emzirilen bebeklerdeki kan konsantrasyonları değerlendirilmemiştir. Amisülpiridin
yenidoğan/bebekler üzerindeki etkilerine ilişkin yeterli bilgi bulunmamaktadır.
Emzirmenin bırakılması ya da amisülpirid alımının durdurulması yönünde karar verilirken
emzirmenin bebeğe olan faydasına karşı amisülpirid tedavisinin anneye olan yararı dikkate
alınmalıdır.
Üreme yeteneği/ Fertilite
Hayvanlarda yapılan çalışmalarda ürünün farmakolojik özellikleriyle (prolaktinin aracılık
ettiği etkiler) ilgili olarak fertilitede düşüş gözlenmiştir.
4.7 Araç ve makine kullanımı üzerindeki etkiler
Özellikle araç ve makine kullanan hastalar bu ilaçla ilişkili olarak uyku hali ve bulanık görme
riskine dair uyarılmalıdır (bkz. Bölüm 4.8).
4.8 İstenmeyen etkiler
Görülme sıklığına göre aşağıdaki başlıklara uygun olarak sıralanan istenmeyen etkiler aşağıda
belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden yola çıkılarak
tahmin edilemiyor).
Kan ve lenf sistemi hastalıkları
Yaygın olmayan: Lökopeni, nötropeni (bkz. Bölüm 4.4)
Seyrek: Agranülositoz (bkz. Bölüm 4.4)
Bağışıklık sistemi hastalıkları
Yaygın olmayan: Alerjik reaksiyonlar
Endokrin hastalıkları
Yaygın: Amisulpirid, plazma prolaktin düzeylerinde ilaç kesildikten sonra geri dönüşlü olan
bir artışa neden olmaktadır. Bu, galaktore, amenore, jinekomasti, mastalji ve erektil
disfonksiyona yol açabilir.
Seyrek: Prolaktinoma gibi benign hipofiz bezi tümörü (bkz. Bölüm 4.3 ve 4.4)
Metabolizma ve beslenme hastalıkları
Yaygın olmayan: Hiperglisemi (bkz. Bölüm 4.4), hipertrigliseridemi, hiperkolesterolemi
Seyrek: Hiponatremi, uygunsuz antidiüretik hormon sekresyonu sendromu (SIADH)
Psikiyatrik hastalıkları
Yaygın: Uykusuzluk, anksiyete, ajitasyon, cinsel soğukluk
Yaygın olmayan: Konfüzyon
Sinir sistemi hastalıkları
Çok yaygın: Ekstrapiramidal semptomlar oluşabilir: Tremor, hipertoni, hipokinezi,
hipersalivasyon, akatizi, diskinezi. Bu semptomlar optimal dozajlarda genellikle orta
şiddettedir ve antiparkinson ilaçlar uygulandığında amisülpirid kesilmeksizin kısmen geri
9/13dönüşlüdür. Ekstrapiramidal semptomların insidansı dozla ilişkili olup, negatif semptomların
baskın olduğu hastaların 50-300 mg/gün dozlarla tedavisinde son derecede düşüktür.
Yaygın: Somnolans, akut distoni (spazmodik tortikolis, okülojirik krizler, trismus, vb.)
görülebilir. Bu durum, tedavinin kesilmesini gerektirmeyip, antikolinerjik antiparkinson bir
ilaç ile tedavi edildiğinde geri dönüşümlüdür.
Yaygın olmayan: Nöbetler, çoğunlukla uzun süreli uygulamadan sonra, esas olarak dil
ve/veya yüzün ritmik, istemsiz hareketleriyle karakterize olan tardif diskinezi bildirilmiştir.
Antikolinerjikantiparkinson ilaçlar etkisizdir ya da semptomların şiddetlenmesine yol açabilir.
Seyrek: Potansiyel olarak ölümcül bir komplikasyon olan nöroleptik malign sendrom (bkz.
Bölüm 4.4).
Bilinmiyor: Huzursuz bacak sendromu
Göz hastalıkları
Yaygın: Bulanık görme (bkz. Bölüm 4.7)
Kardiyak hastalıkları
Yaygın olmayan: Bradikardi
Seyrek: QT aralığında uzama, Torsades de Pointes gibi ventriküler aritmiler, ventriküler
fibrilasyon veya kardiyak arrest ile sonuçlanabilecek ventriküler taşikardi, ani ölüm (bkz.
Bölüm 4.4).
Vasküler hastalıkları
Yaygın: Hipotansiyon
Yaygın olmayan: Kan basıncında artış
Seyrek: Antipsikotik ilaçlarla, bazen ölümcül olabilen pulmoner embolizm ve derin ven
trombozunu içeren venöz tromboembolizm vakaları raporlanmıştır (bkz. Bölüm 4.4).
Solunum, göğüs bozuklukları ve mediastinal hastalıkları
Yaygın olmayan: Nazal konjesyon, aspirasyon pnömonisi (esas olarak diğer antipsikotikler ve
MSS depresanları ile ilişkili)
Seyrek: Uyku apnesi sendromu
Gastrointestinal hastalıkları
Yaygın: Konstipasyon, bulantı, kusma, ağız kuruluğu.
Hepato-bilier hastalıkları
Yaygın olmayan: Hepatoselüler hasar
Deri ve deri altı doku hastalıkları
Seyrek: Anjiyoödem, ürtiker
Bilinmiyor: Fotosensitivite reaksiyonları
Kas-iskelet bozukluklar, bağ doku ve kemik hastalıkları
Yaygın olmayan: Osteopeni, osteoporoz
Bilinmiyor: Rabdomiyoliz
Böbrek ve idrar yolu hastalıkları
Yaygın olmayan: Üriner retansiyon
10/13Gebelik, pueperiyum durumları ve perinatal hastalıklar
Bilinmiyor: Yenidoğanda ilaç kesilme sendromu (bkz. Bölüm 4.6)
Araştırmalar
Yaygın: Kilo artışı
Yaygın olmayan: Başlıca transaminazlarda olmak üzere, karaciğer enzimlerinde artış
Bilinmiyor: Kan kreatin fosfokinaz aktivitesinde artış
Yaralanma ve zehirlenme
Bilinmiyor: Dengeyi bozan olumsuz etkiler nedeniyle düşmeler
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi:
Belirtiler:
Bugüne kadar, SOLİAN ile doz aşımına ilişkin deneyim sınırlıdır.
Bildirilen belirtiler ve semptomlar genellikle tıbbi ürünün farmakolojik etkilerindeki artışın
bir sonucudur; ortaya çıkan klinik tablo, uyuşukluk, sedasyon, hipotansiyon, ekstrapiramidal
semptomlar ve komayı içerir.
Tablonun ölümle sonlanması, özellikle diğer antipsikotik ajanlarla kombine kullanımda
bildirilmiştir.
Tedavi:
Akut doz aşımı durumunda, birden fazla ilacın alınmış olabileceği göz önünde
bulundurulmalıdır. Amisülpirid yetersiz ölçüde diyaliz olduğundan hemodiyalizle elimine
edilemez. Amisülpiridin bilinen, özgün bir antidotu yoktur. Uygun destekleyici önlemler
alınmalıdır:
- Yaşamsal belirtiler yakından izlenmelidir.
- Hasta iyileşene kadar kardiyak monitörizasyon (QT aralığı uzaması riski)
sürdürülmelidir.
- Şiddetli ekstrapiramidal semptomlar görülürse, antikolinerjik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antipsikotikler, benzamidler
ATC kodu: N05AL05
Amisülpirid, sübstitüe benzamidler sınıfına dahil bir antipsikotiktir.
Farmakodinamik profili: Limbik sistemdeki D2 ve D3 dopaminerjik reseptörlere selektif
olarak bağlanır. D1, D4, D5 reseptör alt tiplerine afinitesi yoktur. Klasik ve atipik
nöroleptiklerden farklı olarak, amisülpiridin serotonerjik reseptörlere ya da histaminin H1
reseptörlerine, kolinerjik ve alfa adrenerjik tipteki diğer reseptörlere afinitesi yoktur.
Hayvanlar üzerinde yapılan çalışmalarda, yüksek dozda amisülpirid, striatum sistemindekilere
kıyasla mezolimbik sistemdeki dopaminerjik nöronları tercihli olarak bloke eder. Bu özgün
afinite, amisülpiridin, ekstrapiramidal etkilerine kıyasla baskın antipsikotik etkilerini
açıklayabilir
11/13Amisülpirid, düşük dozlarda, presinaptik D2/D3 dopaminerjik reseptörleri tercihli olarak
bloke eder, bu da negatif semptomlar üzerindeki etkilerini açıklayabilir.
Amilsülpirid şizofreninin hem pozitif ve hem de negatif semptomlarına etkilidir.
191 akut şizofreni hastasında haloperidole karşı yürütülen kontrollü, çift kör bir çalışmada,
haloperidol ile kıyaslandığında, sekonder negatif semptomlardaki iyileşme amisülprid ile
belirgin ölçüde daha fazla olmuştur.
5.2. Farmakokinetik özellikler
Emilim: İnsanlarda amisülpirid iki absorpsiyon doruk noktası sergiler: Birincisine dozlamadan
1 saat sonra hızla ulaşılırken, ikincisi uygulamadan üç ila dört saat sonra görülür. Bu noktalara
uyan plazma düzeyleri, 50 mg'lık bir dozu takiben sırasıyla, 39 ± 3 ve 54 ± 4 ng/mL’dir.
Dağılım: Dağılım hacmi 5,8 L/kg’dır. Plazma proteinlerine bağlanma oranı düşüktür (%16) ve
bu düzey herhangi bir ilaç etkileşimini akla getirmez. Mutlak biyoyararlanım %48’e ulaşır.
Yinelenen dozlardan sonra, amisülpirid birikim yapmaz ve farmakokinetik parametreler
değişmeden kalır.
Biyotransformasyon: Amisülpirid düşük oranda metabolize olur: İki inaktif metaboliti
tanımlanmıştır ve atılan toplam miktarın %4’üne karşılık gelir.
Eliminasyon: Eliminasyon yarılanma ömrü oral uygulamadan sonra yaklaşık 12 saattir.
Amisülpirid idrar yoluyla değişmeden elimine edilir. I.V. yoldan uygulanan dozun yarısı
(%50’si) idrarla elimine edilir. Bu miktarın %90’ı ilk 24 saatte atılır. Böbrek klirensi yaklaşık
330 mL/dk’dır.
Doğrusallık/doğrusal olmayan durum: Karbonhidrattan yana zengin bir öğün, amisülpiridin
eğri altındaki alan (EAA), doruk plazma konsantrasyonuna ulaşma süresi (t ) ve doruk
maks
plazma konsantrasyonu (C ) değerlerini anlamlı olarak azaltırken, yağ oranı yüksek bir
maks
öğün bu parametreleri etkilemez. Ancak, bu sonuçların amisülpirid ile tedavi sırasındaki
etkileri bilinmemektedir.
Hastalardaki karakteristik özellikler:
Karaciğer yetmezliği:
Amisülpirid düşük oranda karaciğerde metabolize olduğundan, karaciğer yetmezliği olan
hastalarda dozun azaltılması gerekli değildir.
Böbrek yetmezliği:
Böbrek yetmezliği olan hastalarda eliminasyon yarı ömrü değişikliğe uğramaz, ancak toplam
klirens 2,5 ila 3 kat azalır.
Amisülpiridin EAA’sı hafif böbrek yetmezliği olan hastalarda iki kat ve orta düzeyde böbrek
yetmezliği olan hastalarda yaklaşık on kat artmıştır.
Bununla birlikte, bu konuyla ilgili deneyim hala sınırlıdır; 50 mg'ın üzerindeki dozlarla ilgili
mevcut veri yoktur.
Amisülpirid, yetersiz ölçüde diyaliz olur.
Geriyatrik popülasyon:
65 yaşın üzerindeki yaşlı kişilerden elde edilen farmakokinetik veriler, 50 mg'lık tek bir dozun
ardından C , yarılanma ömrü (t ) ve EAA değerlerinde %10 ila 30’luk bir artış olduğunu
maks 1/2
göstermektedir. Yinelenen dozlara ilişkin veri mevcut değildir.
5.3 Klinik öncesi güvenlilik verileri
Amisülpiridin toksikolojik profili, bileşiğin farmakolojik etkileri ile belirlenir. Tekrarlanan
doz toksisite çalışmaları, hedef organ bozukluğu göstermedi.
12/13Hayvanlarla yapılan çalışmalarda, 50 kg ağırlığındaki bir hasta için 2 g/gün ve üzeri insan
dozuna eşdeğer dozlarda amisülpirid, fetal büyüme ve gelişim üzerinde bir etki göstermiştir.
Amisülpiridin teratojenik potansiyeli olduğuna dair kanıt bulunmamaktadır. Amisülpiridin
yavrunun davranışı üzerindeki etkisine yönelik herhangi bir çalışma yapılmamıştır.
Karsinojenez çalışmaları, kemirgenlerde hormona bağımlı tümörler göstermiştir. Bunlar
insanda klinik olarak anlamlı değildir.
Hayvanlarda ürünün farmakolojik özelliklerine (prolaktin aracılı etkiler) bağlı doğurganlıkta
azalma gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Gesweet
Hidroklorik asit
Metil parahidroksibenzoat
Propil parahidroksibenzoat
Potasyum sorbat
Karamel aroması
Saf su
6.2 Geçimsizlikler
Bilinmemektedir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
SOLİAN oral solüsyon, kapağı açıldıktan sonra 2 ay içinde kullanılmalıdır.
6.5 Ambalajın niteliği ve içeriği
60 mL’lik PE/PVDC film kaplı kapaklı, kahverengi cam şişede, 0,5 mL’lik aralıklarla
işaretlenmiş 5 mL’lik ölçekli şırınga ile birlikte kullanıma sunulmuştur.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI:
211/26
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 23.05.2007
Ruhsat yenileme tarihi:
10. KÜB’ÜN YENİLENME TARİHİ:
13/13