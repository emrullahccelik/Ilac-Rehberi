KISA ÜRÜN BİLGİSİ
1. BEŞERİ TIBBİ ÜRÜNÜN ADI
MELADERM %2 jel
2. KALİTATİF VE KANTİTATİF BİLEŞİM
Etkin madde:
1 g jel içerisinde;
Hidrokinon 20 mg (%2)
Yardımcı maddeler:
1 g jel içerisinde;
Bütil hidroksianizol (E320) 0,4 mg
Propilen glikol 50 mg
Yardımcı maddeler için 6.1’e bakınız.
3. FARMASÖTİK FORM
Jel
Kendine özgü (karakteristik) kokulu, hafif sarımsı renkte, şeffaf, bağdaşık (homojen) jel.
4. KLİNİK ÖZELLİKLER
4.1. Terapötik Endikasyonlar
MELADERM; oral kontraseptif kullanımı, hamilelik, hormon replasman tedavisi veya cilt
travması vb. sonucunda ortaya çıkan kloazma (melazma), çil, lentigo senilis gibi
hiperpigmente deri oluşumları ile diğer istenmeyen melanin hiperpigmentasyonu görülen
alanların aşamalı olarak renklerinin açılması amacıyla kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde önerilmediyse; MELADERM sabah ve akşam olmak üzere
günde iki kez uygulanır.
2 aylık tedavi sonrasında bir iyileşme görülmezse, ilacın kullanımı durdurulmalı ve doktora
danışılmalıdır.
Uygulama şekli:
MELADERM; sadece etkilenen (renk bozukluğu olan) alanlara ince bir tabaka halinde
sürülür. Tedavi edilen bölgelerin güneşe duyarlılığı artacağından, ilacın kullanımı süresince
uzun süre güneşte kalınmamalıdır. Ayrıca repigmentasyonu önlemek için tedavi edilen
bölgeler güneşten koruyucu bir ürün veya kıyafetlerle korunmalıdır.
Sayfa 1 / 6Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliği olan hastalarda MELADERM’in kullanımı araştırılmamıştır.
Doz ayarlaması gerekli olabilir.
Pediyatrik popülasyon:
MELADERM’in 12 yaşından küçük çocuklarda güvenlilik ve etkililiği araştırılmamıştır.
Geriyatrik popülasyon:
MELADERM’in yaşlı hastalardaki güvenlilik ve etkililiği bilinmemektedir.
4.3. Kontrendikasyonlar
Hidrokinona veya MELADERM’in herhangi bir bileşenine alerjisi veya aşırı duyarlılığı olan
hastalarda kontrendikedir.
Topikal hidrokinonun gebelikte ve çocuklarda (12 yaş ve altındaki) güvenliliği
bilinmemektedir.
4.4. Özel kullanım uyarıları ve önlemleri
MELADERM sadece haricen kullanım içindir.
Hidrokinon, doğru şekilde kullanılmadığında istenmeyen kozmetik etkilere neden olabilecek
şekilde deri rengini açan bir maddedir.
MELADERM’i kullanmadan önce; deri duyarlılığını test etmek için, az miktarda jelin hasarlı
olmayan bir deri bölgesine uygulanması ve 24 saat gözlemlenmesi gerekmektedir. Hafif
kızarıklık bir kontrendikasyon değildir ancak kaşıntı, vezikül oluşumu veya aşırı enflamatuvar
yanıt görülürse ilacın kullanımı durdurulmalı ve doktora danışılmalıdır. Eğer sadece hafif bir
kızarıklık oluşursa tedaviye başlanabilir.
MELADERM'in paranazal ve infraorbital bölgelerde kullanımı, iritasyon riskini arttırır.
Gözler ve mukoz membranlarla temasından kaçınılmalıdır. Gözlere kazara teması durumunda
gözler derhal bol su ile yıkanmalıdır ve doktora başvurulmalıdır.
Hidrokinon, nadir olarak derinin mavi-siyah kararması ile karakterize ekzojen okronozise
neden olabilir. Bu durum oluşursa, tedavi durdurulmalı ve doktora başvurulmalıdır. Bu durum
daha çok siyahi ırka mensup hastalarda görülebilirken, diğer bireylerde de bu etki görülebilir.
2 aylık tedavi sonrasında bir renk açılması görülmezse, MELADERM kullanımı
sonlandırılmalıdır.
MELADERM çocuklardan uzak tutulmalıdır. Yanlışlıkla yutulması halinde, derhal bir
doktora ya da zehir bilgi merkezine başvurulmalıdır.
Çok az bir güneş ışığı bile melanositik etkinliği sürdürdüğü için, hidrokinon tedavisinde
mutlaka güneş koruyucu kullanılmalıdır. Lekeleri giderme işleminden sonra ve tedavi
süresince, repigmentasyonu önlemek amacıyla geniş spektrumlu bir güneşten koruyucu
[Güneşten Koruma Etmeni (GKE) 15 ve üzeri] uygulayarak veya kıyafetler yardımıyla tedavi
edilen derinin güneşle teması engellenmelidir.
Sayfa 2 / 6MELADERM’in içeriğinde bulunan;
 Bütil hidroksianizol (E320), lokal deri reaksiyonlarına (örneğin, kontakt dermatite) ya
da gözlerde ve mukoz membranlarda iritasyona neden olabilir.
 Propilen glikol, deride iritasyona neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Hastalar, fotosensitizan etkisi olduğu bilinen ilaçlarla birlikte kullanım konusunda
uyarılmalıdır.
MELADERM’i kullanmadan önce, bu ilaçla birlikte kullanılan veya kullanılacak olan ilaçlar
hakkında hekim bilgilendirilmelidir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan hidrokinonun, çocuk doğurma potansiyeli bulunan kadınlar ve
doğum kontrolü üzerinde etkisini gösteren bir veri bulunmamaktadır.
Gebelik dönemi
Hidrokinonun gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
MELADERM, gerekli olmadıkça gebelik döneminde kullanılmamalıdır.
Laktasyon dönemi
Hidrokinonun insan sütüyle atılıp atılmadığı bilinmemektedir. Hidrokinonun süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
MELADERM tedavisinin durdurulup durdurulmayacağına / tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
MELADERM tedavisinin emziren anne açısından faydası dikkate alınmalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
Sayfa 3 / 64.7. Araç ve makine kullanımı üzerindeki etkiler
Deri üzerine topikal olarak uygulanan MELADERM ile ilgili olarak bu konuda yapılmış bir
çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: Ciddi alerjik reaksiyonlar (döküntü, özellikle yüz, dil ve boğazda kaşıntı / şişme,
ciddi baş dönmesi, nefes almada zorluk)
Deri ve deri altı doku hastalıkları
Yaygın: Yanma hissi, kontakt dermatit, bölgesel eritem
Seyrek: Batma, kuruluk
Çok seyrek: Vezikül oluşumu, deride çatlama, derinin renginde mavi-siyah renkte koyulaşma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal hidrokinon kullanımı ile sistemik emilim ve buna bağlı istenmeyen etki
bildirilmemiştir. Ancak her bir uygulama, vücut üzerinde küçük bir alanla sınırlandırılmalıdır.
Çünkü bazı hastalar, tedavinin kesilmesine neden olmasa da ciltte geçici kızarıklık ve hafif
yanma hissi yaşayabilmektedir.
Yanlışlıkla yutulması halinde veya doz aşımı şüphesi olduğunda, derhal bir doktora ya da
zehir bilgi merkezine başvurulmalıdır.
Oral yolla 3-5 ay süre ile 300-500 mg hidrokinon alan yetişkinlerde herhangi bir yan etki
bildirilmemiştir. Ancak; hidrokinonun 5-12 gramlık tek oral dozları tremor, nöbet ve bazen
ciddi hemolitik anemi gibi fenol doz aşımında görülenlere benzer belirtiler oluşturmuştur.
Sistemik hidrokinon doz aşımı, fenol doz aşımında olduğu gibi, aktif kömür, gastrik lavaj ve
destekleyici tedavi uygulayarak ilacın emilimini azaltmak suretiyle tedavi edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer dermatolojikler
ATC Kodu: D11AX11
Sayfa 4 / 6Hidrokinon etkisini derideki melanin pigmentinin üretimini yavaşlatarak gösterir. Melanin
pigmentinin azalmasıyla birlikte, koyulaşan cilt rengi zamanla normal rengine geri döner.
Hidrokinon; tirozin’in 3,4-dihidroksifenilalanin’e (DOPA’ya) enzimatik oksidasyonunun
inhibisyonu ve diğer melanositik metabolik süreçleri baskılayarak geri dönüşümlü bir
depigmentasyon sağlar. Güneş ışığına ve ultraviyole ışınlara maruziyet, rengi açılmış
bölgelerin repigmentasyonuna neden olur.
5.2. Farmakokinetik özellikler
Emilim: Hidrokinonun deriden emilim hızı yavaştır fakat alkoller gibi taşıyıcılarla artırılabilir.
Dağılım: Deriden emilerek sistemik dolaşıma geçen hidrokinon dokularda hızlı ve geniş bir
dağılım gösterir.
Biyotransformasyon: Hidrokinon, 1,4-benzokinon ve diğer okside türevlerine metabolize olur
ve monoglukuronit, monosülfat ve merkaptürik türevlerine konjugasyon yoluyla detoksifiye
edilir.
Eliminasyon: Hidrokinon ve metabolitlerinin atılımı hızlıdır ve başlıca idrar yoluyla olur.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3.Klinik öncesi güvenlilik verileri
Topikal olarak uygulanan MELADERM’in etkin maddesi olan hidrokinon ile ilgili olarak
klinik öncesi güvenlilik verileri konusunda insanlarda yapılmış bir çalışma mevcut değildir.
Hidrokinon ile hayvanlarda yapılan çalışmalarda karsinojeniteye dair bazı kanıtlar elde
edilmiştir. Hidrokinonun insanlardaki karsinojenik potansiyeli bilinmemektedir.
Hidrokinonun bir mutajen ve klastojen olduğunu gösteren yayınlanmış çalışmalar
bulunmaktadır. Hidrokinon tedavisinde; in vivo fare mikronükleus deneylerinde ve
memelilerdeki in vitro çalışmalarda; okside edici mutajenlere karşı hassas bakteri türlerinde
gerçekleştirilen Ames testinde genetik toksisiteye ilişkin pozitif bulgular elde edilmiştir.
6. FARMASÖTİK ÖZELLİKLER
6.1. Yardımcı maddelerin listesi
Leogard GP
Glikolik asit
Amonyak (Amonyum klorür)
Bütil hidroksianizol (E320)
Disodyum EDTA
Propilen glikol
Alkol (Etanol)
Sitrik asit
Sodyumsülfit (E221)
Sodyumbisülfit (E222)
Saf su
6.2. Geçimsizlikler
Bilinen bir geçimsizliği yoktur.
Sayfa 5 / 66.3 Raf ömrü
24 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
50 g’lık polipropilen şişede, sprey kafası ve kullanma talimatı ile birlikte karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
197/13
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.06.2001
Ruhsat yenileme tarihi:
10. KÜB’ÜN YENİLENME TARİHİ
Sayfa 6 / 6