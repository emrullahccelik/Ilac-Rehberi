1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin için önemli  bilgiler  içermektedir.  
• Bu kullanma  talimatını saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  KULLANMA  TALİMATI  
 
OPSENTAN 10 mg film kaplı tablet  
Ağızdan  alınır.  
• Etkin  madde:  Masitentan  
• Yardımcı  maddeler:  Silikatlaşmış  mikrokristalin  selüloz,  mannitol,  sodyum  nişasta  glikolat 
tip-a, povidon k - 30, polisorbat  80, mikrokristalin selüloz (102), magnezyum  stearat,  
polivinil  alkol,  titanyum dioksit,  talk, lesitin (soya),  ksantan  sakızı,  saf su  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin  nasıl raporlanacağını  öğrenmek için 4.  Bölümün  sonuna  bakabilirsiniz.  
 
Bu Kullanma  Talimatında:  
 
1. OPSENTAN  nedir  ve ne için kullanılır?  
2. OPSENTAN’ı  kullanmadan  önce  dikkat  edilmesi  gerekenler  
3. OPSENTAN  nasıl  kullanılır?  
4. Olası  yan etkiler  nelerdir?  
5. OPSENTAN'ın  saklanması  
Başlıkları  yer almaktadır.  
 
1. OPSENTAN  nedir  ve ne için kullanılır?  
 
OPSENTAN, "endotelin reseptör antagonistleri" adı verilen ilaç sınıfına bağlı olan masitentan  
etkin  maddesini  içerir.  
 
OPSENTAN Bir tarafı düz, diğer tarafında “J5” baskılı, beyaz ila beyazımsı renkli, yuvarlak  
şekilli,  bikonveks, film kaplı tablettir.  
 
OPSENTAN,  30 tablet içeren  HDPE  şişelerde  10 mg film kaplı tablet olarak  tedarik  edilir.  
 
OPSENTAN yetişkinlerde uzun süreli pulmoner arteriyel hipertansiyon (PAH) tedavisi için  
kullanılır; tek başına vey a PAH tedavisine yönelik diğer ilaçlarla birlikte kullanılabilir. PAH,  
kanı kalpten  akciğerlere  (pulmoner  arterlere)  taşıyan  kan damarlarındaki  yüksek  kan basıncıdır.  2  PAH  hastası  olan kişilerde  bu arterler  daraldığı  için kalbin  kanı bu damarlar  üzerinden  
pompalamak için daha çok çalışması gerekir. Bu da kişinin kendisini yorgun hissetmesine, baş  
dönmesine  ve nefes  darlığına  sebep olur.  
 
OPSENTAN  pulmoner  arterleri  genişleterek  kalbin  kanı bu damarlar  üzerinden  
pompalamasını  kolaylaştırır.  Böylelikle  kan basıncı  düşer,  belirtiler  hafifler  ve hastalık  
seyrinde  iyileşme  gerçekleşir.  
 
2. OPSENTAN’ı kullanmadan önce dikkat edilmesi gerekenler  
OPSENTAN'ı  aşağıdaki durumlarda  KULLANMAYINIZ:  
Eğer,  
• Masitentan veya  bu ilacın içeriğindeki maddelerden herhangi birine (yardımcı maddeler  
listesine  bakınız) karşı alerjiniz  varsa.  
• Hamileyseniz ya da hamile kalmayı planlıyorsanız veya güvenilir bir doğum kontrol  
yöntemi  (kontrasepsiyon) kullanmadığınız için  hamile kalırsan ız. Lütfen  ‘Hamilelik'  
bölümündeki  bilgileri okuyunuz.  
• Bebeğinizi  emziriyorsanız.  Lütfen  'Emzirme'  bölümündeki  bilgileri  okuyunuz.  
• Karaciğer hastalığınız varsa veya kanınızdaki karaciğer enzimi düzeyi çok yüksekse. Bu  
ilacın  sizin için  uygun  olup olmadığına  karar  vermesi  için doktorunuzla konuşunuz.  
 
OPSENTAN soyadan elde edilen lesitin içerir. Eğer fıstık ya da soyaya alerjiniz varsa bu tıbbi  
ürünü  kullanmayınız.  
 
OPSENTAN'ı  aşağıdaki  durumlarda  DİKKATLİ  KULLANINIZ:  
 
Eğer;  
• Aneminiz  (kırmızı  kan hücresi  sayısında  azalma)  varsa  
• Böbrek  yetmezliğiniz  varsa  
• 75 yaşın  üzerindeyseniz.  
 
Doktor  tarafından  istendiği  şekilde  kan testi yaptırmanız  gerekecektir:  
Doktorunuz  OPSENTAN  tedavisine  başlamadan  önce  ve tedavi  sırasında  yapılacak  kan testlerini  
aşağıdaki  durumları  doğrulamak  için kullanacaktır:  
• Aneminiz  (kırmızı  kan hücresi  sayısında  azalma)  olup olmadığı  
• Karaciğerinizin  düzgün  çalışıp  çalışmadığı  
 
Aneminiz  (kırmızı  kan hücresi  sayısında  azalma)  varsa  aşağıdaki  belirtileriniz  olabilir:  
• Baş dönmesi  
• Yorgunluk/halsizlik/güçsüzlük  
• Hızlı  kalp atışı,  çarpıntı  
• Solukluk  
• Bu belirtilerden  birini  fark ederseniz  doktorunuza  söyleyiniz.  
 
Karaciğerinizin  düzgün  çalışmadığını  gösteren  belirtiler:  
• Hasta  hissetme  (mide  bulantısı)  
• Kusma  
• Ateş 
• Mide  (karın)  ağrısı  
• Sarılık  (ciltte  veya  göz akında  sararma)  
• Koyu  renkli idrar  3  • Ciltte  kaşınma  
• Aşırı  bitkinlik  veya  güçsüzlük  (halsizlik  veya  yorgunluk)  
• Grip benzeri  durum  (ateşle  birlikte  eklem  ve kas ağrısı)  
 
Yukarıdaki  durumlardan  herhangi  biri varsa  hemen  doktorunuza  söyleyiniz.  
 
Böbrek  problemleriniz  varsa  OPSENTAN  kullanmadan  önce  doktorunuzla  görüşünüz.  
Masitentan  böbrek  problemi  olan hastalarda  kan basıncında  daha  fazla  azalmaya  ve hemoglobin  
(alyuvarlarda  bulunan bir  protein) düzeyinde  azalmaya  yol açabilir.  
 
Pulmoner  veno -oklüzif  hastalığı  (akciğer  damarlarının  tıkanması)  olan hastalarda,  
OPSENTAN  dahil  PAH  tedavisi  için kullanılan  ilaçlar pulmoner  ödeme (akciğer ödemi)  
neden olabilir. OPSENTAN kullanırken nefes darlığında ani, önemli bir artış ve düşük oksijen  
gibi pulmoner ödem belirtileriniz varsa hemen  doktorunuza söyleyiniz. Doktorunuz ilave  
testler  yapabilir ve  sizin için en uygun tedavi rejimini  belirleyebilir.  
 
Bu uyarı lar geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
Çocuklar ve ergenler  
OPSUMIT çocuklarda test edilmediği için, bu ilacı çocuklara ve 18 yaşın altındaki ergenlere 
vermeyiniz.  
 
OPSENTAN’ın  yiyecek  ve içecekler  ile kullanılması  
OPSENTAN  yiyeceklerle  birlikte  veya  tek başına  alınabilir.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
 
Hamileyseniz  veya  emziriyorsanız,  hamile  olabileceğinizi  düşünüyor  veya  bebek  sahibi  olmayı  
planlıyorsanız,  bu ilacı almadan önce  doktorunuza  danışınız.  
 
OPSENTAN, tedavi öncesinde, sırasında veya tedavinin hemen sonrasında hamile kalındığı  
takdirde  doğmamış  bebeğe  zarar  verebilir.  Hamile  kalma  olasılığınız  varsa  OPSENTAN  
kullanırken güven ilir bir doğum kontrol yöntemi (kontrasepsiyon) kullanmanız gerekir. Bu  
konuyu  doktorunuzla konuşunuz.  
 
Hamileyseniz  veya  hamile  kalmayı  planlıyorsanız  OPSENTAN  kullanmayınız.  
 
OPSENTAN  alırken  (1 aya kadar)  hamile  kalırsanız  veya  hamile  olduğunuzu  düşünürseniz  
hemen  doktorunuza  başvurunuz.  
 
Hamile  kalma  potansiyeli  olan bir kadınsanız,  doktorunuz  OPSENTAN  kullanmaya  
başlamadan önce ve OPSENTAN kullanırken düzenli olarak (ayda bir defa) gebelik testi  
yaptırmanızı  isteyecektir.  
 
Tedaviniz s ırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
 
İlacı kullanmadan  önce  doktorunuza  veya eczacınıza  danışınız.  4  OPSENTAN’ın  anne  sütüne  geçip  geçmediği  bilinmemektedir.  OPSENTAN  kullanırken  
emzirmeyiniz.  
 
Üreme  
OPSUMİT kullanan bir erkekseniz, bu ilacın sperm sayınızı azaltması mümkündür. Bu konuda 
sorularınız veya endişeleriniz varsa doktorunuzla konuşunuz.  
 
Araç  ve makine  kullanımı  
 
OPSENTAN aldığınızda, baş ağrısı gibi yan etkiler (bölüm 4'te listelenmiştir) ve hastalığınızın 
belirtileri araç kullanmanızı güçleştirebilir.  
 
OPSENTAN'ın  içeriğinde  bulunan  bazı yardımcı  maddeler  hakkında  önemli  bilgiler   
 
OPSENTAN tablet şeker (laktoz) içerir. Eğer daha önceden doktorunuz tarafından bazı şekerlere  
karşı  intoleransınız  olduğu  söylenmişse  bu tıbbi ürünü  almadan  önce  doktorunuzla  temasa  
geçiniz.  
 
OPSENTAN  tablet  soyadan  elde edilen  lesitin  içerir.  Soyaya  alerjiniz  varsa  bu ilacı 
kullanmayınız  (bkz.  bölüm  2 'OPSENTAN'ı  aşağıdaki  durumlarda  KULLANMAYINIZ').  
 
Diğer  ilaçlar  ile birlikte  kullanımı  
 
OPSENTAN  diğer  ilaçları  etkileyebilir.  
 
OPSENTAN'ı  aşağıda belirtilenleri de içeren başka ilaçlarla birlikte alırsanız, OPSENTAN'ın  
veya diğer ilaçların  etkisi değişebilir. Aşağıdaki  ilaçlardan  herhangi  birini kullanıyorsanız  
doktorunuzu  veya  eczacınızı bilgilendiriniz:  
 
• Rifampisin,  klaritromisin,  telitro misin,  siprofloksasin,  eritromisin  (enfeksiyon  tedavisinde  
kullanılan  antibiyotikler),  
• Fenitoin  (nöbet  tedavisinde  kullanılan  bir ilaç),  
• Karbamazepin  (depresyon  ve epilepsi  tedavisinde  kullanılır),  
• Sarı kantaron  (depresyon  tedavisinde  kullanılan  bir bitkisel  ürün),  
• Ritonavir,  sakinavir  (HIV  enfeksiyonu  tedavisinde  kullanılır),  
• Nefazodon  (depresyon  tedavisinde  kullanılır),  
• Ketokonazol  (şampuan  hariç),  flukonazol,  itrakonazol,  mikonazol,  vorikonazol  (mantar  
enfeksiyonlarına  karşı kullanılan  ilaçlar)  
• Sildenafil  (pulmoner  arteriyel  hipertansiyon  tedavisinde  kullanılan  bir ilaç) 
• Amiodaron  (kalp  atışını  kontrol  etmek  için kullanılır)  
• Siklosporin  (nakil  sonrası  organ  reddini  önlemek  için kullanılır)  
• Diltiazem,  verapamil  (yüksek  kan basıncı  veya  belirli  kalp sorunlarının  tedavisinde  
kullanılır)  
 
OPSENTAN’ın  yiyecekler  ile kullanılması  
 
Gıda takviyesi olarak piperin alıyorsanız, vücudunuzun OPSENTAN dahil bazı ilaçlara yanıt  
verme  şekli  değişebilir.  Bu tür bir durumda  lütfen  doktorunuz  veya  eczacınızla  konuşunuz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen doktorunuza  veya eczacınıza  bunlar  hakkında  bilgi veriniz.  
 5  3. OPSENTAN  nasıl  kullanılır?  
Uygun  kullanım  ve doz/uygulama  sıklığı  için talimatlar:  
OPSENTAN  yalnızca  pulmoner  arteriyel  hipertansiyon  tedavisinde  deneyimli  bir doktor  
tarafından  reçete edilmelidir.  
 
Bu ilacı her zaman  tam olarak  doktorunuzun  söylediği  şekilde  alınız.  Emin  değilseniz  
doktorunuza  danışınız.  
Önerilen  OPSENTAN  dozu,  günde  bir defa bir tane alınan  10 mg'lık tablettir.  
 
Uygulama  yolu ve  metodu:  
Tüm tableti bir bardak suyla yutun, tableti çiğnemeyin veya kırmayın. OPSENTAN'ı yemekle  
birlikte veya yemekten bağımsız  olarak alabilirsiniz. Tableti her gün aynı saatte almanız en  
etkili yöntem olacaktır.  
 
Değişik  yaş grupları:  
Çocuklarda  kullanımı:  
OPSENTAN,  18 yaşın  altındaki  çocuklarda  kullanılmamalıdır.  
 
Yaşlılarda  kullanımı:  
75 yaş üzeri  hastalarda  OPSENTAN  ile ilgili  deneyim  sınırlıdır.  OPSENTAN  bu yaş 
grubunda  dikkatli  bir şekilde kullanılmalıdır.  
 
Özel  kullanım  durumları:  
 
Böbrek  yetmezliği:  
Böbrek problemleriniz varsa OPSENTAN kullanmanızın uygun olup olmadığına doktorunuz  
karar verecektir. OPSENTAN böbrek problemi olan hastalarda kan basıncında daha fazla  
azalmaya  ve hemoglobin  (kanda  bulunan  bir protein)  düzeyinde  azalmaya  yol açabilir.  
 
Karaciğer  yetmezliği:  
Karaciğer hastalığınız varsa veya kanınızdaki karaciğer enzimi düzeyi çok yüksekse, bu ilac ın 
sizin için uygun olup olmadığına doktorunuz karar verecektir. Ciddi karaciğer yetmezliğiniz  
varsa  OPSENTAN’a  başlanmamalıdır.  
 
Eğer  OPSENTAN’ın  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  OPSENTAN  kullandıysanız  
 
Size söylenenden  daha  fazla  tablet  aldıysanız  baş ağrısı,  bulantı  veya  kusma  görülebilir.  
 
OPSENTAN‘dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
OPSENTAN'ı  almayı  unutursanız  
 
Unutulan  dozları  dengelemek  için çift doz uygulamayınız.  
 
OPSENTAN'ı  almayı  unutursanız,  unuttuğunuz  dozu  hatırlar  hatırlamaz  alın, daha  sonra  
tabletlerinizi  normal  zamanında  almaya  devam  edin.  Unuttuğunuz  tableti  telafi  etmek  için aynı 
anda  iki doz  almayın.  
 6  OPSENTAN  ile tedavi  sonlandırıldığında  oluşabilecek  etkiler:  
OPSENTAN  PAH  hastalığınızı  kontrol  etmek  için almaya  devam  etmeniz  gereken  bir tedavidir.  
Doktorunuz  onay  vermediği  sürece  OPSENTAN  kullanmayı bırakmayınız.  
 
Bu ilacın  kullanımına  ilişkin  başka  herhangi  bir sorunuz  varsa,  doktorunuza  veya  eczacınıza  
danışınız.  
4. Olası  yan etkiler  nelerdir?  
 
Tüm  ilaçlar  gibi, OPSENTAN’ın  içeriğinde  bulunan  maddelere  duyarlı  olan kişilerde  yan etkiler  
olabilir.  
 
Aşağıdakilerden  biri olursa,  OPSENTAN’ı  kullanmayı  durdurunuz  ve DERHAL  
doktorunuza  bildiriniz  veya size  en yakın  hastanenin  acil bölümüne  başvurunuz:  
Aşırı  duyarlılık  reaksiyonları,  anjiyoödem  (göz çevresi,  yüz, dudaklar,  dil ve boğazın  şişmesi),  
kaşıntı  ve/veya  kızarıklık  
 
Bunların  hepsi  çok ciddi  yan etkilerdir.  
Eğer  bunlardan  biri sizde  mevcut  ise, sizin  OPSENTAN’a  karşı  ciddi  alerjiniz var demektir.  Acil 
tıbbi müdahaleye  veya hastaneye  yatırılmanıza  gerek  olabilir.  
 
Bu yan etkiler  görülme  sıklığına  göre aşağıdaki  gibi sıralanmıştır:  
 
Çok yaygın: 10  hastanın  en az 1’inde  görülebilir.  
Yaygın:  10 hastanın  birinden  az, fakat  100 hastanın birinden  fazla  görülebilir.  
Yaygın olmayan: 100 hastan ın birinden az,  fakat  1000 hastanın birinden fazla  görülebilir.  
Seyrek:  1.000  hastanın birinden  az, fakat  10.000  hastanın  birinden  fazla  görülebilir.  
Çok seyrek:  10.000  hastanın  birinden  az görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
 
Çok yaygın  
• Anemi  (alyuvar  sayısında  azalma)  veya  hemoglobin  (alyuvarlarda  bulunan  bir protein)  
sayısında  azalma  
• Baş ağrısı  
• Bronşit  (hava  yolları  inflamasyonu)  
• Nazofarenjit  (boğaz  ve geniz  yolu inflamasyonu)  
• Ödem  (şişme),  özellikle  ayak  bilekleri  ve ayaklarda  
 
Yaygın  
• Farenjit  (boğaz  inflamasyonu)  
• Grip  
• İdrar  yolları  enfeksiyonu  (mesane  enfeksiyonu)  
• Hipotansiyon  (düşük  kan basıncı)  
• Nazal  konjesyon (burun  tıkanıklığı)  
• Lökopeni  (beyaz  kan hücresi  sayısında  azalma)  
• Trombositopeni  (kan trombosit  sayısında  azalma)  
• Aminotransferaz  yüksekliği  (karaciğer  enzimlerinin  yükselmesi)  
 
Yaygın  olmayan  
• Aşırı  duyarlılık  reaksiyonları  (göz çevresi,  yüz, dudaklar,  dil ve boğazın  şişmesi,  kaşıntı  
ve/veya  kızarıklık  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  7   
Yan etkilerin  raporlanması  
Kullanma  talimatında  yer alan veya almayan  herhangi  bir yan etki meydana  gelmesi  durumunda  
hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan etkileri  
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 8 00 
314 00 08 numaralı  yan etki bildirim  hattını  arayarak  Türkiye  Farmakovijilans  Merkezi 
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  
ilacın  güvenliliği  hakkında  daha  fazla  bilgi edinilmesine  katkı sağlamış olacaksınız.  
 
5. OPSENTAN'ın  saklanması  
 
OPSENTAN’ı  çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C’nin  altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  OPSENTAN’ı  kullanmayınız.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen toplama  sistemine  veriniz.  
 
Ruhsat  Sahibi:  
Dem İlaç Sanayi ve Ticaret A.Ş. Dem Plaza İnönü Mah.  
Kayışdağı  Cad. No:172 34755  Ataşehir -İstanbul  
Tel: 0216  4284029  
Faks:  0216  4284086  
 
Üretici:  
Torrent Pharmaceuticals Limited Plot no. Z/104 -106, 
Dahej  SEZ Part -II Taluka  - Vagra,  
Dist.  Bharuch, 392130 Hindistan  
 
Bu kullanma  talimatı 15/06/2023  tarihinde  onaylanmıştır.  