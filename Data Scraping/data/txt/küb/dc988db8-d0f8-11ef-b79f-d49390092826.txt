KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’ a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEPATECT CP 2000 IU/40 mL IV İnfüzyonluk Çözelti
Steril
2. KALİTATİF VE KANTİTATİF BİLEŞİM
Etkin madde:
Hepatit B insan immünoglobülini
1 mL infüzyonluk çözelti:
Farmakolojik olarak aktif madde:
İnsan plazma proteini …………………. 50 mg
İmmünoglobülin G oranı ………………. ≥ %96
HBs antikor içeriği …………………….. 50 IU
ihtiva eder.
IgG altsınıf dağılımı yaklaşık %59 (IgG1) , %35 (IgG2), %3 (IgG3) ve %3 (IgG4)' tür .
Maksimum IgA içeriği 2000 mikrogram/mL' dir.
Yardımcı maddeler:
Yardımcı maddelerin tam listesi için 6.1’e bakınız.
3. FARMASÖTİK FORM
İnfüzyonluk çözelti
Çözelti berrak veya hafif opalesan ve renksizden açık sarıya görünümdedir.
4. KLİNİK ÖZELLİKLER
4.1. Terapötik endikasyonlar
Hepatit B İmmunoglobülin, hepatit B ile akut karşılaşma veya karşılaşma riskinin yüksek
olduğu durumlarda korunma amaçlı olarak aşağıda tanımlanan koşullarda,
1-HBsAg içeren veya içerme riski yüksek olan kan veya vücut sekresyonları ile risk yaratan
karşılaşma, HBsAg pozitif anneden doğan bebekler ve akut hepatit B geçiren bir kişi ile ev içi
temas durumunda aşağıda belirtilen durumlarda,
a- HBsAg içeren kan ile riskli karşılaşma, parenteral (iğne batması, ısırma, derin
yaralanma) veya mukozal yüzeylerin direkt teması (kazara göze-oral mukozaya sıçrama),
oral olarak yutma (kazara içme-pipetleme) ile kan, serum veya plazma ile riskli temas ya
da temas şüphesi veya alma,
b- Perinatal olarak bebeğin, HBsAg pozitif (HBeAg pozitif veya negatif oluşundan
bağımsız olarak) anneden doğması (normal veya sezaryan ile),
c- HBsAg pozitif cinsel partner ile şüpheli ilişki,
d- Ev içinde akut hepatit B enfeksiyonu geçiren birisinin varlığında, daha önce
aşılanmamış 12 aydan küçük bebekler ve kan ile riskli teması olan 12 aydan büyükler,
Bu kullanımlar için, kişinin daha önce hepatit B aşısı ile aşılanmamış olması gereklidir.
12- Sağlık çalışanlarının da riskli temas sonrası değerlendirilmesinde aşı cevabı da dikkate
alınmalıdır. Aşı olduğu halde antikor cevabı vermemiş kişiler aşısız gibi değerlendirilmelidir.
3- Karaciğer transplantasyonu sonrası rekürren riski taşıyan karaciğer transplant alıcılarında
endikedir.
4.2. Pozoloji ve uygulama şekli
Pozoloji / uygulama sıklığı ve süresi :
Aksi belirtilmediği sürece, aşağıdaki öneriler takip edilmelidir:
Karaciğer transplantasyonu sonrası rekürren riski taşıyan karaciğer transplant alıcılarında:
Anhepatik faz ve cerrahiden sonraki ilk hafta:
Anhepatik faz/cerrahi işlem sırasında ve akut postoperatif dönemde ilk bir haftada yüksek doz
10.000 IU/gün şeklinde uygulanmalıdır, bu dönemde bu serum düzeylerin elde edilmesi için iv
kullanılabilen preparatlar kullanılmalıdır.
Cerrahi sonrasında orta ve uzun dönem profilaksi amacı ile ise,
a.İlk üç ay serum düzeyi 500 IU/L,
b.3-5. aylar arası 250 IU/L,
c.6. ay sonrasında 100 IU/L
En alt düzeyde olacak şekilde IV, SC veya IM preparatlar ile profilaksi uygulanması uygundur.
Yüksek riskli hastalarda (HBV nüksü için yüksek risk altında olanlar, yani karaciğer nakli
sırasında HBV DNA pozitif olanlar, HBeAg pozitif olanlar, HCC ve HDV veya HIV
koenfeksiyonu olanlar) yaşam boyu tedaviye devam edilmesi önerilmektedir.
Hepatit B ile akut karşılaşma veya karşılaşma riskinin yüksek olduğu durumlarda korunma
amaçlı olarak:
- Bağışıklığı olmayan kişilerde kazara maruz kalma durumunda Hepatit B’nin önlenmesi:
Maruziyetin yoğunluğuna bağlı olarak maruziyetten hemen sonra ve tercihen 24-72 saat içinde
en az 500 IU (10 mL).
- HBsAg pozitif anneden doğan bebeklerde hepatit B’yi önlemek için doğumda veya
doğumdan sonra mümkün olan en kısa sürede:
30-100 IU (0,6-2 mL)/kg. Hepatit B immünoglobülin uygulaması aşılamayı takiben
serokonversiyona kadar tekrarlanabilir.
Bu durumların tümünde, hepatit B virüsüne karşı aşı yapılması şiddetle tavsiye edilir. Aşının
ilk dozu, insan hepatit B immünoglobülini ile aynı günde ancak farklı bir bölgeden yapılabilir.
Aşılama sonrasında immün yanıt geliştiremeyen kişiler (hepatit B antikoru ölçülemeyenler) ve
sürekli koruma gereken kişilerde iki ayda bir yetişkinlere 500 IU (10mL) ve çocuklara 8 IU
(0,16 mL)/kg uygulanabilir; minimum koruyucu antikor titresi en az 10 mIU/mL olarak kabul
edilmektedir.
Uygulama şekli:
HEPATECT CP, ilk 10 dakika boyunca intravenöz yolla, 0,1 mL/kg/saat hızla uygulanmalıdır.
Kısım 4.4’e bakınız. Advers reaksiyon durumunda ya infüzyon hızı azaltılmalı yada infüzyon
durdurulmalıdır. İyi tolere edildiği takdirde, uygulama hızı maksimum 1 mL/kg/saat olmak
üzere yavaş yavaş arttırılabilir.
2HBsAg pozitif anneden doğan bebeklerden edinilen klinik deneyimler, 5 ila 15 dakika arasında
2 mL’lik infüzyon hızında intravenöz Hepatect CP uygulamasının iyi tolere edildiğini
göstermiştir.
Özel popülasyona ilişkin ek bilgiler:
Karaciğer yetmezliği:
Doz ayarlaması gerektiğine dair bulgu mevcut değildir.
Böbrek yetmezliği:
Klinik olarak gerekli olmadıkça doz ayarlaması yapılmaz, bakınız kısım 4.4.
Pediyatrik popülasyon: Pozoloji, Karaciğer transplantasyonu sonrası rekürren riski taşıyan
karaciğer transplant alıcısı çocuklarda 10 000 IU/1,73 m2 ‘e dayanarak vücut yüzey alanına
göre ayarlanmalıdır.
Geriyatrik popülasyon:
Klinik olarak gerekli olmadıkça doz ayarlaması yapılmaz, bakınız kısım 4.4.
4.3. Kontrendikasyonlar
- Etken maddeye veya 6.1’de listelenen yardımcı maddelerden herhangi birine veya insan
immünoglobulinine karşı aşırı duyarlılık.
- IgA’ya karşı antikor geliştiren selektif IgA yetmezliği olan hastalarda, IgA içeren ürün
uygulanması anaflaksiye neden olabilir.
4.4. Özel kullanım uyarıları ve önlemleri
Virüs güvenliği
HEPATECT CP, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. HEPATECT CP’ de
Varyant Creutzfeldt-Jacob hastalığının bulaşma riski teorik olarak minimumken, klasik
Creutzfeldt-Jacob hastalığının bulaşma riski hiçbir kanıtla desteklenmez. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların bu
ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirus B19 gibi zarflı olmayan virüslere
karşı alınan tedbirler sınırlı sayıda olabilir. Parvovirus B19 enfeksiyonu, gebelikte (fetal
infeksiyon) ve immün yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
3Takip edilebilirlik:
Biyolojik tıbbi ürünün takip edilebilirliğini artırmak için uygulanan ürünün adı ve seri numarası
açıkça kaydedilmelidir.
Kullanım önlemleri
Anti-HBs antikor seviyelerinin izlenmesi:
Hastalar serum anti-HBs antikor seviyeleri için düzenli olarak izlenmelidir. Terapötik antikor
seviyesini sağlamak ve yetersiz dozdan sakınmak için doz ayarlaması yapılmalıdır (bakınız
kısım 42).
İnfüzyon reaksiyonu:
İnfüzyon hızına bağlı olarak bazı ciddi advers reaksiyonlar (örneğin baş ağrısı, ciltte kızarma,
hırıltı, titreme, kas ağrısı, taşikardi, hipotansiyon, bel ağrısı) önerilen infüzyon hızı takip
edilmelidir. Hastalar, infüzyon süresince olası semptomlar için izlenmeli ve gözlem altında
tutulmalıdır.
Bazı advers reaksiyonlar aşağıdaki durumlarda daha sık oluşabilir:
- yüksek infüzyon hızı,
- IgA eksikliği bulunan ya da bulunmayan hipo-ya da-agammaglobulin- anemi
hastalarında,
- İnsan normal immünoglobülinini ilk kez alan hastalarda veya nadiren insan normal
immünoglobülin ürünü değiştirildiğinde ya da önceki infüzyondan sonra uzun bir süre
geçmişse.
- Tedavi edilmemiş bir enfeksiyonu ya da altta yatan kronik inflamasyonu olan
hastalarda.
Potansiyel komplikasyonlar genellikle şu şekilde önlenebilir:
- İnsan normal immünoglobulinine duyarlı olmayan hastalarda ilk enjeksiyonda
HEPATECT CP yavaş verilmelidir (0,1 mL/kg/saat)
- Hastalar infüzyon süresince herhangi bir semptoma karşı dikkatle takip edilmelidir.
Özellikle, insan normal immünglobulini ile hiç tedavi görmemiş hastalar, diğer
immunoglobulinler ile tedaviden geçiş yapmış hastalar ya da önceki infüzyondan sonra uzun
bir ara vermiş olan hastalar, potansiyel istenmeyen etkilerin belirtilerini tespit etmek için ilk
infüzyon süresince ve ilk infüzyondan sonraki ilk saat hastanede izlenmelidir. Diğer tüm
hastalar infüzyondan sonra en az 20 dakika gözlemlenmelidir.
Advers reaksiyon durumunda, ya uygulama hızı düşürülmeli ya da infüzyon durdurulmalıdır.
Gerekli tedavi advers reaksiyonun tipine ve ciddiyetine bağlıdır.
Özellikle yüksek dozlarda uygulanıyorsa intravenöz insan immünoglobulini uygulaması şunları
gerektirir:
- insan immünoglobulini infüzyonuna başlamadan önce yeterli hidrasyon,
- İdrar çıkışının izlenmesi,
- Serum kreatin düzeylerinin izlenmesi,
- Loop diüretiklerin birlikte kullanımından kaçınılması (bakınız kısım 4.5).
Aşırı duyarlılık
Aşırı duyarlılık reaksiyonları nadirdir.
HEPATECT CP az miktarda IgA içermektedir. IgA seviyesi yetersiz olan kişilerde IgA
antikoru gelişme potansiyeli bulunur ve bu kişilerde IgA içeren kan bileşiklerinin
4uygulanmasını takiben anafilaktik reaksiyonlar görülebilir. Bu nedenle, hekimler Hepatect CP
ile tedavinin yararlarını aşırı duyarlılık reaksiyonları ile ilgili potansiyel riske karşı tartmalıdır.
Nadiren insan hepatit B immünoglobulin, anafilaktik reaksiyonla beraber kan basıncını
düşürebilir. Daha önce immünoglobulinlerle tedavileri tolere etmiş kişilerde bile böyle bir etki
ortaya çıkabilir.
Alerjik veya anafilaktik tipteki reaksiyonlardan şüphe edildiğinde, enjeksiyon hemen
kesilmelidir. Şok durumunda standart tıbbi şok tedavisi uygulanmalıdır.
Aşağıda ki yan etkiler insan normal immünoglobulininin intravenöz uygulaması (IVIg) ile
ilişkilendirilmiştir:
Tromboembolizm
Riskli hastalarda, yüksek immünoglobulin akışından kaynaklı kan viskozitesinin artmasına
bağlı, miyokart enfarktüsü, (inme dahil) serebral vasküler olay, pulmoner emboli ve derin ven
trombozu gibi tromboembolik olaylar ile IVIg uygulaması arasındaki ilişki klinik olarak
kanıtlanmıştır. Obez ve daha önceden trombotik olaylara ilişkin risk faktörü olan hastalar
(ilerlemiş yaş, hipertansiyon, diyabet, damar hastalığı veya trombotik nöbet öyküsü olan
hastalarla, edinilmiş veya kalıtsal trombofili hastalığı olan hastalar, uzun süre hareketsiz kalan
hastalar, ciddi hipovolemisi olan hastalar ve kan viskozitesini arttıran hastalığı bulunan
hastalar) hastalarda IVIg reçete edilirken ve infüzyon sırasında dikkatli olunmalıdır.
Tromboembolik advers olay riski taşıyan hastalarda IVIg ürünleri mümkün olan en düşük
infüzyon hızı ve dozunda uygulanmalıdır.
Akut renal yetmezlik
IVIg tedavisi uygulanan hastalarda akut renal yetmezlik vakaları bildirilmiştir. Birçok vakada,
önceden var olan renal yetmezlik, diyabet, hipovolemi, aşırı kilo, eş zamanlı nefrotoksik tıbbi
ürün kullanımı veya 65 yaş üzeri olma gibi risk faktörleri tanımlanmıştır.
Özellikle akut renal yetmezlik gelişmesi açısından yüksek risk grubunda olduğu düşünülen
hastalarda, renal parametreler IVIg infüzyonu uygulanmadan önce değerlendirilmeli ve uygun
aralıklarla takibi yapılmalıdır. IVIg ürünleri akut renal yetmezlik riskini taşıyan hastalarda
mümkün olan en düşük infüzyon hızı ve dozda uygulanmalıdır. Renal yetmezlik durumunda
IVIg tedavisinin sonlandırılması düşünülmelidir.
Yardımcı madde olarak sükroz, glikoz ve maltoz içeren ruhsatlı IVIg ürünlerinin birçoğunun
kullanımı ile akut böbrek yetmezliği ve böbrek disfonksiyonu raporları ile ilişkilendirilmiş olsa
da bu tür vakalara ait toplam sayı içerisinde stabilizatör olarak sükroz içerenler toplam sayıda
orantısız paya sahiptir.
Risk altındaki hastalarda bu yardımcı maddeleri içermeyen IVIg ürünlerinin kullanılması
düşünülebilir. HEPATECT CP sükroz, glikoz veya maltoz içermemektedir.
Aseptik Menenjit Sendromu (AMS)
IVIg tedavisi ile birlikte aseptik menenjit sendromunun da görüldüğü rapor edilmiştir.
Sendrom genellikle, IVIg tedavisini izleyen birkaç saat ile iki gün içerisinde başlar. Beyin
omurilik sıvısı çalışmaları, çoğunlukla granülositik serilerden, mm3 başına birkaç bin
hücreye kadar pleositozla ve birkaç yüz mg/dL' ye kadar artan protein düzeyleri ile
sıklıkla pozitif iken, kültür sonuçları negatiftir. AMS, IVIg tedavisinin yüksek dozları(2g/kg)
ile ilişkili olarak daha sık ortaya çıkabilir.
5Menenjite yol açan diğer nedenleri belirlemek için bu tür semptom ve işaretleri gösteren
hastalar üzerinde serebrospinal sıvı (CSF) çalışmaları da içeren kapsamlı bir nörolojik
inceleme yürütülmelidir.
IVIg tedavisinin kesilmesi birkaç gün içerisinde AMS’de sekelsiz bir iyileşme ile
sonuçlanmıştır.
Hemolitik anemi
IVIg ürünleri, hemolizinler gibi davranabilen kan grubu antikorları içerebilir ve pozitif direkt
antiglobülin reaksiyonuna (Coomb’s testi) ve nadiren hemolize neden olan kırmızı kan
hücrelerinin immünglobülinle in vivo kaplanmasına yol açar. IVIg terapisini takiben kırmızı
kan hücre (RBC) sekestrasyonundaki artışa bağlı olarak hemolitik anemi gelişebilir. IVIg
alıcıları, hemolize ait klinik belirti ve semptomlar açısından izlenmelidir (bkz. bölüm 4.8.)
Nötropeni/Lökopeni:
IVIg ile tedaviden sonra nötrofil sayısında geçici azalma ve/veya bazen ciddi olabilen nötropeni
atakları raporlanmıştır. Bu tipik olarak IVIg uygulamasından sonraki saatler veya günlerde
içerisinde görülür ve 7 ila 14 gün içinde kendiliğinden düzelir.
Transfüzyon ile ilişkili akut akciğer hasarı (TRALI):
IVIg alan hastalarda, akut kardiyojenik olmayan akciğer ödemi [Transfüzyon ile ilişkili akut
akciğer hasarı (TRALI)] ile ilgili bazı raporlar vardır. TRALI, şiddetli hipoksi, dispne, hızlı
solunum, siyanoz, ateş ve hipotansiyon ile karakterizedir. Tipik olarak TRALI’nin semptomları
transfüzyon sırasında ya da transfüzyondan sonraki 6 saat içinde, sıklıkla da 1-2 saat içinde
gelişir. Bu nedenle, IVIg alıcıları izlenmeli ve pulmoner advers reaksiyon olması durumunda
IVIg infüzyonu derhal durdurulmalıdır. TRALI, acil yoğun bakım ünitesi yönetimi gerektiren
potansiyel olarak hayatı tehdit edici bir durumdur.
4.5. Diğer tıbbi ürünler ile etkileşimler ve diğer etkileşim şekilleri
Zayıflatılmış canlı aşılar
İmmünoglobülin kullanımı kızamık, kabakulak, kızamıkçık ve suçiçeği gibi zayıflatılmış canlı
virüs aşılarının etkinliğini en az 6 haftadan 3 aya kadar olan süre boyunca azaltabilir. Bu
ürünün uygulanmasından sonra zayıflatılmış canlı virüs aşıları ile aşılama için 3 ay süre
geçmelidir. Kızamıkta bu süre 1 yıla kadar uzayabilir. Bu nedenle kızamık aşısı uygulanan
hastanın antikor durumu kontrol edilmelidir.
Serolojik testlerle etkileşim
İmmünoglobülin uygulamasından sonra, hastanın kanındaki pasif olarak uygulanmış
antikorların geçici olarak yükselmesi, serolojik testlerden yanlış pozitif sonuçların elde
edilmesine neden olabilir. Antikorların, A, B, D gibi eritrosit antijenlerine pasif transmisyonu,
kırmızı hücre antikorları (örneğin antiglobulin testi Coombs) için uygulanan bazı serolojik
testlerle etkileşime neden olabilir.
Loop diüretikleri
Loop diüretiklerinin eş zamanlı kullanımından kaçınılmalıdır.
Özel popülasyona ilişkin ek bilgiler:
Pediyatrik popülasyon:
Erişkinler için bahsi geçen etkileşimlerin pediyatrik popülasyonda da görülmesi beklenebilir.
64.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Bilinen olumsuz bir etkisi bulunmamaktadır.
Gebelik dönemi:
HEPATECT CP’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim / ve-veya/
doğum sonrası gelişim üzerindeki etkiler bakımından yetersizdir (bkz. Kısım 5.3). İnsanlara
yönelik potansiyel risk bilinmemektedir. Gerekli olmadıkça gebelik döneminde
kullanılmamalıdır.
Bu tıbbi ürünün insanlarda gebelik sırasında kullanım için güvenliliği kontrollü klinik
çalışmalarda belirlenmemiştir bu nedenle, gebe kadınlara ve emziren annelere verilirken
mutlaka dikkatli olunmalıdır. İntravenöz immünoglobulin G ürünlerinin plasentadan geçtiği, bu
geçişin üçüncü trimester süresince arttığı gösterilmiştir.
İmmünoglobülinlerle gerçekleştirilen klinik deneyler, gebelik esnasında fetus ya da yeni doğan
üzerinde zararlı etkiler beklenmediğini düşündürmektedir.
Laktasyon dönemi:
İmmünoglobulinler anne sütüne geçer. Ancak emzirilen yenidoğan/bebek üzerinde herhangi bir
olumsuz etki öngörülmemektedir.
Üreme Yeteneği/ Fertilite:
İmmünoglobulinlerle edinilen klinik deneyim, fertilite üzerinde herhangi bir zararlı etkinin
beklenmediğini düşündürmektedir.
4.7. Araç ve makine kullanımı üzerindeki etkiler
HEPATECT CP’nin araç ve makine kullanma yeteneği üzerinde küçük bir etkisi vardır. Tedavi
sırasında advers reaksiyonlar yaşayan hastalar araç ve makine kullanmadan önce bu advers
reaksiyonların ortadan kalkmasını beklemelidir.
4.8. İstenmeyen etkiler
Güvenlik profilinin özeti
İnsan normal immünoglobulinlerinin sebep olduğu advers ilaç reaksiyonları (azalan sıklıkta)
aşağıdakileri kapsamaktadır (ayrıca bakınız kısım 4.4):
 Titreme, baş ağrısı, baş dönmesi, yüksek ateş, kusma, alerjik reaksiyonlar, artralji, bulantı,
düşük tansiyon ve orta şiddette sırt ağrısı,
 Başta A, B ve AB kan grubuna mensup olanlar olmak üzere hastalarda reversibl hemolitik
reaksiyonlar ve (nadiren) transfüzyon gerektiren hemolitik anemi,
 (seyrek) ani tansiyon düşüşü, ve hasta önceki uygulamaya aşırı duyarlılık göstermemiş olsa
bile münferit anafilaktik şok vakaları,
 (seyrek) geçici kutanöz reaksiyonlar (kutanöz lupus eritematozus dahil-bilinmeyen sıklıkta),
 (çok seyrek) Miyokard enfarktüsü, inme, pulmoner emboli ve derin ven trombozu gibi
tromboembolik reaksiyonlar,
 reversibl aseptik menenjit vakaları,
 serum kreatinin seviyelerinde artış ve/veya akut renal yetmezlik,
 transfüzyonla ilişkili Akut Akciğer Hasarı (TRALI) vakaları.
7İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Klinik çalışmalarda gözlemlenen advers reaksiyonlar:
Hepatect CP ile gerçekleştirilmiş dört klinik çalışmada advers reaksiyon gözlemlenmemiştir.
Pazarlama sonrası deneyim ve gözleme dayalı çalışmalardan elde edilen advers ilaç reaksiyonları (
sıklıklar bilinmiyor – mevcut verilerden hareketle tahmin edilemiyor):
Bağışıklık sistemi hastalıkları:
Bilinmiyor: Anafilaktik şok, aşırı duyarlılık
Sinir sistemi hastalıkları:
Bilinmiyor: Baş ağrısı, baş dönmesi
Kardiyak hastalıkları:
Bilinmiyor: Taşikardi
Vasküler hastalıkları:
Bilinmiyor: Hipotansiyon
Gastrointestinal hastalıkları:
Bilinmiyor: Mide bulantısı
Deri ve deri altı doku hastalıkları:
Bilinmiyor: Deri reaksiyonları, döküntü, şiddetli kaşıntı
Genel bozukluklar ve uygulama bölgesine ilişkin hastalıkları: Ateş, halsizlik
Bulaşıcı ajanlarla ilgili güvenlik bilgisi için Bölüm 4.4’e bakınız.
Pediyatrik popülasyon
Pediyatrik popülasyondaki advers reaksiyonların sıklığı, cinsi ve şiddetinin erişkinlerle aynı
olması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. ( www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99 ).
4.9. Doz aşımı ve tedavisi
Doz aşımı, özellikle yaşlı hastalar ve kardiyak ya da renal yetmezlikli hastalar da dahil risk
altındaki hastalarda aşırı sıvı yüklemesine ve hiperviskoziteye neden olabilir (bkz Bölüm 4.4).
85. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmün sera ve immünoglobülinler/ spesifik immünoglobülinler/
Hepatit B immünoglobülin :
ATC Kodu: J06BB04
HEPATECT CP başta IgG olmak üzere, spesifik HBs-antijen antikorları içerir.
IgG alt sınıf dağılımı, insan plazmasındaki oranlara oldukça yakındır.
5.2. Farmakokinetik özellikler
Genel özellikler
Emilim
Hepatit B insan immünoglobülini, intravenöz uygulandığı için emilim gerekmemektedir.
Dağılım
İntravenöz kullanım için insan Hepatit B immünoglobulin’in biyoyararlılığı tam ve anidir. IgG
plazma ve damar dışı sıvı arasında hızla dağılır.
Biyotransformasyon
IgG ve IgG-kompleksleri retiküloendotel sistemindeki hücrelerde parçalanır.
Eliminasyon
HEPATECT CP’ nin yarı ömrü yaklaşık 22 gündür. Yarı ömrü süresi hastadan hastaya
değişiklik gösterir.
Doğrusallık/ Doğrusal olmayan durum:
Veri mevcut değildir.
5.3. Klinik öncesi güvenlilik verileri
İmmünoglobülinler, insan vücudunun normal bileşenleridir. Tekrarlanan doz toksisite testleri
ve embriyofetal toksisite çalışmaları, antikorların indüksiyonu ve antikorlarla etkileşimden
dolayı uygulanamamaktadır. Ürünün, yeni doğanın immün sistemi üzerindeki etkileri henüz
araştırılmamıştır.
Klinik deneyimler, immünoglobülinlerin tümörojenik ve mutajenik etkileriyle ilgili bir ipucu
sağlamadığından, özellikle heterolog türlerde deneysel çalışmalar gerekli görülmemektedir.
6. FARMASÖTİK ÖZELLİKLER
6.1. Yardımcı maddelerin listesi
Glisin, enjeksiyonluk su.
6.2. Geçimsizlikler
Bu tıbbi ürün, diğer tıbbi ürünlerle veya diğer IVIg ürünleriyle karıştırılmamalıdır.
Elektrolit konsantrasyonuya da pH değerindeki değişiklikler proteinlerin presipitasyonu veya
denatürizasyonu ile sonuçlanacağından, HEPATECT CP çözeltisine diğer bir preparat ilave
edilmemelidir.
6.3. Raf ömrü
24 ay.
96.4. Saklamaya yönelik özel tedbirler
Buzdolabında saklanmalıdır (2°C-8°C). Dondurulmamalıdır. Donmuş ürünler çözülüp
kullanılmamalıdır.
Ürün, dış karton paketi içinde saklanmalıdır.
6.5. Ambalajın niteliği ve içeriği
HEPATECT CP, kauçuk tıpa ve kapaklı (alüminyum) flakonlar (Tip II cam) içinde sunulan
kullanıma hazır infüzyonluk çözeltidir:
40 mL çözelti içinde 2000 IU’luk flakonlar
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
Çözelti, kapak açıldıktan hemen sonra uygulanmalıdır.
Ürün, kullanmadan önce oda sıcaklığına getirilmelidir. Çözelti berrak ya da hafif opalesan ve
renksizden açık sarıya görünümünde olmalıdır. Bulanık ya da tortular oluşmuş çözeltileri
kullanmayınız.
7. RUHSAT SAHİBİ
Kansuk Laboratuarı San.ve Tic. A.Ş.
Yassıören Mahallesi Fırat Sk. No: 14/1 Arnavutköy/İSTANBUL
Tel: 0 212 592 15 76
Faks: 0 212 580 37 72
8. RUHSAT NUMARASI
2022/179
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 01.04.2022
Ruhsat yenileme tarihi:
10. KÜB’ÜN YENİLENME TARİHİ
10