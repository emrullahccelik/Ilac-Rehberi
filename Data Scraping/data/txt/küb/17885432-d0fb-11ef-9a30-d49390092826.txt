KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİRGAN %0,15 Göz Jeli
2. KALİTATİF VE KANTİTATİF BİLEŞİM
1 g göz jelinde;
Etkin madde:
Gansiklovir 1,5 mg
Yardımcı madde(ler):
Benzalkonyum klorür 75 mcg
Yardımcı maddeler için 6.1’e bakınız.
3. FARMASÖTİK FORM
Göz jeli
Renksiz opak jel, steril
4. KLİNİK ÖZELLİKLER
4.1. Terapötik endikasyonlar
VİRGAN akut herpetik keratit tedavisinde (dendritik ve coğrafi ülser) kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Tam kornea reepitelizasyonuna kadar, tedavi edilecek gözün alt konjonktival kesesine günde 5
kez 1 damla olarak uygulanır. İyileşme sonrası 7 gün süreyle günde 3 kez 1 damla olarak
uygulanır.
Tedavi süresi genellikle 21 gündür.
Uygulama şekli:
Enfekte olmuş gözün alt konjonktival kesesine, oküler damlatma yoluyla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik etkisi olmadığından herhangi bir önlem gerekmemektedir.
Pediyatrik popülasyon:
18 yaşın altındaki çocuklarda kullanımıyla ilgili yapılmış spesifik çalışmalar olmadığından,
1VİRGAN’ın bu hasta grubunda kullanımı önerilmez.
Geriyatrik popülasyon:
Yaşlılardaki doz, yetişkinler ile aynıdır (Bkz. Pozoloji/uygulama sıklığı ve süresi bölümü).
Klinik çalışmalarda, 85 yaşına kadar olan hastalar tedavi edildiğinden ve belirgin bir sağlık
sorunu gözlenmediğinden yaşlılarda doz ayarlaması gerekmemektedir.
4.3. Kontrendikasyonlar
VİRGAN gansiklovire, asiklovire ya da içerdiği diğer yardımcı maddelerden birine aşırı
duyarlılığı olanlarda kullanılmamalıdır.
4.4. Özel kullanım uyarıları ve önlemleri
Bu ilaç sitomegalovirüs (CMV) retina enfeksiyonlarının tedavisinde endike değildir. Diğer viral
keratokonjunktivit tiplerindeki etkililiği kanıtlanmamıştır. İmmün sistemi baskılanmış kişilerde
yapılmış spesifik klinik çalışmalar bulunmamaktadır.
VİRGAN her bir damla jelde, 0,075 mg/g’a karşılık gelen 2,625 mikrogram benzalkonyum
klorür içerir. Benzalkonyum klorür gözde iritasyona sebep olabilir. Yumuşak kontakt lenslerle
temasından kaçınınız. Uygulamadan önce kontakt lensi çıkartınız ve lensi takmak için en
azından 15 dakika bekleyiniz. Benzalkonyum klorür’ün yumuşak kontakt lenslerin renklerinin
bozulmasına neden olduğu bilinmektedir.
Benzalkonyum klorür, özellikle göz kuruluğunda veya kornea bozukluklarında, gözde
irritasyona neden olabilir. Hastalar bu ilacı kullandıktan sonra gözde anormal his, batma veya
ağrı hissedelerse bir doktora danışmaları konusunda yönlendirilmelidir.
4.5 Diğer tıbbi ürünler ile etkileşimler ve diğer etkileşim şekilleri
Birden fazla topikal oftalmik ilaç kullanımı durumunda, ilaçlar en az 15 dakikalık aralıkla
uygulanmalıdır. VIRGAN Göz Jeli, uygulanan son ilaç olmalıdır.
Oftalmik kullanımın ardından genel dolaşıma geçen gansiklovir miktarı düşük olmasına
rağmen, ilaç etkileşimi riski göz ardı edilemez. Sistemik olarak uygulanan gansiklovir ile
etkileşim gözlemleniştir:
Gansiklovirin plazma proteinlerine bağlanma oranı yalnızca yaklaşık %1-2 olup, bağlanma
bölgesinden uzaklaştırmayı içeren ilaç etkileşimleri beklenmemektedir.
Kemik iliği, spermatogeni ve germinal cilt katmanları ve gastrointestinal mukoza gibi hızlı
şekilde bölünebilen hücre popülasyonun replikasyonunu inhibe eden ilaçlar, gansiklovir
tedavisinden önce ve sonra eş zamanlı olarak kullanıldığında kombine ilave toksik etkiler
oluşturabilir. Dapson, pentamidin, flusitozin, vinkristin, vinblastin, adriamisin, amfoterisin
B, trimetoprim/sülfa kombinasyonları ya da diğer nükleozid analogları gibi ilaçlarla eş zamanlı
kullanımda ilave toksisite görülmesi olasılığından ötürü, gansiklovir tedavisi ile kombinasyon
uygulaması yalnızca potansiyel yararların risklerden fazla olduğu durumlarda kullanılmalıdır.
Zidovudin ve gansiklovir nötropeniye neden olabileceğinden, bu iki ilacın gansiklovir ile
indüksiyon tedavisi sırasında eş zamanlı olarak uygulanmaması önerilmektedir. İdame
gansiklovir tedavisi + önerilen dozda zidovudin, bugüne kadar incelenen çoğu hastada
şiddetli nötropeniye neden olmuştur.
2Eş zamanlı olarak gansiklovir ve imipenem-silastin uygulanan hastalarda jeneralize nöbetler
bildirilmiştir.
Probenesid ve renal tübüler sekresyonu ya da rezorbsiyonu inhibe eden diğer ilaçlar,
gansiklovirin renal klirensini düşürebilir ve gansiklovirin plazma yarı ömrünü arttırabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
Geriyatrik popülasyon
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda tedavi sırasında ve tedavi sonlandıktan sonra altı
ay boyunca kontraseptif önlemler kullanılmalıdır. Hayvan çalışmalarındaki genotoksik etkiler
sebebiyle VİRGAN alan erkek hastalara, tedavi sırasında ve tedavi sonlandıktan sonra üç ay
boyunca, lokal doğum kontrol önlemi almaları (prezervatif kullanımı gibi) önerilmektedir.
Gebelik dönemi
VİRGAN’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
kısım 5.3). İnsanlara yönelik potansiyel risk bilinmemektedir.
Bu sebeple gebelik sırasında kullanımı alternatif tedavinin olmadığı durumlar hariç
önerilmemektedir.
Laktasyon dönemi
VİRGAN’ın güvenlilik değerlendirilmesi için laktasyon sırasında kullanıma ilişkin yeterli
deneyim mevcut değildir. Bu sebeple laktasyon sırasında kullanımı alternatif tedavinin olmadığı
durumlar hariç önerilmemektedir.
Üreme yeteneği/Fertilite
Gansiklovir ile oral ya da intravenöz uygulamayla yapılan hayvan çalışmalarında teratojenisite
ve fertilite üzerinde etkiler gözlemlenmiştir. Ayrıca, gansiklovir düşük güvenlilik marjiniyle
genotoksisite potansiyeli göstermiştir (Bkz Bölüm 5.3).
4.7. Araç ve makine kullanımı üzerindeki etkiler
Hastalar, uygulama sırasında herhangi bir görsel rahatsızlık oluşması durumunda araç veya
makine kullanmaktan kaçınmalıdır.
34.8. İstenmeyen etkiler
VİRGAN ile yapılan dört klinik çalışma (üç faz IIB çalışması ve bir faz III çalışması) sırasında
aşağıdaki istenmeyen etkiler raporlanmıştır.
İstenmeyen etkiler aşağıdaki sıklık derecelerine göre sıralanmıştır:
Çok yaygın (³1/10); yaygın (³1/100 ila <1/10); yaygın olmayan (³1/1.000 ila <1/100);
seyrek (³1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Göz hastalıkları
Çok yaygın : Geçici yanma ya da batma hissi, göz rahatsızlığı, bulanık görme
Yaygın : Yüzeyel punktat keratit, konjuktuval hiperemi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Pratikte, 500-1000 mg’lık günlük i.v. yetişkin dozuna kıyasla 5 g’lık bir tüp, 7,5 mg
gansiklovir içerdiğinden, kazara oral yoldan alınmasından kaynaklanan herhangi bir advers
olay riski bulunmamaktadır.
Çok düşük bir ihtimal de olsa doz aşımı vakalarında, ilaç plazma düzeylerinin azaltılmasında
diyaliz ve hidratasyon yararlı olabilir.
Oldukça yüksek tekli intravenöz gansiklovir dozlarının (500mg/kg) uygulandığı hayvanlarda
görülen toksik manifestasyonlar, emezis, hipersalivasyon, anoreksi, kanlı ishal, inaktivite,
sitopeni, anormal karaciğer fonksiyonu testleri ve BUN, testiküler atrofi ve ölüm vakalarını
içermiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Duyu organları, Oftalmolojikler, Antiinfektif ilaçlar, Antiviral ilaçlar
ATC kodu: S01AD09
VİRGAN, hidrofilik polimer bazlı, transparan sulu bir jelde %0.15 gansiklovir
formülasyonudur.
Gansiklovir, 9-(1,3-dihidroksi-2-propoksimetil)guanin ya da DHPG, in vivo ve in vitro
koşullarda, herpes simpleks tip 1 ve 2 (HSV), sitomegalovirüs (CMV), Epstein-Barr virüsü
(EBV), herpes zoster (HZV) gibi herpes grubu virüsleri de içeren virüslerin replikasyonunu
inhibe eden geniş spektrumlu bir virüstatik ajandır.
4Etki mekanizması
Herpes simpleks virüsünün oküler klinik izolatlarındaki gansiklovirin in vitro ortalama etkin
dozu (ED50), ortalama 0,23 mcg/ml’dir (0,06 – 0,50).
Gansiklovir, çeşitli adenovirüs serotiplerinin replikasyonunu in vitro olarak inhibe etmektedir.
ED50, oftalmolojide en sık görülenler olan Ad8 ve Ad 19 için 1,8 - 4,0 mcg/ml’dir.
Herpetik virüsler, gansikloviri trifosfat türevine fosforilize eden konak hücrelerde bir ya da
birden çok hücresel kinaz indükler. Bu fosforilasyon, enfekte olmayan hücrelerdeki
gansiklovir- trifosfat konsantrasyonları 10 kat daha az olduğundan, çoğunlukla enfekte
hücrelerde gerçekleştirilmektedir.
Gansiklovir-trifosfat antiviral bir ajan olarak, viral DNA sentezini iki şekilde inhibe ederek
etkisini göstermektedir: Viral DNA-polimerazların kompetitif inhibisyonu ve elongasyonunu
bloke etme etkisine sahip viral DNA’ya doğrudan kaynaşma.
5.2. Farmakokinetik özellikler
Genel özellikler
Emilim:
Tavşanlarla yapılan oküler farmakokinetik çalışmaları, gansiklovirin korneaya ve anterior
göz segmentine hızlı ve anlamlı penetrasyonunu göstermiştir; bu da birkaç saat boyunca etkin
antiviral konsantrasyonlardan daha yüksek konsantrasyonlar oluşmasını sağlamıştır. Aslında,
bir damla gansiklovir jelin uygulanmasının ardından, korneada (17mcg/g), konjunktivada (160
mcg/g), aköz hümörde (1 mcg/g) ve iris/siliyer cisimde (4 mcg/g) ölçülen gansiklovir
konsantrasyonları (C ), 4 saatten uzun bir sürede herpers simpleks virüsleri 1 ve 2’nin
maks
inhibitör konsantrasyonlarından (< 0,5 mcg/ml) daha yüksekti.
Herpetik keratit görülen tavşanlarda 12 gün boyunca günde 4 kez tekrarlı damlatma,
plazmada gansiklovir birikimine yol açmamaktadır.
İnsanlarda, yüzeysel herpetik keratit tedavisi sırasında 11 ila 15 gün süreyle günde 5 kez
tekrarlı olarak oküler damlatma sonrasında, hassas analitik yöntem (nicelik sınırı:0,005
mcg/ml) ile belirlenen plazma düzeyleri çok düşüktür: Bir saat boyunca 5 mg/kg’lık i.v
infüzyonu takiben oluşan düzeylerden 640 kat daha düşük olan ortalama 0,013 mcg/ml (0
- 0,037).
Gansiklovirin oral biyoyararlanımı, tok karnına alındığında yaklaşık %6’dır. Gansiklovirin
yarı ömrü 2,9 saat ve sistemik klirensi de 3,64 ml/dak/kg olup başlıca atılım yolu değişime
uğramamış ilacın glomeruler filtrasyonu aracılığıyla gerçekleşmektedir.
Dağılım:
Dağılım hakkında herhangi bir bilgi bulunmamaktadır.
Biyotransformasyon:
Oküler yolla metabolizasyonu hakkında herhangi bir bilgi bulunmamaktadır.
5Eliminasyon:
Eliminasyon hakkında herhangi bir bilgi bulunmamaktadır.
Doğrusallık/Doğrusal olma ya n durum:
Doğrusallık/Doğrusal olmayan durum konusunda veri bulunmamaktadır.
Hastalardaki karakteristik özellikler
Farklı hasta gruplarıyla ilgili veri bulunmamaktadır.
5.3. Klinik öncesi güvenlilik verileri
Karsinojenik ve mutajenik potansiyel:
Hayvanlardaki karsinojenik etkiler sadece VİRGAN ile tedavi edilen hastaların sistemik
maruziyetinin 50 katı ile uzun süreli sistemik maruziyetten sonra (oral olarak 20 mg/kg)
görülmüştür.
Gansiklovir yalnızca beş farklı tip genotoksisite tayininin üçünde pozitifti. Pozitif sonuçlar, en
hassas tayinde (fare lenfoma) VİRGAN ile tedavi edilen hastalarda sistemik maruziyetin 7.500
katında ve fare mikronukleus tayininde VİRGAN ile oküler tedavi sırasında plazma
seviyelerinin 15.000 katına karşılık gelen 50 mg/kg/iv'de elde edildi.
Üreme, fertilite:
Hayvanlarda gansiklovir ile yapılan intravenöz ve oral çalışmalar, testiküler ve over
baskılanmasına neden olarak fertiliteyi etkilemiştir. Erkek üreme sisteminde toksisite,
VİRGAN ile tedavi edilen hastaların sistemik maruziyetinin köpeklerde 12 kat, farelerde 19 kat
sistemik maruziyetinden sonra meydana gelmiştir. VİRGAN hastalarının sistemik
maruziyetinin 60 katında erkek farelerde üreme performans bozukluğu bulunmuştur. Dişi
farelerin üreme performans bozukluğu, VİRGAN ile tedavi edilen hastaların sistemik
maruziyetinin 3000 katında meydana gelmiştir. Gansiklovir, 36 mg/kg’lık günlük intravenöz
dozlarda gelişmekte olan fare fetüsleri üzerinde herhangi bir etki oluşturmamış fakat 108
mg/kg’lık günlük dozlarda maternal/fötal toksisite ve embriyo ölümüne yol açmıştır.
Tavşanlarda teratojenik etkiler, VİRGAN ile tedavi edilen hastalarda sistemik maruziyetinin
100 katında meydana gelmiştir.
Oküler toksisite:
Günde 5 uygulama ile tavşanlarda 28 gün boyunca VİRGAN'ın oküler kullanımı herhangi bir
lokal veya sistemik toksik etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Karbomer (Karbopol 974P)
Sorbitol
Sodyum hidroksit
Benzalkonyum klorür
6Saf su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
Açılmadan önce: 36 ay
Açıldıktan sonra: 1 ay
6.4 Saklamaya yönelik özel tedbirler
25°C’nin altındaki oda sıcaklığında ve ambalajında saklanır.
6.5 Ambalajın niteliği ve içeriği
Burgulu polietilen kapaklı, LDPE/kopolimer/Al/kopolimer/HDPE tüp 5 g jel içerir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler veya atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Thea Pharma İlaç Tic. Ltd. Şti.
Hakkı Yeten Cad. Selenium Plaza No:10 K:21
Fulya, Beşiktaş, İstanbul
8. RUHSAT NUMARASI
135/55
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.02.2013
Ruhsat yenileme tarihi:
10. KÜB’ÜN YENİLENME TARİHİ
7