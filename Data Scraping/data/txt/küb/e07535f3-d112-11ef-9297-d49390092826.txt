KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİMENDAN® 12.5 mg/5 ml I.V. infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Konsantre çözeltinin her mL’si 2,5 mg levosimendan içerir.
Her 5 mL’lik flakon 12,5 mg levosimendan içerir.
Yardımcı maddeler:
Etanol (susuz) 785 mg/mL
Yardımcı maddeler için 6.1’e bakınız.
3. FARMASÖTİK FORM
İnfüzyon çözeltisi hazırlamak için konsantre çözelti.
Konsantre çözelti, kullanmadan önce seyreltilmesi gereken berrak, sarı veya turuncu renkte bir
çözeltidir.
4. KLİNİK ÖZELLİKLER
4.1 Terapötik endikasyonlar
SİMENDAN konvansiyonel tedavinin yeterli olmadığı ve inotropik desteğin uygun görüldüğü
durumlarda akut dekompanse şiddetli kronik kalp yetmezliğinin (ADHF) kısa dönem tedavisinde
endikedir (bkz. Bölüm 5.1).
4.2 Pozoloji ve uygulama şekli
Pozoloji / Uygulama sıklığı ve süresi
SİMENDAN, sadece klinik kullanıma mahsustur. Uygulama, inotropik ajanların kullanımı için
yeterli izleme imkanları ve uzmanlığı olan hastanelerde yapılmalıdır.
Pozoloji
Tedavinin dozu ve süresi, her hastanın klinik durumuna ve verdiği cevaba göre ayarlanmalıdır.
Tedaviye 10 dakikalık bir süre içinde infüzyonla verilen 6-12 (mikrogram/kg yükleme dozu ile
başlanmalı ve bunu 0,1 mikrogram/kg/dak dozdaki sürekli infüzyon takip etmelidir (Bkz. Bölüm
5.1.)
İnfüzyonun başlangıcında hastalara, 6 mikrogram/kg’lık düşük yükleme dozu ile birlikte IV
vazodilatör veya inotroplar ya da her ikisi ile birlikte uygulanması önerilir.
1/15Bu sınırlar içerisindeki yüksek yükleme dozu daha güçlü bir hemodinamik etki oluşturur, ancak
yanı sıra daha yüksek bir geçici yan etki insidansını da beraberinde getirebilir.
Hastanın yükleme dozuna veya 30-60 dakika içerisinde doz ayarlamasına verdiği cevap
değerlendirilmelidir. Eğer cevap aşırı olursa (hipotansiyon, taşikardi) infüzyon hızı 0,05
mikrogram/kg/dak olarak azaltılabilir veya infüzyon kesilebilir (Bkz. Bölüm 4.4.). Eğer başlangıç
dozu tolere edilirse ve daha fazla bir hemodinamik etki gerekli görülürse infüzyon hızı 0,2
mikrogram/kg/dak olacak şekilde artırılabilir.
Ciddi kronik kalp yetersizliğinin akut dekompansasyonu durumunda tavsiye edilen infüzyon süresi
24 saattir. SİMENDAN infüzyonunun kesilmesinden sonra herhangi bir tolerans gelişmesi olayı
veya rebound fenomeni işareti gözlenmemiştir. Hemodinamik etkiler en az 24 saat devam eder ve
24 saatlik bir infüzyon sonrası 9 güne kadar gözlenebilir (Bkz. Bölüm 4.4, 4.5 ve 5.1).
Uygulama sıklığı ve süresi:
SİMENDAN’in tekrarlanan uygulaması konusunda deneyimler sınırlıdır. Digoksin hariç inotropik
ajanları içeren vazoaktif ajanlarla birlikte kullanımı ile ilgili deneyimler sınırlıdır. REVIVE
programında, tedavi başlangıcındaki vazoaktif ajanlarla birlikte daha düşük yükleme dozu (6
mikrogram/kg) uygulanmıştır.
Uygulama şekli:
SİMENDAN uygulanmadan önce seyreltilmelidir (Bkz. Bölüm 6.6). Seyreltme işlemi %5 glikoz
çözeltisi ile yapılır.
İnfüzyon sadece intravenöz kullanım içindir ve periferal veya merkezi yol uygulanabilir.
Tedavinin izlenmesi
En son tıbbi deneyimlere bağlı olarak; tedavi süresince EKG, kan basıncı ve kalp atım hızı
izlenmeli ve idrar miktarı ölçülmelidir. İnfüzyonun bitimini müteakip en az 3 gün süreyle veya
hastanın klinik olarak stabilize olmasına kadar bu parametrelerin izlenmesi tavsiye edilir (Bkz.
Bölüm 4.4.).
Hafif veya orta şiddette böbrek veya karaciğer bozukluğu olan hastalarda bu izlemenin 5 gün
boyunca sürdürülmesi tavsiye olunur.
Özel popülasyonlara ilişkin ek bilgiler:
Böbrek yetmezliği:
SİMENDAN hafif ile orta şiddette böbrek bozukluğu olan hastalarda dikkatli kullanılmalıdır.
SİMENDAN ciddi böbrek yetmezliği olan hastalarda (kreatinin klerensi <30 mL/dak)
kullanılmamalıdır (Bkz. Bölüm 4.3, 4.4 ve 5.2).
2/15Karaciğer yetmezliği:
SİMENDAN hafif ile orta şiddette karaciğer yetmezliği olan hastalarda dikkatli kullanılmalıdır,
ancak bu hastalarda doz ayarlaması gerekli değildir. SİMENDAN ciddi karaciğer yetmezliğinde
kullanılmamalıdır (Bkz. Bölüm 4.3, 4.4, ve 5.2).
Pediyatrik popülasyon:
SİMENDAN çocuklara ve 18 yaş altındaki gençlere uygulanmamalıdır (Bkz. Bölüm 4.4 ve 5.2).
Geriyatrik popülasyon:
Yaşlı hastalar için doz ayarlaması gerekli değildir.
Aşağıdaki tablo, 0,05 mg/mL’lik SİMENDAN infüzyon preparatı için yükleme ve idame infüzyon
dozları için detaylı infüzyon hızlarını vermektedir.
Yükleme dozu, 10 dakikalık
infüzyon hızı üzerinden Sürekli infüzyon hızı (mL/saat)
Hasta aşağıda verilmiştir (mL/saat)
ağırlığı 6 12
0,05 0,1 0,2
(kg) mikrogram/kg’ mikrogram/kg’
mikrogram mikrogram mikrogram
lık yükleme lık yükleme
/kg/dak /kg/dak /kg/dak
dozu dozu
40 29 58 2 5 10
50 36 72 3 6 12
60 43 86 4 7 14
70 50 101 4 8 17
80 58 115 5 10 19
90 65 130 5 11 22
100 72 144 6 12 24
110 79 158 7 13 26
120 86 173 7 14 29
Aşağıdaki tablo, 0,025 mg/mL’lik SİMENDAN infüzyon preparatı için yükleme ve idame
infüzyon dozları için detaylı infüzyon hızlarını vermektedir.
Yükleme dozu, 10 dakikalık infüzyon
hızı üzerinden aşağıda verilmiştir Sürekli infüzyon hızı (mL/saat)
Hasta
(mL/saat)
ağırlığı
6 12 0,05 0,1 0,2
(kg)
mikrogram/kg’lık mikrogram/kg’lık mikrogram mikrogram mikrogram
yükleme dozu yükleme dozu /kg/dak /kg/dak /kg/dak
40 58 115 5 10 19
50 72 144 6 12 24
3/1560 86 173 7 14 29
70 101 202 8 17 34
80 115 230 10 19 38
90 130 259 11 22 43
100 144 288 12 24 48
110 158 317 13 26 53
120 173 346 14 29 58
4.3 Kontrendikasyonlar
- Etkin madde ya da yardımcı maddelerinden herhangi birine karşı aşırı duyarlılığı olanlarda,
- Ventriküle kan dolumunu veya çıkışını ya da her ikisini de etkileyen belirgin mekanik
engellerde,
- Ciddi böbrek yetmezliğinde (kreatinin klerensi <30 mL/dak),
- Ciddi karaciğer yetmezliğinde,
- Ciddi hipotansiyon ve taşikardide (Bkz. Bölüm 4.3, 4.4, ve 5.2),
- Torsade de pointes geçmişi olanlarda kontrendikedir.
4.4 Özel kullanım uyarıları ve önlemleri
Levosimendan’ın başlangıçtaki hemodinamik etkisi, sistolik ve diyastolik kan basıncında azalmaya
sebep olabilir. Bu nedenle; levosimendan ile tedavi öncesinde düşük sistolik veya diyastolik basıncı
olan hastalarda ya da hipotansiyon açısından risk taşıyan hastalarda dikkatle kullanılmalıdır.
Bu tür hastalar için daha tedbirli bir doz rejimi önerilir. Hekimler, duruma ve hastanın cevabına
göre tedavi süresini ve dozu ayarlamalıdır (Bkz. Bölüm 4.3, 4.4, ve 5.1)
Ciddi hipovoleminin, levosimendan infüzyonundan önce düzeltilmesi gerekmektedir. Eğer kan
basıncı veya kalp hızında aşırı değişme gözlenirse, infüzyon hızı azaltılmalı veya kesilmelidir.
Bütün hemodinamik etkilerin tam olarak devam etme süresi belirlenmemiştir, hemodinamik etkiler
genellikle 7-10 gün sürer. Bu durum kısmen, maksimum plazma konsantrasyonuna infüzyonun
durdurulmasından yaklaşık 48 saat sonra ulaşan bir aktif metabolitin varlığına bağlıdır. İnfüzyonun
bitimini müteakip en az 4-5 gün süreyle non-invaziv izleme tavsiye edilir. Kan basıncı düşüşü
maksimuma ulaşana ve kan basıncı tekrar yükselmeye başlayana kadar izlemeye devam edilmesi
önerilir ve devam eden kan basıncı düşüşüne dair herhangi bir belirti varsa 5 günden daha uzun
sürebilir, ancak hasta klinik olarak stabil ise 5 günden daha kısa olabilir. Hafif veya orta şiddette
böbrek veya karaciğer yetmezliği olan hastalarda bu izlemenin sürdürülmesi tavsiye olunur.
SİMENDAN, hafif ve orta şiddette böbrek yetmezliği olan hastalarda dikkatle kullanılmalıdır.
Böbrek fonksiyonları bozuk olan hastalarda aktif metabolitin eliminasyonu hakkında sınırlı sayıda
veri mevcuttur. Bozuk renal fonksiyon, aktif metabolit konsantrasyonunun artmasına sebep
olabilir, bu da hemodinamik parametreler üzerinde daha belirgin ve daha uzamış bir etki ile
sonuçlanabilir (Bkz. Bölüm 5.2).
4/15SİMENDAN, hafif veya orta şiddette karaciğer bozukluğu olan hastalarda dikkatle kullanılmalıdır.
Bozuk karaciğer fonksiyonları, aktif metabolitlere maruziyet süresinin uzamasına yol açar ki, bu
da hemodinamik parametreler üzerinde daha belirgin ve uzamış bir etki ile sonuçlanır (Bkz. Bölüm
5.2).
SİMENDAN, infüzyon serum potasyum konsantrasyonunda azalmaya neden olabilir. Dolayısıyla,
düşük serum potasyum konsantrasyonlan SİMENDAN uygulamasından önce düzeltilmeli ve
tedavi boyunca serum potasyumu izlenmelidir. Diğer kalp yetersizliği ilaçlarında da olduğu gibi,
SİMENDAN infüzyonu sonrası hemoglobin ve hematokrit seviyelerinde düşme ortaya çıkabilir,
bu nedenle iskemik kardiyovasküler hastalığı ve beraberinde anemisi olan hastalarda dikkatli
olunmalıdır.
SİMENDAN infüzyonu taşikardi, çabuk ventriküler cevap veren atriyal fıbrilasyon sorunu olan
veya potansiyel olarak yaşamı tehdit eden aritmisi olan hastalarda dikkatli bir şekilde
kullanılmalıdır.
SİMENDAN’ın tekrarlanan uygulamaları ile deneyim sınırlıdır. Diğer inotropik ajanları (digoksin
hariç) içeren vazoaktif ajanların, levosimendan ile birlikte konkomitan kullanımları konusunda
sınırlı bir deneyim vardır. Yarar ve risk durumu hasta bazında değerlendirilmelidir.
SİMENDAN süregelen koroner iskemisi, veya etiyolojisi ne olursa olsun QTc aralığı uzun olan
hastalarda kullanılırken, veya QTc aralığını uzatan ilaçlarla birlikte uygulanıldığında dikkatli bir
şekilde ve sıkı EKG gözlemi altında kullanılmalıdır (Bkz. Bölüm 4.9).
Levosimendanın kardiyojenik şokta kullanımı çalışılmamıştır. SİMENDAN’ın şu hastalıklarda
kullanımı konusunda herhangi bir bilgi mevcut değildir: Restriktif kardiyomiyopati, hipertrofik
kardiyomiyopati, ciddi mitral kapak yetmezliği, miyokard yırtılması, kardiyak tamponat, sağ
ventrikül enfarktüsü.
Çocuklarda ve 18 yaş altı gençlerde SİMENDAN kullanımı hakkında çok az deneyim olması
nedeniyle çocuklarda kullanılmamalıdır (Bkz. Bölüm 5.2).
Cerrahi müdahale sonrası kalp yetmezliği olan hastalarda ve kalp transplantasyonu bekleyen
hastalardaki ciddi kalp yetmezliğinde, SİMENDAN kullanımı ile sınırlı sayıda deneyim mevcuttur.
SİMENDAN 100 mg/mL’den daha az miktarda etanol (alkol) içermektedir.
5/154.5 Diğer tıbbi ürünler ile etkileşimler ve diğer etkileşim şekilleri
En son tıbbi deneyimlere bağlı olarak; levosimendan kullanımında hipotansiyondaki potansiyel
artma riskine bağlı olarak diğer IV vazoaktif tıbbi ürünlerle kullanılırken özel dikkat gösterilmelidir
(Bkz. Bölüm 4.4).
Digoksin: Digoksin ve SİMENDAN infüzyonu uygulanan hastaların popülasyon analizinde
farmakokinetik bir etkileşim gözlenmemiştir.
Beta blokerler: SİMENDAN infüzyonu, beta-bloker alan hastalarda herhangi bir etki kaybı
olmadan kullanılabilir.
İsosorbid mononitrat: İsosorbid mononitrat ve levosimendanın sağlıklı gönüllülerde birlikte
kullanımı ortostatik hipotansif cevabın belirgin şekilde potansiyalize olması sonucunu
doğurmuştur.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu konuda spesifik bir bilgi bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve/veya embriyonel/fetal gelişim ve/veya doğum
ve/veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Gerekli olmadıkça kullanılmamalıdır.
Levosimendanın gebe kadınlarda kullanımına ilişkin yeterli veri mevcut değildir. Bu sebeple
levosimendan, hamilelerde yalnızca anne için yararları fetus için potansiyel risklerden daha ağır
basıyorsa kullanılmalıdır.
Laktasyon dönemi
Emziren kadınlarda pazarlama sonrası kullanımden elde edilen bilgiler, levosimendanın aktif
metabolitleri olan OR-1896 ve OR-1855’in anne sütüne geçtiğini ve 24 saat levosimendan
infüzyonunun başlangıcından sonra en az 14 gün anne sütünde saptandığını ortaya koymuştur.
Bebeği potansiyel kardiyovasküler advers etkilerden korumak amacıyla, levosimendan alan
anneler bebeklerini emzirmemelidir.
Üreme yeteneği (Fertilite)
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). İnsanlara yönelik potansiyel risk bilinmemektedir.
6/154.7 Araç ve makine kullanımı üzerindeki etkiler
Klinik kullanıma mahsus bir ilaç olduğu için geçerli değildir.
4.8 İstenmeyen etkiler
Akut dekompanse kronik kalp yetmezliği (ADHF) (REVIVE programı) için yapılan plasebo
kontrollü klinik çalışmalarda, advers reaksiyon görülen hastaların %53’ünde, en sık rastlanan yan
etkiler ventriküler taşikardi, hipotansiyon ve baş ağrısıdır.
Akut dekompanse kronik kalp yetmezliği (ADHF) (SURVIVE) için yapılan dobutamin kontrollü
klinik çalışmada, levosimendan ile advers reaksiyon görülen hastaların %18’inde, en sık rastlanan
yan etkiler ventriküler taşikardi, atriyal fıbrilasyon, hipotansiyon, ventriküler ekstrasistoller,
taşikardi ve baş ağrısıdır.
Aşağıdaki sınıflandırma tüm klinik çalışmalar esnasında hastaların %1 veya daha fazlasında
REVIVE I, REVIVE II, SURVIVE, LIDO, RUSSLAN, 300105 ve 3001024 klinik çalışmalarında
gözlenen yan etkileri göstermektedir. Bireysel bir araştırmadaki herhangi bir özel olayın insidansı
diğer denemelerde görülenden daha fazlaysa, daha yüksek insidans tabloda bildirilir.
Aşağıda, advers etkiler sıklık sınıflandırmasına göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Tablo 3
SURVIVE Klinik Çalışması, REVIVE Programı ve LIDO/RUSSLAN/300105/3001024 Klinik
Çalışmalarından derlenen advers reaksiyonların özeti
MedDRA Sistem Organ Sıklık Advers reaksiyonlar
Sınıfı
Metabolizma ve beslenme Yaygın Hipokalemi
hastalıkları
Psikiyatrik hastalıklar Yaygın Uykusuzluk
Sinir sistemi hastalıkları Çok yaygın Baş ağrısı
Yaygın Baş dönmesi
Kardiyak hastalıklar Çok yaygın Ventriküler taşikardi
Yaygın Atriyal fibrilasyon, taşikardi,
ventriküler ekstrasistoller,
kardiyak yetmezlik miyokard
iskemisi, ekstrasistoller
Vasküler hastalıklar Çok yaygın Hipotansiyon
Gastrointestinal hastalıkları Yaygın Bulantı, kabızlık, diyare,
kusma
7/15Araştırmalar Yaygın Azalan hemoglobin
Pazarlama sonrası yan etkiler:
Pazarlama sonrası deneyimlerde, SİMENDAN uygulanan hastalarda çok seyrek ventriküler
fıbrilasyon rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensupları herhangi bir şüpheli advers reaksiyonu Türkiye Farmakovijilans
Merkezi (TÜFAM)’ ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0312 218 35 99)
4.9 Doz aşımı ve tedavisi
SİMENDAN’ın doz aşımı hipotansiyon ve taşikardiyi indükleyebilir. Levosimendan ile yürütülen
klinik çalışmalarda, hipotansiyon vazopressör ajanlarla (örn. konjestif kalp yetmezliği olan
hastalarda dopamin ve kalp ameliyatı geçiren hastalarda adrenalin) başarılı bir şekilde tedavi
edilmiştir. Kalp dolum basıncındaki aşırı düşme SİMENDAN’a olan cevabı sınırlayabilir ve
parenteral sıvılarla tedavi edilebilir. Yüksek dozlar (0,4 mikrogram/kg/dak. veya üzeri) ve 24 saati
aşan infüzyonlar kalp atım hızını artırır ve bazı durumlarda QTc aralığının uzamasına yol açar. Bir
SİMENDAN doz-aşımı durumunda, sürekli EKG takibi, serum elektrolitlerinin sıklıkla ölçümü ve
invaziv hemodinamik takip göz önüne alınmalıdır. SİMENDAN doz-aşımı aktif metabolitin
plazma konsantrasyonunda da artışa yol açar ki bu durum kalp atım hızı üzerinde daha belirgin ve
uzamış bir etkiye neden olabilir, bu ise gözlem süresinin uygun bir süre daha uzatılmasını gerekli
kılar.
5.FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Diğer kalp stimülanları (kalp glikozitleri hariç)
ATC kodu: C01CX08
Etki mekanizması:
Levosimendan, kardiyak troponin C’ye kalsiyum-bağımlı bir şekilde bağlanmak suretiyle,
kontraktil proteinlerin kalsiyuma olan hassasiyetini artırır. Levosimendan kontraksiyon gücünü
artırırken ventriküler gevşemeyi bozmaz. İlaveten, levosimendan vasküler düz kaslardaki ATP-
duyarlı potasyum kanallarını açar ve bu da sistemik ve koroner arteriyel rezistans damarlar ile
sistemik venöz kapasitans damarlarda vazodilatasyon oluşturur. Levosimendan, in-vitro olarak,
seçici bir fosfodiesteraz III inhibitörüdür. Bunun terapötik konsantrasyonlar ile ilişkisi ise
belirsizdir. Kalp yetmezliği olan hastalarda levosimendanın pozitif inotropik ve vazodilatör
etkileri, diastolik fonksiyon üzerinde ters bir etki yaratmaksızın, kasılma gücünde bir artış ve hem
8/15preload ve hem de afterload’da azalma ortaya çıkarır. Levosimendan, PTCA veya tromboliz sonrası
hastalarda duyarsızlaşan miyokardı aktive eder.
Sağlıklı gönüllüler ile stabil ve stabil olmayan kalp yetmezliği olan hastalarda yapılan
hemodinamik çalışmalar, yükleme dozu olarak intravenöz yoldan (3 mikrogram/kg ile 24
mikrogram/kg) ve sürekli infüzyon yoluyla (0,05–0,2 mikrogram/kg/dakika) verilen
levosimendanın doza bağlı bir etkisi olduğunu göstermiştir. Plasebo ile karşılaştırıldığında
levosimendan, kardiyak debiyi, atım hacmini, ejeksiyon fraksiyonunu ve kalp hızını arttırmış,
sistolik kan basıncını, diyastolik kan basıncını, pulmoner kapiler kama basıncını, sağ atriyal basıncı
ve periferal vasküler direnci düşürmüştür.
SİMENDAN infüzyonu, koroner cerrahi sonrası hastalarda koroner kan akımını artırır ve kalp
yetmezliği olan hastalarda miyokard perfüzyonunu düzeltir. Bu olumlu etkilerini, miyokardın
oksijen tüketiminde belirgin bir artışa yol açmadan gösterir. SİMENDAN infüzyonu ile tedavi
gören konjestif kalp yetmezliği hastalarında sirküle eden endotelin-1 düzeyinde belirgin bir düşme
olmaktadır. Önerilen infüzyon hızlarında SİMENDAN plazma katekolamin düzeyini yükseltmez.
Klinik çalışmalar
Levosimendan, 2800’ün üzerinde kalp yetmezliği hastasının katıldığı klinik deneylerde
değerlendirilmiştir. Aşağıdaki randomize, çift körlü, çok uluslu klinik deneylerde levosimendanın
ADHF tedavisindeki etkililiği ve güvenliliği değerlendirilmiştir:
REVIVE Programı
REVIVE I
24 saatlik levosimendan infüzyonu alan 100 ADHF hastası üzerinde yürütülen çift körlü, plasebo
kontrollü bir pilot çalışmada levosimendan ile tedavi edilen hastalarda klinik kompozit son nokta
ile ölçüldüğü haliyle, plasebo ve beraberindeki standart bakımdan daha olumlu bir cevap
gözlenmiştir.
REVIVE II
İntravenöz diüretik tedavisinden sonra dispneik kalan ADFH hastalarının klinik durumunda yarar
sağlayan, 10 dakika boyunca 6-12 mikrogram/kg’lık yükleme dozunun ardından protokol ile
belirlendiği şekilde 24 saat’e kadar 0,05-0,2 mikrogram/kg/dak’lık kademeli levosimendan
titrasyonunun uygulandığı 600 hasta üzerinde gerçekleştirilmiş çift körlü, plasebo kontrollü bir
pivot çalışmadır.
Klinik REVIVE programı, ADHF tedavisinde levosimendanla birlikte standart bakım ile
plaseboyla birlikte standart bakımı karşılaştırmak üzere tasarlanmıştır.
9/15Kabul edilme kriterleri, son 12 ay içinde ADHF ile hastanede tedavi edilen, sol ventriküler
ejeksiyon fraksiyonu %35’ten düşük veya bu orana eşit olan ve dinlenirken dispnesi olan hastaları
içermektedir. İntravenöz milrinon haricindeki tüm başlangıç tedavilerine izin verilmiştir. Hariç
tutma kriterleri arasında ventrikül çıkım yolunda büyük orandaki tıkanıklık, kardiyojenik şok, ≤ 90
mmHg düzeydeki sistolik kan basıncı ve ≥ 120 atış/dak (en az beş dakika süreyle sürekli) kalp hızı
veya bir mekanik ventilasyon gereksinimi yer almaktadır.
Altı saat, 24 saat ve beş gün olmak üzere üç zaman noktası üzerinden klinik durumda uzun süreli
yararları yansıtan klinik kompozit son nokta ile ölçüldüğü haliyle birincil son nokta sonuçları,
hastaların büyük bir çoğunluğunun iyileşmiş olarak, az bir kısmının ise kötüleşmiş (p değeri 0,015)
olarak kategorize edildiğini göstermiştir. B tipi natriüretik peptid, plaseboyla birlikte standart
bakıma nazaran 24 saatte ve beş günde belirgin bir düşüş göstermiştir (p değeri=0,001).
Levosimendan grubunda, 90 günlük kontrol grubu ile karşılaştırıldığında biraz daha yüksek ancak
istatistiksel olarak belirgin olmayan bir ölüm oranı ortaya çıkmıştır (%12’ye %15). Posthoc
analizlerinde <100 mmHg düzeyindeki sistolik kan basıncı ve < 60 mmHg düzeyindeki diyastolik
kan basıncı ölüm riskleri için sınır oluşturmaktadır.
SURVIVE
Levosimendan ile dobutaminin karşılaştırıldığı çift körlü, çift plasebolu, paralel gruplu, çok
merkezli bu çalışmada intravenöz diüretiklere veya vazodilatörlere yeterli cevap verilmemesinin
ardından ek bir tedaviye ihtiyaç duyan 1327 ADHF hastasında 180 günlük ölüm oranı
değerlendirilmiştir. Hasta popülasyonu genel olarak REVIVE II çalışmasındaki hasta
popülasyonuna benzerdir. Ancak, önceden kalp yetmezliği geçmişi (örn: akut miyokard
enfarktüsü) olmayan hastalar ve mekanik ventilasyon gerektiren hastalar dahil edilmiştir.
Hastaların yaklaşık %90’ı dinlenirken görülen dispneye bağlı olarak deneye girmiştir.
SURVIVE çalışmasının sonuçları, 180 gündeki (nedeni ne olursa olsun) ölümler itibariyle
levosimendan ve dobutamin arasında istatistiksel olarak belirgin bir fark göstermemiştir (HR =
0,91 (%95 CI [0,74, 1,13] p değeri 0,401)). Ancak levosimendan için 5. günde ölüm oranı itibariyle
sayısal bir avantaj bulunmaktadır (%4 levosimendan - %6 dobutamin). Bu avantaj 31. güne kadar
devam etmiş olup (%12 levosimendan - %14 dobutamin) kalp yetmezliği geçmişi olan hastalarda
daha da yükselirken başlangıç beta bloker tedavisi gören hastalarda en belirgin düzeye çıkmıştır.
Her iki tedavi grubunda da, düşük başlangıç kan basıncına sahip hastalarda yüksek başlangıç kan
basıncına sahip olanlara göre daha yüksek ölüm oranı görülmüştür.
LIDO
Levosimendanın doz-bağımlı olarak, kardiyak output ve stroke volümde artışa ve yine doz bağımlı
olarak pulmoner kapiler uç basınçta, ortalama arteriyel basınçta ve toplam periferik rezistansta
azalmaya yol açtığı gösterilmiştir.
10/15Bir çift-kör, çok merkezli çalışmada, ciddi derecede düşük verim gösteren (ejeksiyon fraksiyonu ≤
0,35, kardiyak indeks < 2,5 l/dak/m2, pulmoner kapiler uç basınç-PCWP >15 mm Hg) ve inotropik
desteğe gereksinimi olan 203 kalp yetmezliği hastasına 24 saat süreyle levosimendan (10 dakika
içinde 24 mikrogram/kg yükleme dozu ve arkasından 0,1-0,2 mikrogram/kg/dak. sürekli infüzyon)
veya dobutamin (5-10 mikrogram/kg/dak.) uygulanmıştır. Hastaların %47'sinde kalp yetmezliğinin
etiyolojisi iskemik idi; %45 hastada idiopatik dilatif kardiyomiyopati mevcuttu. Hastaların %76’sı
istirahat halinde nefes darlığı çekiyordu. Çalışmaya almama kriterlerinin en önemlileri, 90 mm Hg
altındaki sistolik kan basıncı ve dakikada 120 atışın üzerindeki kalp hızı idi. Çalışmadaki temel
hedef nokta (endpoint), 24 saatte kardiyak verimde ≥%30 oranında bir artışa ve aynı zamanda
PCWP’de ≥%25 civarında bir azalmaya ulaşmak olmuştur. Bu sonuca levosimendan tedavisi alan
hastalardan %28'inde ve dobutamin verilenlerin %15’inde (p=0,025) ulaşılmıştır. Levosimendan
tedavisinden sonra semptomatik hastaların %68’inde nefes darlığı skorlarında iyileşme
gözlenmiştir, bu oran mukayese edildiğinde dobutamin tedavisi gören hastalarda %59 olmuştur.
Yorgunluk skorunda, levosimendan ve dobutamin tedavisinden sonra, sırasıyla %63 ve %47
iyileşme görülmüştür. Tüm sebeplere bağlı 31 gün içindeki mortalite levosimendan tedavisi alan
hastalar için %7,8 ve dobutamin için %17 olmuştur.
RUSSLAN
Bir diğer çift-kör çok merkezli çalışma ile temel olarak güvenlilik (safety) değerlendirmeleri
yapılmış olup bu çalışmada, akut miyokard enfarktüsü sonrası dekompanse kalp yetmezliği olan
ve inotropik desteğe gerek gösterdiği kabul edilen 504 hastaya 6 saat süreyle levosimendan veya
plasebo uygulanmıştır. Bu çalışmalarda tedavi grupları arasında, hipotansiyon ve iskemi
insidansları açısından belirgin bir fark gözlenmemiştir.
LIDO ve RUSSLAN çalışmalarının retrospektif bir analizinde, 6 aya kadar olan bir süreç içinde
hayatta kalma (survival) üzerinde herhangi bir advers etki gözlenmemiştir.
5.2 Farmakokinetik özellikler
Genel özellikler:
Dağılım
Levosimendan’ın dağılım hacmi (Vss) yaklaşık 0,2 L/kg’dır. Levosimendan, başta albumin olmak
üzere, %97-98 oranında plazma proteinlerine bağlanır. Aktif metabolitler OR-1855 ve OR-1896
için hastalardaki plazma proteinlerine bağlanma oranı %39 ve %42’dir.
Biyotransformasyon
Levosimendan tamamen metabolize olur, göz ardı edilebilir miktardaki değişmemiş ilaç idrar ve
feçesle atılır. Levosimendan büyük oranda konjugasyon yoluyla metabolize olarak siklik veya N-
asetil sisteinilglisin ve sistein konjugatları oluşturur. Dozun yaklaşık %5’i barsaklarda indirgenerek
aminofenilpiridazinon’a (OR-1855) çevrilir ki bu da reabsorbsiyon sonrası Nasetiltransferaz
tarafından aktif metabolit OR-1896'ya metabolize edilir. Asetilasyon düzeyi genetik olarak
belirlenir. Hızlı asetilleyicilerde OR-1896 metabolitinin konsantrasyonu, yavaş asetilleyicilere
11/15göre, hafif şekilde daha yüksektir. Ancak bunun, önerilen dozlarda klinik hemodinamik etki
açısından bir sonuç doğurması söz konusu değildir.
Levosimendan uygulamasından sonra sistemik dolaşımda tespit edilebilen metabolitler OR-1855
ve OR-1896’ dır. Bu metabolitler in-vivo olarak polimorfik bir enzim olan N-asetil transferaz-2 ile
asetilasyon ve deasetilasyonu metabolik yolakları sonucu dengeye ulaşırlar. Yavaş asetilleyicilerde
OR-1855 metaboliti baskındır, hızlı asetilleyicilerde ise OR-1896 metaboliti baskındır. Bu iki
metabolite olan maruziyetin toplamı, hızlı ve yavaş asetilatörler için benzerdir. Bu iki grup arasında
hemodinamik etki olarak fark mevcut değildir. Uzamış hemodinamik etki (24 saatlik SİMENDAN
infüzyonunun kesilmesinden sonra 7-9 gün süren etki), bu iki metabolite bağlanmaktadır.
İn-vitro çalışmalar, levosimendan, OR-1855 ve OR-1896’nın önerilen dozlarda ulaşılan
konsantrasyonlarda CYP1A2, CYP2A6, CYP2C19, CYP2D6, CYP2E1 veya CYP3A4 üzerinde
inhibitör etkisinin olmadığını göstermektedir. Ayrıca, levosimendan CYP1A1’i, OR-1855 ile OR-
1896 da CYP2C9’ u inhibe etmemektedir. İnsanlarda varfarin, felodipin ve itrakonazol ile yapılan
ilaç etkileşmeleri çalışmaları, levosimendanın CYP3A4 veya CYP2C9’u inhibe etmediğini ve
levosimendan metabolizmasının CYP3A inhibitörleri tarafından etkilenmediğini göstermiştir.
Eliminasvon:
Klerens, 3,0 mL/dak/kg dolaylarında ve yarı-ömür 1 saat civarındadır. Dozun %54’ü idrarla ve
%44’ü feçesle atılır. Dozun %95’ten fazlası bir hafta içinde atılır. Göz ardı edilebilecek miktar ise
(dozun < %0,05’i) değişmemiş levosimendan olarak idrarla atılır. Dolaşımda olan OR-1855 ve OR-
1896 metabolitleri yavaş bir şekilde oluşur ve atılırlar. Plazma pik konsantrasyonlarına,
levosimendan infüzyonunun bitmesinden sonraki 2 gün içinde ulaşılır. Metabolitlerin yarı-ömrü
75-80 saat dolaylarındadır. Levosimendanın aktif metabolitleri olan OR-1855 ve OR-1896
konjugasyon veya renal filtrasyona uğrar ve çoğunlukla idrar ile atılırlar.
Doğrusallık:
Levosimendan, 0,05-0,2 mikrogram/kg/dk terapötik doz aralığında lineer bir farmakokinetik
göstermektedir.
Hastalardaki Karakteristik Özellikler
Pediyatrik Hastalar:
Levosimendan çocuklara uygulanmamalıdır (Bkz. Bölüm 4.4).
Levosimendanın çocuklarda (3 ay ile 6 yaş arası) tek doz kullanımı sonrası elde edilen sınırlı
veriler, farmakokinetiğinin erişkinlerdekine benzer olduğunu göstermiştir. Aktif metabolitin
farmakokinetiği çocuklar üzerinde araştırılmamıştır.
Böbrek yetmezliği:
Levosimendan farmakokinetiği, çeşitli derecelerde böbrek yetmezliği olan, ama kalp yetmezliği
olmayan gönüllülerde değerlendirilmiştir. Levosimendanın etkisi, hafif ve orta şiddette böbrek
12/15yetmezliği olan gönüllüler ve hemodiyaliz uygulanan gönüllülerde benzer olmuştur, ancak ağır
böbrek yetmezliği olan gönüllülerde etkisi biraz daha az olabilir.
Sağlıklı gönüllüler ile karşılaştırıldığında, levosimendanın bağlanmamış fraksiyonu hafif artmıştır
ve metabolitlerin (OR-1855 ve OR-1896) EAA değerleri, ağır böbrek yetmezliği olan gönüllüler
ve hemodiyaliz uygulanan gönüllülerde %170’ e kadar daha yüksek bulunmuştur. Hafif ve orta
şiddette böbrek yetmezliğinin OR-1855 ve OR-1896’ın farmakokinetiği üzerindeki etkisinin, ağır
böbrek yetmezliğine göre daha az olması beklenmektedir.
Levosimendan diyaliz ile uzaklaştırılamaz. OR-1855 ve OR-1896 diyaliz ile
uzaklaştırılabilmektedir. Diyaliz klerensi düşüktür (yakl. 8-23 mL/dak.) ve 4 saatlik bir diyaliz
seansının bu metabolitler üzerindeki etkisi düşüktür.
Karaciğer yetmezliği:
Hafif ve orta şiddette sirozu olan gönüllülerde levosimendanın farmakokinetiği veya protein
bağlanması, sağlıklı gönüllülere göre farklı değildir. Levosimendan, OR-1855 veya OR-1896’nın
farmakokinetiği, orta karaciğer yetmezliğinin (Child-Pugh, B Sınıfı) olan gönüllülerde OR-1855
ve OR-1876’nın yarı ömrünün hafif uzaması dışında benzerdir.
Popülasyon analizi yaş, ırk ve cinsin levosimendan farmakokinetiği üzerinde herhangi bir etkisinin
olmadığını göstermiştir. Bu arada aynı analiz, dağılım hacmi ve toplam klerensin vücut ağırlığına
bağlı olduğunu ortaya koymuştur.
5.3 Klinik öncesi güvenlilik verileri
Genel toksisite ve genoloksisite konusunda yürütülen konvansiyonel çalışmalar, kısa süreli
kullanımda insanlar için özel bir tehlike yaratmadığını ortaya koymuştur.
Hayvan çalışmalarında levosimendan teratojenik bulunmamıştır, fakat sıçan ve tavşan fetüslerinde
kemikleşme derecesinde genel bir azalma ve tavşanlarda supraoksipital kemiğin gelişmesinde
anomaliye sebep olmuştur. Gebelikten önce ve gebeliğin erken döneminde uygulandığında
levosimendan dişi sıçanda doğurganlığı azaltmış (corpora lutea sayısını ve implantasyonları
azaltmış) ve toksisitede gelişme göstermiştir (bir batında doğan yavru sayısını azaltmış ve erken
rezorbsiyon sayısını ve post-implantasyon kayıplarını artırmıştır). Etkiler klinik uygulama
düzeylerinde görülmüştür.
Hayvan deneylerinde levosimendan anne sütü ile atılmıştır.
6. FARMASÖTİK ÖZELLİKLER
6.1 Yardımcı maddelerin listesi
Povidon
Sitrik asit (susuz)
Etanol (susuz)
13/156.2 Geçimsizlikler
Bu ilaç ürünü diğer ilaçlarla ve Bölüm 6.6’da belirtilenler dışındaki seyrelticilerle
karıştırılmamalıdır.
6.3 Raf ömrü
24 ay.
Seyreltme sonrası
Kullanım sırasındaki fiziksel ve kimyasal stabilite 25 °C’de 24 saat için gösterilmiştir.
Mikrobiyolojik bakış açısından ürün hemen kullanılmalıdır. Eğer hemen kullanılmaz ise,
hazırlanmış ürünün kullanım öncesindeki muhafaza süresi ve şartları kullanıcının
sorumluluğundadır. Dilüsyon kontrollü ve valide edilmiş aseptik şartlarda yapılmadıkça, bu şartlar
normal olarak 2-8°C’de 24 saatten fazla olmamalıdır. Seyreltme sonrası saklama ve uygulamada
geçen toplam süre asla 24 saati aşmamalıdır.
6.4 Saklamaya yönelik özel tedbirler
2°C- 8°C arasında buzdolabında saklayınız. Dondurmayınız.
Saklama sırasında konsantre çözeltinin rengi turuncuya dönebilir, ancak saklama uyanlarına uygun
şekilde depolanırsa potens kaybı olmaz ve ürün son kullanma tarihine kadar kullanılabilir.
6.5 Ambalajın niteliği ve içeriği
- Tip I cam flakon
- 20 mm teflon kaplı bromobutil tıpa ve şeffaf flip-off kapak
- Karton dış ambalaj ve kullanma talimatı
Kutu içeriği
5mL konsantre çözelti içeren 1 flakon
6.6 Beşeri tıbbi üründen arta kalan maddelerin imhası ve diğer özel önlemler
SİMENDAN sadece tek kullanım için hazırlanmıştır.
SİMENDAN, aşağıda açıklandığı üzere, 0,05 mg/mL’den daha yüksek bir konsantrasyona
seyreltilmemelidir; aksi takdirde bulanıklık ve çökelti oluşabilir.
Tüm parenteral ilaç ürünleri için yapıldığı gibi, kullanmadan önce seyreltilmiş çözelti partiküler
madde ve renk kaybı açısından gözle kontrol edilmelidir.
0,025 mg/mL infüzyon hazırlamak için, 5 mL SİMENDAN 500 mL %5 glikoz çözeltisi ile
karıştırılır.
14/150,05 mg/mL infüzyon hazırlamak için 10 mL SİMENDAN 500 mL%5 glikoz çözeltisi ile
karıştırılır.
Aşağıdaki ilaçlar, bağlantılı intravenöz hatlar vasıtasıyla SİMENDAN ile aynı zamanda verilebilir.
- Furosemid 10 mg/mL
- Digoksin 0,25 mg/mL
- Gliseril trinitrat 0,1 mg/mL
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7- RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
8- RUHSAT NUMARASI
2021/210
9- İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.07.2021
Ruhsat yenileme tarihi:
10- KÜB’ÜN YENİLENME TARİHİ
15/15