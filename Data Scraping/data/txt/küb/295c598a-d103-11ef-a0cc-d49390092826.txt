KISA ÜRÜN BİLGİSİ
1. BEŞERİ TIBBİ ÜRÜNÜN ADI
RETROVİR 200 mg/20 ml IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Beher flakon (20 ml) 200 mg zidovudin içerir.
Yardımcı maddeler:
Sodyum hidroksit (pH ayarı için): 0,0063 mg (1 ml’de)
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyon için enjektabl çözelti
Renksiz ile açık sarı renk arası, steril sulu çözelti
4. KLİNİK ÖZELLİKLER
4.1. Terapötik endikasyonlar
RETROVİR IV infüzyon; RETROVİR’in oral formülasyonlarını alamayan, edinsel bağışıklık
yetersizliği sendromu (Acquired Immune Deficiency Syndrome–AIDS) veya AIDS ile ilişkili
kompleks (AIDS Related Complex–ARC) gibi hastalıkları olanlarda insan bağışıklık
yetersizliği virüsü (HIV) enfeksiyonlarının ciddi belirtilerinin kısa süreli tedavisinde
endikedir.
HIV-pozitif gebe kadınlarda (gebeliğin 14. haftasından sonra) ve yenidoğan bebeklerde,
HIV’in maternal-fötal geçiş oranını azalttığı gösterildiğinden, RETROVİR kullanımı
endikasyonu vardır (bkz. Bölüm 4.6).
4.2. Pozoloji ve uygulama şekli
Pozoloji/uygulama sıklığı ve süresi:
RETROVİR uygulanması HIV enfeksiyonunun tedavisi konusunda deneyimli bir hekim
tarafından yürütülmelidir.
Erişkinler ve en az 30 kg üstü adolesanlar:
RETROVİR IV infüzyon dozu, dört saatte bir 1 veya 2 mg zidovudin/kg’dır; bu yaklaşık
olarak dört saatte bir 1,5 veya 3 mg/kg oral zidovudin dozuna (70 kg bir hasta için 600 veya
1200 mg/gün) benzer plazma düzeyleri (EAA) sağlar. RETROVİR’in mevcut önerilen oral
dozu günde iki kez 250 veya 300 mg’dır. Bu mevcut doz, bir çok ilaçlı tedavi rejiminin
parçası olarak kullanılır.
1Hastalar RETROVİR IV. infüzyonu sadece oral tedavi uygulanana kadar almalıdır.
Hematolojik advers reaksiyon gösteren hastalar:
Hemoglobin seviyesi veya nötrofil sayısı klinik olarak anlamlı seviyelere düşen hastalarda
zidovudinin ikamesi düşünülmelidir. Anemi veya nötropeninin başka olası nedenleri hesaba
katılmamalıdır. Alternatif tedavilerin olmadığı durumlarda RETROVİR’in dozunun
azaltılması veya kesilmesi düşünülmelidir (bkz. Bölüm 4.3 ve 4.4).
Maternal-fötal geçişin önlenmesinde doz:
Aşağıdaki RETROVİR doz rejimlerinin etkili olduğu gösterilmiştir (bkz. Bölüm 4.6).
ACTG 076 çalışması: Doğum başlayıncaya kadar hamilelere (gestasyonun 14. haftasından
sonra) önerilen oral doz 500 mg/gün’dür (günde 5 kez 100 mg). Doğum süresince ve doğum
anında RETROVİR intravenöz olarak bir saatin üzerinde 2 mg/kg dozunda verilmeli ve bunu
takiben göbek kordonu klempleninceye kadar 1 mg/kg/saat dozunda sürekli infüzyonla
uygulanmalıdır.
Yenidoğan bebeğe doğumdan sonra 12 saat içinde RETROVİR başlanarak 6 saatte bir oral
yolla 0,2 mL/kg (2 mg/kg) dozunda uygulanmalı ve 6 haftalık oluncaya kadar devam
edilmelidir.
Gereken şurubun hacminin küçük olması nedeniyle yenidoğanlar için dozlar
hesaplanırken dikkatli olunmalıdır. Dozlama hassasiyetini kolaylaştırmak ve infantlarda
doğru dozu uygulayabilmek için 0,1 mL derecelemeli uygun ölçüde enjektör kullanımı
sağlanmalıdır.
Oral yolla ilaç alamayan bebeklere RETROVİR intravenöz olarak 6 saatte bir 30 dakikadan
uzun süreli infüzyonlarla 1,5 mg/kg dozunda verilmelidir.
Planlı sezaryen durumunda infüzyon, operasyondan 4 saat önce başlatılmalıdır. Yalancı
doğum durumunda ise RETROVİR infüzyonu durdurulmalı ve RETROVİR’in diğer
formülasyonları kullanılmalıdır. Bu uygulama Thailand-Centers for Disease Control (CDC)
çalışmasında yapılmış ve etkili olduğu gösterilmiştir.
Thailand-Centers for Disease Control (CDC) çalışması: Hamilelerde önerilen, gestasyonun
36. haftasından itibaren doğum başlayıncaya kadar günde 2 kez oral yolla 300 mg ve
doğumun başlamasından sonununa kadar her 3 saatte bir oral yolla 300 mg RETROVİR
uygulanmasıdır.
Uygulama şekli:
RETROVİR IV infüzyonun gerekli dozu uygulama öncesi seyreltilmelidir (bkz. Bölüm 6.6).
Seyreltilmiş gerekli RETROVİR IV infüzyonu bir saatlik bir sürede yavaş intravenöz
infüzyon yoluyla uygulanmalıdır.
RETROVİR IV infüzyon intramüsküler yoldan VERİLMEMELİDİR.
2Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği olan hastalarda önerilen intravenöz doz günde 3-4 kez 1 mg/kg’dır.
Bu doz; söz konusu hasta grubu için önerilen, %60-70 oral biyoyararlanıma olanak tanıyan
300-400 mg oral günlük doza eşdeğerdir. Hematolojik parametreler ve klinik cevap sonraki
doz ayarlamalarına olan gereksinimi etkileyebilir. Hemodiyaliz ve periton diyalizi, zidovudin
eliminasyonunda anlamlı bir etkiye sahip değildir; fakat glukuronid metabolitinin
eliminasyonu artar (bkz. Bölüm 5.2).
Karaciğer yetmezliği:
Siroz hastalarıyla ilgili veriler, karaciğer işlev bozukluğu olan hastalarda glukuronidasyonun
azalmasından dolayı zidovudin birikimi olabileceğini göstermektedir. Doz azaltmaları
gerekebilir ama orta ila şiddetli karaciğer hastalığı bulunan hastalardaki zidovudin
maruziyetlerindeki büyük değişkenlik nedeniyle özel doz önerileri yapılamamaktadır. Plazma
zidovudin düzeylerinin takibi mümkün değilse, hekimlerin hematolojik advers reaksiyonların
(anemi, lökopeni, nötropeni) gelişimi gibi intolerans bulgularını takip etmesi ve uygun şekilde
doz azaltımı yapması ve/veya dozlar arasındaki süreyi artırması gerekecektir (bkz. Bölüm
4.4).
Pediyatrik popülasyon:
3 ay-12 yaş:
Retrovir IV infüzyonun çocuklarda kullanımı konusundaki veriler sınırlıdır. Altı saatte bir 80-
160 mg/m2 arası intravenöz dozlar (320-640 mg/m2/gün) uygulanmıştır. Her altı saatte bir 120
mg/m2 dozunu takiben görülen maruziyet yaklaşık olarak her altı saatte bir 180 mg/m2 oral
dozuna karşılık gelmektedir. Günde 360-480 mg/m2 oral RETROVİR dozu yaklaşık olarak
günde 240-320 mg/m2 intravenöz doza karşılık gelmektedir.
3 aydan küçük:
Sınırlı bilgiler spesifik doz önerisi için yeterli değildir (bkz. Maternal-fötal geçişin
önlenmesinde doz; Bölüm 5.2).
Geriyatrik popülasyon:
65 yaşın üzerindeki hastalarda zidovudin farmakokinetiği çalışılmamıştır ve buna dair bir
bilgi bulunmamaktadır. Yaşlı hastalarda böbrek işlevlerinin azalması ve hematolojik
parametrelerde değişiklikler gibi yaşa bağlı değişimler göz önünde bulundurularak,
RETROVİR kullanımı öncesi ve kullanım süresince bu hastaların uygun şekilde izlenmesi
önerilir.
4.3. Kontrendikasyonlar
RETROVİR IV infüzyon, zidovudine veya Bölüm 6.1’de listelenen yardımcı maddelerden
herhangi birine karşı aşırı duyarlı olduğu bilinen hastalarda kontrendikedir.
RETROVİR IV infüzyon, nötrofil sayısı anormal ölçüde düşük (0,75 x 109/l’den az) veya
hemoglobin seviyesi anormal ölçüde düşük (7,5 g/dl veya 4,65 mmol/l’den az) olan hastalara
uygulanmamalıdır.
RETROVİR, fototerapi dışında tedavi gerektiren hiperbilirubinemisi olan ya da transaminaz
düzeyi normalin üst sınırının beş katına kadar yükselmiş yenidoğanlarda kontrendikedir.
34.4. Özel kullanım uyarıları ve önlemleri
Antiretroviral tedavi ile etkili viral baskılamanın cinsel yolla bulaşma riskini önemli ölçüde
azalttığı kanıtlanmış olsa da, artık bir risk göz ardı edilemez. Bulaşmayı önlemek için
önlemler ulusal yönergelere uygun olarak alınmalıdır.
RETROVİR, HIV enfeksiyonunun ya da AIDS hastalığının tedavisini sağlamaz. RETROVİR
veya başka herhangi bir antiretroviral tedavisi gören hastalarda fırsatçı enfeksiyonlar ve HIV
enfeksiyonunun diğer komplikasyonları gelişmeye devam edebilir.
Rifampisin veya stavudin ile birlikte zidovudinin eş zamanlı kullanımından kaçınılmalıdır
(bkz. Bölüm 4.5).
Hematolojik advers reaksiyonlar:
RETROVİR IV infüzyon alan hastalarda anemi (genellikle 6 haftalık zidovudin tedavisinden
önce görülmemekle birlikte bazen daha erken görülebilir), nötropeni (genellikle 4 haftalık
tedaviden önce görülmemekle birlikte bazen daha erken görülebilir) ve lökopeni (genellikle
nötropeniye ikincil olarak) gelişmesi beklenebilir. Bu durum, yüksek RETROVİR dozlarında
(oral olarak 1200-1500 mg/gün) ve tedavi öncesi kemik iliği rezervi yetersiz olan, özellikle
ilerlemiş HIV hastalığı bulunan kişilerde daha sık meydana gelmiştir (bkz. Bölüm 4.8).
Hematolojik parametrelerin dikkatle izlenmesi gerekir. RETROVİR IV infüzyon alan
hastaların kan testlerinin en az haftalık olarak yapılması önerilir.
Hemoglobin değerinin 7,5 g/dl (4,65 mmol/l) ila 9 g/dl’ye (5,59 mmol/l) düştüğü veya
nötrofil sayısının 0,75x109/l ila 1,0x109/l’ye düştüğü hastalarda kemik iliğinin toparlandığına
dair kanıt görülünceye kadar günlük doz azaltılabilir. Bir diğer seçenek olarak, kemik
iliğindeki toparlanma RETROVİR tedavisine kısa bir ara (2 ila 4 hafta) verilerek
hızlandırılabilir. Kemik iliğinin toparlanması genellikle 2 hafta içerisinde görülür ve bu
süreden sonra RETROVİR tedavisi azaltılmış dozda yeniden başlatılabilir. RETROVİR’in iki
haftayı aşan sürelerde kullanımı hakkında veriler kısıtlıdır. Ağır anemisi olan hastalarda doz
ayarlaması transfüzyon gereksinimini mutlaka ortadan kaldırmaz (bkz. Bölüm 4.3).
Laktik asidoz:
Zidovudin kullanımında genellikle hepatomegali ve hepatik steatoz ile ilişkili laktik asidoz
rapor edilmiştir. Erken semptomları (semptomatik hiperlaktatemi) arasında benign sindirim
semptomları (bulantı, kusma ve karın ağrısı), spesifik olmayan halsizlik, iştah kaybı, kilo
kaybı, solunum semptomları (hızlı ve/veya derin nefes alma) veya nörolojik semptomlar
(motor güçsüzlük dahil) bulunmaktadır.
Laktik asidoz yüksek mortaliteye sahiptir ve pankreatit, karaciğer yetmezliği ya da böbrek
yetmezliği ile ilişkili olabilir.
Laktik asidoz genellikle tedaviye başlandıktan sonra birkaç ay içerisinde görülmüştür.
Semptomatik hiperlaktatemi ve metabolik/laktik asidoz, progresif hepatomegali veya
aminotransferaz seviyelerinde ani artış durumlarında zidovudin tedavisine ara verilmelidir.
Hepatomegalisi, hepatiti ya da karaciğer hastalığı ve hepatik steatoz için bilinen diğer risk
faktörleri (bazı tıbbi ürünleri ve alkol kullanımını da içeren) olan hastalarda (özellikle obez
kadınlarda) nükleozit analogları kullanılırken dikkatli olunmalıdır. Eş zamanlı hepatit C
enfeksiyonu olan ve alfa interferon ve ribavirin ile tedavi edilen hastalarda özel bir risk söz
konusudur.
4
Yüksek riskli hastalar yakından izlenmelidir.İn utero maruziyet sonrası mitokondriyal fonksiyon bozukluğu:
Nükleozit ve nükleotit analogları, mitokondriyal fonksiyonu değişik derecelerde etkileyebilir;
bu etki en fazla stavudin, didanozin ve zidovudin ile görülmüştür. İn utero ve/veya postnatal
olarak nükleozit analoglarına maruz kalan HIV negatif bebeklerde mitokondriyal fonksiyon
bozukluğu geliştiği bildirilmiştir ve bunlar ağırlıklı olarak zidovudin içeren tedavi rejimleri
ilgili olmuştur. Bildirilen başlıca advers reaksiyonlar hematolojik bozukluklar (anemi,
nötropeni) ve metabolik bozukluklardır (hiperlaktatemi, hiperlipasemi). Bu reaksiyonlar
sıklıkla geçici olmuştur. Geç ortaya çıkan nörolojik bozukluklar (hipertoni, konvülsiyon,
anormal davranış) seyrek olarak bildirilmiştir. Bu gibi nörolojik bozuklukların geçici veya
kalıcı olup olmadığı şu anda bilinmemektedir. Nükleozit ve nükleotit analoglarına in utero
maruz kalan ve özellikle nörolojik bulgular olmak üzere bilinmeyen etiyolojinin şiddetli
klinik bulgularını gösteren çocukların hepsi için bu bulgular göz önünde bulundurulmalıdır.
Bu bulgular, HIV'nin dikey geçişini önlemek için hamile kadınlarda antiretroviral tedavinin
kullanılmasıyla ilgili mevcut önerileri etkilememektedir.
Lipoatrofi:
Zidovudin tedavisi, mitokondriyal toksisite ile bağlantılı olan subkutan yağ kaybı ile
ilişkilendirilmiştir. Lipoatrofinin insidansı ve şiddeti kümülatif maruziyet ile ilgilidir. En
belirgin olarak yüzde, ekstremitelerde ve kalçalarda görülen bu yağ kaybı zidovudin
içermeyen bir rejime geçilmesinin ardından geri döndürülmeyebilir. Zidovudin ve zidovudin
içeren diğer ürünler (COMBİVİR ve TRİZİVİR) ile tedavi sırasında hastalar lipoatrofi
bulguları açısından düzenli olarak değerlendirilmeli ve lipoatrofi gelişiminden
şüpheleniliyorsa tedavide alternatif bir rejime geçiş yapılmalıdır.
Kilo ve metabolik parametreler:
Antiretroviral tedavi sırasında kiloda ve kan lipitleri ve glukozu düzeylerinde artış görülebilir.
Bu gibi değişiklikler hastalık kontrolü ve yaşam şekli ile kısmen bağlantılı olabilir. Lipitler
için, bazı vakalarda tedavi etkisi olduğuna dair kanıtlar vardır; kilo alımı için, bunun herhangi
bir özel tedaviyle ilişkisine dair kuvvetli kanıt bulunmamaktadır. Kan lipitleri ve glukozunun
takibi için mevcut HIV tedavisi kılavuzlarına başvurulmalıdır. Lipit bozukluklarının tedavisi
klinik açıdan uygun olduğu şekilde yapılmalıdır.
Karaciğer bozukluğu:
Siroz olmaksızın hafif derecede karaciğer bozukluğu (Child-Pugh skoru 5-6) olan hastalarda
zidovudin klirensi sağlıklı gönüllülerdekine benzer olmuştur; bu nedenle, zidovudinin
dozunun ayarlanması gerekmez. Orta ila şiddetli derece karaciğer bozukluğu (Child-Pugh
skoru 7-15) olan hastalarda zidovudin maruziyetinde görülen yüksek değişkenlik nedeniyle
spesifik doz önerilerinde bulunulamaz; bu nedenle, bu hasta grubunda zidovudin kullanımı
önerilmemektedir.
Kronik hepatit B ya da C hastası olup kombinasyon antiretroviral tedavisi gören hastalarda
şiddetli ve potansiyel olarak fatal hepatik advers olay riski artar. Hepatit B ya da C için eş
zamanlı antiviral tedavi için bu ilaçların ürün bilgilerine bakınız.
Kronik aktif hepatit dahil olmak üzere önceden karaciğer fonksiyon bozukluğu olan
hastalarda kombinasyon antiretroviral tedavi sırasında karaciğer fonksiyon bozukluğu sıklığı
artar ve bu hastalar standart uygulamaya göre takip edilmelidir. Bu hastalarda karaciğer
hastalığında kötüleşmeye dair kanıt olduğunda tedaviye ara verilmesi ya da tedavinin
kesilmesi düşünülmelidir (bkz. Bölüm 4.2).
5İmmün reaktivasyon sendromu:
Kombinasyon antiretroviral tedavi (KART) başlangıcında şiddetli bağışıklık sistemi
yetersizliği olan HIV ile enfekte hastalarda, asemptomatik ya da rezidüel fırsatçı patojenlere
karşı enflamatuvar bir reaksiyon gelişebilir ve ciddi klinik durumlara ya da semptomların
kötüleşmesine yol açabilir. Tipik olarak, bu tür reaksiyonlar KART başlangıcından sonraki ilk
birkaç hafta ya da ay içinde gözlenir. İlişkili örnekler arasında sitomegalovirüs retiniti,
jeneralize ve/veya fokal mikobakteriyel enfeksiyonlar ve Pneumocystis jirovecii pnömonisi
yer alır. Herhangi bir enflamatuvar semptom gecikmeksizin değerlendirilmeli ve gerektiğinde
tedaviye başlanmalıdır. İmmün reaktivasyon durumunda otoimmün hastalıkların (örneğin,
Graves hastalığı ve otoimmün hepatit) meydana geldiği de bildirilmiştir; diğer yandan, ortaya
çıkış süresi değişkendir ve tedavi başlatıldıktan aylar sonra meydana gelebilir.
Hastalar eş zamanlı olarak kullandıkları diğer ilaçların yaratacağı riskler konusunda
uyarılmalıdır (bkz. Bölüm 4.5).
Osteonekroz:
Etiyolojisinin çok faktörlü (kortikosteroid kullanımı, alkol tüketimi, şiddetli
immünosüpresyon, yüksek beden kitle indeksini içeren) olduğu düşünülmekle birlikte,
özellikle ileri HIV hastalığı olan ve/veya uzun süre kombinasyon antiretroviral tedavisi
(KART) gören hastalarda olmak üzere osteonekroz olguları bildirilmiştir. Hastalara eklem
ağrısı/acısı, eklem sertliği ya da hareket güçlüğü geliştiğinde hekime başvurmaları
önerilmelidir.
Hepatit C koenfeksiyonu olan hastalar:
Artmış anemi riski nedeniyle ribavirin ile birlikte zidovudin kullanımı önerilmemektedir (bkz.
Bölüm 4.5).
Lateks alerjisi:
RETROVIR IV infüzyon flakonlarında bulunan lastik tıpa saf doğal lateks lastik içermektedir
ve bunun latekse hassas kişilerde alerjik reaksiyonlara yol açma olasılığı vardır.
Yardımcı madde:
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Sınırlı olan veriler, zidovudin ve rifampisin birlikte kullanıldığında zidovudinin EAA (plazma
konsantrasyonu eğri altı alanı) değerinin %48±%34 oranında azaldığını göstermektedir. Bu
durum zidovudin etkililiğinin kısmen veya tamamen kaybolmasına neden olabilir. Zidovudin
ile birlikte rifampisin kullanımından kaçınılmalıdır (bkz. Bölüm 4.4).
Zidovudin ile stavudinin birlikte kullanımı in vitro olarak antagonistiktir. Zidovudin ile
birlikte stavudin kullanımından kaçınılmalıdır (bkz. Bölüm 4.4).
Probenisid, zidovudinin EAA’sını %106 artırmaktadır (aralık %100 ile %170). Her iki ilacı
birlikte kullanan hastaların hematolojik toksisite açısından yakından takip edilmesi gereklidir.
Lamivudin ile birlikte kullanıldığında zidovudinin C ’ında orta düzeyde bir artış (%28)
maks
gözlemlenmiştir, ancak genel maruziyet (EAA) anlamlı ölçüde etkilenmemiştir. Zidovudinin
lamivudin farmakokinetiği üzerinde etkisi yoktur.
6RETROVİR kullanan bazı hastalarda fenitoin kan seviyelerinin düşük olduğu bildirilmiş, bir
hastada ise seviyenin yüksek olduğu görülmüştür. Bu gözlemler, fenitoin seviyelerinin her iki
tıbbi ürünü de kullanan hastalarda dikkatle izlenmesi gerektiğine işaret etmektedir.
Atovakuon:
Zidovudinin atovakuon farmakokinetiğini etkilediği düşünülmemektedir. Bununla birlikte,
farmakokinetik veriler atovakuonun zidovudinin glukuronid metabolitine metabolizma oranını
azalttığını göstermiştir (kararlı durumda zidovudin EAA değeri %33 artmış ve glukuronid pik
plazma konsantrasyonu %19 azalmıştır). Zidovudinin 500 veya 600 mg/gün dozlarında, akut
PCP tedavisi için üç haftalık, eş zamanlı atovakuon tedavisinin daha yüksek zidovudin plazma
konsantrasyonlarına bağlı yan etki insidansını artırmasının mümkün olmadığı
düşünülmektedir. Uzun süreli atovakuon tedavisi gören hastaların izlenmesinde özellikle
dikkatli olunmalıdır.
Valproik asit, flukonazol ya da metadonun zidovudin ile eş zamanlı kullanımının EAA artışı
ve buna bağlı olarak klirens azalmasına yol açtığı gösterilmiştir. Sınırlı veri bulunduğundan
bu bulguların klinik açıdan önemi açıklığa kavuşmamıştır fakat zidovudin valproik asit,
flukonazol ya da metadon ile eş zamanlı kullanıldığında hastalar zidovudinin potansiyel
toksisitesi açısından yakından izlenmelidir.
HIV tedavisinin bir parçası olarak zidovudin kullanıldığı durumlarda ribavirin kaynaklı anemi
alevlenmesi rapor edilmiştir, ancak etki mekanizması tam olarak açıklanamamıştır. Artmış
anemi riski nedeniyle zidovudin ile birlikte ribavirin kullanımı önerilmemektedir (bkz. Bölüm
4.4). Halihazırda birlikte kullanılıyorsa, kombinasyon ART rejiminde zidovudinin
değiştirilmesi düşünülmelidir. Bu durum özellikle zidovudin nedenli anemi öyküsü olan
hastalarda önemlidir.
Potansiyel olarak nefrotoksik ya da miyelosüpresif ilaçlarla (örneğin; sistemik pentamidin,
dapson, pirimetamin, ko-trimoksazol, amfoterisin, flusitozin, gansiklovir, interferon,
vinkristin, vinblastin ve doksorubisin) birlikte, özellikle akut tedavide, uygulanma zidovudine
karşı advers reaksiyon riskini artırabilir. Bu tıbbi ürünlerden herhangi biriyle eş zamanlı
tedavi uygulanması gerekiyorsa, böbrek işlevi ve hematolojik parametrelerin izlenmesinde
daha dikkatli olunmalı ve gerekirse bir veya daha fazla ilacın dozu azaltılmalıdır.
Klinik çalışmalardan elde edilen sınırlı veriler, profilakside kullanılan dozlarda
kotrimoksazol, aerolize pentamidin, primethamin ve asiklovirin zidovudine karşı advers
reaksiyon riskini anlamlı derecede artırdığını göstermemektedir.
Özel popülasyonlara ilişkin ek bilgiler:
Yaşlı hastalarda veya renal veya hepatik yetmezliği bulunan hastalarda etkileşim çalışmaları
yapılmamıştır.
Pediyatrik popülasyon:
Pediyatrik hastalarda etkileşim çalışmaları yapılmamıştır.
4.6. Gebelik ve laktasyon
Genel tavsiye
Gebelik kategorisi: C
7Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğurganlık potansiyeli bulunan kadınlara zidovudin kullanımı süresince uygun bir
kontrasepsiyon yöntemi önerilmelidir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
RETROVİR gerekli olmadıkça gebelik döneminde kullanılmamalıdır.
Genel bir kural olarak, gebe kadınlarda HIV enfeksiyonunun tedavisi için antiretroviral
ajanların kullanımına ve sonuç olarak HIV enfeksiyonunun yenidoğana dikey geçiş riskini
azaltmaya karar verirken, hayvan çalışmalarından elde edilen veriler (bkz. Bölüm 5.3) ve gebe
kadınlar üzerindeki klinik deneyim göz önünde bulundurulmalıdır. Mevcut durumda
zidovudinin gebe kadınlarda kullanımının ve takibinde yenidoğanın tedavisinin HIV’in
maternal-fötal geçiş oranını azalttığı gösterilmiştir.
Gebe kadınlardan elde edilen büyük miktarda veri (birinci trimesterden 3000’den fazla sonuç
ve ikinci ve üçüncü trimester maruziyetinden 3000’den fazla sonuç) malformatif toksisiteye
işaret etmemektedir. Klinik açıdan gerekliyse RETROVİR gebelik döneminde kullanılabilir.
Bahsedilen büyük miktardaki verilere göre insanlarda malformatif risk muhtemel değildir.
Zidovudin, hayvanlar üzerinde yapılan çalışmalarda üreme toksisitesi bulgularıyla
ilişkilendirilmiştir (bkz. Bölüm 5.3). RETROVİR’in etkin maddeleri hücresel DNA
replikasyonunu inhibe edebilir ve bir hayvan çalışmasında zidovudinin transplasental
karsinojen olduğu gösterilmiştir. Bu bulguların klinik anlamı bilinmemektedir. İnsanlarda
zidovudinin plasental transferinin gerçekleştiği gösterilmiştir.
Mitokondriyal fonksiyonda bozukluk:
Nükleozit ve nükleotit analoglarının in vitro ve in vivo ortamlarda değişken seviyede
mitokondriyal hasara neden olduğu gösterilmiştir. Nükleozit analoglarına in utero ortamda
ve/veya doğumdan sonra maruz kalan HIV-negatif bebeklerde mitokondriyal fonksiyonda
bozukluk bildirilmiştir (bkz. Bölüm 4.4).
Laktasyon dönemi
HIV ile enfekte kadınlara tek doz 200 mg zidovudin verilmesini takiben sütteki ve serumdaki
ortalama zidovudin konsantrasyonunun benzer olduğu saptanmıştır.
Emzirilen bebeklerde hem HIV ile yaşayan kadınların anne sütü yoluyla HIV bulaşma
potansiyeli hem de advers reaksiyon potansiyeli nedeniyle, kadınlar RETROVIR alıyorlarsa
emzirmemelidir.
Üreme yeteneği/Fertilite
Zidovudin, 450 mg/kg/gün’e kadar verilen oral dozlarda erkek veya dişi sıçanlarda fertiliteyi
etkilememiştir. RETROVİR’in kadınlarda fertilite üzerindeki etkisine dair veri mevcut
değildir. Erkeklerde ise RETROVİR’in sperm sayısına, şekline veya motilitesine etkisi olduğu
gösterilmemiştir.
4.7. Araç ve makine kullanımı üzerindeki etkiler
RETROVİR IV infüzyon, genellikle hastanede yatan hastalarda kullanılır ve bu durumda araç
ve makine kullanma becerisi hakkındaki bilgilerle ilişki söz konusu değildir. RETROVİR’in
araç kullanma performansı veya makine kullanma becerisi üzerine etkilerini araştıran çalışm8 a
bulunmamaktadır. İlacın farmakolojisinden yo la çıkarak b u tip aktivitelere etkisi tahminedilemez. Bununla beraber, hastanın klinik durumu ve RETROVİR’in yan etki profili
hastanın araç ve makine kullanma becerisi değerlendirilirken akılda tutulmalıdır.
4.8. İstenmeyen etkiler
Erişkinlerdeki ve çocuklardaki advers reaksiyon profili benzerdir. En ciddi advers
reaksiyonlar anemi (transfüzyon gerektirebilir), nötropeni ve lökopeniyi içerir. Bu advers
reaksiyonlar, yüksek dozlarda (1200-1500 mg/gün) ve ileri seviyede HIV hastalığı olanlarda
(özellikle tedavi öncesi kemik iliği rezervi zayıf olduğunda) ve özellikle de CD4 hücre sayımı
100/mm3’ten az olan hastalarda daha sıklıkla gözlemlenmiştir. Doz azaltılması veya tedavinin
kesilmesi gerekli olabilir (bkz. Bölüm 4.4)
RETROVİR tedavisi başlangıcında nötrofil sayımları, hemoglobin seviyeleri ve serum
vitamin B12 seviyeleri düşük olan hastalarda nötropeni insidansı daha yüksek olmuştur.
RETROVİR ile tedavi edilen hastalarda aşağıdaki olaylar bildirilmiştir.
En azından muhtemelen tedavi ile ilişkili olduğu düşünülen advers olaylar (advers ilaç
reaksiyonları) vücut sistemi, organ sınıfı ve mutlak sıklığa göre aşağıda verilmiştir. Sıklık
sınıflandırması şu şekildedir:
Çok yaygın: ≥1/10
Yaygın: ≥1/100 ila <1/10
Yaygın olmayan: ≥1.000 ila <1/100
Seyrek: ≥1/10.000 ila <1/1.000
Çok seyrek: < 1/10.000
Bilinmiyor: Eldeki verilerden hareketle tahmin edilemiyor.
Kan ve lenf sistemi hastalıkları
Yaygın: Anemi, nötropeni ve lökopeni
Yaygın olmayan: Kemik iliği hipoplazisiyle birlikte pansitopeni, trombositopeni
Seyrek: Saf eritrosit aplazisi
Çok seyrek: Aplastik anemi
Metabolizma ve beslenme hastalıkları
Seyrek: Hipoksemi olmaksızın laktik asidoz, anoreksi
Psikiyatrik hastalıkları
Seyrek: Anksiyete ve depresyon
Sinir sistemi hastalıkları
Çok yaygın: Baş ağrısı
Yaygın: Sersemlik hali
Seyrek: İnsomnia (uykusuzluk), parestezi, somnolans, mental aktivite kaybı,
konvülsiyonlar
Kardiyak hastalıkları
Seyrek: Kardiyomiyopati
Solunum, göğüs bozuklukları ve mediastinal hastalıkları
Yaygın olmayan: Dispne
Seyrek: Öksürük
9Gastrointestinal hastalıkları
Çok yaygın: Bulantı
Yaygın: Kusma, karın ağrısı ve ishal
Yaygın olmayan: Flatulans (mide ve bağırsakta aşırı gaz toplanması)
Seyrek: Oral mukoza pigmentasyonu, tat bozukluğu ve dispepsi, pankreatit
Hepato-bilier hastalıkları
Yaygın: Karaciğer enzimleri ve bilirübin kan düzeylerinde yükselme
Seyrek: Steatoz ile birlikte ciddi hepatomegali gibi karaciğer bozuklukları
Deri ve derialtı doku hastalıkları
Yaygın olmayan: Döküntü ve kaşıntı
Seyrek: Tırnak ve deride pigmentasyon, ürtiker ve terleme
Kas-iskelet bozuklukları, bağ dokusu ve kemik hastalıkları
Yaygın: Miyalji
Yaygın olmayan: Miyopati
Böbrek ve idrar yolu hastalıkları
Seyrek: Sık idrara çıkma
Üreme sistemi ve meme hastalıkları
Seyrek: Jinekomasti
Genel bozukluklar ve uygulama bölgesine ilişkin hastalıkları
Yaygın: Kırıklık, yorgunluk
Yaygın olmayan: Ateş, yaygın ağrı, asteni
Seyrek: Üşüme-titreme, göğüs ağrısı ve grip benzeri sendrom
RETROVİR’in oral formülasyonları ile yapılan araştırmalardan elde edilen veriler, mide
bulantısı ve sık bildirilen diğer klinik yan etkilerin insidansının RETROVİR tedavisinin ilk
haftalarından itibaren zaman içinde sürekli olarak azaldığını göstermektedir.
RETROVİR’in infüzyon formunun 2 haftadan uzun süreli kullanımı ile ilgili sınırlı deneyim
olsa da 12 haftaya kadar süreyle kullanan hastalar bulunmaktadır. En sık advers reaksiyonlar
anemi, nötropeni ve lökopeni olmuştur. Lokal reaksiyonların görülmesi sık olmamıştır.
Maternal-fötal geçişin önlenmesine yönelik RETROVİR kullanımında görülen advers
reaksiyonlar:
Plasebo kontrollü bir çalışmada, genel klinik advers reaksiyonlar ve laboratuvar testlerindeki
anormallikler kadınlar için RETROVİR ve plasebo gruplarında benzer olmuştur. Bununla
birlikte, zidovudin ile tedavi edilen kadınlarda doğum öncesinde hafif ve orta şiddette
aneminin daha fazla görülme eğilimi olmuştur.
Aynı çalışmada, bu endikasyonla RETROVİR’e maruz kalan bebeklerdeki hemoglobin
konsantrasyonları, plasebo grubundaki bebeklerin hemoglobin konsantrasyonlarına göre, biraz
daha düşük olmuş, fakat transfüzyon gerekli olmamıştır. Anemi, RETROVİR tedavisinin
tamamlanmasından sonra 6 hafta içinde düzelmiştir. Diğer klinik advers reaksiyonlar ve
laboratuvar testlerindeki anormallikler RETROVİR ve plasebo gruplarında benzer olmuştur.
İntrauterin dönemde ve bebeklik döneminde RETROVİR’e maruz kalmanın uzun vadedeki
sonuçları bilinmemektedir.
10Zidovudin kullanımı ile birlikte genellikle şiddetli hepatomegali ve hepatik steatoz ile ilişkili
ve bazen ölümcül olabilen laktik asidoz vakaları rapor edilmiştir (bkz. Bölüm 4.4).
Zidovudin ile tedavi en çok yüz, uzuvlar ve kalçada belirgin olan deri altı yağ dokusu kaybı
ile ilişkilendirilmiştir. RETROVİR tedavisi alan hastalar lipoatrofi bulguları açısından
yakından takip edilmeli ve değerlendirilmelidir. Lipoatrofi geliştiği görülürse, RETROVİR
tedavisi durdurulmalıdır (bkz. Bölüm 4.4).
Antiretroviral tedavi sırasında kilo ile kan lipitleri ve glukoz seviyeleri artabilir (bkz. Bölüm
4.4).
Kombinasyon antiretroviral tedavisi (KART) başlangıcında şiddetli immün yetmezliği
bulunan HIV ile enfekte hastalarda, asemptomatik veya rezidüel fırsatçı enfeksiyonlara karşı
inflammatuvar reaksiyon ortaya çıkabilir. Otoimmün hastalıklar da (örneğin, Graves hastalığı
ve otoimmün hepatit) raporlanmıştır; ancak, raporlanan başlangıç zamanı değişkendir ve bu
olaylar tedavi başlangıcından aylar sonra ortaya çıkabilir (bkz. Bölüm 4.4).
Özellikle genel olarak bilinen risk faktörleri, ileri HIV hastalığı ya da uzun süreli
kombinasyon antiretroviral tedavisi (KART) kullanan hastalarda osteonekroz olguları
bildirilmiştir. Bunun sıklığı bilinmemektedir (bkz. Bölüm 4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Bulgu ve belirtiler:
Zidovudinin aşırı dozunun akut alınmasını takiben istenmeyen etkiler olarak listelenenler
dışında başka özel bir semptom veya bulgu tanımlanmamıştır.
Tedavisi:
Hastalar toksisite belirtileri açısından yakından izlenmeli (bkz. Bölüm 4.8) ve gerekli
destekleyici tedavi uygulanmalıdır.
Hemodiyaliz ve periton diyalizinin zidovudinin atılımı üzerinde görüldüğü kadarıyla sınırlı
bir etkisi vardır, fakat diyaliz glukuronid metabolitinin eliminasyonunu hızlandırır.
Ek tedaviler klinik olarak uygun şekilde veya Ulusal Zehir Danşma Merkezi’nin önerdiği
şekilde olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Sistemik kullanılan antiinfektifler, nükleozit ve nükleotit revers
transkriptaz inhibitörleri
ATC Kodu: J05AF01
Etki mekanizması:
Zidovudin, HIV dahil olmak üzere retrovirüslere karşı in vitro yüksek etkili bir antiviral
11ajandır.
Zidovudin, hem enfekte olmuş hem de enfekte olmamış hücrelerde hücresel timidin kinaz ile
monofosfat (MP) türevine fosforillenir. Sonrasında zidovudin-MP’nin difosfata (DP) ve daha
sonra da trifosfat (TP) türevine fosforilasyonu sırasıyla hücresel timidilat kinaz ve spesifik
olmayan kinazlar yoluyla katalize edilir. Zidovudin-TP, viral revers transkriptazın bir
inhibitörü ve substratı olarak görev yapar. Daha fazla proviral DNA oluşumu, zidovudin-
MP’nin zincire dahil edilmesi ve daha sonra zincirin sonlanması yoluyla bloke edilir.
Zidovudin-TP’nin HIV revers transkriptaz için yarışması hücresel DNA polimeraz alfa için
olandan yaklaşık 100 kat daha fazladır.
Klinik viroloji:
HIV’in zidovudine karşı in vitro duyarlılığı ve tedaviye klinik yanıt arasındaki ilişki hala
araştırılmaktadır. İn vitro duyarlılık testi standardize edilmemiştir ve bu nedenle sonuçlar
metodolojik faktörlere göre değişebilir. Uzun süreli RETROVİR tedavisi uygulanmış
hastalardan elde edilen HIV izolatlarında zidovudine karşı in vitro duyarlılığın azaldığı
bildirilmiştir. Mevcut veriler, erken HIV hastalığı için in vitro duyarlılıktaki azalmanın sıklığı
ve derecesinin, ilerlemiş hastalıktakine göre, belirgin derecede az olduğunu göstermektedir.
Zidovudin dirençli suşların ortaya çıkmasıyla birlikte duyarlılıktaki azalma klinik olarak
zidovudin monoterapisinin kullanılabilirliğini azaltmaktadır. Klinik çalışmalarda, klinik
sonlanım noktası verileri zidovudinin, özellikle de lamivudinle ve ayrıca didanozin veya
zalsitabinle kombinasyon halinde kullanıldığında, hastalık ilerleme ve mortalite riskinde
anlamlı azalma sağladığını göstermektedir. Zidovudin ve lamivudinle birlikte kombinasyon
halinde proteaz inhibitörü kullanımının, tek başına çift kombinasyonu kullanımına göre,
hastalık ilerlemesini geciktirme ve sağ kalımı artırma açısından ilave fayda sağladığı
gösterilmiştir.
Antiretroviral ajanların kombinasyonlarının in vitro antiviral etkililiği araştırılmakadır.
Lamivudin ile kombinasyon halinde zidovudinin klinik ve in vitro çalışmaları, zidovudine
karşı dirençli virüs izolatlarının aynı zamanda lamivudine karşı direnç kazandığında
zidovudine karşı duyarlı hale gelebildiğini göstermektedir. Klinik çalışma bulguları, önceden
antiretroviral tedavi almamış bireylerde lamivudin artı zidovudinin zidovudine karşı dirençli
izolatların ortaya çıkışını geciktirdiğini göstermiştir.
Zidovudin ve diğer antiretrovirallar arasında in vitro olarak antagonistik etki görülmemiştir
(test edilen ajanlar: abakavir, didanozin, lamivudin ve interferon-alfa).
Timidin analoglarına (zidovudin bunlardan biridir) karşı direncin özellikleri iyi belirlenmiştir.
Bu direnç; HIV revers transkriptazın 41, 67, 70, 210, 215 ve 219 numaralı kodonlarında sayısı
altıya varan spesifik mutasyonun kademeli birikimi ile gerçekleşir. 41. ve 215. kodonlardaki
mutasyonların kombinasyonuyla veya altı mutasyondan en az dördünün birikmesiyle virüsler
timidin analoglarına karşı fenotipik direnç geliştirir. Bu timidin analoğu mutasyonları yalnız
başına herhangi bir diğer nükleozide karşı yüksek düzeyde çapraz dirence neden olmaz;
böylece onaylanmış diğer revers transkriptaz inhibitörlerinin daha sonra kullanılabilmesine
olanak tanır.
İlki HIV revers transkriptazın 62, 75, 77, 116 ve 151 numaralı kodonlarındaki mutasyonları
ile karakterize olan ve ikincisi T69S mutasyonunu ve 6 bazlık çiftin aynı pozisyona girmesini
içeren iki farklı paterndeki çoklu ilaç direnci mutasyonları zidovudine ve aynı zamanda onaylı
diğer nükleozit revers transkriptaz inhibitörlerine karşı fenotipik dirence yol açar. Bu iki farklı
paterndeki çoklu nükleozit direnç mutasyonlarının her ikisi de gelecekte terapötik
seçeneklerini büyük ölçüde kısıtlar.
12ABD’deki ACTGO76 çalışmasında, HIV-pozitif gebe kadınlarda (gebeliğin 14-34’üncü
haftasından itibaren) RETROVİR kullanımının (günde beş kez 100 mg) ve takiben yenidoğan
bebeklerinin 6 haftalık olana kadar tedavisinin (her 6 saatte bir 2 mg/kg), HIV-1’in anneden
fetüse geçiş oranını azaltmada etkili olduğu gösterilmiştir (enfeksiyon oranı plasebo için %23
ve zidovudin için %8). Daha kısa süreli 1998 Tayland CDC çalışmasında, gebeliğin 36.
haftasından doğuma kadar sadece oral RETROVİR tedavisi kullanılması (günde iki kez 300
mg), HIV’in maternal-fötal geçiş oranını azaltmıştır (enfeksiyon oranı plasebo için %19,
zidovudin için %9). Bu ve maternal-fötal HIV geçişini önlemek için zidovudin rejimlerini
karşılaştıran yayımlanmış bir çalışmadan elde edilen veriler, perinatal HIV geçişini önlemekte
kısa maternal tedavilerin (gebeliğin 36. haftasından itibaren) daha uzun süreli maternal
tedavilerden (gebeliğin 14-34’üncü haftasından itibaren) daha az etkili olduğunu göstermiştir.
5.2. Farmakokinetik özellikler
Genel özellikler
Emilim:
Günde 3-6 kez, 1 saatlik 1-5 mg/kg infüzyon uygulanan hastalarda dozdan bağımsız kinetik
gözlenmiştir. Yetişkinlerde 1 saatlik infüzyonun 4 saatte bir 2,5 mg/kg dozunda
uygulanmasından sonra ortalama kararlı durum doruk (C[ss]maks) ve çukur (C[ss]min) plazma
konsantrasyonları sırasıyla 4,0 ve 0,4 mikromol olmuştur (veya 1,1 ve 0,1 mikrogram/ml).
Dağılım:
İntravenöz zidovudinle yapılan araştırmalarda ortalama terminal plazma yarılanma ömrü 1,1
saat, ortalama toplam vücut klirensi 27,1 ml/dk/kg ve görünür dağılım hacmi 1,6 l/kg
olmuştur.
Erişkinlerde, kronik intermitan doz uygulamasından 2-4 saat sonra ortalama beyin-omurilik
sıvısı/plazma zidovudin konsantrasyonu oranı yaklaşık 0,5 olarak bulunmuştur. Veriler,
zidovudinin plasentadan geçtiğini ve amniyon sıvısı ve fetüs kanında bulunduğunu
göstermektedir. Zidovudin, semen ve sütte de saptanmıştır.
Plazma proteinlerine bağlanma göreceli olarak düşüktür (%34-38) ve bağlanma bölgesindeki
yer değişimine bağlı ilaç etkileşimleri beklenmez.
Biyotransformasyon:
Zidovudin, primer olarak hepatik konjugasyon ile bir inaktif glukuronide edilmiş metabolite
elimine edilir. Zidovudinin plazma ve idrardaki en önemli metaboliti 5'-glukuroniddir ve renal
atılım yoluyla elimine edilen dozun yaklaşık %50-80’ini oluşturur. Zidovudinin intravenöz
uygulanması sonrasında 3'amino-3'-deoksitimidin (AMT) metaboliti de saptanmıştır.
Eliminasyon:
Zidovudinin renal klirensi kreatinin klirensinden önemli ölçüde yüksektir ve bu durum
anlamlı derecede tübüler sekresyonunun olduğunu göstermektedir.
Hastalardaki karakteristik özellikler
Pediyatrik popülasyon
Emilim:
5-6 aylıktan büyük çocuklarda zidovudinin farmakokinetik profili erişkinlerdeki ile benzerdir.
C[ ss] seviyeleri, 80 mg zidovudin/m2 vücut yüzey alanı intravenöz dozu verildikten sonra
maks
131,46 mikrogram/ml, 120 mg/m2 vücut yüzey alanı dozunda zidovudin uygulamasını takiben
2,26 mikrogram/ml ve 160 mg/m2 vücut yüzey alanı dozunda zidovudin uygulamasını takiben
2,96 mikrogram/ml bulunmuştur.
Dağılım:
İntravenöz dozdan sonra ortalama terminal plazma yarılanma ömrü ve toplam vücut klirensi
sırasıyla 1,5 saat ve 30,9 ml/dk/kg olmuştur.
Çocuklarda ortalama beyin-omurilik sıvısı/plazma zidovudin konsantrasyonu oranı, oral
tedavide uygulamadan 0,5-4 saat sonra belirlendiği gibi, 0,52-0,85 arasında değişirken,
intravenöz tedavide bir saatlik infüzyondan 1-5 saat sonra 0,87 olmuştur. Sürekli intravenöz
infüzyon sırasında, ortalama kararlı durum beyin-omurilik sıvısı/plazma konsantrasyonu oranı
0,24 olmuştur.
Biyotransformasyon:
Majör metabolit 5'-glukuroniddir. İntravenöz uygulamadan sonra dozun %29’u değişmemiş
olarak idrarda tespit edilmiştir ve %45’i glukuronid şeklinde atılmıştır.
Eliminasyon:
Zidovudinin renal klirensi kreatinin klirensinden önemli ölçüde yüksektir ve bu durum
anlamlı derecede tübüler sekresyonunun olduğunu göstermektedir.
Yenidoğan ve küçük bebeklerdeki farmakokinetik üzerine elde edilen mevcut veriler,
zidovudin glukuronidasyonunun azalması sonucu biyoyararlanımının arttığını, klirensinin
azaldığını ve 14 günlükten küçük bebeklerde yarılanma ömrünün uzadığını göstermektedir,
fakat sonrasında farmakokinetiği erişkinlerde bildirilenle benzerlik gösterir.
Gebelik
Hamileliğin son trimesterinde 8 hastada zidovudin farmakokinetiği araştırılmıştır. Hamileliğin
ilerleyen dönemlerinde zidovudin birikimine dair hiçbir kanıt bulunamamıştır. Zidovudin
farmakokinetiğinin hamile olmayan erişkinlerdekine benzer olduğu belirlenmiştir.
Zidovudinin plasentadan pasif geçişi ile uyumlu olarak, doğumda bebeğin plazmasındaki
zidovudin konsantrasyonunun doğum sırasında annedeki plazma konsantrasyonu ile aynı
olduğu saptanmıştır.
Geriyatrik popülasyon
65 yaşın üzerindeki hastalarda zidovudinin farmakokinetiğine ilişkin özel bir veri
bulunmamaktadır.
Böbrek yetmezliği
Sağlıklı kişilerle karşılaştırıldığında, ilerlemiş böbrek yetmezliği olan hastalarda doruk
plazma konsantrasyonu oral uygulamanın ardından %50 oranında daha yüksektir. Sistemik
maruziyet (zidovudin konsantrasyonu-zaman eğrisinin altında kalan alan) %100 artar;
yarılanma ömrü anlamlı ölçüde değişmez. Böbrek yetmezliğinde, majör glukuronid
metabolitleri önemli ölçüde birikir, ama bu durum toksisiteye neden olmaz. Hemodiyaliz ve
periton diyalizinin zidovudin eliminasyonu üzerinde anlamlı bir etkisi yokken inaktif
glukuronid metabolitinin eliminasyonu ise artar (bkz. Bölüm 4.2).
Karaciğer yetmezliği
Karaciğer yetmezliği olan hastalarda zidovudin farmakokinetiğiyle ilgili sınırlı veri
bulunmaktadır (bkz. Bölüm 4.2). 65 yaşın üzerindeki hastalarda zidovudinin
farmakokinetğine ilişkin özel bir veri bulunmamaktadır.
145.3. Klinik öncesi güvenlilik verileri
Mutajenite:
Ames testinde herhangi bir mutajenisite kanıtı görülmemiştir. Buna karşın, zidovudin fare
lenfoma hücrelerinde yapılan testlerde zayıf mutajenik aktivite göstermiş ve bir in vitro hücre
transformasyon deneyi de pozitif sonuçlanmıştır. İnsan lenfositlerinde yapılan bir in vitro
deneyde ve sıçan ve farelerde yapılan in vivo oral tekrarlamalı dozlu mikroçekirdek
deneylerinde klastojenik etkiler (kromozom hasarı) görülmüştür. Sıçanlardaki bir in vivo
sitogenetik çalışmasında kromozom hasarı görülmemiştir. 11 AIDS hastasının periferik kan
lenfositlerinin incelendiği bir çalışmada RETROVİR alan hastalarda kromozom kırılması
sıklığı RETROVİR almayanlardakinden daha yüksek bulunmuştur. Pilot bir çalışmada,
zidovudini anneden çocuğa viral geçişi önlemek veya HIV-1 enfeksiyonunun tedavisi için
kullanan gebe kadınlar da dahil olmak üzere erişkinlerde, zidovudinin lökosit nükleer
DNA’sına katılımı gösterilmiştir. Zidovudinin ayrıca zidovudin tedavisi alan annelerin
bebeklerinin kordon kanı lökositlerinin DNA’larına da katılımı olmuştur. Maymunlarda
yürütülen bir transplasental genotoksisite çalışmasında insanlara eşdeğer maruziyetlerde tek
başına zidovudin ile zidovudin+lamivudin kombinasyonu karşılaştırılmıştır. Çalışmada
kombinasyona in utero maruziyeti olan fetüslerde, tek başına zidovudine maruziyete kıyasla,
nükleozit analoğu-DNA katılımı birçok fötal organda daha yüksek seviyelerde olmuştur ve
telomer kısalmasının daha fazla olduğuna dair kanıtlar gösterilmiştir. Bu bulguların klinik
önemi bilinmemektedir.
Karsinojenisite:
Farelerde ve sıçanlarda zidovudin ile yapılan oral karsinojenisite çalışmalarında geç ortaya
çıkan vajinal epitelyal tümörler gözlenmiştir. Diğer bir intravajinal karsinojenisite çalışması,
vajinal tümörlerin kemirgenlerin vajinal epitelinin idrardaki yüksek konsantrasyonlardaki
metabolize olmamış zidovudine uzun dönem maruz kalması sonucu oluştuğu hipotezini
doğrulamıştır. Diğer türlerin her iki cinsinde de zidovudinden kaynaklanan bundan başka
tümörlere rastlanmamıştır.
Ek olarak, farelerde iki transplasental karsinojenisite çalışması gerçekleştirilmiştir. Amerikan
Ulusal Kanser Enstitüsü’nde yapılan bir çalışmada gebe fareye gebeliğin 12.-18. günlerinde
maksimum tolere edilen dozda zidovudin uygulanmıştır. Bir yıllık post-natal dönemde, en
yüksek doza (420 mg/kg vücut ağırlığı) maruz kalan yavruların akciğer, karaciğer ve dişi
üreme sisteminde kanser insidansında artış gözlenmiştir.
İkinci çalışmada farelere maksimum 40 mg/kg vücut ağırlığı olmak üzere 24 ay boyunca
zidovudin uygulanmıştır. Bu uygulamaya gebeliğin 10. günü başlanarak devam edilmiştir.
Çalışmadan alınan sonuçlar geç ortaya çıkan vajinal epitelyal tümörler ile sınırlı kalmıştır. Bu
bulgular standart oral karsinojenisite çalışmalarından alınan sonuçlar ile tümör başlangıç
zamanı ve insidans açısından benzerdir. Böylece bu ikinci çalışmada zidovudinin
transplasental karsinojen olduğuna dair kanıt bulunamamıştır.
Sonuç olarak, ilk çalışmadan elde edilen transplasental karsinojenisite verileri hipotetik risk
gösterirken gebelik esnasında zidovudin kullanımının enfekte olmamış çocuğa maternal HIV
enfeksiyonun geçme riskini azalttığı sonucuna varılmıştır.
Üreme sisteminde toksisite:
Organogenezin majör periyodunda zidovudinin oral yolla 450 ve 500 mg/kg/gün dozlarına
kadar sırasıyla gebe sıçan ve tavşanlarda kullanıldığı çalışmalarda teratojeniteye dair kanıt
bulunamamıştır. Öte yandan, 150 ila 450 mg/kg/gün verilen sıçanlarda ve 500 mg/kg/gün
verilen tavşanlarda fötal resorpsiyonlarda istatiksel olarak anlamlı bir artış olmuştur.
15Daha sonra raporlanan farklı bir çalışmada, sıçanlara oral medyan letal doza (3683 mg/kg)
çok yakın olan 3000 mg/kg/gün dozun verilmesinin belirgin maternal toksisiteye ve fötal
malformasyonların insidansında artışa neden olduğu bulunmuştur. Bu çalışmada test edilen
daha düşük dozlarda (600 mg/kg/gün veya daha az) teratojenisite kanıtı bulunamamıştır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
Hidroklorik asit (pH ayarı için)
Sodyum hidroksit (pH ayarı için)
6.2. Geçimsizlikler
Geçimlilik çalışmaları bulunmadığından, bu ürün diğer tıbbi ürünlerle karıştırılmamalıdır.
6.3. Raf ömrü
36 ay
6.4. Saklamaya yönelik özel uyarılar
30 °C'nin altındaki oda sıcaklığında ve kuru bir yerde saklanmalıdır. Işıktan korunmalıdır.
Dondurulmamalıdır.
6.5. Ambalajın niteliği ve içeriği
20 ml’lik renkli cam flakon
6.6. Beşeri tıbbi üründen arta kalan maddelerin imhası ve diğer özel önlemler
RETROVİR IV infüzyon uygulanmadan önce seyreltilmelidir.
RETROVİR IV infüzyon hiçbir antimikrobiyal koruyucu içermediğinden, seyreltme işlemi
özellikle ilaç verilmeden hemen önce tamamen aseptik koşullarda yapılmalı ve flakonda kalan
kullanılmamış ilaç atılmalıdır.
Gereken RETROVİR IV infüzyon dozu, 2 mg/mL veya 4 mg/mL son zidovudin
konsantrasyonu verecek şekilde Glukoz İntravenöz İnfüzyon %5 w/v (hacimde ağırlıkça
yüzde) çözeltisine ilave edilmeli ve karıştırılmalıdır. Bu dilüsyonlar kimyasal ve fiziksel
olarak hem 5 °C hem de 25 °C’de 48 saate kadar dayanıklıdır. Üründe, seyreltmeden önce
veya sonra veya infüzyon sırasında gözle görünür bir bulanıklık fark edildiği takdirde preparat
atılmalıdır.
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
167. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1. Levent Plaza B Blok
34394 1. Levent / İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
101/9
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.01.1997
Ruhsat yenileme tarihi: 28.07.2020
10. KÜB’ÜN YENİLENME TARİHİ
17