 
 1 KULLANMA TALİMATI  
 
SIGNIFOR 0.6  mg/1ml enjeksiyonluk çözelti  
Enjeksiyon yoluyla deri altına (subkutan) uygulanır  
Steril    
• Etkin madde:  Her bir ampul 0, 6 mg pasireoti d serbest baza karşılık gelen 0, 752 mg 
pasireotid diaspartat içermektedir.  
 
• Yardımcı maddel er: Mannitol, tartarik asit, sodyum hidroksit, enjeksiyonluk su, azot 
(üretim esnasında uzaklaştırılmaktadır).  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
1. SIGNIFOR  nedir ve ne için kullanılır?  
2. SIGNIFOR  kullanmadan önce dikkat edilmesi gerekenler  
3. SIGNIFOR  nasıl kullanılır?  
4. Olası yan etkiler nelerdir?  
5. SIGNIFOR ’un saklanması  
 
Başlıkları yer almaktadır  
 
1. SIGNIFOR  nedir ve ne için kullanılır?  
SIGNIFOR, etkin madde olarak pasireotid içeren bir ilaçtır. Cerrahi müdahalenin bir tedavi 
seçeneği olmadığı ya da başarısız olduğu erişkin hastalarda Cushing hastalığını tedavi etmek 
için kullanılan bir ilaçtır .  
 
Bu hastalık, hipofiz bezindeki (beynin alt kısmındaki bir bez) hipofiz adenomu olarak 
adlandırılan (iyi huylu bir tümör) bir büyümenin neden olduğu ve vücutta adrenokortikotropik 
hormon (ACTH) olarak adlandırılan bir hormonun çok fazla üretilmesine yol açan bir tıbbi 
durumdur. ACTH’nin bu şekilde aşırı üretilmesi vücudun bir başka hormon olan kortizolü çok 
fazla üretmesine yol açar.  
 
SIGNIFOR, normal olarak vücutta bulunan ve ACTH gibi belirli hormonların üretilmesini 
bloke eden bir madde olan somatostatinin etkisini taklit ede r. SIGNIFOR bu şekilde ACTH 
 
 2 üretimini bloke edebilir, bu sayede aşırı kortizol üretiminin kontrol edilmesine yardımcı olur 
ve Cushing hastalığının belirtilerinde iyileşme sağlar.  
 
Eğer SIGNIFOR’un nasıl çalıştığı ya da bu ilacın size neden reçete edildiği ile ilgili 
sorularınız varsa, lütfen d oktorunuza sorunuz.  
 
2. SIGNIFOR kullanmadan önce dikkat edilmesi gerekenler  
 
SIGNIFOR’u  aşağıdaki durumlarda  KULLANMAYINIZ:  
• Eğer pasireotide ya da bu kullanma talimatının başında listelenen maddelerden 
herhangi birine karşı alerjik iseniz , 
• Eğer şiddetli karaciğer hastalığınız varsa.  
 
Eğer bu sizin için geçerliyse, SIGNIFOR  almadan doktorunuza haber veriniz.  
 
SIGNIFOR’u  aşağıdaki durumlarda DİKKATLİ KULLANINIZ:  
• Kan şekeri düzeylerinizle ilgili problemleriniz varsa; çok yüksek 
(hiperglisemi/diyabette görüldüğü gibi) ya da çok düşük (hipoglisemi)  
• Yakın tarihte kalp krizi, konjestif kalp yetmezliği (kalbin vücut geneline yeterli kan 
pompalayamadığı bir kalp hastalığı türü) ya da ani ve ezici göğüs ağrısı (genellikle 
göğüs genelinde basınç, ağırlık, sıkışma, ezilme ve acı olarak hissedilir) gibi kalp 
sorunları nız varsa  
• Kalp bozuklukları ya da bir kalp ritmi bozukluğunuz varsa; örneğin, düzensiz nabız ya 
da “QT aralığının  uzaması veya QT uzaması” olarak adlandırılan, anormal kalp ritm 
sorunu  
• Kanınızda potasyum  veya magnezyum seviyeleri düşükse  
• Safra taşlarınız varsa  
• SIGNIFOR aşırı kortizol üretimini kontrol eder. Bu kontrol etkisi çok güçlü olabilir ve 
aşırı halsizlik, yorgunluk, kilo kaybı, mide bulantısı, kusma ve düşük kan basıncı gibi 
kortizol eksikliğine bağlı belirtiler yaşayabilirsiniz. Böyle bir durumda hemen 
doktorunuza haber veriniz.  
• SIGNIFOR kan şekerinizde artışa sebep olabilir. Doktorunuz kan şekeri düzeylerinizi 
takip etmek isteyebilir ve antidiyabetik ilaç tedavisine başlamak isteyebilir veya var 
olan antidiyabetik ilaçta ayarlama yapabilir.  
•  SIGNIFOR, nabzınızı düşürebilir. Doktorunuz kalbinizin elektriksel aktivitesini ölçen 
bir makine kullanarak kalp atışlarınızı takip etmek isteyebilir (“EKG” ya da 
elektrokardiyogram olarak adlandırılan bir test). Eğer kalp ilacı alıyorsanız, 
doktorunuzun ilacın dozajını ayarlaması gerekebilir.  
• Doktorunuz bu ilaçtan etkilenebilecekleri için safra kesenizi, karaciğer enzimlerini ve 
hipofiz hormonlarınızı düzenli olarak kontrol etmek isteyebilir.  
 
Bu uyarılar, geç mişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
SIGNIFOR’un  yiyecek ve içecek ile kullanılması  
SIGNIFOR deri altına uygulandığından geçerli değildir.  
 
Hamilelik  
İlacı kullanmadan önce doktorunuza veya eczacınıza danışınız.  
 
 3  
Açıkça gerekli olmadıkça SIGNIFOR gebelik sırasında önerilmemektedir. Eğer gebeyseniz ya 
da gebe olabileceğinizi düşünüyorsanız, bunu doktorunuza söylemeniz önemlidir; doktorunuz 
gebelik sırasında SIGNIFOR alıp alamayacağınızı sizinle tartışacaktır.  
 
Eğer cinsel olarak aktif bir kadınsanız, tedavi süresince etkili bir doğum kontrol yöntemi 
kullanmanız gerekmektedir. Bu ilacı kullanmaya başlamadan önce doğum kontrolü gerekliliği 
ile ilgili olarak doktorunuza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
SIGNIFOR  kullanırken bebeğinizi  emzirmemelisiniz. S IGNIFOR ’un anne sütüne geçip 
geçmediği bilinmemektedir.  
 
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
SIGNIFOR’un araç ve makine kullanma yeteneği üzerindeki etkileri azdır, SIGNIFOR’un baş 
dönmesi, başağrısı ve yorgunluk gibi etkileri, güvenli bir şekilde araç ve makine kullanma 
becerinizi etkileyebilir.   
 
SIGNIFOR’un  içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer i laçlar  ile birlikte kullanımı  
SIGNIFOR , başka ilaçların etki gösterme şeklini etkileyebilir. Eğer SIGNIFOR  ile aynı 
zamanda başka ilaçlar alıyorsanız (reçetesiz alınan ilaçlar da buna dahildir), doktorunuz, 
kalbinizi daha yakından takip etmek ya da SIGNIFOR ’un veya diğer ilaçların dozunu 
değiştirmek isteyebilir. R eçetesiz ilaçlar da dahil olmak üzere, şu anda almakta olduğunuz ya 
da kısa zaman önce aldığınız tüm ilaçları doktorunuz ya da eczacınıza söyleyiniz. Aşağıdaki 
ilaçları belirtmeniz önemlidir:  
 
• Düzensiz nabız tedavisi için kullanılan, disopiramid, prokainamid, kinidin, sotalol , 
dofetili d, ibutilid, amiodaron veya dronedaron içeren ilaçlar   
• Bakteriyel enfeksiyonların tedavisinde kullanılan ilaçlar (ağızdan alınan: klaritromisin, 
moksifloksasin; enjeksiyon yoluyla alınan: eritromisin, pentamidin)  
• Mantar enfeksiyonların tedavisinde kullanılan ilaçlar ( ketokonazol , şampuan içinde 
olduğu durumlar hariç)  
• Belirli psikiyatrik bozuklukların tedavisinde kullanılan ilaçlar (klorpromazin, tioridazin, 
flufenazin, pimozid, haloperidol, tiaprid, amisulprid, sertindol, metadon)  
• Saman nezlesi ve diğer alerjilerin tedavisinde kullanılan ilaçlar (terfenadin, astemizol, 
mizolastin ) 
• Sıtmanın tedavisinde veya önlenmesinde kullanılan ilaçlar ( klorokin, halofantrin, 
lumefantrin)  
• Kan basıncınızı kontrol eden ilaçlar : 
- beta blokörler  (metoprolol, karteolol, propra nolol, sotalol)  
- kalsiyum kanal blokörleri (bepridil, verapamil, diltiazem)  
 
 4 - kolinesteraz inhibitör leri (rivastigmin, fizostigmin)  
• Vücudunuzdaki elektrolit dengesini kontrol etmek için kullanılan ilaçlar (potasyum, 
magnezyum)  
 
Aşağıdaki ilaçlardan herhangi biri hakkında doktorunuzu bilgilendirmeniz özellikle 
önemlidir:   
• siklosporin (bağışıklık sisteminin faaliyetini azaltmak için organ naklinde kullanılır);  
• çok yüksek (diyabet) ya da çok düşük (hipoglisemi) kan şekerinin tedavisinde kullanılan 
ilaçlar; örn.:  
- insülin  
- metformin, liraglutid, vildagliptin, nateglinid (antidiyabetik ilaçlar).  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SIGNIFOR  nasıl kullanılır ? 
Doktorunuzun tüm talimatlarını dikkatli bir şekilde takip ediniz. Doktorunuzun reçete 
ettiğinden daha fazla enjeksiyon kullanmayınız. Emin değilseniz doktorunuz veya eczacınızla 
teyit ediniz.  
 
Uygun kullanım ve doz/uygulama sıklığı için talimatlar:  
SIGNIFOR’un önerilen dozu, günde iki kere (yaklaşık 12 saatte bir) deri altına (subkutan) 
enjeksiyon yoluyla 0, 6 mg’dır. SIGNIFOR’u her gün aynı saatte kullanmak, ilacınızı ne 
zaman kullanacağınızı hatırlamanızı kolaylaştıracaktır. Siz tedaviye başladıktan sonra, 
doktorunuz  dozu, günde iki kez bir adet 0, 9 mg SIGNIFOR ampul şeklinde yükseltmeye karar 
verebilir.  
 
Yan etkilerin ortaya çıkması halinde dokto runuz dozu, enjeksiyon başına 0, 3 mg olacak 
şekilde geçici olarak düş ürebilir.  
 
Eğer SIGNIFOR kullanmaya başlamadan önce karaciğer problemleriniz varsa, doktorunuz 
tedavinizi günde iki kere 0,3 mg dozunda başlatmak isteyebilir.  
 
Doktorunuzun reçete ettiği size özel dozu karşılayabilmek için farklı dozlarda SIGNIFOR 
ampuller i mevcuttur (0,3 mg, 0,6 mg ve 0, 9 mg).  
 
Doktorunuz SIGNIFOR ile tedaviye nasıl yanıt verdiğinizi takip edecek ve sizden daha 
yüksek ya da daha düşük bir doza geçmenizi isteye bilecektir.  
 
Uygulama yolu ve metodu:  
Doktorunuz ya da hemşireniz SIGNIFOR’u kendinize nasıl enjekte etmeniz gerektiğini size 
gösterecektir. Ayrıca bu kullanma talimatının sonunda  tarif edilen enjeksiyon talimatlarını da 
okumalısınız. Eğer sorunuz varsa, doktorunuz, hemşireniz ya da eczacınıza danışınız.  
 
SIGNIFOR subkutan kullanıma yöneliktir. Bu, ilacın küçük bir iğne yoluyla derinizin 
altındaki yağlı dokuya enjekte edileceği anlamına gelmektedir. Uyluk ve karın bölgesi 
subkutan enjeksiyon için uygun alanlardır. Her bir enjeksiyonda, daha öncekine göre farklı bir 
yer seçerek ağrı ve deri tahrişini engelleyiniz. Ağrıyan veya derinin tahriş olduğu yerlere 
enjeksiyon yapmaktan kaçınmalısınız.  
 
 
 5 Çözeltinin berrak olmadığını ya da partiküller içerdiğini fark ederseniz, SIGNIFOR’u 
kullanmayınız. Çözelti, gözle görülebilen partiküller içermemelidir, berrak ve renksiz 
olmalıdır.  
 
Değişik yaş grupları:  
Çocuklar ve ergenlerde kullanımı:  
SIGNIFOR 18 yaşın altındaki çocuklar ya da ergenlerde kullanılmamalıdır; çünkü bu yaş 
grubu için veri mevcut değildir.  
 
Yaşlı hastalarda kullanımı:  
65 yaş ve üzeri hastalarda yetişkinlerden farklı bir doz kullanılması gerekli değildir.  
 
Özel kullanım durumları:  
Böbrek yetmezliği:  
Böbrek yetmezliği olan hastalarda diğer yetişkinlerden farklı bir doz kullanılması gerekli 
değildir.  
 
Karaciğer yetmezliği:  
Hafif şiddette karaciğer yetmezliği olan hastalarda, diğer yetişkinlerden farklı bir doz 
kullanılması gerekli değildir.  
 
Orta şiddette karaciğer yetmezliği olan hastalar için önerilen başlangıç dozu günde iki kere 
0,3 mg’dır. Orta şiddette karaciğer yetmezliği olan hastalar için maksimu m önerilen doz 
günde iki kere 0, 6 mg’dır.  
 
SIGNIFOR şiddetli karaciğer yetmezliği olan hastalarda kullanılmamalıdır.  
 
Eğer SIGNIFOR ’un etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz.  
 
Kullanmanız  gerekenden daha fazla SIGNIFOR  kullandıysanız:  
SIGNIFOR ’dan kullanmanız gereken den fazlasını kullanmışsanız  doktor unuz  veya eczacı nız 
ile konuşunuz.  
 
SIGNIFOR kullanma yı unutursanız  
Eğer bir SIGNIFOR dozunu uygulamayı unutursanız, bir sonraki enjeksiyonu planlanan 
zamanda gerçekleştiriniz.  
 
Unutulan dozları dengelemek için çift doz almayınız.   
 
SIGNIFOR ile tedavi sonlandırıldığındaki  oluşabilecek etkiler  
SIGNIFOR’u doktorunuz size kullanmanızı söylediği sürece kullanmalısınız.  
 
Eğer SIGNIFOR tedavisini keserseniz kortizol düzeyiniz artabilir ve semptomlarınız geri 
gelebilir. Dolayısıyla doktorunuzla konuşmadan SIGNIFOR kullanmayı durdurmamalısınız.  
Eğer bu ürünün kullanımı  ile ilgili daha fazla sorunuz varsa, lütfen doktorunuz ya da 
eczacınıza danışınız.  
 
 
 
 
 6 4. Olası yan etkiler nelerdir?  
Tüm ilaçlar gibi SIGNIFOR'un içeriğinde bulunan maddelere duyarlı olan kişilerde yan 
etkiler olabilir.  
Bazı yan etkiler ciddi olabilir. Eğer aşağıda belirtilen yan etkilerden birini görürseniz 
doktorunuza veya eczacınıza bildiriniz.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’inde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla         
                                     görülebilir.  
Seyrek    :1.000 hastanın birinden az, fakat 10.000 hastanın birinden fazla       
                                     görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
 
Çok yaygın   
• Kan şeker düzeyinde değişiklik (aşırı susama, yüksek idrar çıkışı, kilo kaybıyla 
birlikte iştah artışı, yorgunluk, bulantı, kusma, karın ağrısı yaşayabilirsiniz)  
• Safra taşları veya safra taşı ile ilgili komplikasyonlar (ateş, üşüme -ürperme, cilt ve 
gözlerde sarılık, ani sırt ağrısı ya da karnınızın sağ tarafında ağrı hissedebilirsiniz)  
• Aşırı yorgunluk  
 
Yaygın   
• Düşük kortizol düzeyleri (aşırı güçsüzlük, yorgunluk, kilo kaybı, mide bulantısı, 
kusma, düşük kan basıncı yaşayabilirsiniz)  
• Düşük kalp hızı  
• Düşük kan basıncı (hipotansiyon) . Sersemlik, baş dönmesi yaşayabilirsiniz ya da 
ayağa kalktığınızda sersemlik ya da bayılma olabilir.  
• Safra akışı problemleri (kolestaz). Deride sararma, koyu idrar, açık renkli dışkı ve 
kaşıntı yaşayabilirsiniz.  
• Safra kesesi iltihabı (kolesistit).  
 
SIGNIFOR’un diğer yan etkileri aşağıda belirtilmektedir:  
Çok yaygın   
• İshal  
• Bulantı  
• Karın ağrısı  
• Enjeksiyon bölgesinde ağrı  
 
Yaygın   
• QT aralığında uzama (kalbinizdeki elektrik sinyallerinde, testlerle görülebilen 
anormallik)  
• İştah kaybı  
• Kusma  
• Baş ağrısı  
• Saç dökülmesi  
• Kaşıntı (prurit)  
• Kas ağrısı (miyalji)  
• Eklem ağrısı (artralji)  
 
 7 • Karaciğer fonksiyon testinde anormal sonuçlar  
• Pankreas fonksiyon testinde anormal sonuçlar  
• Anormal kan pıhtılaşma parametreleri  
 
Yaygın olmay an  
• Kansızlık (anemi)  
 
Bilinmiyor  
• Kandaki şeker seviyesinin artmasına bağlı bir komplikasyon olarak idrarınızda veya 
kanınızda artan keton cisimleri (karaciğerde üretilen bir grup madde) (diyabetik 
ketoasidoz)  
Nefesinizde meyve kokusu, nefes darlığı ve konfüzyon (kafa karışıklığı) 
yaşayabilirsiniz.  
          Yağlı dışkı  
          Açık  renkli dışkı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr   sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne 
bildirebileceğiniz gibi, 0 800 314 00 08   numaralı yan etki bildirim hattını da kullanabilirsiniz.  
 
5. SIGNIFOR’un  saklanması  
 
SIGNIFOR'u çocukların göremeyeceği, erişemeyeceği yerlerde ve ambalajında saklayınız.  
  
• SIGNIFOR ’u kutu üzerindeki son kullanma tarihinden sonra kullanmayınız.  
• 30º C’nin altındaki oda sıcaklığında saklanmalıdır.  
• Işıktan korumak için orijinal ambalajında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra SIGNIFOR’u  kullanmayınız.  
Eğer üründe ve/veya ambalajında bozukluklar fark ederseniz SIGNIFOR’u  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği  Bakanlığınca belirlenen toplama sistemine veriniz.  
Ruhsat sahibi:   Recofarma İlaç ve Hammaddeleri San. ve Tic. Ltd. Şti.  
  Sarıyer / İstanbul  
 Tel: 0 212 401 9 2 60 
Üretim yeri:          Delpharm Dijon,  
        6 Boulevard de l'Europe 21800,Quetigny, Fransa   
Bu kullanma talimatı  …………………… tarihinde onaylanmıştır.  
 
 8 SIGNIFOR için kullanma talimatları  
Çözeltinin berrak olmadığını ya da içinde partiküller olduğunu fark ederseniz SIGNIFOR’u 
kullanmayınız. Çözelti herhangi bir görünür partikül içermemeli, berrak ve renksiz olmalıdır.  
 
İlaçlar ev atıkları yoluyla imha edilmemelidir. Artık kullanılmayan ilaçların nasıl imha 
edileceğini eczacınıza sorunuz. Bu önlemler çevrenin korunmasını sağlayacaktır.  
 
Bu ilaç bir ampul yani küçük bir cam kap içinde sunulmaktadır. S IGNIFOR  steril tek 
kullanımlık enjektörler ve enjeksiyon iğneleri kullanılarak uygulanmalıdır.  
 
Doktorunuz ya da hemşireniz SIGNIFOR  ampullerini nasıl kullanacağınız konusunda sizi 
bilgilendirecektir. Diğer yandan, ampulü kullanmadan önce lütfen aşağıdaki bilgileri dikkatli 
bir şekilde okuyunuz. Enjeksiyonları nasıl yapacağınızdan emin değilseniz veya sorularınız 
varsa, lütfen yardım için doktorunuz ya da hemşirenize danışınız.  
 
Enjeksiyon, çözeltinin çekilmesi ve enjekte edilmesi için iki farklı iğne kullanılarak ya da her 
iki adım için tek bir kısa ince iğne kullanılarak hazırlanabilir. Doktoru nuz veya hemşireniz 
hangi yöntemi kullanacağınızı size söyleyecektir. Doktorunuzun veya hemşirenizin 
talimatlarına uyunuz.  
 
SIGNIFOR  ampulleri yukarıda belirtilen ve kutu üzerinde yazan  saklama koşullarına göre 
saklayınız.  
 
Önemli güvenlilik bilgileri  
 
Dikkat: Ampulleri çocukların erişemeyeceği yerde saklayınız. Kendinize bir subkutan 
enjeksiyon yapmak için gerek duyacağınız şeyler:  
 
1. Bir SIGNIFOR ampulü  
2. Alkollü pamuk veya benzeri  
3. Bir steril enjektör  
4. Çözeltinin çekilmesinde kullanılan bir adet uzun, kalın, künt iğne (doktorunuz ya da 
hemşireniz size bunun gerekli olup olmadığını söyleyecektir)  
5. Bir kısa, ince steril enjektör iğnesi  
6. Kesici aletler için atık kabı  ya da başka bir katı kapalı atık kabı  
 
Enjeksiyon yeri  
Enjeksiyon yeri, vücudunuzdaki kendinize enjeksiyon yapacağınız yerdir. SIGNIFOR  
subkutan kullanıma yöneliktir. Bu, ilacın küçük bir iğne yoluyla derinizin altındaki yağlı 
dokuya enjekte edileceği anlamına gelmektedir. Uyluk ve karın bölgesi  subkutan enjeksiyon 
için uygun alanlardır. Her bir enjeksiyonda, daha öncekine göre farklı bir yer seçerek ağrı ve 
deri tahrişini engelleyiniz. Ağrıyan veya derinin tahriş olduğu yerlere enjeksiyon yapmaktan 
kaçınmalısınız.  
 
Başlarken  
Kendinize enjeksiyon yapmaya hazır olduğunuzda, aşağıdaki adımları dikkatli bir şekilde 
takip ediniz:  
• Ellerinizi su ve sabunla iyi bir şekilde yıkayınız.  
 
 9 • Kendinize enjeksiyon yapacağınız zaman mutlaka yeni tek kullanımlık iğneler ve 
enjektörler kullanınız. Enjektör ve iğneleri yalnızca bir kez kullanınız. Enjektör ve 
iğneleri başka birisi ile asla paylaşmayınız.  
• Ampulü kutusundan çıkarınız.  
• Ampulü dikkatli bir şekilde inceleyiniz. Ampul kırılmışsa ya da içindeki sıvı bulanık 
veya partiküller içeriyorsa ampulü KULLANMAYINIZ. Bu durumlarda tüm paketi 
eczanenize iade ediniz.  
 
Lokal  (enjeksiyon yerinde) rahatsızlığı azaltmak için, uygulama öncesinde çözeltinin oda 
sıcaklığında olması önerilir.  
 
Ampuller uygulamadan hemen önce açılmalıdır ve kullanılmamış kısım varsa atılmalıdır.  
 
Son kullanma tarihi ve dozu kontrol ediniz:  
Kutu ve ampul üzerinde belirtilen son kullanma tarihini kontrol ediniz ve dozun doktorunuzun 
size reçete ettiği doz olduğundan emin olunuz.  
 
İlacın son kullanma tarihi geçmişse ya da doz doğru değilse ilacı KULLANMAYINIZ. 
Her iki durumda da tüm paketi eczanenize iade ediniz.  
 
 
 
 
1. Adım: SIGNIFOR  enjeksiyonluk çözelti bir kırılabilir  ampul içine doldurulmuştur. Üst 
kısımdaki renkli nokta işareti, ampul boynundaki kırma yerini gösterir. Ampulü açacağınız 
zaman üst kısımda sıvı olmadığından emin olmak için ampule parmağınızla vurunuz.  
 
 
 
2. Adım: Önerilen prosedür: ampulü dik pozisyonda, renkli nokta işareti sizden ters tarafa 
bakacak şekle tutunuz. Ampulün alt kısmını bir elinizle tutunuz. Başparmaklarınızı boynunun 
altında ve üstünde bitişik tutarak, kırma noktasından ampulü kırarak açınız.  Açıldığında, 
ampulü dik olarak temiz ve düz bir yüzey üzerine yerleştiriniz.  
 
 10 
 
 
3. Adım: Steril enjektörü alın ve iğneyi enjektöre takın .  Eğer size iki iğne kullanmanız 
söylendiyse, bu adım için uzun, kalın, künt iğneyi kullanmalısınız.  
 
4. adıma geçmeden önce enjeksiyon bölgesini alkollü bez ile siliniz.  
 
 
4. Adım: İğnenin başlığını çıkarınız. İğneyi ampule sokunuz  ve ampulün tüm içeriğini 
enjektörün içine almak için pistonu yukarı çekiniz. Eğer size iki iğne kullanmanız 
söylendiyse, bu aşamada uzun iğneyi kısa iğneyle değiştirmelisiniz.  
 
 
 
5. Adım: Enjektörü bir elinizde, başparmağınız pistonun altında olacak şekilde iki parmağınız 
arasında tutunuz. Hava kabarcıklarını ortadan kaldırmak için enjektöre parmaklarınızla 
hafifçe vurunuz. İlk damla iğne ucunda görünene kadar pistona basarak enjektörde hava 
kabarcığı kalmamasını sağlayınız.  
 
İğneyi herhangi bir şeye değdirmeyiniz. Artık enjeksiyon yapmaya hazırsınız.  
 
 11 
 
 
6. Adım: Enjeksiyon yerindeki deriyi hafifçe sıkıştırınız ve iğneyi yaklaşık 45 derecelik bir 
açıyla tutarak (resimde gösterildiği gibi) enjeksiyon yerine batırınız.  
 
Pistonu hafifçe çekerek bir kan damarının delinmediğinden emin olunuz. Eğer enjektörde kan 
görürseniz ilk olarak iğneyi deriden çıkarınız, ardından kısa iğneyi yenisiyle değiştiriniz ve 
başka bir enjeksiyon yerine batırınız.  
 
 
7. Adım: Derinizi her zaman sıkıştırılmış halde tutarak tüm çözelti enjekte edilene kadar 
pistonu yavaşça bastırınız. Pistonu basılı tutunuz ve enjektörü 5 saniye olduğu yerde 
bırakınız.  
 
 
8. Adım: Sıkıştırılmış deriyi yavaşça serbest bırakınız ve iğneyi nazikçe olduğu yerden 
çıkarınız. İğnenin başlığını yerine takınız.  
 
9. Adım: Kullanılmış enjektör ve iğneyi hemen bir kesici aletler  kabı ya da başka bir katı 
kapalı atık kabına atınız. Kullanılmamış tüm ürünler ya da atık materyaller yerel şartlara 
uygun olarak imha edilmelidir.  
