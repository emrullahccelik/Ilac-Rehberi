KISA ÜRÜN BİLGİSİ
1. BEŞERİ TIBBİ ÜRÜNÜN ADI
LOCACORTENE VİOFORME 0,2mg/g + 30mg/g krem
2. KALİTATİF VE KANTİTATİF BİLEŞİM
Etkin madde:
1 g kremde;
Flumetazon pivalat 0,2mg
Kliokinol 30 mg
Yardımcı maddeler:
Setil alkol 65 mg
Stearil alkol 65 mg
Yardımcı maddeler için 6.1 ’e bakınız.
3. FARMASOTİK FORM
Beyaz-açık sarı renkte homojen krem
4. KLİNİK OZELLİKLER
4.1 Terapötik endikasyonlar
LOCACORTENE-VİOFORME değişik tipte ve kliokinole duyarlı mikroorganizmaların
neden olduğu sekonder enfeksiyonların görüldüğü ve çeşitli tipte ve yerleşim gösteren,
kortikosteroidlere cevap veren inflamatuvar deri hastalıklarının başlangıç tedavilerinde
endikedir. Bu hastalıklar:
• Seboreik egzama, kontakt egzama, atopik dermatit (her yaş hastada), lokalize nörodermatit,
• İntertrigo,
• Piyodermanın yüzeysel şekilleri (impetigo gibi) ve akut inflamasyonun belirgin bir semptom
olduğu dermatomikozların yüzeysel şekilleri,
• Sekonder enfeksiyonların geliştiği böcek ısırmaları ve sokmaları
4.2. Pozoloji ve uygulama şekli
Pozoloji/uygulama sıklığı ve süresi:
LOCACORTENE-VİOFORME hastalığın şiddetine bağlı olarak günde iki veya üç kez
uygulanmalıdır.
Uygulama şekli:
Haricen uygulanır. LOCACORTENE-VİOFORME tedavi edilecek bölgeye ince bir tabaka
halinde uygulanmalıdır; uygulama hafifçe ovularak da yapılabilir.
1Koruyucu pansuman uygulanmasına gerek bulunmamaktadır. Deride enfeksiyon olduğunda
proteine bağlı iyot (PBİ) miktarını arttırabileceğinden kapalı pansuman uygulanmamalıdır
(bkz. Bölüm 4.4).
LOCACORTENE-VİOFORME göze uygulanmamalıdır (bkz. Bölüm 4.4).
Özel popülasyonlara ilişkin ek bilgiler:
Böbrek yetmezliği:
LOCACORTENE-VİOFORME böbrek yetmezliği olan hastalarda dikkatli kullanılmalıdır
(bkz. Bölün 4.4).
Karaciğer yetmezliği:
LOCACORTENE-VİOFORME karaciğer yetmezliği olan hastalarda dikkatli kullanılmalıdır
(bkz. Bölün 4.4).
Pediyatrik popülasyon:
LOCACORTENE-VİOFORME 2 yaş altındaki çocuklarda kullanılmamalıdır (bkz. Bölüm
4.3).
Çocuklarda ve ergenlerde (2-17 yaş arası): LOCACORTENE-VlOFORME’nin çocuk ve
ergenlerde kullanımına ilişkin özel bir bilgi bulunmamaktadır.
Geriyatrik popülasyon:
LOCACORTENE-VlOFORME’nin 65 yaş üzerindeki hastalarda kullanımına yönelik
erişkinlerden farklı herhangi bir bilgi bulunmamaktadır.
4.3. Kontrendikasyonlar
• Flumetazon pivalat veya genel olarak kortikosteroidlere, kliokinol, hidroksikinolin veya
diğer kinolin türevlerine, iyota veya LOCACORTENE-VlOFORME’nin bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
• Piyoderma, impetigo, frengi ve tüberküloz gibi bakteri enfeksiyonlarında,
• Suçiçeği, aşı sonrası deride döküntüler, herpes simplex, herpes zoster, verrucae vulgaris,
verrucae planae, condylomata, molluscum contagiosum gibi viral enfeksiyonlarında,
• Mantar ve maya enfeksiyonlarında,
• Uyuz gibi parazit enfeksiyonlarında,
• Yara gibi ülser tipi deri rahatsızlıklarında,
• Rozasea hastalığında,
• Perioral dermatit olduğunda,
• Akne vulgaris olduğunda,
• Tedaviye dirençli ikincil enfeksiyonlarla ilgili rahatsızlıklarda,
• 2 yaşın altındaki çocuklarda (bkz. Bölüm 4.2),
• Göze uygulamalarda.
4.4. Özel kullanım uyarılan ve önlemleri
Sadece haricen kullanım içindir.
LOCACORTENE-VİOFORME tedavisi sırasında ciddi iritasyon, duyarlılık veya eritem
gelişirse, şişme ve ağrı devam ederse veya enfeksiyon gelişirse tedavi kesilmelidir.
2LOCACORTENE-VlOFORME’nin yüksek dozlarda uygulandığı ender durumlarda, hasta
düzenli olarak tıbbi gözetim altında tutulmalıdır. Kortikosteroidlerin ve kliokinolun perkutan
yolla emildiği bilinmektedir. Bu nedenle, bir haftadan uzun süreyle geniş alanlarda topikal
tedavi gören hastalarda metabolizma üzerindeki olası etkilerin (adrenokortikal supresyon,
proteine bağlı iyot düzeyinde yükselme (bkz. Bölüm 4.9)) izlenmesi gerekmektedir.
Dolayısıyla, LOCACORTENE-VlOFORME’nin kapalı pansuman şeklinde uygulanması
önerilmemektedir (bkz. Bölüm 4.2).
Çocuklarda adrenokortikal supresyon oldukça hızlı olabilir. Çocuklarda ayrıca büyüme
hormonları salgılanması suprese olabilir. Bu nedenle, uzun sureli uygulamanın gerektiği
durumlarda, plazma kortizol düzeyleri ile birlikte kilo ve boyun düzenli olarak kontrol
edilmesi önerilir.
Bir hafta içinde herhangi bir düzelmenin olmaması durumunda tedavi durdurulmalıdır; bu gibi
durumlarda patojenlerin tanımlanması ve uygun tedavinin başlatılması önerilmektedir.
Bugüne kadar yapılan araştırmalarda flumetazon pivalatın deriden emilmediği gözlenmiştir.
Bu nedenle LOCACORTENE-VİOFORME önerilen dozlarda uygulandığı takdirde sistemik
yan etki (adrenokortikal fonksiyon üzerinde klinik açıdan belirgin bir etki gibi) görülmesi
mümkün değildir. Buna karşılık tıbbi temele dayanarak LOCACORTENE-VİOFORME
özellikle çocuklarda kullanılacağı zaman adrenal supresyon ve Cushing sendromu riski göz
ardı edilmemelidir (bkz. Bölüm 4.9).
Kliokinol ve diğer kinolinler arasında çapraz duyarlılık reaksiyonları olabilir ve özellikle
reaksiyonu baskılayan veya azaltan bir kortikosteroid varlığında, klinik reaksiyon nispeten
zayıf olduğundan ve duyarlılık kolayca atlanabileceğinden, rutin yama testlerine kliokinolun
eklenmesi önemlidir.
LOCACORTENE-VİOFORME primer bakteriyel ve mikotik deri hastalıklarında monoterapi
olarak kullanımı uygun değildir.
LOCACORTENE-VlOFORME’nin yanlış kullanılması sonucunda bakteri, parazit ve mantar
enfeksiyonları maskelenebilmekte ve/veya kötüleşebilmektedir.
Kronik dermatoz türlerinin uzun süreli tedavisinden sonra steroid bağımlılığı ile
sonuçlanabilen yoksunluk sendromu ortaya çıkabilir.
Yüz derisi,saçlı deri ve genital organların derisi kortikosteroidlere özellikle duyarlıdır. Bu
nedenle genellikle bu bölgelerin zayıf kortikosteroidler ile tedavi edilmesi önerilmektedir.
Konjonktivanın kontamine olma olasılığı ve buna bağlı olarak glokom simplex ve subkapsuler
katarakt gelişme riski nedeniyle göz kapaklarına uygulanmamalıdır.
LOCACORTENE-VİOFORME, kulak zarının delik olduğu durumlarda dış kulak kanalına
uygulanmamalıdır.
LOCACORTENE-VİOFORME, karaciğer ve/veya böbrek yetmezliği olan hastalarda dikkatli
kullanılmalıdır (bkz. Bolum 4.2).
LOCACORTENE-VİOFORME, akut veya eksudasyonun olduğu deri hastalıklarında
kullanılmamalı ve seboreik veya yağlara karşı aşırı duyarlı derilere uygulanmamalıdır.
3LOCACORTENE-VlOFORME’nin saça, kumaşlara (yatak örtüsü, kıyafetler) ya da diğer
materyallere temas etmesi renk kaybına neden olabilir.
LOCACORTENE-VİOFORME krem setil alkol ve stearil alkol içerir. Bu yardımcı maddeler,
lokal deri reaksiyonlarına (örneğin kontakt dermatite) sebebiyet verebilir.
4.5. Diğer tıbbi ürünler ile etkileşimler ve diğer etkileşim şekilleri
LOCACORTENE-VİOFORME topikal olarak kullanıldığında içeriğinde bulunan kliokinol
nedeniyle tiroid fonksiyonu normal olan hastalarda proteine bağlı iyot miktarını
artırabilir(bkz. Bölüm 4.4). Bu durum tiroid fonksiyon testlerini (proteine bağlı iyot,
radyoaktif iyot ve butanol ile ekstre edilebilen iyot gibi) etkileyebileceğinden,
LOCACORTENE-VİOFORME tedavisinin kesilmesini takiben ancak l ay sonra bu testler
yapılmalıdır. T3 resin geri alma testi veya T4 tayini gibi diğer tiroid fonksiyon testlerini
etkilememektedir.
Fenilketonüri için demir (+3) klorür testi, idrardaki kliokinolden dolayı yanlış pozitif sonuç
verebilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Flumetazon pivalat’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
Gebelik dönemi
Kortikosteroidler plasentadan geçmektedir ve bu özelliği ile fetüsü etkileyebileceği
bilinmektedir. Bu durum, özellikle güçlü ya da çok güçlü aktiviteye sahip bir tıbbi ürün ile
geniş yüzey alanlarının yoğun tedavisinde önem kazanmaktadır. Bu nedenle gebelik sırasında
lokal kortikosteroidler geniş yüzey alanlarında ya da uzun sürelerle kullanılmamalıdır.
Hayvanlar üzerinde gerçekleştirilen testlerde kortikosteroidlerin teratojenik olduğu
gösterilmiştir.
LOCACORTENE-VİOFORME, gerekli olmadıkça gebelik döneminde kullanılmamalıdır.
LOCACORTENE-VİOFORME ancak ilacın gebe kadına olan potansiyel yaran fetüse olan
riskinden fazla olduğu durumlarda uygulanmalıdır. Bu durum, özellikle LOCACORTENE-
VİOFORME fazla miktarda geniş bir yüzeye uygulanacağında göz önünde bulundurulmalıdır.
LOCACORTENE-VİOFORME ile spesifik bir araştırma olmamakla birlikte,
kortikosteroidlerin güvenilirliğiyle ilgili hayvan deneylerinde, kortikosteroidlerin teratojenik
potansiyeli veya embriyo ve/veya fetüs üzerine diğer yan etkileri olduğu görülmüştür.
Bununla birlikte LOCACORTENE-VIOFORME’ nin gebe kadınlarda yan etkisine ilişkin
herhangi bir kayıt bulunmamaktadır.
Laktasyon dönemi
4LOCACORTENE-VİOFORME topikal olarak uygulandığında flumetazon pivalat ve
kliokinol etkin maddelerinin ve/veya metabolitlerinin anne sütüne geçip geçmediği
bilinmemektedir. Bu nedenle önlem olarak emziren anneler LOCACORTENE-VİOFORME
kullanmamalıdır.
Üreme yeteneği/FertiIite
Üreme yeteneği üzerine klinik ya da klinik dışı çalışma mevcut değildir.
4.7. Araç ve makine kullanımı üzerindeki etkiler
LOCACORTENE-VİOFORME’nin araç ve makine kullanımı üzerine bilinen bir etkisi
bulunmamaktadır. LOCACORTENE-VİOFORME’nin araç ve makine kullanma yeteneği
üzerinde herhangi bir etkisinin olması beklenmemektedir.
4.8. İstenmeyen etkiler
Aşağıdaki istenmeyen etkiler, spontan vaka raporları ve literatürdeki vakaları içeren
LOCACORTENE-VİOFORME ile ilgili pazarlama sonrası verilerden elde edilmiştir. Bu
reaksiyonlar büyüklüğü belli olmayan bir popülasyondan gönüllü olarak bildirilen etkiler
olduğundan, etkilerin sıklığını güvenilir bir şekilde değerlendirmek mümkün değildir. Bu
nedenle bu etkiler bilinmiyor olarak sınıflandırılmıştır.
LOCACORTENE-VİOFORME ile ilgili bildirilen istenmeyen etkiler aşağıda sistem organ
sınıfına göre listelenmektedir.
İstenmeyen etkilerin sınıflandırılmasında şu terimler ve sıklık dereceleri kullanılmıştır:
Çok yaygın (>1/10); yaygın (>1/100 ila <1/10); yaygın olmayan (>1/1000 ila <1/100); seyrek
(>1/10-000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyon ve enfestasyonlar
Bilinmiyor: Enfeksiyonlara karşı lokal direncin düşmesi nedeniyle ortaya çıkan sekonder
enfeksiyonlar
Bağışıklık sistemi hastalıkları
Bilinmiyor: Aşırı duyarlılık reaksiyonları
Endokrin hastalıkları
Bilinmiyor: Adrenokortikal supresyon
Göz hastalıkları
Bilinmiyor: Oküler basınçta artış, yükselmiş katarakt riski
Deri ve deri altı doku hastalıkları
Bilinmiyor: Deri atrofisi (flumetazon pivalat etkin maddesine bağlı olarak), alerjik dermatit,
deride pigmentasyon değişiklikleri, tek başına ya da deri atrofisi ile görülen rosacea veya
perioral dermatit, kuruluk, follikülit, hipertrikozis, akneiform döküntüler, deride maserasyon,
sekonder enfeksiyonlar, deri incelmesi ile karakterize geri dönüşümlü deri atrofisi, striae,
isilik, telenjiektazi, purpura, bileşenlere veya kortikosteroidlere maruziyet sonucunda gelişen
alerjik kontakt dermatit, akne
Genel bozukluklar ve uygulama bölgesine ilişkin hastalıklar
Bilinmiyor: Uygulama yerinde iritasyon, yanma hissi, kaşıntı, döküntü, yara iyileşmesinin
gecikmesi
5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
eposta:tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
LOCACORTENE-VİOFORME ile doz aşımı hipoglisemi, dehidrasyon, kilo kaybı,
oryantasyon bozukluğu, yorgunluk, baş ağrısı, bulantı, kusma ve ortostatik hipotansiyon gibi
belirtilerin görüldüğü adrenal supresyon ve kilo artışı, erkeklerde cinsel isteksizlik, kadınlarda
menstrüel düzensizlikler, kıllanma, hipertansiyon, deride ezik ve çizgiler, baş ve sırt ağrıları,
kaslarda güçsüzlük ve bitkinlik gibi belirtilerin görüldüğü Cushing sendromu ile
sonuçlanabilir (bkz. Bölüm 4.4).
Geniş veya aşınmış deri yüzeylerine bir hafta süreyle LOCACORTENE-VİOFORME
uygulanması proteine bağlı iyot miktarında artışa neden olarak tirotoksikoza benzer belirti ve
semptomlara yol açar. Aynca nispeten küçük deri yüzeylerine 1 haftadan daha fazla süreyle
uygulanması da proteine bağlı iyot miktarının yükselmesine neden olur. Bu gibi durumlarda
tedavi derhal kesilmelidir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Kortikosteroidler (Glukokortikoidler - Topikal dermatolojik)
ATC kodu: D07BB01
Etki mekanizması:
Kortikosteroidler antiinflamatuvar ve vazokonstrüktif etkiye sahiptir. Kortikosteroidler
inflamatuvar reaksiyonu ve çeşitli deri hastalıklarının sıklıkla kaşıntı benzeri semptomlarını,
altta yatan hastalığı iyileştirmeden baskılarlar.
Flumetazon sentetik difluoro glukokortikoittir. Flumetazon pivalat, lokal uygulama için
hazırlanmış orta derecede güçlü glukokortikoittir. Antiinflamatuvar,
antialerjik, vazokonstrüktif ve antiproliferatif etki gösterir.
Çeşitli tip ve orijinli inflamatuvar deri hastalıklarında kısa sürede rahatlama sağlar ve kaşıntı
gibi semptomları giderir.
Glukokortikoidlerin çok yönlü etkileri kompleks moleküler mekanizmaya bağlanabilir ve bu
mekanizmada spesifik sitoplazmik reseptörlere bağlanmalarının da rolü vardır.
Kliokinol halojenli kinolinol türevi olup, LOCACORTENE-VİOFORME’nin antimikrobik
bileşenidir; mantarlar (Candida, Microsporum, Trichophyton gibi) ve gram pozitif bakteriler
(Staphylococcus gibi) de dahil patojen mikroorganizmaların büyük bir grubuna karşı etkilidir.
6Kliokinol sadece gram negatif bakteriler üzerinde hafif inhibitör etkilidir. Kliokinol bakterisit
etkiden çok bakteriostatik etki gösterir.
Yapışkan ve yağlı olmayan hidrofilik krem serinletici etki gösteren akut ve subakut
durumların tedavisi için uygun bir farmasötik formdur.
5.2. Farmakokinetik özellikler
Flumetazon pivalat:
Emilim:
Flumetazon pivalat’ın derinin geniş yüzeyine fazla miktarda ve kapalı pansuman şeklinde
lokal olarak uygulandığında bile perkütan emilimi yoktur. Flumetazon pivalatın peruktan
absorpsiyonu kliokinol ilavesi ile değişmemektedir.
Dağılım:
Bilgi bulunmamaktadır.
Biyotransformasyon:
Bilgi bulunmamaktadır.
Eliminasyon:
Bilgi bulunmamaktadır.
Kliokinol:
Emilim:
LOCACORTENE-VİOFORME topikal uygulandığında kliokinol, yaklaşık %1.5-4 oranında
emilir.
Dağılım:
Bilgi bulunmamaktadır.
Biyotransformasyon:
Bilgi bulunmamaktadır.
Eliminasyon:
Kliokinol başlıca glukokuronid şeklinde ve daha az miktarda sülfat şeklinde böbrekler yoluyla
atılır. Değişmeden atılan kliokinol miktarı çok azdır.
5.3. Klinik öncesi güvenlilik verileri
Bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Setil alkol
Setil palmitat
Sodyum lauril sülfat (Duponol C)
Gliserin
2-fenoksietanol
Stearil alkol
Parafın, beyaz
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
60 ay
76.4. Saklamaya yönelik özel tedbirler
30°C’nin altındaki oda sıcaklığında saklayınız. Sıcaktan koruyunuz.
6.5. Ambalajın niteliği ve içeriği
15 g ve 30 g'lık alüminyum laklı tüplerde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliklerine uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/134
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
2020/118
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 27.05.2020
Ruhsat yenileme tarihi:
10. KÜB’ÜN YENİLENME TARİHİ
8