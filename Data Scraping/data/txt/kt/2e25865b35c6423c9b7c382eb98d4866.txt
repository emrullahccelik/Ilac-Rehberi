1  KULLANMA  TALİMATI  
 
 
ADVANTAN® M %0.1 emülsiyon  
Haricen  uygulanır.  
• Etkin  madde:  Her 1 g ADVANTAN,  1 mg metilprednisolon  aseponat  (%0.1)  içerir.  
• Yardımcı  maddeler:  Orta zincirli  trigliserit,  kaprilik -kaprik -stearik  trigliserit,  polioksietilen -
(2)-stearil  alkol  polioksietilen - (21)-stearil  alkol,  benzil  alkol,  disodyum  edetat,  gliserol  (%85),  saf 
su. 
 
 
 
 
Bu Kullanma  Talimatında:  
 
1. ADVANTAN  nedir  ve ne için kullanılır?  
2. ADVANTAN’ı  kullanmadan  önce  dikkat  edilmesi  gerekenler  
3. ADVANTAN  nasıl  kullanılır?  
4. Olası  yan etkiler  nelerdir?  
5. ADVANTAN’ın  saklanması  
 
Başlıkları  yer almaktadır.  
 
1. ADVANTAN  nedir  ve ne için kullanılır?  
 
 
• ADVANTAN,  50 g’lık aluminyum  tüplerde,  karton  kutu içerisinde  kullanıma  sunulan  
kremdir.  
 
• ADVANTAN  iltihabi  ve alerjik  deri reaksiyonlarını  baskılar  ve kızarıklık,  deri kalınlaşması,  
deri yüzeyinde  tabaka  oluşumu,  ödem,  kaşıntı  ve diğer  şikayetler  (yanma  hissi veya ağrı) gibi 
deri sorunlarından  kaynaklanan  belirtileri  hafifletir.  
 
• ADVANTAN;  ani gelişen  ekzema  alerjik  ve temas  nedenli  deri iltihabı,  zehirli  (toksik)  hücre  
bozulmasına  neden  olan ekzema  (dejeneratif  ekzema),  yağlı  ekzema,  madeni  para 
görünümünde  (numüler)  ekzema,  sulantılı  ekzema)  alerjik  deri iltihabı  (atopik  dermatit , 
nörodermatit),  seboreik  ekzema  (kızarık  saha üzerinde  sarı, hafifçe  yağlı  ve kuru kabuklar  
halinde  görülen  döküntüler),  bacaklarda  varise  bağlı  ekzema  (gravitasyonel  ekzema) , ciddi  
güneş  yanıklarının  (solar  dermatit)  tedavisinde  kullanılır.  ADVANTAN 4  aydan büyük 
çocuklarda kullanılır.   
Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz,  
çünkü  sizin  için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  size reçete  edilmiştir,  başkalarına  vermeyiniz.  
• Bu  ilacın  kullanımı   sırasında,   doktora   veya  hastaneye   gittiğinizde   doktorunuza   bu  ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük  doz kullanmayınız.  2  2. ADVANTAN’ı  kullanmadan  önce  dikkat  edilmesi  gerekenler  
ADVANTAN’ı  aşağıdaki  durumlarda  KULLANMAYINIZ.  
Eğer,  
• ADVANTAN  içeriğinde  bulunan  metilprednisolon  aseponata  veya içeriğindeki  maddelerden  
herhangi  birine  karşı  bir hassasiyetiniz  (alerjiniz)  varsa,  
• Tedavi  alanında,  tüberküloz  (verem)  veya sifiliz  (frengi)  hasarı,  viral hastalıklar  (ör: varicella  
(suçiçeği)  ya da herpes  (uçuk,  zona),  rozasea  (gül hastalığı) , perioral  dermatit  (ağız  çevresinde  
iltihaplanma),  ülser,  akne vulgaris  (sivilce),  atrofik  deri hastalıkları  (deride  incelme)  varsa  ve aşı 
sonrası  deri reaksiyonları  gözlenmişse,  
 
Tüm vücudu  etkileyen  mantar  enfeksiyonunuz  varsa  ilave  uygun  tedavi  gereklidir.  Ayrıca  bakınız  
“ADVANTAN’ı  aşağıdaki  durumlarda  DİKKATLİ  KULLANINIZ”  bölümü.  
 
ADVANTAN’ı  aşağıdaki  durumlarda  DİKKATLİ  KULLANINIZ  
 
• ADVANTAN’ın  da dahil  olduğu  glukokortikoidler  (bir hormon  çeşidi)  grubu,  özellikle  de 
çocuklarda  mümkün  olan en düşük  dozda  kullanılmalıdır.  Sadece  istenen  etkiye  ulaşmak  ve bu 
etkiyi  korumak  için gerekli  olan süre boyunca  kullanınız.  
 
• Bakteri  ve/veya  mantar  enfeksiyonu  ile birlikte  seyreden  bir deri hastalığı  varsa,  ilave  uygun  
tedavi  gereklidir.  
 
• Deriye uygulanan glukokortikoid (bir hormon çeşidi) kullanımına bağlı olarak, lokal deri 
enfeksiyonları oluşma potansiyeli artabilir.  
 
• ADVANTAN  geniş  alanlara  uygulanmamalıdır  (vücut  yüzey  alanının  % 40’ından daha 
fazla).  
 
• ADVANTAN’ın  da dahil  olduğu,  deriye  uygulanan  kortikosteroidlerin  (bir hormon  çeşidi)  
geniş  bir alana  tatbik  edilmeleri  veya uzun  süreli  uygulamaları,  özellikle  kapalı  pansuman  
koşullarında  sistemik  yan etki riskini  belirgin  bir şekilde  artırır.  
 
• Geniş  cilt alanları  tedavi  edilirken,  emilim  veya sistemik  etki olasılığı  tamamen  yok 
edilemeyeceğinden  dolayı,  tedavi  süresi  olabildiğince  kısa tutulmalıdır.  
 
• ADVANTAN’ın  kullanımı  sırasında  göz, derin  yaralar  ve mukozayla  temasından  
kaçınılmalıdır.  
 
• Diğer  glukokortikoidlerde  de olduğu  gibi, bilinçsiz  kullanım,  klinik  belirtileri  gizleyebilir.  
 
• Tüm  vücudu  etkileyen  kortikoidlerde  (bir hormon  çeşidi)  olduğu  gibi, lokal  kortikoidlerin  
kullanılması  ile de (örn.  yüksek  doz veya  uzun   süre geniş  bir alana   tatbik   edilmeleri,  kapalı  3  pansuman veya göz çevresindeki deriye  uygulanmaları sonucu) glokom  (göz tansiyonu)  gelişebilir.  
 
 
Pediyatrik  popülasyon:  
 
ADVANTAN’ın  4 aydan  daha küçük  bebeklerde  kullanılması  önerilmez.  
4 ay ile 3 yaş arası  çocuklarda  kullanımında,  fayda/risk  değerlendirilmesi  doktorunuz  tarafından  
yapılmalıdır.  
 
ADVANTAN’ ın kullanımı  sırasında  kapalı  pansuman  uygulanmamalıdır.  Çocuk  bezi, kapalı  
pansuman  etkisi  oluşturabilir.  
 
 
ADVANTAN’ın  yiyecek  ve içecek  ile kullanılması:  
 
ADVANTAN’ı  yiyecek  ve içecek  aldığınız  esnada kullanabilirsiniz.  ADVANTAN  lokal  uygulandığı  
için bir etkileşim  beklenmez.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
 
• Hamile  olduğunuzu  veya olabileceğinizi  doktorunuza  bildiriniz  zira doktorunuz  
ADVANTAN  reçete  etmeden  önce bu durumu  dikkate  almak  isteyecektir.  
• Birçok  çalışmadan  elde edilen  veriler,  gebeliğin  ilk üç ayında  glukokortikoidler  ile tedavi  
edilen  kadınların  bebeklerinde  yarık  damak  görülme  riskinde  artış olmasının  muhtemel  
olabileceğini   düşündürmektedir.  
• Genel  bir kural   olarak  hamileliğin  ilk üç ayında  kortikosteroid  içeren  haricen   uygulanan  
preparatların  kullanılması  sakıncalıdır.  
• Özellikle  geniş  bir alana  uygulama,  uzun  süreli  kullanım  ve kapalı  pansumandan  kaçınınız.  
• ADVANTAN  ile tedavinin  klinik  endikasyonu  gebelerde  dikkatle  gözden  geçirilip,  yarar  ve 
riskleri  bakımından  özenle  tartılmalıdır.  
 
Tedaviniz sırasında hamile  olduğunuzu  fark ederseniz hemen  doktorunuza  veya eczacınıza  danışınız.  
 
Emzirme  
 
İlacı kullanmadan  önce  doktorunuza  veya eczacınıza  danışınız.  
 
• Eğer küçük  çocuk  veya bebek  emziriyorsanız  ADVANTAN’ı  göğüslerinize  uygulamayınız.  
Emzirdiğinizi  doktorunuza  bildiriniz  zira doktorunuz  ADVANTAN  reçete  etmeden  önce bu 
durumu  dikkate  almak  isteyecektir.  
• ADVANTAN’ın  deriye  uygulama  sonucunda  anne  sütüne  geçip  geçmediği  bilinmemektedir.  
• Emziren  kadınlarda  ADVANTAN’ın  dikkatli  kullanılması  gerekmektedir.  
• Özellikle  geniş  alana  uygulamadan,  uzun  süreli  kullanım  ve kapalı  pansumandan  sakınınız.  4  Araç  ve makine  kullanımı  
 
ADVANTAN’ın  araç kullanma  ve makin e kullanımı  üzerine  bilinen  bir etkisi  yoktur.  
 
ADVANTAN’ın  içeriğinde  bulunan  bazı yardımcı  maddeler  hakkında  önemli  bilgiler  
 
ADVANTAN’ın  içeriğindeki  yardımcı maddelerden  birine karşı  hassasiyetiniz  (alerjiniz)  varsa  
kullanmayınız.  
 
Diğer  ilaçlar  ile birlikte  kullanımı  
 
Eğer  reçeteli  ya da reçetesiz  herhangi bir ilacı şu anda kullanıyorsanız  veya son  zamanlarda  
kullandınız  ise lütfen  doktorunuza  veya eczacınıza  bunlar  hakkında  bilgi veriniz.  
 
Bilinen  bir etkileşimi  yoktur.  
 
 
3. ADVANTAN  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
 
ADVANTAN’ı  her zaman  doktorunuzun   anlattığı   gibi  kullanmalısınız.  Eğer emin değilseniz  
doktorunuza  veya eczacınıza  tekrar  danışınız.  
ADVANTAN’ı  doktorunuz  farklı  bir şekilde  önermediği  takdirde  günde  1 defa uygulayınız.  
Genellikle  kullanım  süresi  2 haftayı  geçmemelidir.  Seboreik  ekzemada,  hastalıklı  yüz bölgesinde  
kullanım  süresi  1 haftayı  geçmemelidir.  
 
ADVANTAN  kullanımı  sırasında,  kuruma  meydana  gelirse,  cilt tipine  bağlı  olarak,  yağ içinde  su 
emülsiyonu  veya tek fazlı yağlı  merhem  nemlendirici  olarak  kullanılabilir.  
 
Uygulama  yolu ve metodu:  
 
Haricen,  etkilenen  bölgedeki  deriye  ince bir tabaka  halinde  uygulayınız  ve hafifçe  ovalayınız . 
 
Değişik  yaş grupları:  
 
Çocuklarda  kullanımı:  ADVANTAN’ ın 4  aydan daha büyük  bebeklerde,  çocuklarda  ve ergenlerde  
kullanımında  doz ayarlaması  gerekli  değildir.  
ADVANTAN ’ın güvenliliği  4 aydan  küçük  bebeklerde  ortaya  konulmamıştır.  Mevcut  veri yoktur.  
 
Süt çocuğu ve küçük çocuklarda zorunlu kalınmadıkça kullanımı önerilmemektedir.  
 
Eğer  ADVANTAN’ın  etkisinin  çok güçlü  veya zayıf olduğuna  dair bir izleniminiz  var ise doktorunuz  
veya eczacınız  ile konuşunuz . 
 
Kullanmanız  gerekenden  daha  fazla  ADVANTAN  kullandıysanız:  
ADVANTAN’ı  kullanmanız  gerekenden  daha  fazla  kullanmışsanız  endişelenmeyiniz.  
Bir doktor  veya eczacı  ile konuşunuz.  ADVANTAN’dan  bir defalık  fazla  doz (geniş  deri bölgesine  
1 defalık  uygulama)  kullanılmasında  veya kaza ile yutulmasında  risk beklenmemektedir.  
 
ADVANTAN’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunu z. 5  ADVANTAN’ı  kullanmayı  unutursanız:  
 
Doktorunuz  atlanan dozun  ne zaman  uygulanacağına  karar verecektir.  Takip  eden dozun  yeni 
uygulama  zamanı  için doktorunuzun  talimatlarına  uymanız  önemlidir.  
 
Unutulan  dozları  dengelemek  için çift doz kullanmayınız.  
 
ADVANTAN  ile tedavi  sonlandırıldığındaki  oluşabilecek  etkiler:  
 
ADVANTAN’ı  doktorunuzun  önerdiği  şekilde  kullanırsanız,  belirtiler  tedavi  sırasında  kaybolur  
ve tedavi  sonrasında  da tamamen  iyileşme  sağlanır.  Belirtiler  devam  ederse  ya da tekrardan  
ortaya  çıkarsa  doktorunuzla  temasa  geçiniz.  
 
4. Olası  yan etkiler  nelerdir?  
 
Tüm  ilaçlar  gibi ADVANTAN’ın  içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın:  10 hastanın  en az 1 inde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir.  
Seyrek:  l.000  hastanın  birinden  az, fakat  10.000  hastanın  birinden  fazla  görülebilir.  
Çok seyrek:  10.000  hastanın  birinden  az görülebilir.  
Bilinmiyor:  Eldeki  verilerden  tahmin  edilemiyor.  
 
Yaygın  sıklıkta  görülen  yan etkiler  
Uygulama  bölgesinde  yanma  hissi 
 
Yaygın  olmayan  sıklıkta  görülen  yan etkiler  
Ekzema,  deride  çatlaklar  (fissürler),  uygulama  bölgesinde  kaşıntı  (pruritus)  ağrı,  sulu kesecikler  
(veziküller),  irinli  deri kabarcıkları  (püstül),  aşınma  
 
Bilinmeyen  sıklıkta  görülen  yan etkiler  
İlaca  karşı  aşırı duyarlılık,  sivilce  (akne),  kılcal  damarların  genişlemesi  (telanjiyektazi),  deride  
incelme  (atrofi),  çatlaklar  (deride  stria),  ağız civarında  iltihap  (perioral  dermatit),  deride  renk 
değişikliği,  uygulama  bölgesinde  kuruluk,  kızarıklık  (eritem),  kıl kökü  iltihabı  (folikülit),  aşırı 
kıllanma  (hipertrikoz)  
 
Kortikoid  içeren  deriye  uygulanan  ilaçlar  kullanıldığında,  deriden  emilmesine  bağlı  olarak  tüm 
vücudu  etkileyen  durumlar  ortaya  çıkabilir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı  bilgilendiriniz.  
 
Yan Etkilerin Raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde  yer alan “İlaç Yan E tki Bildirimi” ikonuna tıklayarak ya 
da 0 800 314 00 08 numaralı yan etki bildirim hat tını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bi lgi edinilmesine katkı sağlamış 6  olacaksınız.  
 
5. ADVANTAN’ın  saklanması  
 
ADVANTAN’ı  çocukların  göremeyeceği,  erişemeyeceği  yerlerde  ve ambalajında  saklayınız.  
 
ADVANTAN’ ı 30ºC  altındaki  oda sıcaklıklarında  ışıktan  ve nemden  koruyarak  saklayınız.  
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra  ADVANTAN’ı  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi:  
LEO Pharma A/S, Danimarka lisansı ile  
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4  
34467 Maslak/Sarıyer/İstanbul  
Tel: 0 212 366 84 00  
Faks: 0 212 276 20 20  
 
Üretim  Yeri:   
Sanofi İlaç Sanayi ve Tic. A.Ş.  
Küçükkarıştıran Mah.  
Merkez Sok. No: 223/A  
Büyükkarıştıran/Lüleburgaz/Kırklareli  
 
Bu kullanma talimatı  02/04/2020  tarihinde onaylanmıştır.  
 