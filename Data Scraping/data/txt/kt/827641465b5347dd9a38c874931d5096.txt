1/7 KULLANMA TALİMATI  
 
Cloder Plus 1,5 mg/mL + 1,2 mg/mL Gargara  Ağız  çalkalamak için . 
 
• Etkin madde:  100 ml’lik çözelti 120 mg (%0,12) klorheksidin glukonat ve 150 mg 
(%0,15) benzidamin hidroklorür içerir. 
 
• Yardımcı madde ler: Polietilen glikol 600, polivinil pirrolidon K
30, nane yağı, gliserin, 
saf su . 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız. 
 
 
Bu Kullanma Talimatında:  
 1. CLODER PLUS  nedir ve ne için kullanılır?  
2. CLODER PLUS ’i kullanmadan önce dikkat edilmesi gerekenler  
3. CLODER PLUS  nasıl kullanılır?  
4. Olası yan etkiler nelerdir? 5. CLODER PLUS 'ın saklanması  
 Başlıkları yer almaktadır.   1. CLODER PLUS nedir ve ne için kullanılır?  
 
• CLODER PLUS  ağız içi bölgesel tedavisinde kullanılan bir ağız preparatıdır. 
• CLODER PLUS renksiz, nane kokulu berrak bir çözeltidir. 200 ml’lik amber renkli, 
plastik kapaklı PET şişelerde ve ölçü kadehi ile birlikte karton kutu içerisinde bulunur. Her bir kutuda 1 adet şişe bulunmaktadır.  
• CLODER PLUS, antimikrobiyal (mikropları öldüren veya çoğalmasını durduran) 
etkide bir madde olan klorheksidin glukonat ile non- steroidal anti- inflamatuar ilaçlar 
olarak isimlendirilen gruba ait, ağrı ve inflamasyonun (iltihap) tedavisinde kullanılan, ayrıca yüzeysel olarak uygulandığında lokal anestezik (uygulandığı bölgede hissizleşmeyi sağlayan) etki gösteren benzidamin HCI içermektedir.  
2/7 • CLODER PLUS, ağız ve boğaz mukozasında enflamasyon ve ağrıyla seyreden diş eti 
iltihabı, ağız yüzeyi iltihabı, yutak iltihabı, bademcik iltihabı ve ağız içinde görülen 
yaralarda,  
• Ağız ve boğazda iltihap oluşturan mikrobik hastalıkların önlenmesinde, hastanın 
yutma fonksiyonunun rahatlatılması ve diş eti rahatsızlıklarında belirtilerin giderilmesinde,  
• Dişleri çevreleyen dokulardaki işlemlerden önce ve sonra,  
• Işın tedavisi ve kanser ilaç tedavisi sonrası veya diğer nedenlere bağlı ağız içi 
tabakasının iltihaplarında (mukozitlerde),  
• Dişlerin etrafındaki bakteri ve yiyecek artıklarının oluşturduğu tabakanın (dental plak) 
önlenmesinde kullanılır. 
 2. CLODER PLUS'ı  kullanmadan önce dikkat edilmesi gerekenler  
 
CLODER PLUS'ı aşağıdaki durumlarda KULLANMAYINIZ  
Eğer,  
• Benzidamin ve klorheksidine veya içeriğindeki diğer yardımcı maddelere karşı 
bilinen aşırı duyarlılığınız varsa,  
• Hamile iseniz veya çocuk emziriyorsanız.  
• 6 yaş ve altı çocuklarda kullanılmamalıdır.  
 CLODER PLUS'ı aşağıdaki durumlarda DİKKATLİ KULLANINIZ  
• Klinik çalışmaların yeterli sayıda olmaması nedeniyle CLODER PLUS 12 yaşın 
altındaki çocuklarda tavsiye edilmez.  
• Sadece ağzı çalkalamak içindir, yutmayınız. 
• Yalnızca ağız içinde kullanınız, gözler ve kulaklar ile temas ettirilmesinden kaçınınız.  
• Ağız içinde, dil ve diş üzerinde geri dönüşümlü renk değişikliği yapabilir. 
Diş lekelenmesi zararsızdır ve diş fırçalamayla en aza indirilebilir.  
• CLODER PLUS yutulmamalı ve tükürmek suretiyle ağızdan uzaklaştırılmalıdır. 
Seyreltilmeden kullanılır.  
• Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa 
CLODER PLUS kullanımına ilave olarak doktorunuz antibakteriyel tedavi düşünebilir. 
• Böbrek ve karaciğer hastalığınız var ise  
• Aralıksız 7 günden fazla kullanılmamalıdır. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
CLODER PLUS'ın yiyecek ve içecek ile kullanılması  
 
Uygulama yöntemi itibarı ile yiyecek ve içecek ile etkileşimi yoktur. 
 Hamilelik  
İlacı kullanmadan önce doktorunuza veya eczacınıza danışınız.  
 Hamile iseniz CLODER PLUS'ı  kullanmayınız . 
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
3/7  
 Emzirme  
İlacı kullanmadan önce doktorunuza veya eczacınıza danışınız.  
 Emziriyor iseniz CLODER PLUS'ı  kullanmayınız . 
 Araç ve makine kullanımı  
Araç ve makine kullanımı üzerine herhangi bir olumsuz etkisi söz konusu değildir.  CLODER PLUS'ın içeriğinde bulunan bazı yardımcı maddeler hakkında önemli bilgiler  
İçeriğinde bulunan yardımcı maddelere karşı aşırı bir duyarlılığınız yoksa, bu maddelere bağlı olumsuz etki beklenmez.  
 Diğer ilaçlar ile birlikte kullanımı  
CLODER PLUS'ın  bilinen önemli bir ilaç etkileşimi yoktur. 
CLODER PLUS'ı  içerdiği etken maddelerden klorheksidin tuzları, sabun ve diğer eksi yüklü 
(anyonik) bileşiklerle, kloramfenikol (antibiyotik türü), bazı inorganik tuzlar ve organik bileşikler ile geçimsizdir; benzidaminle herhangi bir ilaç etkileşimi bildirilmemiştir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise  lütfen doktorunuza veya eczacınıza bunlar hakkında bilgi veriniz.  
 3. CLODER PLUS  nasıl kullanılır?  
 
Uygun kullanım ve doz / uygulama sıklığı için talimatlar : 
CLODER PLUS'ın  yetişkin dozu 15 ml’dir. Gün boyunca 1,5- 3 saatlik aralıklarla uygulanır.  
Aralıksız 7 günden fazla kullanılmamalıdır.  
 Uygulama yolu ve metodu:  
CLODER PLUS  ağzı çalkalamak ve gargara yapmak içindir. CLODER PLUS  seyreltilmeden  
kullanılır. En az 30 saniye süreyle ağızda tutulur. Kullanımdan sonra  ağızdan atılır.  
 CLODER PLUS'ın  içeriğinde yer alan klorheksidin tedavi süresince plak ve diş eti  iltihabında 
azalma yapar. Eğer CLODER PLUS  diğer ağız içi temizlik uygulamalarına  alternatif olarak 
kullanı lıyorsa, ağız en az 1 dakika süreyle CLODER PLUS  ile çalkalan malıdır. CLODER 
PLUS’ taki klorheksidinin sebep olduğu renklenmeyi en aza  indirmek için kullanmadan önce 
dişleri fı rçalamak uygundur. 
 Değişik yaş grupları : 
 Çocuklarda kullanımı:  
5-15 ml CLODER PLUS  ile her 1,5- 3 saatte bir 30 saniye süre ile gargara yapılır. 
Aralıksız olarak 7 günden fazla kullanılmamalıdır. Yanma ve batma hissi oluşursa gargara su ile seyreltilmelidir.  
Klinik çalışmaların yeterli sayıda olmaması nedeniyle, 12 yaşın altındaki çocuklarda CLODER PLUS’ın kullanılması tavsiye edilmez.  
-6 yaş ve altında kullanılmamalıdır. 
-6 yaş üzeri ve 12 yaş altı çocuklarda, doktor tarafından tavsiye edilmedikçe ürün 
kullanılmamalıdır.  
4/7 -12 yaş ve üzerinde çocuklarda kullanılır.  
 
Yaşlılarda kullanımı:  
Yaşlılarda herhangi bir doz değişikliği gerekmemektedir.  
 Özel kullanım durumları:  
 Böbrek yetmezliği/karaciğer yetmezliği:  
Bozulmuş böbrek fonksiyonu: Emilen benzidamin ve yıkım ürünleri idrarla atıldığı için şiddetli böbrek bozukluğu olan hastalarda tüm vücutta etki olasılığı göz önünde bulundurulmalıdır.  Bozulmuş karaciğer fonksiyonu: Emilen benzidamin yüksek oranda karaciğerde yıkıldığı için şiddetli karaciğer bozukluğu olan hastalarda tüm vücutta etki olasılığı göz önünde bulundurulmalıdır.  Doktorunuz ayrı bir tavsiyede bulunmadıkça, bu talimatları takip ediniz.  
İlacınızı zamanında almayı unutmayınız. 
Doktorunuz CLODER PLUS  ile tedavinizin ne kadar süreceğini size bildirecektir.  
Tedaviyi erken kesmeyiniz çünkü istenen sonucu alamazsınız.  
 Eğer CLODER PLUS’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   Kullanmanız gerekenden  daha fazla CLODER PLUS  kullandıysanız  
 CLODER PLUS’tan  kullanmanız gerekenden fazlasını kullanmışsanız bir doktor veya eczacı 
ile konuşunuz.   CLODER PLUS  yanlışlıkla içilirse, belirtilere yönelik tedavi yapılmalıdır. Belirli bir 
panzehiri yoktur.  
 CLODER PLUS ’ı kullanmayı unutursanız  
 Unutulan dozları dengelemek için çift doz almayınız.   CLODER PLUS  ile tedavi sonlandırıldığında ki oluşabilecek etkiler 
 Herhangi bir etki beklenmemektedir.  
 4. Olası yan etkiler nelerdir?   Tüm ilaçlar gibi, CLODER PLUS’ı n içeriğinde bulunan maddelere duyarlı olan kişilerde yan 
etkiler olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek: 1.000 hastanın birinden az, fakat 10.000 hastanın birinden fazla görülebilir.  
5/7 Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Aşağıdakilerden biri olursa, CLODER PLUS’ı  kullanmayı  durdurunuz  ve DERHAL 
doktorunuza bildirin iz veya size en yakın hastanenin acil bölümüne başvurun uz: 
 
• Ani gelişen nefes darlığı, ciltte döküntü, yüzde ve/veya dilde şişme (anaflaksi)  
• Aşırı duyarlılık reaksiyonları (hipersensitivite ) (kalp durması, dolaşımın bozulması, 
tansiyonda düşme bronşlarda daralma, çarpıntı, ciltte döküntü, kızarıklık ve 
kurdeşenle kendini gösteren)  
• Alerjik reaksiyon ( kaşıntı, döküntü, kabarıklık, kurdeşen)  
 Bunlar çok ciddi yan etkilerdir. Eğer bu yan etkilerden biri sizde mevcut ise, sizin CLODER PLUS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkiler oldukça seyrek görülür.  
 Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
 
• Tahrişe bağlı cilt reaksiyonları  
• Ağızda meydana gelen döküntü 
• Boğaz tahrişi ve öksürük  
• Tükürük bezinde büyüme  
 Bunlar ciddi yan etkilerdir. Acil tıbbi müdahale gerekebilir. Ciddi yan etkiler çok seyrek görülür.  Aşağıdakilerden herhangi birini fark ederseniz, doktorunuza söyleyiniz:  
Çok yaygın:  
- Ağız  dokusunda  hissizleşme  
Yaygın:  
- Ağızda  iğne batması  ve yanma hissi 
- Bulantı,  kusma, öğürme  
- Tat almada değişiklik  
- Dişlerde ve diğer açı yüzeylerde lekelenme (Diş lekelenmesi zararsızdır ve 
uygulamadan önce diş fırçalamayla en aza indirilebilir)  
- Diş taşı oluşumunda  artış  
Seyrek:  
- Yanma ve batma  hissi  
Çok seyrek:  
- Lokal  (bölgesel)  kuruluk veya  susuzluk, sızlama  
6/7 - Ağızda  serinlik  hissi 
- Alerjik  reaksiyonlar, hipersensitivite  (aşırı  duyarlılık)  ve anaflaksi  (ani gelişen  
nefes darlığı, ciltte döküntü, yüzde ve/veya dilde şişme)  
- Laringospazm (gırtlakta  istemsiz  kas kasılması),  bronkospazm (solunum yolları  
daralması)  
- Tükürük bezinde geçici  şişme,  büyüme  
- Tahrişe bağlı  cilt reaksiyonları, döküntü ile birlikte  görülen kaşınıt,  kurdeşen, 
fotodermatit (ışığa bağlı deride reaksiyon gelişmesi), kepeklenme, soyulma  
- Oral deskumasyon (ağızda pul pul dökülme)  
Bilinmiyor:  
- Baş dönmesi, baş ağrısı,  uyuşukluk  
- Faringeral  irritasyon  (yutakta tahriş),  öksürük  
- Ağız  kuruluğu  
 
Bunlar CLODER PLUS’ın hafif yan etkileridir. Bu yan etkiler doz azaltıldığında veya tedavi kesildiğinde kaybolur.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. CLODER PLUS’ın saklanması  
 CLODER PLUS’ı çocukların göremeyeceği, erişemeyeceği yerlerde ve ambalajında 
saklayınız.   25°C’nin altındaki oda sıcaklığında ve ışıktan koruyarak saklanmalıdır.  Son kullanma tarihi ile uyumlu olarak kullanınız.   Ambalajdaki  son kullanma tarihinden sonra CLODER PLUS’ı kullanmayınız.  
 Eğer üründe ve/veya ambalajında bozukluklar fark ederseniz CLODER PLUS’ı 
kullanmayınız.   Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
7/7  
Ruhsat s ahibi:  
NOBEL İLAÇ SANAYİİ VE TİCARET A.Ş .  
Ümraniye 34768 İSTANBUL   
 Üretim yeri : 
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE   Bu kullanma talimatı ../ ../…. tarihinde onaylanmı ştır. 
               
         
