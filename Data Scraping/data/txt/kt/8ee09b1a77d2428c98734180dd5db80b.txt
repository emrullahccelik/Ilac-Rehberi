1 
 KULLANMA TALİMATI  
 
PARAPLUS  200 mg/250 mg/50 mg efervesan tablet  
Ağızdan alınır.  
 
• Etkin madde(ler):  200 mg parasetamol, 250 mg asetilsalisilik asit ve 50 mg kafein  
•Yardımcı madde(ler):  Sitrik asit anhidrus, sodyum hidrojen karbonat, polivinilpirolidon, 
portakal aroması, asesülfam potasyum, maltodekstrin, sorbitol (E 420), aspartam (E 951)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size ö nerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. PARAPLUS  nedir ve ne için kullanılır?  
2. PARAPLUS ’ı kullanmadan önce dikkat edilmesi gerekenler  
3. PARAPLUS  nasıl kullanılır?  
4. Olası yan etkiler nelerdir?  
5. PARAPLUS ’ın saklanması  
 
Başlıkları yer almaktadır.  
 
1. PARAPLUS  nedir ve ne için kullanılır?  
• PARAPLUS, efervesan tablet formunda üretilmektedir.  
• PARAPLUS  beyaz, yuvarlak, düz yüzeyli efervesan tablet şeklinde olup 20 ve 30 
efervesan tabletlik ambalajlarda sunulmaktadır.  
 
PARAPLUS, ağrı kesici, ateş düşürücü ve antiinflamatuvar (iltihap giderici) (nonsteroidal 
antiinflamatuvar/analjezik) bir ilaçtır.  
PARAPL US, 16 yaş ve üstü adölesanlar ile erişkinlerde baş ağrısı, diş ağrısı, akut migren 
atakları, sinir ağrısı (nevralji), kas -iskelet sistem ağrıları, adet ağrısı (dismenore) gibi hafif ve 
orta şiddetli ağrılar ve soğuk algınlığı gibi ağrının eşlik ettiği  durumlarda endikedir.  
Çocuk ve adölesanlar için ürünü 3.PARAPLUS nasıl kullanılır? Uygun kullanım ve 
doz/uygulama sıklığı için talimatlar’’ bölümüne bakınız.  2 
 2. PARAPLUS ’ı kullanmadan önce dikkat edilmesi gerekenler  
PARAPLUS ’ı aşağıdaki durumlarda KULLANMAYINIZ  
Eğer:  
 Salisilatlara, parasetamol e, kafeine  veya PARAPLUS  formülündeki yardımcı maddelerden 
herhangi birine karşı  alerjik (aşırı duyarlı) iseniz,   
 Daha önceden, salisilatlar veya başka bir non -steroid antiinflamatuvar ila cı (ağrı, ateş ve 
iltihabı gidermek için kullanılan belirli ilaçlar) içtikten sonra, astım atakları, burun mukozal 
membranlarda  şişme  (nazal polipler -burun içi nde şişlikler/tomurcuklanmalar) , yüz, dil ya 
da boğazda şişmeler (anjiyoödem) veya deri döküntüleri geçirdiyseniz,  
 Mide bağırsak kanalında yaralarınız varsa,  
 Böbrek ve karaciğer yetmezliğiniz varsa,  
 İlaç tedavisi ile kontrol edilemeyen şiddetli kalp yetmezliğiniz varsa,  
 Patolojik olarak artmış kanama eğiliminiz varsa,  
 Eşzamanlı olarak, haftada 15 mg ya da daha yüksek dozda metotreksat (kanser tedavisinde 
ve eklemlerde ağrı ve şekil bozukluğuna neden olan romatoid artritte kullanılır) tedavisi 
görüyorsanız,  
  Gebeliğinizin  son üç aylık dönemi içindeyseniz  (Bkz. “Hamilelik” ve “Emzirme”),  
 Hasta 16 yaşın altında çocuk ve ergen ise,  
  suçiçeği  veya grip benzeri  hastalı k geçirmekte olan  çocuk ve adolesanlarda (Reye 
sendromu gelişmesi riski nedeniyle),  
 
PARAPLUS ’ı, aşağıdaki du rumlarda DİKKATLİ KULLANINIZ  
Eğer:  
 Antikoagülan ilaçlarla (kan sulandırıcı ilaçlar; örneğin, kumarin türevleri, heparin), 
trombolitik (pıhtı eritilmesinde kullanılan ilaçlar) veya belirli antidepresan (selektif 
seretonin gerialım inhibitörleri) ilaçları kullanıyorsanız,  
 Bronşiyal astım, saman nezlesi veya nazal polipleriniz (burun içinde 
şişlikler/tomurcuklanmalar) varsa,  
 Diğer antiinflamatuvar ilaçlara/antiromatiklere karşı aşırı duyarlılığınız (örneğin, deri 
reaksiyonları) varsa. Bu durum, analjezik in toleransı/analjezik astımı olarak adlandırılır.  
 Süreğen veya tekrarlayan mide -bağırsak kanalı şikayetleriniz varsa,  
 Mide -bağırsak yaraları (ülser), kanaması ya da delinmesi öyküsü varsa,  
 Böbrek fonk siyonlarında bozukluk varsa veya böbrek hasarı öyküsü var sa, 
 Karaciğer fonksiyonlarında bozukluk mevcutsa (örneğin; kronik alkol kullanımına veya 
karaciğer iltihaplanmasına bağlı olabilir),  
 Glikoz -6-fosfat dehidrogenaz (G6PD) enzimi eksikliğiniz varsa (böyle bir durumda 
kanınızdaki hemoglobin seviyesi düşebilir , kırmızı kan hücreleri parçalanabilir ve hemolitik 
anemi adı verilen bir çeşit kansızlık gelişebilir),  
 Gilbert sendromu adı verilen karaciğer -safra yolları hastalığı nız (Meulengracht hastalığı) 
varsa , 
 Cerrahi girişim geçirecekseniz.  
 Tiroid bezinizin aktivitesi fazla ise (hipertiroidizm),  3 
  PARAPLUS alırken, aşırı kafein tüketiminden (örneğin, kahve, çay, yiyecek ve diğer ilaçlar 
ve içecekler) kaçınılmalıdır (Bkz. “Kullanmanız gerekenden daha fazla PARAPLUS 
kullandıysanız”).  
Önerilen dozun aşılması karac iğer hasarı ile sonuçlanabilir.  
 
Doz aşımı riskini azaltmak için, eş zamanlı olarak alınacak diğer ilaçların formülü, parasetamol 
içermediğinden emin olmak üzere, mutlaka kontrol edilmelidir.  
 
Önerildiği şekilde kullanılmaz ise, ağrı kesici ilaçların uzun süreyle, yüksek dozda kullanılması, 
baş ağrılarını tetikleyebilir. Baş ağrıları bu ilacın daha yüksek dozları ile tedavi edilmemelidir. 
Böyle bir durumda, baş ağrısını gidermek için yeniden ağrı kesici ilaç almayınız ve doktorunuza 
başvurunuz.  
 
Ağrı kesici lerin uzun süreler boyunca yüksek dozlarda kullanıldıktan sonra aniden bırakılması, 
baş ağrısı, yorgunluk,  vejetatif semptomlar, kas ağrıları ve sinirliliğe yol açabilir. Bu kesilme 
semptomları birkaç gün içinde ortadan kalkar. Hasta, semptomlar ortadan ka lkıncaya kadar ağrı 
kesici almayı durdurmalı ve bir doktorun tavsiyesi olmadan yeniden alınmamalıdır.  
 
Aşırı duyarlılık reaksiyonunun başlangıç semptomları ortaya çıkarsa, PARAPLUS kullanmayı 
kesiniz.  
Parasetamol  içeren bir ilacı  ilk defa  kullanıyorsanız ya da daha önce kullandıysanız,  ilk dozda 
ya da tekrarlayan dozlarda deride kızarıklık, döküntü veya bir deri reaksiyonu oluşabilir.   Bu 
durumda doktor la irtibata  geçiniz. İlacı bırakarak alternatif bir tedaviye geçmeniz gerekir. 
Böyle bir  deri reaksiyonu oluşumunda bu ilacı ya da parasetamol içeren başka bir ilacı 
kullanmamalısınız. Bu durum, ciddi ve ölümle sonuçlanabilen cilt reaksiyonlarına neden 
olabilir.    
Asetilsalisilik asit,  düşük dozlarda,  ürik asidin atılımını  azaltır. Bu durum, belirli koşullar 
altında, önceden gut hastalığı olan hastalarda, bir gut atağını tetikleyebilir.   
 
PARAPLUS  kullanımı, enfeksiyon belirtilerini maskeleyebilir.  Bu ilacı alırken, enfeksiyon 
belirtileri ortaya çıkarsa (örneğin; kızarıklık, şişme, aşırı sıcak lık, ağrı, ateş) veya belirtileri 
kötüleşirse derhal bir doktora başvurunuz.  
Hasta, özellikle yaşlı hastalar, özellikle tedavilerinin başlangıç döneminde, karın bölgesinde 
olağan dışı belirtiler fark ederse, doktora başvurmalıdır, çünkü steroid yapısında o lmayan 
romatizma ilaçlarının kullanımı ile ilişkili, yaşamı tehdit edici olabilen, kanama, mide bağırsak  
kanalında yara ve delinme bildirilmiştir. Eğer mide -bağırsak bölgede kanama veya yaralar 
ortaya çıkarsa, PARAPLUS almayı durdurunuz.  
Çocuklar  
Çocuklarda doktor tavsiyesi olmadan kullanılmamalıdır.  
16 yaş altında spesifik bir endikasyon olmadıkça kullanımı önerilmez.  
 4 
 PARAPLUS, asetilsalisilik asit içeriği nedeniyle, su çiçeği dahil ateşli hastalık geçiren 
çocuklara ve ergenlere, sadece doktor ta vsiyesiyle ve doktor gözetiminde ve ancak diğer 
önlemler etkili olmazsa verilmelidir. Eğer, bu hastalık, sürekli kusma, baş ağrısı veya bilinç 
bozukluğu ile seyrederse, bu durum, Reye Sendromunun belirtisi olabilir. Reye sendromu, 
seyrek görülen ancak baze n yaşamı tehdit edebilen ve acil tıbbi müdahale gerektiren bir 
durumdur.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
PARAPLUS’ı n yiyecek ve içecek ile kullanılması  
PARAPLUS  bir bardak su ile alınmalıdır.  
PARAPLUS kullanırken alkol tüketiminden mümkün olduğunca kaçınınız.  
 
PARAPLUS kullanırken, kafein içeren yiyecek ve içeceklerin (çay, kahve gibi) alımını azaltıp, 
aşırı kafein tüketiminden kaçınınız.  
 
Hamilelik  
İlacı kullanmadan önce doktorunu za veya eczacınıza danışınız.  
 
Eğer hamileyseniz, hamile olabileceğinizi düşünüyorsanız veya hamile kalmayı planlıyorsanız, 
bu ilacı kullanmadan önce doktorunuza veya eczacınıza danışınız.  
 
Hamilelik sırasında PARAPLUS kullanmayınız. Çünkü gebeliğinizi ve/ veya doğmamış 
çocuğunuzun gelişimini etkileyebilir. Bu nedenle, PARAPLUS’ı, sadece, doktorunuzun veya 
diş hekiminizin tavsiyesi ile, mümkün olan en düşük etkili dozda ve en kısa süreyle, sadece 
gebeliğinizin ilk ve ikinci üç aylık döneminde kullanınız. Çün kü düşük ve deformite riskinde 
artış olduğunu gösteren kanıtlar vardır. Aynı durum, çocuk sahibi olmayı arzu eden kadınlar 
için de geçerlidir.  
 
Hamileliğin son üç ayında veya doğum sırasında PARAPLUS kullanmayınız. Çünkü anne ve 
çocuk için komplikasyon ris kini arttırır.  
 
PARAPLUS’ın içeriğinde bulunan asetilsalisilik asit, kadın doğurganlığını olumsuz olarak 
etkileyebilen bir ilaç grubuna (steroid yapıda olmayan romatizma ilaçları) aittir. Bu etki, ilacı 
bırakmanızdan sonra geri döner.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 5 
 Bu ilacın formülündeki etkin maddeler anne sütüne geçer. Anne sütü ile bebeğe geçen kafein, 
bebeğin durumunu ve davranışlarını etkileyebilir. Önerilen dozlarda ve kısa süre ile 
kullanılması halinde genellikle emzirmeye ara verilmesi gerekmez.  PARAPLUS ’ın uzun süreli 
kullanılması  ve/veya  yüksek dozlarda alınması durumunda  emzirmeye son verilmelidir.  
 
Araç  ve makine kullanımı  
PARAPLUS kullanımının, a raç ve makine kullanma becerileri üzerinde bilinen bir etkisi 
yoktur.  
 
Uyku hali, görme bozuklukları, baş dönmesi veya denge bozukluğu gibi istenmeyen etkiler 
yaşarsanız araç ve makine kullanmayınız.  
 
PARAPLUS ’ın içeri ğinde bulunan bazı yardımcı maddeler hakkında önemli bilgiler  
PARAPLUS  her efervesan tablette 368,23 mg (16,01 mmol) sodyum ihtiva eder. Bu durum 
kontrollü sodyum diyetinde olan hastalar için göz önünde bulundurulmalıdır.  
 
PARAPLUS  sorbitol içermektedir. Eğer daha önceden doktorunuz tarafından bazı şekerlere 
karşı  intoleransınız (dayanıksızlık) olduğu söylenmişse bu tıbbi ürünü almadan önce 
doktorunuzla temasa geçiniz.  
 
PARAPLUS  bir fenilalanin kaynağı olan aspartam içermektedir.  Fenilketonürisi olan (ender 
rastlanan kalıtsal bir hastalık) insanlar için zararlı olabilir.  
 
Diğer ilaçlar ile birlikte kullanımı  
Aşağıdaki ilaçlardan herhangi birisini kullanıyorsanız, PARAPLUS almadan önce mutlaka 
doktorunuza haber veriniz.  
 
Asetilsalisilik asit : 
Asetilsalisilik asit aşağıdaki ilaçların  etkililiğini ve yan etkilerini arttırabilir  : 
 Kan sulandırıcı ilaçlar (örneğin, kumarin türevleri ve heparin), trombolitikler (pıhtı 
çözülmesinde kullanılan ilaçlar), depresyon tedavisinde kull anılan belirli ilaçlar (SSRI): 
Kanama riskinde artış  
 Trombosit agregasyon inhibitörleri (kan pulcuklarının birbirine yapışmasını ve 
kümelenmesini engelleyen ilaçlar), örneğin tiklopidin  
 Belirli ağrı kesiciler (steroidal yapıda olmayan romatizma ilaçları, N SAİİ), kortikosteroidler 
veya eş zamanlı alkol tüketimi: Gastrointestinal şikayetlerlere ait riskte artma (örneğin; 
gastrointestinal kanama)  
 Kan şekerini düşürücü ilaçlar  
 Valproik asit (epilepsi (sara) ilacı), metotreksat (bazı kanser türleri, eklem iltiha bı ya da 
sedef hastalığında kullanılan bir ilaç), digoksin (kalp ilacı), lityum (depresyon ilacı).  
Asetilsalisilik asit içeriği, aşağıdaki etkin maddelerin etkilerini azaltabilir:  
 İdrar söktürücü ilaçlar (diüretikler)  
 Ürik asit atılımını arttıran ilaçlar ( belirli gut ilaçları)  6 
  Kan basıncını düşüren ilaçlar (antihipertansifler)  
 
Parasetamol : 
Parasetamolün normalde zararsız olan dozları, barbitürat içeren bazı uyku ilaçları, epilepsi 
ilaçları ve rifampisin (genellikle verem tedavisinde kullanılan, antibiyotik  etkili bir ilaç) gibi 
karaciğerde parasetamolün metabolizmasını arttıran ilaçlarla birlikte alındığı takdirde, 
karaciğer harabiyetine yol açabilir. Aynı durum, karaciğer hasarına neden olma potansiyeli olan 
ilaçlar ve fazla alkol tüketimi için de geçerlid ir. 
 
Kansızlığı (anemisi) olanlarda, akciğer hastalarında, karaciğer ve böbrek fonksiyonu bozukluğu 
olan hastalarda doktor kontrolü altında dikkatli kullanılmalıdır.  
 
Birden (akut) yüksek doz verildiğinde ciddi karaciğer toksisitesine neden olur.  
 
Erişkin lerde uzun süreli (kronik) günlük dozlarda karaciğer hasarına neden olabilir.  
 
Alkolik karaciğer hastalarında dikkatli kullanılmalıdır.  
 
Mide boşalmasını yavaşlatan ilaçlarla birlikte kullanıldığında, parasetamolün emilim hızı 
azalabilir ve sonuç olarak etkisinin başlaması gecikebilir.  
 
Metoklopramid gibi mide boşalmasının hızlandıran ilaçlar, birlikte alındığında parasetamolün 
emilim hızının artmasına ve etki başlangıcının hızlanmasına yol açar.  
 
Parasetamol ve AIDS tedavisinde kullanılan zidovudinin eş -zamanlı olarak kullanılması, 
akyuvar sayısında azalma (nötropeni) yönündeki eğilimi artırır. Bu nedenle PARAPLUS  sadece 
doktor tavsiyesi varsa, zidovudin ile birlikte alınmalıdır.  
 
Diğer bilinen etkiler:  
- Probenesid (gut hastalığının tedavisinde kullanıla n bir ilaç): Parasetamolün vücuttan 
atılmasını azaltır: yan etki riskinde artış  
- Kolestiramin ( kolesterol ilacı )  parasetamol ün emilimini azaltır.  
 
Kan sulandırıcı ilaçlarla parasetamolün birlikte daha uzun bir süre kullanımı halinde tıbbi izlem 
önerilir.  
 
Parasetamol kullanımı, kandaki ürik asit ve glikoz düzeyini gösteren test sonuçlarını 
etkileyebilir.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
 
 7 
 Kafein : 
Kafein, barbitüratlar (sakinleştirici olarak kullanılan bir ilaç grubu) ve antihistaminiklerin 
(alerjilerin tedavisinde kullanılan ilaçlar) de arasında bulunduğu birçok sakinleştirici (sedatif) 
etkisini azaltır.  
 
Ayrıca, sempatomimetikler (sempatik  sinir sistemini uyaran ilaçlar), tiroksin (bir tiroid 
hormonu, tiroidle ilgili hastalıkların tedavisinde kullanılır) dahil, bazı ilaçların neden olduğu 
kalp atışlarını hızlandırıcı etkiyi arttırır.  
 
Doğum kontrol hapları, simetidin (ülser tedavisinde kull anılır), fluvoksamin (depresyon: ruhsal 
çöküntü tedavisinde kullanılır) ve disülfiram (alkolizm tedavisinde kullanılır) karaciğerde 
kafein metabolizmasını azaltırken, barbitüratlar (sakinleştirici ilaçlar) ve sigara artırır.  
 
Kafein, teofilin (bronşları ge nişleten nefes darlığı ve bronşitte kullanılan bir ilaç) atılımını 
azaltır.  
 
Vücutta çeşitli enfeksiyonların (iltihap oluşturan mikrobik hastalıkların) tedavisinde kullanılan 
kinolon karboksilik asit tipi giraz inhibitörleri ile birlikte alındığında, kafe inin ve kafeinin 
vücutta yıkımı sonucu ortaya çıkan paraksantinin vücuttan atılmasını geciktirebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar ha kkında bilgi veriniz.  
 
3. PARAPLUS  nasıl kullanılır?  
Uygun kullanım ve doz/uygulama sıklığı için talimatlar:  
PARAPLUS ’ı daima doktorunuzun tavsiye ettiği şekilde kullanınız. Herhangi bir durumdan 
emin değilseniz, lütfen doktorunuza veya eczacınıza danışınız.  
 
Doktor tarafından başka bir şekilde tavsiye edilmediği takdirde önerilen doz:  
Yaş Tek doz  Maksimum günlük doz (24 s aat) 
Yetişkinler ve 16 yaş ve üstü 
adolesanlar  1-2 tablet (250 -500 mg 
salisilik asit, 200 -400 mg 
parasetamol ve 50 -100 
mg kafeine eşdeğer)  6 tablet (1.500 mg asetilsalisilik 
asit, 1.200 mg parasetamol ve 
300 mg kafeine eşdeğer)  
 
Maksimum günlük (24 saat)  dozu aşmayınız ve bir sonraki tableti almadan önce 4 -8 saat 
bekleyiniz.  
 
PARAPLUS’ı, doktorunuz veya diş hekiminiz aksini önermedikçe, 3 -4 günden daha uzun 
süreyle ve daha yüksek dozda kullanmayınız.  
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 8 
 Uygulama yolu ve metodu:  
Efervesan tablet, 1 bardak (150 mL) suda eritilerek bekletilmeden içilir  
 
Değişik yaş grupları:  
Çocuklarda kullanımı:  
PARAPLUS 16 yaşın altındaki ergenlerde ve çocuklarda spesifik bir endikasyon olmadıkça 
kullanımı önerilmez.  
 
Yaşlılarda kullanımı:  
Yaşlı hastalarda dikkatli kullanılmalıdır (Bkz. “PARAPLUS’ı aşağıdaki durumlarda 
DİKKATLİ KULLANINIZ”).  
 
Özel kullanım durumları:  
Böbrek /Karaciğer yetmezliği:  
Ağır böbrek veya ağır karaciğer hastalarında kullanılmamalıdır.  
 
Eğer PARAPLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PARAPLUS  kullandıysanız:  
PARAPLUS ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Aşırı dozda parasetamol alınması durumunda, başlangıçta, 1. gün bulantı, kusma, iştah kaybı, 
solukluk ve karın ağrısı ile aynı zamanda baş dönmesi ve kulak çınlaması ortaya çıkabilir. 2. 
günde, kendinizi daha iyi hissetmenize rağmen, 3. günde karaciğer komasına kadar gidebilen 
ilerleyen karaciğer hasarı gelişebilir.  
 
Doz aşımı veya uzun süreli kronik kullanım, şiddetli karaciğer hasarına, baş ağrısı, baş dönmesi, 
kusma, kulaklarda çınlama, görme veya işitme bozukluğu gibi santral sinir sistemi 
bozukluklarına ve aynı zamanda demir eksikliğine bağlı kansızlığa, asit baz dengesinde 
bozukluğa ve böbrek has arına yol açabilir. Ani (akut) kafein zehirlenmesinin erken belirtileri, 
genellikle titremeler ve huzursuzluktur. Kısa sürede fazla miktarda kafein alınması halinde, 
kafein zehirlenmesi belirtileri (bulantı, kusma, kan potasyum düzeylerinde düşme, kan 
şekerinde yükselme, santral sinir sistemi belirtileri, miyokard hasarı dahil kardiyovasküler 
reaksiyonlar) de görülebilir.  
 
Akut zehirlenmenin olası diğer semptomları arasında, kan şekerinde düşme (hipoglisemi), deri 
döküntüleri, gastrointestinal kanama, hiperventilasyon (anormal derin ve hızlı solunum) ve kafa 
karışıklığı bulunur. Şiddetli zehirlenmede, deliryum (huzursuzluk -taşkınlık, hezeyan gibi belirti 
gösteren ani geçici bilinç bozukluğu), titreme, konvülziyonlar, solunum güçlüğü, terleme 
atakları, s ıvı kaybı, vücut sıcaklığında yükselme ve koma ortaya çıkabilir.  9 
 Yaşlı hastalarda, çocuklarda, karaciğer hastalığı olanlarda, uzun süredir alkol kullanan veya 
yetersiz beslenen hastalarda ve karaciğer hasarına neden olan ilaçları almakta olanlarda ölümle 
sonlanabilen bir zehirlenme riskinde artış söz konusudur.  
 
Eğer bir doz aşımından şüpheleniyorsanız, belirtiler geçici olarak iyileşmiş görünse bile , 
derhal doktorunuzu bilgilendiriniz ve aldığınız ilaçları kesiniz.  
 
PARAPLUS ’ı kullanmayı unutursanız  
 
Unutulan dozları dengelemek için çift doz almayınız.   
 
PARAPLUS  ile tedavi sonlandırıldığındaki oluşabilecek etkiler  
PARAPLUS  tedavisi sonlandırıldığında herhangi özel bir etki görülmez.  
Bu ilacın kullanımıyla ilgili başka sorularınız olursa, doktorunuza s orunuz.  
 
4. Olası yan etkiler nelerdir?  
Tüm ilaçlar g ibi, PARAPLUS ’ın içeriğinde bulunan maddelere duyarlı olan kişilerde yan 
etkiler olabilir. Ancak bunlar ilacı kullanan her insanda ortaya çıkmaz.  
 
Aşağıdakilerden biri olursa PARAPLUS’ı kullanmayı durdurunuz ve DERHAL 
doktorunuza bildiriniz ve size en yakın hastanenin acil bölümüne başvurunuz:  
 
 Aşırı duyarlılık/alerjik reaksiyonlar (alerjik şok, yüzde, dil ve boğazda şişme (anjiyoödem), 
bronşial tüplerde kasılma, kan basıncında düşme, solunum güçlüğ ü 
 Steroid yapısında olmayan iltihap giderici ilaçlarla alerjik reaksiyon yaşayan hastalarda 
bronşlarda daralma  
 Şiddetli kanama, örneğin, özellikle tedavi edilmemiş yüksek tansiyonu olan ve/veya eş 
zamanlı olarak kan sulandırıcı ilaç kullanan kişilerde, hayatı tehdit edici olabilen beyin 
kanaması  
 Uzun süreli kullanımda demir eksikliğine bağlı kansızlığa yol açan mide -bağırsak kanalında 
kanama  
 Ciddi ve ölümle sonuçlanabilen şiddetli deri reaksiyonları: Steven -Johnson sendromu (ciltte 
ve göz çevresinde kan oturması, şişlik ve kızarıklıkla seyreder), toksik epidermal nekroliz 
(deri içi sıvı dolu kabarcıklar, deri soyulmaları ve doku kaybı ile seyreden ciddi bir deri 
hastalığı), akut generalize ekzantematöz püstülozis (yüksek ateşin eşlik ettiği akut yaygın 
döküntülü içi sıvı dolu küçük kabarcıklarla seyreder)  
 
Bunların hepsi çok ciddi yan etkilerdir. Eğer bunlardan biri sizde mevcut ise sizin 
PARAPLUS’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 10 
 Aşağıda sıralanan istenmeyen etkiler listesi, yüksek dozda uzun süreli tedavide ortaya çıkanlar 
da dahil olmak üzere, asetilsalisilik asit, parasetamol ve kafein tedavisi ile bilinen tüm yan 
etkileri iç erir. 
 
Belirtilen yan etkiler şu sıklık derecelerine göre sınıflanmıştır:  
Çok yaygın   : 10 kişide 1'den fazla  
Yaygın    : 10 kişide 1'den az,  100 kişide l'den fazla  
Yaygın olmayan  : 100 kişide 1'den az, 1.000 kişide 1'den fazla  
Seyrek    : 1.000 kişide 1'den  az, 1 0.000 kişide 1'den faz la 
Çok seyrek   : 10.000 kişide 1'den az  
Bilinmiyor   : Eldeki verilerden hareketle tahmin edilemiyor.  
 
Yaygın  
 Baş dönmesi  
 Sinirlilik  
 Karın  bölgesinde ağrı   
 Mideden boğaza doğru yanma hissi  
 Bulantı  
 Kusma  
 
Yaygın Olmayan  
 Kalp çarpıntısı  
 Ciltte kızarıklık gibi alerjik reaksiyonlar  
 
Seyrek  
 Titreme  
 Huzursuzluk  
 Mide bağırsak kanalında yaralar  
 İshal  
 Yemek borusu iltihabı  
 Deri döküntüsü  
 Kaşıntı  
 Kurdeşen  
 Eritema multiforme (genelde kendiliğinden geçen, el, yüz ve ayakta dantele benzer  kızarıklık 
oluşturan aşırı duyarlılık durumu) dahil şiddetli deri reaksiyonları  
 Kalp atımlarının  hızlanma sı 
 Transaminaz adı verilen karaciğer enzimi değerlerinde yükselme  
 Terleme de artış  
 Bitkinlik  
 
 
 
 11 
 Çok seyrek  
 Agranülositoz (beyaz kan hücreleri sayısınd a azalma), pansitopeni (kandaki tüm hücrelerde 
azalma), lökopeni (akyuvar sayısında azalma) ve trombositopeni (trombosit -kan pulcuğu - 
sayısında azalma) gibi kan tablosu değişiklikleri  
 Kan şekerinde düşme  
 Mide bağırsak kanalında delinme  
 Böbrek fonksiyonları nda bozukluk  
 Karaciğer fonksiyonlarında bozukluk  
 
Bilinmiyor  
 Baş ağrısı  
 Zihin karışıklığı  
 Endişe, kaygı  
 Uykusuzluk  
 İşitme bozukluğu  
 Kulakta çınlama  
 Görme bozukluğu  
 Mide mukozasında iltihap, üst karın bölgesine ait şikayetler  
 Kanama zamanında potansiyel bir  uzama ile birlikte burun kanaması, diş eti veya cilt 
kanaması gibi kanamalar. Bu etki, ilacın alınmasından sonra 4 -8 gün devam edebilir.  
 
Kafein içeriği, uykusuzluk, ajitasyon, titreme, hızlı kalp atışı veya mide şikayetlerine yol 
açabilir.  
 
Eğer bu kulla nma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
Yan etkilerin raporlanması  
Bu Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız ve ya hemşireniz ile konuşunuz. Ayrı ca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliği hakkında daha fazla bilgi edinilmesine katkı sağlamış olacaksınız.  
 
5. PARAPLUS ’ın Saklanması  
PARAPLUS ’ı çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında ve kuru yerde saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PARAPLUS ’ı kullanmayınız.  
Eğer  üründe ve/veya ambalajında bozukluklar fark ederseniz PARAPLUS ’ı kullanmayınız.  
 12 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi  : Celtis  İlaç San. ve Tic. A.Ş.  
Esenler/İSTANBUL  
Tel: 0 850 201 23 23  
    Faks: 0 212 481 61 11  
    E-mail: bilgi@neutec.com.tr  
 
Üretim Y eri:  Neutec İlaç San. Tic. A.Ş.  
Adapazarı  / SAKARYA  
 
Bu kullanma talimatı          tarihinde onaylanmıştır.  