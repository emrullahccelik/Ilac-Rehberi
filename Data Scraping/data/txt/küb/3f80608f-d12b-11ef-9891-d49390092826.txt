KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRALAS 100 mcg/20 mcg inhalasyon için çözelti içeren ölçülü dozlu aerosol
2. KALİTATİF VE KANTİTATİF BİLEŞİM
Etkin madde:
Salbutamol Sülfat 120 mikrogram (100 mikrogram Salbutamol’e eşdeğer)
İpratropium Bromür Monohidrat 21 mikrogram (20 mikrogram İpratropium Bromüre
eşdeğer)
Yardımcı madde(ler):
Yardımcı maddeler için, bölüm 6.1’e bakınız.
3. FARMASOTİK FORM
Ölçülü doz inhalatörlü aerosol
Plastik aktivatör takılı dozaj valfli konkav tabanlı metal tüp
4. KLİNİK ÖZELLİKLER
4.1 Terapötik endikasyonlar
PRALAS birden fazla bronkodilatöre gerek duyulan hastalarda, obstrüktif havayolu
hastalıklarına eşlik eden geri dönüşümlü bronkospazmın tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler (yaşlı hastalar dahil) ve 12 yaşın üzerindeki adolesanlarda aşağıdaki dozlar
önerilmektedir:
Günde dört kez iki inhalasyon.
Bu doz ihtiyaca göre, 24 saat içerisinde en çok 12 inhalasyon sınırına kadar arttırılabilir.
Günde 12 inhalasyon geçilmemelidir.
Uygulama şekli:
Kullanım talimatı için bölüm 6.6’dan sonraki bölüme bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
PRALAS karaciğer ya da böbrek yetmezliği olan hastalarda incelenmemiştir. Bu hasta
popülasyonlarında dikkatle kullanılmalıdır.
Pediyatrik popülasyon:
12 yaşın altındaki çocuklarda bilgilerin yetersiz olması nedeniyle, PRALAS pediyatrik
hastalarda endike değildir.
1 / 12Geriyatrik popülasyon:
PRALAS yaşlı kişilerde yukarıda verilen dozlarda kullanılabilir.
4.3 Kontrendikasyonlar
PRALAS aşağıdaki durumlarda kontrendikedir:
 İlacın bileşenlerinden herhangi birine, atropine veya türevlerine karşı aşırı duyarlılığı
olanlar,
 Hipertrofik obstrüktif kardiyomiyopati
 Taşiaritmi.
4.4 Özel kullanım uyarıları ve önlemleri
Sadece inhalasyon içindir.
PRALAS uygulamasından sonra ani aşırı duyarlılık reaksiyonları oluşabilir; bu şekilde
nadiren ürtiker, anjiyoödem, döküntüler, bronkospazm ve orofarenjiyal ödem vakaları
görülmüştür. Bu gibi durumlarda uygun anti-alerjik ajanlar kullanılmalı ve gerekirse genel
destekleyici tedavi uygulanmalıdır.
Aerosol şeklindeki ipratropium bromür tek başına veya bir adrenerjik beta -agonist ile
2
kombine halde göze kaçtığında, oküler komplikasyonlar (midriyazis, göz içi basıncında artış,
dar-açılı glokom, göz ağrısı) geliştiği bildirilen izole vakalar vardır.
Konjonktivada konjesyon ve korneada ödem sonucu gelişen göz kızarmasıyla birlikte gözde
ağrı veya rahatsızlık hissi, bulanık görme, haleler veya renkli görüntüler görme, akut dar açılı
glokom belirtileri olabilir. Bu semptomlar herhangi bir kombinasyon şeklinde gelişirse,
miyotik damlalar ile tedaviye başlanmalı ve hemen bir uzman hekimin görüşü alınmalıdır.
Hastalara PRALAS’ın doğru bir şekilde nasıl kullanılacağı öğretilmelidir. Gözlerin PRALAS
ile temas etmemesi için dikkatli olunmalıdır.
Glokoma karşı predispozisyon gösterebilecek hastalar, gözlerini korumaları konusunda özel
olarak uyarılmalıdır.
PRALAS aşağıdaki durumlarda, özellikle önerilenden daha yüksek dozların uygulanması söz
konusu olduğunda, yalnızca dikkatli bir risk/yarar değerlendirilmesi yapıldıktan sonra
kullanılmalıdır:
- Yeterince kontrol altında olmayan diabetes mellitus,
- Yakınlarda geçirilmiş miyokard enfarktüsü,
- Şiddetli organik kalp veya damar hastalıkları,
- Hipertiroidizm,
- Feokromositoma,
- Dar açılı glokom riski,
- Prostat hipertrofisi,
- Mesane boynu obstrüksiyonu,
- Myastenia gravis.
2 / 12Pazarlama sonrası verilerde ve yayınlanmış literatürde ender olgular şeklinde, salbutamol ile
ilişkili miyokard iskemisi verileri bulunmaktadır. Solunum hastalığı için salbutamol almakta
olan ve altta yatan şiddetli kalp hastalığı (örn. iskemik kalp hastalığı, taşiaritmi ya da şiddetli
kalp yetmezliği) bulunan hastalar, göğüs ağrısı ya da kalp hastalığında ağırlaşmaya ilişkin
başka semptomlar ortaya çıktığında doktora başvurmaları konusunda uyarılmalıdır. Dispne ve
göğüs ağrısı gibi semptomlar değerlendirilirken dikkatli olunmalıdır, çünkü bunlar solunum
ya da kalp kaynaklı olabilir.
Beta -agonist tedavisi, potansiyel olarak ağır bir hipokalemi ile sonuçlanabilir. Şiddetli
2
havayolu obstrüksiyonunda özellikle dikkatli olunması önerilmektedir, çünkü bu etki ksantin
türevleri, steroidler ve diüretikler ile eşzamanlı tedavi sonucunda potansiyalize olabilir.
Ayrıca hipoksi, hipokaleminin kalp ritmi üzerindeki etkilerini şiddetlendirebilir (özellikle
digoksin almakta olan hastalarda). Bu türlü durumlarda serum potasyum düzeylerinin
izlenmesi önerilmektedir.
Kistik fibrozlu hastalar, gastrointestinal motilite bozukluklarına daha yatkın olabilirler.
Akut, hızla kötüleşen dispne (solunum zorluğu) durumunda hemen bir doktora danışılması
gereklidir. Bu nokta hastalara belirtilmelidir. Hastalar ayrıca, alınan yanıtta azalma belirgin
hale geldiğinde doktora başvurmaları gerektiği konusunda da uyarılmalıdır.
Semptomların kontrol altına alınabilmesi için önerilenden daha yüksek PRALAS dozlarına
ihtiyaç duyuluyorsa, hastanın tedavi planı bir doktor tarafından yeniden gözden geçirilmelidir.
PRALAS ’ın uterus kontraksiyonları üzerindeki inhibitör etkisi dikkate alınmalıdır. Gebeliğin
son trimesterinde olan hastalar, bu konu hakkında bilgilendirilmeli ve uyarılmalıdır.
PRALAS kullanımı, klinik dışı madde kötüye kullanımı için yapılan testlerde, örn. atletik
performansın yükseltilmesi (doping) kapsamında, salbutamol için pozitif sonuçlara yol
açabilir.
Laktik asidoz:
İntravenöz ve nebülize kısa etkili beta agonistlerin özellikle şiddetli astım veya kronik
obstrüktif akciğer hastalığındaki bronkospazmın akut alevlenmesinin tedavisinde yüksek
terapötik dozda kullanımına bağlı olarak laktik asidoz bildirilmiştir (bkz bölüm 4.8 ve 4.9).
Laktat seviyelerinde artış dispne ve kompensatuvar hiperventilasyona neden olabilir. Bu da
astım tedavisinde bir başarısızlık şeklinde yanlış yorumlanabilir ve gerekli olmayan kısa etkili
beta-agonist tedavisi uygulamasına neden olabilir. Bu nedenle hastalar serum laktat
seviyelerinde artış ve buna bağlı metabolik asidoz gelişimi açısından takip edilmelidir.
4.5 Diğer tıbbi ürünler ile etkileşimler ve diğer etkileşim şekilleri
Ksantin türevlerinin, diğer beta-adrenerjiklerin ve antikolinerjiklerin birlikte uygulanması yan
etkileri artırabilir.
3 / 12Beta-agonistlerin indüklediği hipokalemi, ksantin türevleri, kortikosteroidler ve diüretikler ile
yapılan eş-zamanlı tedavi ile artabilir. Bu durum özellikle şiddetli havayolu obstrüksiyonu
olan hastalarda dikkate alınmalıdır.
Hipokalemi, digoksin almakta olan hastalarda aritmilere karşı duyarlılığı arttırabilir. Bu gibi
durumlarda serum potasyum düzeylerinin izlenmesi tavsiye edilmektedir.
Beta-blokörler ile birlikte eş-zamanlı uygulama esnasında, bronkodilatör etkide potansiyel
olarak ciddi bir azalma ortaya çıkabilir.
Monoamin oksidaz inhibitörleri veya trisiklik antidepresanlar ile tedavi edilmekte olan
hastalarda beta-adrenerjik agonistler dikkatle uygulanmalıdır, çünkü beta-adrenerjik
agonistlerin aktiviteleri artabilir.
Halotan, trikloroetilen ve enfluran gibi halojenli hidrokarbon anestetiklerinin inhalasyonu
beta-agonistlerin kardiyovasküler etkilerine karşı duyarlılığı artırabilir.
Özel popülasyonlara ilişkin ek bilgiler:
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C (ipratropium bromür: B; salbutamol sülfat: C).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik dönemi
PRALAS ’ın insanlarda gebelik sırasındaki güvenliği belirlenmemiştir.
Gebelik sırasında ve özellikle ilk üç ay içerisinde, gebelikte ilaç kullanımıyla ilgili olağan
önlemlere uyulmalıdır. PRALAS gebelikte sadece fetus ve anne üzerinde dikkatli bir
risk/yarar değerlendirmesi yapılarak kullanılmalıdır. Ayrıca gebeliğin üçüncü trimesterinde
özel bir dikkat gereklidir. PRALAS 'ın uterus kontraksiyonları üzerindeki inhibitör etkisi
dikkate alınmalıdır (bkz. Bölüm 4.4).
Laktasyon dönemi
Salbutamol sülfat ve ipratropium bromür muhtemelen süte geçerler ve bunların yeni doğan
üzerindeki etkileri bilinmemektedir. Yağda erimeyen kuaterner bazlar anne sütüne geçmekle
birlikte ipratropium bromürün, özellikle de inhalasyon yoluyla alındığında, bebekte önemli
düzeylere ulaşabilme olasılığı uzaktır. Bebeğini emziren bir anneye PRALAS verilirken
dikkatli olunması gerekir. PRALAS kullanmanın yararları, yenidoğan üzerindeki olası
4 / 12tehlikelere karşı tartılmalı ve beklenen yarar yenidoğan üzerindeki herhangi olası bir riske
üstün gelmediği sürece kullanılmamalıdır.
Üreme yeteneği/Fertilite
Salbutamol ve ipratropium bromür kombinasyonu ile insan fertilitesi üzerindeki etkisi
konusunda çalışma yürütülmemiştir. İpratropium bromür ve salbutamol ile yapılan klinik
öncesi çalışmalarda fertilite üzerinde advers etki görülmemiştir (bkz. Klinik öncesi güvenlilik
verileri).
4.7 Araç ve makine kullanımı üzerindeki etkiler
Araba ve makine kullanma becerileri üzerindeki etkileri konusunda çalışma yapılmamıştır.
Ancak hastalar, PRALAS tedavisi sırasında baş dönmesi, akomodasyon bozukluğu,
midriyazis ve bulanık görme gibi istenmeyen etkiler geçirebilecekleri konusunda
uyarılmalıdır. Eğer hastalarda yukarıda sözü edilen yan etkiler ortaya çıkarsa, araba kullanma
ya da makine işletme gibi tehlike potansiyeli taşıyan işlerden uzak durmalıdırlar.
4.8 İstenmeyen etkiler
Listelenen istenmeyen etkilerin birçoğu PRALAS’ın antikolinerjik ve beta - sempatomimetik
2
özelliklerine bağlanabilir. İnhalasyon yoluyla uygulanan bütün ilaçlar gibi, PRALAS lokal
irritasyon semptomlarına yol açabilir. Advers ilaç reaksiyonları, klinik araştırmalarda ve
ilacın onay sonrası kullanım dönemindeki farmakovijilans çalışmalarında elde edilen
verilerden tanımlanmıştır.
Klinik araştırmalarda en sık bildirilen yan etkiler baş ağrısı, boğazda irritasyon, öksürük, ağız
kuruluğu, gastrointestinal motilite bozuklukları (konstipasyon, diyare ve kusma dahil), bulantı
ve baş dönmesi olmuştur.
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: Anaflaktik reaksiyon, aşırı duyarlılık, dil, dudaklar ve yüzde anjiyoödem
Metabolizma ve beslenme hastalıkları
Seyrek : Hipokalemi
Bilinmiyor :Laktik asidoz (bkz. Bölüm 4.4)
Psikiyatrik hastalıklar
Yaygın olmayan: Sinirlilik
Seyrek: Mental bozukluk
5 / 12Sinir sistemi hastalıkları
Yaygın olmayan: Baş dönmesi, baş ağrısı, tremor
Göz hastalıkları
Seyrek: Akomodasyon bozukluğu, kornea ödemi, glokom,1 göz ağrısı,1 göz içi basıncında
artış,1 midriyazis,1 bulanık görme, konjonktivada hiperemi, haleler görme
Kardiyak hastalıklar
Yaygın olmayan: Palpitasyonlar, taşikardi
Seyrek: Aritmi, atriyal fibrilasyon, miyokard iskemisi, supraventriküler taşikardi
Solunum, göğüs hastalıkları ve mediyastinal hastalıklar
Yaygın olmayan: Öksürük, disfoni, boğazda irritasyon
Seyrek: Bronkospazm, paradoksal bronkospazm,2 boğaz kuruluğu, laringospazm, farenjiyal
ödem
Gastrointestinal hastalıklar
Yaygın olmayan: Ağız kuruluğu, bulantı
Seyrek: Gastrointestinal motilite bozukluğu (örn. diyare, konstipasyon, kusma), ağızda ödem,
stomatit
Deri ve derialtı dokusu hastalıkları
Yaygın olmayan: Deri reaksiyonları
Seyrek: Hiperhidroz, döküntü, ürtiker, pruritus
Kas-iskelet ve bağ dokusu hastalıkları
Seyrek: Kas spazmları, kaslarda zayıflık, miyalji
Böbrek ve idrar yolu hastalıkları
Seyrek: İdrar retansiyonu3
Genel bozukluklar ve uygulama yerine ilişkin hastalıklar
Seyrek: Asteni
Araştırmalar
Yaygın olmayan: Sistolik kan basıncında yükselme
Seyrek: Diyastolik kan basıncında düsme
1 Oküler komplikasyonlar aerosol seklindeki ipratropium bromür tek başına veya bir
adrenerjik beta -agonist ile birlikte göze kaçtığında bildirilmiştir (bkz. bölüm 4.4).
2
2 İnhalasyon yoluyla kullanılan diğer ilaçlarda olduğu gibi, doz uygulamasından sonra hırıltılı
solumada ani artış ve soluk darlığıyla kendisini gösteren paradoksal bronkospazm oluşabilir.
Paradoksal bronkospazm çabuk etkili bir inhale bronkodilatöre yanıt verir ve derhal tedavi
6 / 12edilmelidir. PRALAS’a hemen son verilmeli, hasta değerlendirilmeli ve gerekiyorsa alternatif
bir tedavi uygulanmalıdır.
3 İdrar retansiyonu riski, öncesinden üriner çıkış obstrüksiyonu bulunan hastalarda artabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Semptomlar
Doz aşımının oluşturduğu etkilerin öncelikle salbutamol ile bağıntılı olması beklenmektedir.
Doz aşımında beklenen semptomlar, aşırı beta-adrenerjik uyarının yol açtığı semptomlardır;
en belirgin olanları taşikardi, palpitasyon, tremor, hipertansiyon, hipokalemi, nabız basıncının
genişlemesi, anjinal ağrı ve yüz-boyun bölgesinde kızarıklıktır.
İpratropyum bromür doz aşımının beklenen semptomları (ağız kuruluğu, görsel akomodasyon
bozuklukları gibi), sahip olduğu geniş terapötik aralık ve topikal uygulama nedeniyle hafif ve
geçici niteliktedir.
Kısa etkili beta-agonist tedavisinin yüksek tedavi dozuyla ve doz aşımı ile ilişkili olarak
bildirilen laktik asidozun dahil olduğu metabolik asidoz da salbutamolün doz aşımıyla
gözlenmiştir. Bu nedenle, doz aşımı halinde (özellikle de hırıltılı solunum gibi diğer
bronkospazm bulgularının düzelmesine rağmen devam eden ya da kötüleşen taşipne varsa)
yükselmiş serum laktat dizeylerinin ve buna bağlı olarak gelişebilecek metabolik asidozun
takibi gerekebilir.
Tedavi
Sedatifler ve trankilizanlar verilir; ağır vakalarda yoğun bakım uygulanır. Serum potasyum
düzeyleri izlenmelidir.
Beta-reseptör blokörleri, tercihen beta -selektif olanları, spesifik antidotlar olarak
1
uygundurlar; ancak, bronşiyal obstrüksiyonda muhtemel bir artış dikkate alınmalıdır ve doz,
bronşiyal astımı olan hastalarda dikkatle uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antikolinerjikler ile kombine adrenerjikler
ATC kodu: R03AL02
İpratropium bromür, antikolinerjik (parasempatolitik) özellikleri olan bir kuaterner amonyum
bileşiğidir. Klinik öncesi çalışmalarda, vagus sinirinden salıverilen nörotransmitter olan
asetilkolinin etkilerini antagonize ederek, bu sinir aracılığıyla gerçekleşen refleksleri inhibe
etmiştir. Antikolinerjikler, asetilkolinin bronş düz kaslarındaki M3 muskarinik reseptörlerle
7 / 12etkileşimi sonucu meydana gelen hücre içi siklik guanozin monofosfat (s-GMP) artışlarını
önlerler.
İpratropium bromür inhalasyonunu izleyen bronkodilatasyon, esas olarak lokal ve akciğere
özgüdür ve sistemik bir etki değildir.
Salbutamol sülfat, hava yollarındaki düz kaslara etki ederek, gevşemelerine yol açan bir beta -
2
adrenerjik ajandır. Salbutamol, trakeadan terminal bronşiyollere kadar olan bütün düz kasları
gevşetir ve bronkokonstriksiyona yol açan tüm etkilere karşı korunma sağlar.
PRALAS, ipratropium bromür ile salbutamol sülfatın eşzamanlı olarak salıverilmesi sonucu
akciğerdeki muskarinik ve beta -adrenerjik reseptörlerin her ikisi üzerinden etki oluşturur ve
2
sonuç olarak her bir ajan ile elde edilenden daha üstün bir bronkodilatasyon elde edilmesini
sağlar.
Geri dönüşümlü bronkospazmı olan hastalar üzerinde yapılan kontrollü çalışmalarda
ipratropium bromür ile salbutamol sülfatın, her iki bileşeninden daha büyük bir bronkodilatör
etkiye sahip olduğu ve istenmeyen etkilerde herhangi bir artışın bulunmadığı ortaya
konulmuştur.
5.2 Farmakokinetik özellikler
İpratropium bromür
Emilim:
İpratropium bromür, oral inhalasyondan sonra çok çabuk absorbe olur. İnhalasyondan sonraki
sistemik biyoyararlanım, alınan dozun %10'undan düşüktür.
Dağılım ve Biyotransformasyon:
İpratropium bromür, kan-beyin bariyerini geçmez. Terminal eliminasyon fazındaki yarılanma
ömrü, intravenöz uygulamadan sonra belirlendigi üzere, 1.6 saat civarındadır.
Eliminasyon:
İpratropium bromür, intravenöz uygulamadan sonra alınan dozun %46'sı oranında böbrekler
yoluyla atılır. İlaç ve metabolitlerinin eliminasyon yarılanma ömrü, radyoaktif işaretleme ile
belirlendiği şekliyle 3.6 saattir.
Doğrusallık/Doğrusal olmayan durum:
Özel veri bulunmamaktadır.
Salbutamol sülfat
Emilim:
Salbutomal sülfat, oral uygulama sonrasında gerek inhalasyonla gerekse gastrointestinal kanal
yoluyla hızla ve tamamen emilir.
8 / 12Dağılım ve Biyotransformasyon:
Plazma doruk salbutamol konsantrasyonları uygulamayı izleyen üç saat içerisinde elde edilir.
Salbutamol kan-beyin bariyerini geçer ve burada plazma konsantrasyonunun %5’i civarında
bir konsantrasyona ulaşır.
Eliminasyon:
İlaç 24 saat sonra, değişmemiş olarak idrarla vücuttan atılır. Eliminasyon yarılanma ömrü 4
saattir.
Doğrusallık/Doğrusal olmayan durum:
Özel veri bulunmamaktadır.
İpratropium bromür ve salbutamol sülfatın birlikte nebülize edilmelerinin, her iki bileşen için
de sistemik emilimi potansiyalize etmediği ve bu nedenle PRALAS ’ın aditif aktivitesinin,
inhalasyon sonrasında akciğer üzerindeki kombine lokal etkiye bağlı olduğu gösterilmiştir.
5.3 Klinik öncesi güvenlilik verileri
İpratropium bromür ve salbutamol sülfatın tek inhalasyon şeklinde uygulama sonrasındaki
akut toksisitesi, sıçanlarda ve köpeklerde incelenmiştir. Teknik olarak incelenmesi mümkün
en yüksek dozlara kadar (sıçan: 887/5397 mikrogram/kg vücut ağırlığı [ipratropium
bromür/salbutamol], köpek: 165/862 mikrogram/kg vücut ağırlığı [ipratropium
bromür/salbutamol]) sistemik toksik etki belirtisi bulunmamaktaydı ve bileşik lokal olarak iyi
tolere edildi. Tekil maddeler için intravenöz uygulama sonrasında yaklaşık LD50
değerlerinin, ipratropium bromürün test edildiği türlere bağlı olarak (fare, sıçan, köpek),
ipratropium bromür için 12 ile 20 mg/kg ve salbutamol için 60 ile 70 mg/kg vücut ağırlığı
arasında olduğu hesaplanmıştır.
İpratropium bromür ve salbutamol kombinasyonu ile sırasıyla sıçanlar ve köpeklerde, 13
haftalık iki inhalasyon toksisitesi çalışması yürütülmüştür. Bu çalışmalarda, kalbin hedef
organ olduğu ortaya çıkmıştır. 31.3/183.4 ile 375.5/2188.4 mikrogram/kg vücut ağırlığı/gün
ipratropium bromür/salbutamol dozlarında, sıçanların kalp ağırlıklarında doza bağlı olmayan
bir artış gözlendi, ancak bu saptanabilir herhangi bir histopatolojik değişiklik ile birlikte
değildi. Köpeklerde 32.3/197.6 ile 129.2/790.4 mikrogram/kg vücut ağırlığı/gün ipratropium
bromür/salbutamol dozları, kalp hızlarını hafifçe artırdı ve daha yüksek dozlarda, sol ventrikül
papiller kaslarında, bazen mineralizasyonun eşlik ettiği, histopatolojik olarak saptanabilir
sikatrisler ve/veya fibrozis gözlendi.
Yukarıda sözü edilen çalışmalarda elde edilen bulgular, salbutamol gibi beta-adrenerjiklerin
iyi bilinen etkileri olarak görülmelidir.
Aynı zamanda ikinci bileşenin (ipratropium bromür) toksikolojik profili de yıllardır iyi
bilinmektedir ve kafada bulunan mukozal membranlarda kuruluk, midriyazis, yalnızca
köpeklerde keratokonjonktivitis sikka (kuru göz), tonüs azalması ve gastrointestinal kanalda
motilitenin inhibisyonu (sıçan) gibi tipik antikolinerjik etkilerdir.
9 / 12İpratropium bromür ve salbutamol kombinasyonunun iki tekil bileşeni için de üreme
toksisitesi çalışmaları mevcuttur.
Salbutamol farelerde yüksek dozlarda yarık damaklara neden olmuştu. Bu olay iyi
bilinmektedir ve diğer beta-adrenerjik bileşiklerin uygulanmasından sonra da ortaya
çıkmaktadır. Günümüzde bu etkinin annedeki kortikosteron düzeyindeki bir artış sebebiyle
ortaya çıktığı varsayılmaktadır ve başka türler için önem taşımayan bir genel stresin sonucu
olduğu kabul edilebilir. Ek olarak, salbutamolün teratojenik özelliklere sahip olabileceği
yönündeki kuşkuların oluşmasına yol açan preklinik bulgular, kadınlardaki kullanımını
ilgilendiren kısıtlamalarda dikkate alınmış bulunmaktadır.
Bu bulguların dışında, salbutamol ve ipratropium bromür ile yapılan çalışmalar, embriyo,
fetüs ve yavrularda varsa bile, yalnızca marjinal etkiler ortaya çıkarmıştır ve bu etkiler
yalnızca maternal toksisite aralığı içinde oluşmuştur.
Her iki tekil madde de çok sayıda in-vivo ve in-vitro testlerde incelenmiştir. Ne salbutamol ne
de ipratropium bromür, herhangi bir mutajenik özellik belirtisi göstermemiştir.
Salbutamol ve ipratropium bromür ayrı ayrı, çeşitli in vivo karsinojenisite çalışmalarında
neoplastik özellikleri yönleriyle incelenmişlerdir.
Farelerde, ama sıçanlarda ve köpeklerde değil, oral salbutamol uygulamasından sonra,
insanlarda kullanılan inhalasyon dozlarının 100 katından daha yüksek dozlarda, mezovaryum
leiomyoması insidansında artış gözlenmiştir. Leiomyoma gelişiminin eş-zamanlı beta-blokör
uygulamasıyla engellenebilir özellikte olduğu bulunmuştur. Bu bulguların türe özgü olduğu
ve klinik önem taşımadıkları ve sonuç olarak salbutamolün klinik kullanımında herhangi bir
kısıtlamaya yol açmayacakları şeklinde değerlendirme yapılmıştır.
İpratropyum bromür farelerde ve sıçanlarda oral yoldan verildiğinde, karsinojenik potansiyel
ortaya çıkmamıştır.
İpratropium bromür ve salbutamol kombinasyonu ya da tekil aktif bileşenlerinin sebep olduğu
herhangi bir immünotoksikolojik etkiye ilişkin herhangi bir veri bulunmamıştır.
6. FARMASÖTİK ÖZELLİKLER
6.1 Yardımcı maddelerin listesi
HFA 227 ea
6.2 Geçimsizlikler
Yoktur.
6.3 Raf ömrü
24 ay
6.4 Saklamaya yönelik özel tedbirler
25oC altındaki oda sıcaklığında saklayınız.
Donmaktan ve doğrudan gelen gün ışığından korunmalıdır.
10 / 126.5 Ambalajın niteliği ve içeriği
200 ölçülü doz içeren alüminyum tüplere doldurulmuş süspansiyon
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
Uygulama Talimatı
Cihazın ilk kez kullanımından önce aerosol tüpünü çalkalayınız ve iki kez boşa
püskürtünüz.
Her kullanım öncesinde aşağıdaki kurallara uyulmalıdır:
1. Koruyucu kapağı çıkarınız.
2. Ölçülü doz aerosol tüpünü her kullanımdan önce iyice çalkalayınız (Şekil 1’e bakınız).
3. Soluğunuzu tam olarak veriniz.
4. Ölçülü doz aerosol tüpünü Şekil 2'de görüldüğü gibi tutunuz ve ağızlık parçasını
dudaklarınızın arasına yerleştiriniz. Ok işareti ve tüpün tabanı yukarıya bakıyor olmalıdır.
5. Mümkün olduğu kadar derin bir soluk alırken, aynı anda aerosol tüpünün tabanına sıkıca
bastırınız, bu hareket bir ölçülü doz ilacın serbest bırakılmasını sağlar. Soluğunuzu birkaç
saniye tuttuktan sonra, ağızlık parçasını ağzınızdan çıkarınız ve soluğunuzu veriniz.
İkinci bir inhalasyon için, aynı işlemler tekrarlanmalıdır.
6. Kullandıktan sonra, koruyucu kapağı yerine takınız.
Aerosol tüpünün içinde basınç söz konusudur. Bu nedenle hiçbir şekilde zorlanarak
açılmamalı ve 50 oC'nin üstünde sıcaklıklara maruz bırakılmamalıdır. Aerosol tüpü şeffaf
olmadığı için, içindekilerin bitip bitmediğini görmek mümkün değildir; ancak tüpün
çalkalanması, içinde sıvı kalıp kalmadığını gösterecektir.
Ağızlık parçası her zaman temiz tutulmalıdır. Ilık su ile yıkanabilir. Sabun ya da deterjan
kullanıldığı takdirde, ağızlık parçasının su ile iyice durulanması gerekir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
11 / 128. RUHSAT NUMARASI
2017/284
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.04.2017
Ruhsat yenileme tarihi:
10. KÜB’ÜN YENİLENME TARİHİ
12 / 12