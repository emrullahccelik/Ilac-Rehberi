KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ORNİSİD 500 mg vajinal tablet
2. KALİTATİF VE KANTİTATİF BİLEŞİM
Etkin madde:
Her bir vajinal tablet 500 mg ornidazol içerir.
Yardımcı maddeler:
Laktoz monohidrat 194.40 mg
Yardımcı maddeler için bölüm 6.1'e bakınız.
3. FARMASÖTİK FORM
Vajinal tablet
Beyaz, beyazımsı renkte, armut şeklinde, iki tarafı hafif bombeli tabletler.
4. KLİNİK ÖZELLİKLER
4.1. Terapötik endikasyonlar
Trikomoniasis: Kadınlarda Trichomonas vaginalis'e bağlı genito üriner enfeksiyonlarda
(vulvovajinit, vajinit, üretrit, bartolinit, servisit ve balanit, prostatit).
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Trikomoniasis: Ağızdan alınacak 250 mg oral tabletlerle aşağıda belirtilen dozlara göre
kullanılır.
Seçenekler; tek dozluk tedavi ve 5 günlük tedavi şeklindedir.
Tedavi Tipi Günlük Doz (250 mg'lık oral tabletle birlikte kullanılır)
Tek dozluk tedavi 4 oral tablet + 1 vajinal tablet yatmadan önce
5 günlük tedavi 2 oral tablet sabah, 2 oral tablet akşam + 1 vajinal tablet
yatmadan önce
Tüm vakalarda enfeksiyonun tekrarlamasını önlemek için hastanın eşine de aynı oral doz
uygulanarak tedavi edilmelidir. Hastanın eşi için ağızdan alınacak 500 mg oral tablet
uygulaması tek dozluk tedavi ve 5 günlük tedavi şeklindedir. Tek dozluk tedavi için 3 oral
tablet akşamları, 5 günlük tedavi için ise 1 oral tablet sabah, 1 oral tablet akşam alınır.
Uygulama şekli:
ORNİSİD vajinal tablet yatarken, eller yıkanmış olarak, parmakla vajen içerisine derince
konulur.
1 / 5Özel popülasyonlara ilişkin ek bilgiler:
Böbrek yetmezliği: Böbrek fonksiyon yetmezliği olan hastalarda doz ayarlaması yapılmasına
gerek yoktur.
Karaciğer yetmezliği: Ağır karaciğer yetmezliği olan hastalarda doz aralığı iki kat fazla
olmalıdır.
Pediyatrik popülasyon: Yeni doğanlarda, prematürelerde ve süt çocuklarında vajinal tablet
kullanılmaz.
Geriyatrik popülasyon: Vajinal kullanım ile ilgili olarak bu popülasyona ait bir bildirim
bulunmamaktadır.
4.3. Kontrendikasyonlar
ORNİSİD, ornidazol veya diğer nitroimidazol türevlerine karşı aşırı duyarlılığı olduğu bilinen
hastalarda kontrendikedir.
4.4.Özel kullanım uyarıları ve önlemleri
• Merkezi sinir sistemi hastalığı (örn. Epilepsi veya multipl skleroz) olan hastalarda dikkatli
olmak gerekir. Diğer ilaçların etkisi artabilir veya azalabilir.
• Duyarlı kişilerde aşırı duyarlılık reaksiyonları gelişebilir.
• ORNİSİD vajinal kesinlikle tablet ağızdan alınmaz.
• ORNİSİD vajinal tabletlerin her biri 194.40 mg laktoz içermektedir.
• Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
4.5.Diğer tıbbi ürünler ile etkileşimler ve diğer etkileşim şekilleri
• Ornidazol kullanırken ve ilaç kesildikten sonra en az 3 gün boyunca alkol alınmamalıdır.
• Ancak, ornidazol kumarin-tipi oral antikoagülanların etkisini potansiyalize eder.
Antikoagülanın dozu bu doğrultuda ayarlanmalıdır.
• Ornidazol vekuronyum bromürün kas gevşetici etkisini uzatır.
• Simetidin (H 2 reseptör blokeri), fenitoin ve fenobarbital gibi antiepileptik ilaçlar ve lityum
ile birlikte kullanılırken dikkatli olunmalıdır.
4.6.Gebelik ve laktasyon
Genel tavsiye
Gebelik kategorisi C’dir
Çocuk doğurma potansiyeli bulunan kadınlar / Doğum kontrolü (Kontrasepsiyon)
Ornidazol için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3).
Ornidazol'ün çocuk doğurma potansiyeli bulunan kadınlara ve doğum kontrolü yöntemlerine
etkisi bilinmemektedir.
Gebelik dönemi
Gebe kadınlarda kontrollü bir çalışma yapılmamıştır. Genel bir prensip olarak ORNİSİD
gebeliğin erken safhasında annelere gerekli olmadıkça verilmemelidir.
2 / 5Laktasyon dönemi
ORNİSİD emziren annelere gerekli olmadıkça verilmemelidir.
Üreme yeteneği/ Fertilite
Değişik türlerde yapılan yaygın çalışmalarda ilaç herhangi bir teratojenik veya fetotoksik etki
göstermemiştir.
4.7. Araç ve makine kullanımı üzerindeki etkiler
ORNİSİD alan hastalarda uyku hali, baş dönmesi, tremor, rijidite, koordinasyon bozuklukları,
nöbet, vertigo veya geçici bilinç kaybı görülebilir. Eğer bu etkiler meydana gelirse, bu gibi
etkiler araç ve makine kullanımı gibi dikkat gerektiren işleri etkileyebilir.
4.8. İstenmeyen etkiler
Yan etkiler aşağıdaki şekilde sınıflandırılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Psikiyatrik hastalıkları
Çok seyrek: Uyku hali
Seyrek: Tat alma bozukluğu
Sinir sistemi hastalıkları
Çok seyrek: Bazı izole vakalarda baş dönmesi, tremor, rijidite, koordinasyon bozuklukları,
nöbet, yorgunluk, vertigo, geçici bilinç azalması ve duyusal veya karışık periferal nöropati
gibi merkezi sinir sistemi bozuklukları da bildirilmiştir.
Gastrointestinal hastalıkları
Yaygın olmayan: Baş ağrısı ve bulantı, kusma gibi gastrointestinal rahatsızlıklar hafif yan
etkiler olarak görülebilir.
Hepato-bilier hastalıkları
Bilinmiyor: Anormal karaciğer fonksiyon testleri
Deri ve deri altı doku hastalıkları
Seyrek: Cilt reaksiyonları gözlenmiştir.
Genel bozukluklar ve uygulama bölgesine ilişkin hastalıkları
Bilinmiyor: ORNİSİD’in intravenöz infüzyonu sırasında, aşırı duyarlılık ve lokal ağrı bazen
kaydedilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
3 / 54.9. Doz aşımı ve tedavisi
Doz aşımında, istenmeyen etkiler başlığı altında belirtilen semptomlar, daha şiddetli olarak
meydana gelir. Bilinen spesifik bir antidotu yoktur. Kramp durumunda, diazepam verilmesi
tavsiye edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Diğer antiinfektif ilaçlar (topikal vajinal)
ATC kodu: G01AF06
ORNİSİD, Trichomonas vaginalis, Entamoeba histolytica ve Giardia lamblia (Giardia
intestinalis'e) ve aynı zamanda Bacteroides ve Clostridium türleri, Fusobacterium türleri gibi
belirli anaerobik bakteriler ve anaerob koklara karşı etkilidir.
5.2. Farmakokinetik özellikler
Genel özellikler
Emilim: Oral uygulamadan sonra ornidazol hızla emilir. Ortalama absorpsiyonu %90'dır. 3
saat içinde pik plazma konsantrasyonlarına ulaşılır.
Dağılım: Ornidazolün plazma proteinlerine bağlanma oranı %13'tür. ORNİSİD'in etken
maddesi serebrospinal sıvıya, vücut sıvılarına ve dokulara etkili konsantrasyonlarda geçer.
Farklı endikasyonlara göre plazma konsantrasyonları (6-36 mg/l) optimal aralıktadır. Sağlıklı
gönüllülerde her 12 saatte bir 500 mg veya 1000 mg'lık dozun tekrarlanarak uygulaması
sonrası, birikme faktörü 1.5-2.5 olarak hesaplanmıştır.
Biyotransformasyon: Ornidazol karaciğerde başlıca 2-hidroksimetil ve α-hidroksimetil
metabolitlerine metabolize olur. Değişmeyen ornidazole göre, her iki ana metabolit
Trichomonas vaginalis ve anaerobik bakterilere karşı daha az etkilidir.
Eliminasyon: Yarı ömrü yaklaşık 13 saattir. Alınan tek dozun, %85'i çoğu metabolize olarak
ilk 5 gün içinde atılır. Dozun %4'ü değişmeyen bileşik olarak idrarla atılmaktadır.
Doğrusallık/doğrusal olmayan durum: Veri bulunmamaktadır.
5.3. Klinik öncesi güvenlilik verileri
Bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sitrik Asit Anhidrat
Laktoz Monohidrat (sığır sütü)
Magnezyum Stearat
Nişasta
Polivinilpirolidon (PVP K30)
Dibazik Kalsiyum Fosfat
(Kalsiyum Hidrojen Fosfat)
Prejelatinize Nişasta
Mikrokristalin Selüloz (102)
4 / 56.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Işıktan koruyunuz.
6.5. Ambalajın niteliği ve içeriği
ORNİSİD vajinal tablet, 3 ve 5 adet, blisterde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
179/40
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.09.1996
Ruhsat yenileme tarihi:
10. KÜB’ÜN YENİLENME TARİHİ
5 / 5