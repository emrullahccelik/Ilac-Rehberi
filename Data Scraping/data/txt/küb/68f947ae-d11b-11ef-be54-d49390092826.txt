KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEVİT-3 1.000 I.U. yumuşak kapsül
2. KALİTATİF VE KANTİTATİF BİLEŞİM
Her bir kapsül;
Etkin madde:
Kolekalsiferol (koyun yünü yağından elde edilir) 1.000 I.U.
(25 mcg kolekalsiferole eşdeğer)
Yardımcı madde(ler):
Sorbitol 6,72 mg
FD&C Yellow No:5 0,05 mg
Yardımcı maddeler için bölüm 6.1’e bakınız.
3. FARMASÖTİK FORM
Yumuşak kapsül
Bikonveks, oval, şeffaf, koyu sarı renkli yumuşak kapsül
4. KLİNİK ÖZELLİKLER
4.1. Terapötik endikasyonlar
DEVİT-3, D vitamini eksikliği tedavisinde, idamesinde ve profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
1 kapsül 1.000 I.U. kolekalsiferol (vitamin D ) içermektedir.
3
İlacın nasıl kullanılacağına doktor karar verecektir. Doktorun tavsiyesine göre kullanılmalıdır.
D vitamini eksikliği Tedavi Dozu İdame
Tedavide Ve
Riskli
Yaş Profilaksi/İdame Grupların
Günlük Haftalık
Grubu Önerilen Doz Profilaksisi
tedavi** uygulama
İçin Tolere
Edilebilen En
Yüksek Doz
400 I.U./gün 1000 I.U./gün 1000 I.U./gün
Yeni doğan YOK
(10 mcg/gün) (25 mcg/gün) (25 mcg/gün)
2000-3000
400 I.U./gün 1500 I.U./gün
1 ay-1 yaş I.U./gün YOK
(10 mcg/gün) (37,5 mcg/gün)
(50-75 mcg/gün)
1-10 yaş 400-800* 3000-5000 YOK 2000 I.U./gün
1 / 10I.U./gün I.U./gün (50 mcg/gün)
(10-20 mcg/gün) (75-125
mcg/gün)
3000-5000
400-800*
I.U./gün 4000 I.U./gün
11-18 yaş I.U./gün YOK
(75-125 (100 mcg/gün)
(10-20 mcg/gün)
mcg/gün)
600-1500 50.000
7000-10.000
18 yaş üstü I.U./gün I.U./hafta 4000 I.U./gün
I.U./gün (175-
erişkinler (15-37,5 (1250 (100 mcg/gün)
250 mcg/gün)
mcg/gün) mcg/hafta)***
* Gerektiğinde 1000 I.U.’ye kadar çıkılabilir.
** 6-8 haftaya kadar kullanılabilir.
*** Günlük yerine haftalık doz uygulanmak istenirse 50.000 I.U. tek seferde haftalık doz
olarak 6-8 haftaya kadar kullanılabilir. Tek seferde 50.000 I.U.’den fazla D vitamini
kullanılması önerilmez.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
Uygulama şekli:
DEVİT-3 oral yoldan uygulanır.
Kapsül, tercihen yemek arasında su ile bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
DEVİT-3, şiddetli böbrek yetmezliği olan hastalarda kullanılmamalıdır (bkz. Bölüm 4.3).
Karaciğer yetmezliği:
Doz ayarlamasına gerek yoktur.
Pediyatrik popülasyon:
12 yaş üzeri adolesanlar
DEVİT-3, 12 yaşından büyük çocuklara sadece tıbbi gözetim altında, hastanın tedaviye yanıtı
ve hastalığın şiddetine bağlı olarak verilmelidir.
Yenidoğanlar ve küçük çocuklar (0-12 yaş)
12 yaş altındaki hastalarda kullanımı önerilmemektedir.
2 / 10Hamile ve emziren kadınlarda:
DEVİT-3 1.000 I.U. yumuşak kapsül, kadının klinik durumu tedavi gerektirmediği sürece
hamilelik sırasında önerilmemektedir.
Kolekalsiferol ve metabolitleri anne sütüne geçer. Emziren anneler tarafından indüklenen
bebeklerde aşırı doz gözlenmemiştir ancak anne sütüyle beslenen bir çocuğa D vitamini
içeren ürünler reçete edilirken annenin aldığı D vitamini dozu göz önünde bulundurulmalıdır.
Geriyatrik popülasyon:
Yetişkinlerdeki gibi kullanılır.
4.3. Kontrendikasyonlar
DEVİT-3 aşağıdaki hastalarda kullanılmamalıdır;
- Etkin maddeye (kolekalsiferole) ya da bölüm 6.1’de listelenen herhangi bir yardımcı
maddeye karşı aşırı duyarlılığı olan hastalarda,
- Hiperkalsemi ve/veya hiperkalsiürisi olan hastalarda,
- Nefrolitiazis (böbrek taşı) durumunda,
- Nefrokalsinoz (böbrek parankiminde kalsiyum tuzlarının ektopik olarak depolanması)
(böbrek kireçlenmesi) durumunda,
- D-hipervitaminozu durumunda,
- Şiddetli böbrek yetmezliği olan hastalarda,
- 12 yaş altındaki çocuklarda ve bebeklerde kullanılmamalıdır.
4.4. Özel kullanım uyarıları ve önlemleri
DEVİT-3 yumuşak kapsül, hafif ve orta derecede böbrek fonksiyon bozukluğu olan hastalarda
dikkatli kullanılmalıdır ve kalsiyum ve fosfat seviyeleri üzerindeki etkileri takip edilmelidir.
Yumuşak doku kalsifikasyon riski dikkate alınmalıdır. Şiddetli böbrek yetmezliği olan
hastalarda, kolekalsiferol formundaki D vitamini normal olarak metabolize edilmez ve D
vitaminin diğer formları kullanılmalıdır.
DEVİT-3, kalsiyum içeren böbrek taşı oluşumuna yatkın olan hastalarda kullanılmamalıdır.
Kardiyovasküler hastalığı için tedavi gören hastalarda kullanılırken dikkatli olunmalıdır (bkz.
Bölüm 4.5).
Uzun süreli tedavi sırasında serum kalsiyum düzeyleri izlenmeli ve böbrek fonksiyonları
serum kreatinin ölçümleri ile izlenmelidir. Özellikle yaşlı hastalarda kardiyak glikozidler veya
diüretikler eş zamanlı tedavide ve böbrek taşı oluşturma yatkınlığı yüksek olan hastalarda
takip önemlidir (bkz. Bölüm 4.5).
DEVİT-3 sarkoidozu olan hastalarda reçete edilirken dikkatli olunmalıdır çünkü D vitaminini
aktif formuna dönüştüren metabolizmanın artması riski bulunmaktadır. Bu hastalar serum ve
idrardaki kalsiyum içeriği açısından izlenmelidir.
3 / 10D vitamini takviyeleri hastalara verilirken, D vitamini içeren diğer ilaçların alımı veya diğer
kaynaklardan alınan D vitamini göz önünde bulundurulmalıdır.
Ek kalsiyum takviyelerine olan ihtiyaç her bir hasta için göz önünde bulundurulmalıdır.
Kalsiyum takviyeleri yakın medikal gözlem altında verilmelidir. Bu gibi durumlarda, serum
kalsiyum düzeylerini ve üriner kalsiyum atılımını sıklıkla izlemek gereklidir.
Hiperkalsemi oluşmasını önlemek için tedavi sırasında tıbbi gözetim gereklidir. Hiperkalsiüri
(300 mg (7,5 mmol)/24 saatin üzerinde) veya böbrek fonksiyonlarında bozulma belirtileri
olması durumunda, doz azaltılmalı veya tedavi kesilmelidir.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
DEVİT-3 sorbitol içermektedir. Nadir kalıtımsal fruktoz intolerans problemi olan hastaların
bu ilacı kullanmamaları gerekir.
DEVİT-3, azo boyar madde olan FD&C Yellow No:5 içerdiğinden dolayı alerjik
reaksiyonlara sebep olabilir.
Pediyatrik popülasyon
Pozoloji/uygulama sıklığı ve süresi bölümünde belirtildiği şekilde uygulanır.
DEVİT-3 1.000 I.U. yumuşak kapsül, 12 yaş altındaki çocuklara ve bebeklere verilmemelidir.
4.5. Diğer tıbbi ürünler ile etkileşimler ve diğer etkileşim şekilleri
Metastatik kalsifikasyon tehlikesi nedeniyle, hipervitaminoz D’nin düşük hiperkalsemi
durumuna fosfat infüzyonu uygulanmamalıdır.
Kardiyak glikozitleri ile tedavi edilen hastalar, yüksek kalsiyum seviyelerine daha yatkın
olabilir ve EKG ve kalsiyum seviyeleri takip edilmelidir. Eğer idrardaki kalsiyum miktarı 7,5
mmol/24 saat (300 mg/24 saat)’i aşarsa, doz azaltılması veya tedavinin kesilmesi önerilir.
Benzotiyadiazin türevleri (tiyazid diüretikleri) idrarla kalsiyum atılımını azalttığından,
benzotiyadiazin türevlerinin eşzamanlı uygulanması hiperkalsemi riskini arttırır. Bu nedenle,
uzun süre tedavi alacak hastalarda plazma ve idrardaki kalsiyum seviyeleri izlenmelidir.
Eğer kolekalsiferol D vitamini analogları veya metabolitleri ile kombine olarak kullanıldığı
durumlarda, serum kalsiyum seviyelerinin dikkatli takibi önerilmektedir.
Fenitoin, fenobarbital, pirimidon gibi antikonvülsan ilaçlar, hepatik enzim indüksiyonuna
neden olduğundan kolekalsiferolün etkisini azaltabilir.
4 / 10Rifampisin, hepatik enzim indüksiyonuna neden olduğundan kolekalsiferolün etkinliğini
azaltabilir.
İzoniazid, kolekalsiferolün metabolik aktivasyonunu inhibe ettiğinden kolekalsiferolün
etkililiğini azaltabilir.
Orlistat, sıvı parafin, kolestiramin gibi yağ malabsorbsiyonuna yol açan ilaçlar,
kolekalsiferolün absorbsiyonunu bozabilir.
Sitotoksik bir ilaç olan aktinomisin ve antifungal bir ilaç olan imidazol, böbrek enzimi olan
25-hidroksivitamin D-1-hidroksilaz enzimi tarafından 25-hidroksivitamin D’nin 1,25-
dihidroksivitamin D’ye dönüşümünü inhibe ederek D vitamini aktivitesini etkiler.
Glukokortikoidler ile eşzamanlı kullanılması D vitamininin etkisini azaltabilir.
Glukokortikoid grubu steroidler D vitamininin metabolize olma hızını ve eliminasyonunu
artırabilir. Glukokortikoid steroidlerle birlikte kullanımı sırasında, DEVİT-3 kapsüllerin
dozunun arttırılması gerekebilir.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü ile ilgili veri yoktur.
Gebelik dönemi
Kadının klinik durumu, eksikliği gidermek için gerekli olan dozda kolekalsiferol ile tedaviyi
gerektirmedikçe, DEVİT-3 gebelik döneminde kullanılmamalıdır.
Gebelik dönemindeki kadınlar, ihtiyaçları hastalıklarının ciddiyeti ve tedaviye verdikleri
cevaba göre değişkenlik gösterdiğinden doktorlarının tavsiyelerine uymalıdır.
Yapılan hayvan çalışmaları ve insan üzerindeki deneyimler, gebelik döneminde kolekalsiferol
kullanıldığında, D vitamini fazlalığının hiperkalsemi nedeniyle fiziksel ve mental
bozukluklara ve konjenital kalp ve göz bozukluklarına neden olur.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1.000
I.U./gün’ü geçmemelidir.
Kolekalsiferolün gebelikte kullanımına ilişkin klinik bilgi mevcut değildir. Hayvanlar
üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-
5 / 10veya/ doğum sonrası gelişim üzerindeki etkiler bakımından yetersizdir (bkz. Bölüm 5.3).
İnsanlara yönelik potansiyel risk bilinmemektedir.
DEVİT-3, gerekli olmadıkça gebelik döneminde kullanılmamalıdır.
Laktasyon dönemi
Kolekalsiferol ve metabolitleri anne sütüyle atılır. Kolekalsiferol kullanan annelerin sütüyle
beslenen yenidoğanlarda aşırı doz vakası gözlenmemiştir. Ancak farmakolojik dozda D
vitamini alan, emziren annelerin bebeklerinde hiperkalsemi riski vardır. Anne sütü ile
beslenen çocuklara ek D vitamini reçete edilirken, hekim anneye verilen D vitamini dozunu
da dikkate almalıdır.
Üreme yeteneği / Fertilite
D vitamininin normal endojen düzeylerinin doğurganlık üzerinde herhangi bir olumsuz etkisi
olması beklenmemektedir.
4.7. Araç ve makine kullanımı üzerindeki etkiler
Araç veya makine kullanımı yeteneği üzerindeki etkisini araştıran çalışma yapılmamıştır.
DEVİT-3’ün araç ve makine kullanımını etkileyebilecek, bilinen bir yan etkisi
bulunmamaktadır.
4.8. İstenmeyen etkiler
İstenmeyen etkiler sistem organ sınıfına ve sıklığa göre şu esaslar kullanılarak
sıralandırılmaktadır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (mevcut veriden
tahmin edilemiyor).
Metabolizma ve beslenme hastalıkları
Yaygın olmayan: Hiperkalsemi, hiperkalsiüri
Deri ve deri altı doku hastalıkları
Seyrek: Kaşıntı, döküntü, ürtiker
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı doz, hipervitaminoz D’ye yol açabilir. D vitamini fazlalığı kanda anormal derecede
yüksek kalsiyum düzeyine neden olur ve bu da sonunda yumuşak dokulara ve böbreklere
6 / 10ciddi hasar verebilir. D vitamini’nin (kolekalsiferol) toleranslı üst alımı günde 4000 I.U. (100
3
mcg) olacak şekilde ayarlanır. D vitamini, aktif metabolitleriyle karıştırılmamalıdır.
3
Kolekalsiferolün akut ve kronik doz aşımı hiperkalsemiye, serum ve idrardaki kalsiyum
konsantrasyonlarının artmasına neden olur. Hiperkalsemi semptomları çok belli değildir ve
semptomlar bulantı, kusma, sıklıkla erken dönemde ishal ve sonrasında kabızlık, susama,
karın ağrısı, zihinsel bozukluklar, kemik ağrısı, anoreksi, yorgunluk, baş ağrısı, kas ve eklem
ağrısı, kas güçsüzlüğü, polidipsi, poliüri, böbrek taşı oluşumu, nefrokalsinoz, böbrek
yetmezliği, yumuşak dokularda kalsifikasyon, EKG değişiklikleri, aritmi ve pankreatittir.
Seyrek ve izole vakalarda hiperkalseminin fatal olduğu raporlar bulunmaktadır.
Kanda yüksek kalsiyum seviyeleri kalıcı olarak, geri dönüşümsüz renal hasara ve yumuşak
doku kalsifikasyonuna neden olabilir.
Tedavi
D vitamini intoksikasyonu kaynaklı hiperkalseminin normale dönmesi birkaç hafta sürer.
Hiperkalseminin tedavisi için, D vitamini tedavisi kesilmeli ve D vitamini takviyelerinin, D
vitamininin diyet ile alınması gibi başka bir D vitamini uygulamasının önlenmesini ve güneş
ışığına maruziyetin engellenmesi önerilir. Ayrıca, düşük kalsiyum içeren veya kalsiyum
içermeyen diyet uygulanması da düşünülebilir.
Hiperkalsemi tedavisi: Tiyazid diüretikleri, lityum, A vitamini ve kardiyak glikozidlerin
tedavisi de kesilmelidir. Rehidrasyon ve şiddete göre, tek başına ya da kombine halinde loop
diüretikleri, bisfosfonatlar, kalsitonin ve kortikosteroidler ile tedavi düşünülmelidir. Ayrıca
hastaların serum elektrolitleri, böbrek fonksiyonları ve diürezi izlenmelidir. Şiddetli vakalarda
ise, EKG ve SVB izlenmelidir.
Metastatik kalsifikasyon tehlikeleri nedeniyle, hipervitaminoz D’nin düşük hiperkalsemisine
fosfat infüzyonu uygulanmamalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin D ve analogları, kolekalsiferol
ATC kodu: A11CC05
Kolekalsiferol, güneş ışığı gibi UV ışığı etkisi altında deride üretilir. Kolekalsiferol, biyolojik
olarak aktif formu kalsiyum emilimini, osteoid içine kalsiyum girişini ve kemik dokusundan
kalsiyum salınmasını uyarır. D vitamini uygulaması çocuklarda raşitizm ve yetişkinlerde
3
osteomalazi gelişimini engeller. İnce bağırsakta, kalsiyumun hızlı ve gecikmiş alınımını
arttırır. Ayrıca, fosfatın pasif ve aktif taşınmasını uyarır. Böbreklerde, tübüler reabsorbsiyonu
arttırarak kalsiyum ve fosfatın atılımını inhibe eder. Paratiroid bezindeki paratiroid hormon
(PTH) üretimi kolekalsiferolün biyolojik olarak aktif formu tarafından direkt olarak inhibe
edilir. Ayrıca PTH salınımı, kolekalsiferolün biyolojik olarak aktif formunun etkisiyle ince
bağırsakta kalsiyum alınımının artmasıyla engellenir.
7 / 10Kemik ve bağırsak mukozasına ek olarak birçok diğer dokuda D vitaminin aktif hormonal
formu olan kalsitriol’ün bağlandığı D vitamini reseptörleri bulunur.
5.2. Farmakokinetik özellikler
Genel özellikler
Kolekalsiferolün farmakokinetiği çok çalışılmıştır ve iyi bilinmektedir.
Emilim:
Kolekalsiferol ince bağırsaktan kolayca emilir. D vitamininin besinlerle birlikte alınması
potansiyel olarak emilimini artırır. Besinlerle alınan kolekalsiferolün neredeyse tamamı, diyet
yağlar ve safra asitleri varlığında gastrointestinal kanaldan emilir.
Dağılım:
Kolekalsiferol yağ hücrelerinde depolanır ve biyolojik yarı ömrü yaklaşık 50 gündür.
Biyotransformasyon:
Kolekalsiferol mikrozomal hidroksilaz enzimi ile D vitaminin temel depo formu olan 25-
3
hidroksikolekalsiferole (25(OH)D ), kalsidiol) metabolize edilir. 25(OH)D , böbrekte
3 3
predominant aktif metaboliti olan 1,25-hidroksikolekalsiferolü (1,25(OH) D , kalsitriol)
2 3
oluşturmak için ikincil hidroksilasyona girer. Metabolitler kanda α-globine bağlanarak
dolaşır.
Eliminasyon:
Oral, tek bir doz kolekalsiferolün uygulanmasından sonra, birincil depo formunun maksimum
serum konsantrasyonlarına yaklaşık 7 gün sonra ulaşılır. 25(OH)D 50 günlük serumda
3
belirgin yarı ömrüyle yavaşça elimine edilir. Safra ve dışkı ile atılan D vitamininin küçük bir
yüzdesi idrarda bulunabilir.
Kolekalsiferolün yüksek dozları sonrası, 25(OH)D ’ün serum konsantrasyonları aylarca
3
artabilir. Aşırı doz kaynaklı hiperkalsemi haftalarca sürebilir (bkz. Bölüm 4.9).
5.3. Klinik öncesi güvenlilik verileri
Kolekalsiferol iyi bilinen ve yerleşmiş bir üründür ve yıllardır klinik olarak uygulanmaktadır.
Hiperkalseminin görülebildiği kronik doz aşımı haricinde, insanlar için başka bir spesifik
toksikolojik tehlike beklenmemektedir.
İnsan terapötik doz aralığından çok daha yüksek dozlarda, hayvan çalışmalarında teratojenite
gözlenmiştir. KÜB’ün diğer bölümlerinde bahsedilmeyen başka hiçbir veri bulunmamaktadır
(bkz. Bölüm 4.6 ve 4.9).
Hayvanlarda kolekalsiferol doz aşımının, insan dozundan önemli derecede yüksek dozlarda,
sıçan, fare ve tavşanlarda malformasyonları indüklediği gösterilmiştir. Malformasyonlar
iskelet ile ilgili bozukluklar, mikrosefali ve kardiyak malformasyonları kapsar.
8 / 10Terapötik olarak kullanılanlara eşdeğer dozlarda, kolekalsiferolün teratojenik aktivitesi
yoktur.
Kolekalsiferol, potansiyel mutajenik veya karsinojenik aktiviteye sahip değildir.
6. FARMASÖTİK ÖZELLİKLER
6.1. Yardımcı maddelerin listesi
Ayçiçek yağı
Jelatin (balık derisi jelatini)
Gliserin
Sorbitol
Deiyonize su
FD&C Yellow No:5
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında, orijinal ambalajında saklanmalıdır.
6.5. Ambalajın niteliği ve içeriği
DEVİT-3 1.000 I.U. yumuşak kapsül ürünümüzün primer ambalaj malzemesi olarak Opak
PVC/ Aclar ve alüminyum folyodan oluşan blister kullanılmaktadır. Bir karton kutu içerisinde
4 blister (her bir blisterde 25 kapsül) toplamda 100 kapsül ve kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi ürünlerin kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah.
Basın Ekspres Cad. No: 1 34303
Küçükçekmece/İstanbul
Tel: 0 212 692 92 92
Faks: 0 212 697 00 24
E-mail: deva@devaholding.com.tr
9 / 108. RUHSAT NUMARASI
2021/252
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 18.08.2021
Ruhsat yenileme tarihi:
10. KÜB’ÜN YENİLENME TARİHİ
10 / 10