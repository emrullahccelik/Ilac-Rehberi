1  Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  KULLANMA TALİMATI  
 
NOBEPRİL  25 mg tablet  
Ağız  yolu ile  uygulama içindir.  
 • Etkin  madde : Her bir  tablet  25 mg kaptopril içermektedir.  
• Yardımcı  maddeler : Sekonder kalsiyum fosfat, Nişasta, Kolloidal silikon dioksit, Etil selüloz, 
Mikrokristalize  selüloz , Magnezyum stearat  
 
 
Bu Kullanma  Talimatında:  
 
1. NOBEPRİL  nedir  ve ne için kullanılır?  
2. NOBEPRİL ’i kullanmadan önce dikkat edilmesi gerekenler  
3. NOBEPRİL  nasıl kullanılır?  
4. Olası  yan etkiler  nelerdir?  
5. NOBEPRİL ’in saklanması  
 Başlıkları yer  almaktadır.  
 1. NOBEPRİL  nedir  ve ne için kullanılır?  
NOBEPRİL , bir yüzü düz , diğer  yüzü çentikli tabletler  olup, 30, 50, 100 ve 500 tabletlik  
ambalajlarda ve cam şişe/ kutu içerisinde takdim edilmektedir.  
 Çentik  ürünün iki eşit doza bölünmesini  sağlamaktadır.  
 NOBEPRİL , kaptopril etkin maddesini içermektedir. 
 NOBEPRİL , “ADE  inhibitörleri”  adı verilen  (Anjiyotensin Dönüştürücü Enzim  İnhibitörleri)  bir 
ilaç grubuna dahildir.  NOBEPRİL  kan damarlarını  genişleterek  etki gösterir.  
 Bu etki kan basıncınızı düşürmeye yardımcı olur. Ayrıca kalbin vücudunuza kan pompalamasını kolaylaştırır.  
  2  NOBEPRİL ; 
• Yüksek kan basıncı  (hipertansiyon),  
• Konjestif  kalp yetmezliği-  kalbin vücuda  kan pompalamada  güçlük çektiği durum,  
• Diyabet  nedenli  böbrek problemlerinin  tedavi  edilmesi,  
• Kalp  krizi (miyokard enfarktüsü) - kalbin vücuda  kan pompalamada  güçlük çektiği  
durumlarda sağ kalımı arttırmak için kullanılır.  
 
2. NOBEPRİL ’i kullanmadan önce dikkat  edilmesi  gerekenler  
 
NOBEPRİL ’i aşağıdaki durumlarda KULLANMAYINIZ  
Eğer:  
• Hamileyseniz,  
• Kaptoprile, diğer  ADE  inhibitörü ilaçlara veya bu tabletin  içeriğinde  bulunan 
yardımcı maddelerden herhangi birine karşı alerjiniz (aşırı duyarlılığınız) varsa,  
• El, dudaklar, yüz  ve dilde  şişme  ile görülen ve  nedeni  bilinmeyen bir  rahatsızlığınız olduysa,  
• Diyabetiniz  veya böbrek yetmezliğiniz  varsa ve aliskiren  içeren  kan basıncını  düşürücü bir 
ilaç tedavisi görüyorsanız. 
 NOBEPRİL ’i aşağıdaki  durumlarda  DİKKATLİ  KULLANINIZ  
Eğer:  
• Böbrek rahatsızlığınız  varsa,  
• Karaciğer  hastalığınız varsa,  
• Diyalize  giriyorsanız,  
• Kalp  rahatsızlığınız  varsa,  özellikle  kalp kapakçıkları  ile ilgili bir  hastalığınız  varsa,  
• İmmüno- supresan  tedavi  alıyorsanız,  
• Romatoid  artrit,  sistemik  lupus  eritematozus  veya skleroderma  gibi kolajen  vasküler  
hastalığınız varsa,  
• Kan hücrelerinizdeki değişikliklerden kaynaklanabilen ve doktorunuz tarafından bir kan testi 
ile izlenebilen boğaz ağrısı veya ateş gibi enfeksiyonunuz varsa,  
• Anestezik  ilaç içeren  büyük bir  ameliyat  veya  diş ameliyatı olacaksınız,  
• Duyarsızlaştırma tedavisi (örn. eşek arısı veya arı sokmasına karşı bir alerjin reaksiyon için)  
görecekseniz,  
• Diyabetiniz  varsa,  
• Yakın  zamanda bir aletle  (LDL  aferezi  adı verilen)  kanınızdan kolesterolun çıkarılması için 
bir tedavi görecekseniz.  
• Bağışıklık  sistemini baskılayıcı  tedavi  alıyorsanız,  
• Yakın  zamanda çok fazla kusma  veya  şiddetli ishal geçirdiyseniz,  
• Gebe olduğunuzu (veya olabileceğinizi) düşünüyorsanız, bunu doktorunuza söylemelisiniz. 
Kaptopril tablet, gebelik döneminde kullanılmamalıdır. Bu aşamada kullanılması durumunda bebeğinize ciddi hasar verebilir ( bkz. gebelik bölümü). 
• Bazı Afro Karayipli hastalar, kan basıncında yeterli düzeyde azalma elde etmek için daha 
yüksek dozda Kaptopril’e gereksinim duyabilir.  
• Yüksek kan basıncı  tedavisi için  kullanılan  aşağıdaki  ilaçlardan  herhangi  birisini alıyorsanız:  
• özellikle  diyabetle  ilişkili böbrek problemleriniz  varsa,  bir anjiyotensin II reseptör  
blokörü (ARB'ler) (sartanlar olarak da bilinir -  örneğin valsartan, telmisartan, irbesartan).  
• Aliskiren  
• ADE  inhibitörleri,  anjiyotensin II reseptör  blokerleri  veya  aliskirenin  eş zamanlı  kullanımının, 3  hipotansiyon(kan basıncı  düşüklüğü), hiperkalemi  (kandaki  potasyum  düzeyinde  artma)  ve böbrek 
fonksiyonunda azalma (akut böbrek yetmezliği dahil) riskini arttırdığına dair kanıtlar mevcuttur. 
Kan basıncını  ve sıvı dengesini  düzenleyen  hormonal  bir sistem  olan Renin -Anjiyotensin-
Aldosteron Sisteminin  (RAAS)  iki yönlü blokajına  yol açtığından  ADE -inhibitörleri,  anjiyotensin 
II reseptör blokörleri ya da aliskirenin birlikte kullanılması önerilmemektedir. Doktorunuz, böbrek fonksiyonunuzu, kan basıncınızı ve kanınızdaki elektrolit düzeylerini (örn. potasyum) düzenli aralıklarla kontrol edebilir. Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 NOBEPRİL ’in yiyecek  ve içecek  ile kullanılması 
NOBEPRİL ’i aç veya  tok karnına  alabilirsiniz.  Orta miktarda  alkol  kaptoprili  etkilemeyecektir;  
ancak içki içmenin sizin için uygun olup olmadığını doktorunuza sormalısınız.  Hamilelik  
İlacı kullanmadan önce  doktorunuza veya  eczacınıza danışınız.  
 Hamile olduğunuzu (veya olabileceğinizi) düşünüyorsanız, bunu doktorunuza söylemelisiniz. Doktorunuz normalde hamile kalmadan önce veya hamile olduğunuzu anlar anlamaz kaptopril 
tableti almayı kesmenizi ve kaptopril tablet yerine başka bir ilaç kullanmanızı önerecektir. Kaptopril tablet, hamilelik süresince kullanılmamalıdır. Hamileliğin üçüncü ayından sonra kullanılması durumunda bebeğinize ciddi hasar verebilir.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme İlacı kullanmadan önce  doktorunuza veya  eczacınıza danışınız.  
 Bebeğinizi  emziriyorsanız veya  emzirmeye başlayacaksanız doktorunuza  bunu bildiriniz.  
Kaptopril’i kullanırken yeni doğan bebeklerin (doğumdan sonraki ilk birkaç hafta) ve özellikle prematüre (gebeliğin 37 haftası tamamlanmadan önce doğan) bebeklerin emzirilmesi önerilmemektedir.  Bebeğiniz daha  büyük bir yaşta ise, emzirme  döneminde  kaptopril  kullanımının 
diğer tedavilere kıyasla yararları ve riskleri konusunda sizi bilgilendirmelidir. 
 
Araç ve makine  kullanımı  
Kaptopril, çoğunlukla ilaca yeni başladığınızda veya doktor dozunuzu değiştirdiğinde, araç 
kullanma kabiliyetinizi etkileyebilir. Kaptopril tabletleri alırken, sersemlik hissederseniz veya başınız dönüyorsa, araç veya makine kullanmamalısınız.  NOBEPRİL ’in içeriğinde bulunan bazı yardımcı  maddeler hakkında  önemli  bilgiler  
Uyarı gerektiren yardımcı madde bulunmamaktadır.  Diğer ilaçlar  ile birlikte kullanımı  
Aşağıdakilerden herhangi birini kullanıyorsanız, NOBEPRİL ’i kullanmadan önce doktorunuza 
danışınız. Doktorunuzun aşağıdaki durumlarda dozunuzu değiştirmesi ve/veya başka önlemler 
alması  gerekli  olabilir: Bir anjiyotensin- II reseptör  blokeri  (ARB)  veya  aliskiren  kullanıyorsanız  4  (“NOBEPRİL ’i aşağıdaki durumlarda KULLANMAYINIZ” ve “ NOBEPRİL ’i aşağıdaki 
durumlarda DİKKATLİ KULLANINIZ” başlıkları altındaki bilgilere de bakınız).  
• Potasyum katkıları veya  potasyum içeren tuz yerine  geçen maddeler  (örn.  triamteren, 
amilorid ve spironolakton). 
• Kan damarlarının  genişlemesine  neden  olan ilaçlar  (örn.  minoksidil ve klonidin).  
• Manik  depresyon veya depresyon dahil zihinsel  problemlerin  tedavisinde kullanılan  ilaçlar  
(örn. lityum ve amitriptilin). • Bağışıklık  sistemini  baskılayıcı  ilaçlar  (örn.  azatioprin  ve siklofosfamid).  
• Gut hastalığı tedavisinde  kullanılan  ilaçlar  (örn.  allopurinol ve probenesid).  
• Aritmi/ritim bozukluğunu (düzensiz  kalp atışı)  tedavi  etmek  için kullanılan  ilaçlar  (örn. 
prokainamid).  
• Non-steroidal  anti enflamatuvar  ağrı kesici  (NSAİİ’ler) (örn.  indometazin  ve ibuprofen).  
• Diyabet  tedavisinde kullanılan  ilaçlar  (örn.  oral antidiyabetikler ve insülin).  
• Yüksek tansiyon tedavisinde kullanılan ilaçlar (örn. propranolol, atenolol gibi beta -blokerler 
veya amlodipin ve nifedipin gibi kalsiyum kanal blokerleri).  
• Bir kalp krizi  sırasında  veya sonrasında  kullanılabilen  herhangi bir ilaç.  
• Diüretikler  (idrar söktürücü ilaçlar)  
• ADE  inhibitörleri,  anjiyotensin II reseptör  blokerleri veya aliskirenin  eş zamanlı  kullanımının, 
hipotansiyon(kan basıncı  düşüklüğü), hiperkalemi(kandaki potasyum düzeyinde  artma)  ve böbrek 
fonksiyonunda azalma (akut böbrek yetmezliği dahil) riskini arttırdığına dair kanıtlar mevcuttur. Kan basıncını ve sıvı dengesini düzenleyen hormonal bir sistem olan Renin-Anjiyotensin- Aldosteron Sisteminin  (RAAS)  iki yönlü blokajına  yol açtığından  ADE -inhibitörleri,  anjiyotensin 
II reseptör blokörleri ya da aliskirenin birlikte kullanılması önerilmemektedir.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. NOBEPRİL  nasıl  kullanılır?  
 Uygun kullanım  ve doz/uygulama sıklığı için talimatlar:  
 Doktorunuzun tavsiyesine  göre tayin  edilir.  
 Tableti her gün aynı saatte alınız.  
 Aldığınız ilk NOBEPRİL  tablet sersemlik hissi veya baş dönmesine yol açabilir. Bunun nedeni 
ilk dozun, sonraki dozlara kıyasla kan basıncında daha fazla düşüşe neden olmasıdır. Böyle bir durumda kendinizi iyi hissedene kadar yatarak istirahat ediniz. Herhangi bir konuda endişe duyarsanız, doktorunuz veya eczacınıza danışınız. Doktorunuz tedavinin başlangıcında veya ilaç dozu değiştirildiğinde, NOBEPRİL  tedavisine verdiğiniz yanıtı izlemek için sizi daha sık görmek 
isteyebilir. Kendinizi iyi hissetseniz dahi doktorunuzu ziyaret ediniz.  
 Normal  doz: 
 
Yüksek kan basıncı  olan (hipertansiyonlu)  erişkinlerin  tedavisinde:  
• Normal başlangıç dozu günde iki bölünmüş dozda günde 25- 50 mg tablettir. Gerektiğinde, 
doktorunuz bu dozu kademeli olarak günde 100 mg- 150 mg'a yükseltebilir. 5  • Doktorunuz  NOBEPRİL  ile birlikte  kan basıncınızı  düşürecek  başka  bir ilaç 
kulllanmanızı isteyebilir.  
 
Kalp  yetmezliği olan erişkinler  
• Başlangıç dozu genellikle  günde  iki veya üç  seferde uygulanan 6,25–12,5 mg tablettir.  
• Gerektiğinde, doktorunuz  bu dozu kademeli  olarak günde  maksimum 150 mg'a  yükseltebilir.  
• NOBEPRİL  tedavisi,  yakın tıbbi gözetim altında  başlatılmalıdır.  
 
Bir kalp  krizi sonrasında:  
NOBEPRİL  tedavisi,  gerekli  tedavi  koşulları  sağlandığında, sıkı gözetim  altında  
hastanede başlatılmalıdır.  
Normal başlangıç dozu 6,25 mg'dır. Bu doz, daha sonra doktorunuz tarafından kademeli olarak 
günde maksimum 150 mg'a yükseltilecektir.  
 
Böbrek hastalığı olan  diyabet hastalarının  tedavisi için:  
Önerilen  doz bölünmüş  dozlarda  günde  75-100 mg’dır.  
 Uygulama yolu ve metodu:  
NOBEPRİL  ağızdan  alınır.  
NOBEPRİL ’i su ile  birlikte  yutunuz. İlacınızı  aç veya tok karnına  alabilirsiniz.  
 Kaptopril tabletleri, her  sabah yaklaşık olarak aynı zamanda almaya çalışmalısınız. Yemeklerden 
önce, sonra veya yemeklerle birlikte alınabilir.  
 Doktorunuz  aksini söyleyene kadar, kendinizi  iyi hissetseniz  bile kaptopril tabletleri almaya 
devam edin.  Değişik  yaş grupları:  
Çocuklarda  kullanımı:  
NOBEPRİL  yüksek kan basıncı  tedavisinde çocuklarda önerilmez.  Bununla birlikte  
doktorunuz çocuğunuzun kilosuna göre daha düşük bir doz reçete edebilir.  
Çocuklarda normal  başlangıç  dozu  vücut  ağırlığına  göre günlük kg başına 0,3 mg’dır.  
Gerektiğinde, doktorunuz bu dozu kademeli olarak arttırabilir.  
Özel  tedbir alınması gereken hastalarda:  
Böbrek sorunları olan çocuklar, prematüre bebekler (gebeliğin 37 haftası tamamlanmadan önce 
doğan), yeni doğan bebekler (0- 28 gün arası bebekler) ve infantlar (0 -1 yaş arası bebekler):  
Başlangıç dozu, 0,15mg/kg (vücut  ağırlığı)  olmalıdır.  
 Yaşlılarda  kullanımı  (>65 yaş):  
Alacağınız doz doktorunuz  tarafından  belirlenecektir.  Ayrıca  alacağınız doz, böbrek 
fonksiyonunuzun durumuna bağlı olacaktır.  
 Doktorunuz, bazı durumlarda ilacı yukarıdakinden farklı dozlarda reçete edebilir; eğer bu durum sizin için geçerliyse, bunu doktorunuzla konuşmalısınız.  Bazen  hastalar,  kaptopril tabletlerin  ilk bir veya iki dozunu alırken  başlarının  döndüğünü 6  hissedebilir. Sizde bu meydana gelirse, semptomlar ortadan kalkana kadar uzanın.  
 
Özel  kullanım  durumları:  
 Böbrek  yetmezliği:  
Böbrek hastalığınız  varsa,  doktorunuz  böbrek fonksiyonunuzun durumuna  göre aldığınız  
NOBEPRİL  miktarında değişiklik yapabilir. 
Böbrek diyalizine giriyorsanız  alacağınız doz günlük olarak  değişecektir.  Doktorunuz  almanız 
gereken dozu söyleyecektir.  Karaciğer  yetmezliği:  
Veri yoktur.  
 Eğer NOBEPRİL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Bir ameliyat geçirecekseniz;  
Kan basıncınızda ani bir düşüş meydana gelebileceğinden, ameliyat veya anestezi (diş hekimi tarafından  uygulanacak olsa  bile)  öncesinde, doktorunuza  veya diş  hekiminize  kaptopril  aldığınızı 
bildirmelisiniz.  
 Kullanmanız  gerekenden  daha  fazla  NOBEPRİL  kullandıysanız  
Bir doktora  danışınız  veya  derhal  en yakın  hastanenin acil servisine  başvurunuz. Tabletlerinizi de 
yanınızda götürünüz.  
 
NOBEPRİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 NOBEPRİL ’i kullanmayı  unutursanız  
Bir dozu almayı  unutursanız, unuttuğunuz  dozu hatırlar  hatırlamaz  alınız  ve ilacı daha  önce  olduğu 
gibi dozlama yaparak kullanmaya devam ediniz. Hatırladığınızda bir sonraki dozun zamanı çok yakınsa, unutulan dozu almayınız ve ilacı her zamanki dozunda kullanmaya devam ediniz.  
 Unutulan dozları  dengelemek için çift doz  almayınız. 
 NOBEPRİL  ile tedavi  sonlandırıldığında  oluşabilecek  etkiler  
Doktorunuz ilacı almayı durdurmanızı isteyene kadar tedaviye devam ediniz. Kendinizi iyi hissetseniz  bile ilacı almayı kesmeyiniz.  Tedaviyi  kestiğiniz  zaman  durumunuz  kötüleşebilir.  Önce 
doktorunuza danışmadan dozu değiştirmeyiniz veya tabletleri almayı bırakmayınız.  4. Olası yan etkiler nelerdir?  
 Tüm ilaçlar gibi, NOBEPRİL ’in içeriğinde bulunan maddelere duyarlı olan kişilerde yan etkiler 
olabilir.  
   7  Aşağıdakilerden biri olursa, NOBEPRİL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ellerde,  yüzde, dudaklarda  veya  dilde  şişkinlik,  
• Solunum  güçlüğü,  
• Ani, beklenmedik bir döküntü veya  yanma  hissi,  kızarıklık veya  ciltte  pullanma,  
• Boğaz  ağrısı  veya ateş, 
• Şiddetli baş  dönmesi veya  baygınlık hissi,  
• Şiddetli mide  ağrısı,  
• Olağandışı  biçimde  hızlı veya  düzensiz  kalp  atışı,  
• Cildin  ve/veya  gözlerin  sararması  (sarılık)  
 
Bunların hepsi  çok ciddi  yan etkilerdir.  
Eğer bunlardan birisi sizde mevcut ise, sizin NOBEPRİL ’e karşı ciddi alerjiniz var demektir. Acil  
tıbbi müdahaleye veya hastaneye yatırılmanıza gerek olabilir.  
 Yan etkiler  aşağıdaki  kategorilerde  gösterildiği  şekilde  sınıflandırılmıştır:  
Çok yaygın : 10 hastanın en az 1’inde görülebilir.  
Yaygın  : 10 hastanın  birinden az,  fakat  100 hastanın  birinden fazla görülebilir.  
Yaygın olmayan  : 100 hastanın  birinden az,  fakat 1.000 hastanın  birinden fazla görülebilir.  
Seyrek  : 1.000 hastanın birinden az fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 Yaygın  
• Sersemlik  hissi,  
• Kaşıntı,  
• Döküntü,  
• Saç dökülmesi,  
• Tat alma  duyusunda  değişiklik (genelde tedavi  kesildiğinde  düzelir),  
• Ağızda  kuruluk,  
• Uyku sorunları,  
• İshal  veya  kabızlık,  
• Kuru, tahriş  edici  öksürük, 
• Mide  rahatsızlığı,  bulantı, kusma, karın  ağrısı,  
• Nefes  darlığı  
• Mide ülseri  
• Baş dönmesi  
 Yaygın  olmayan  
• Hızlı ve  düzensiz, sesli kalp atışı,  
• Baş ağrısı  
• Göğüs  ağrısı,  
• Düşük kan basıncı,  
• Ellere  ve ayaklara kan akışının  yavaşlaması  (örn.  Raynaud fenomeni) , 
• İğneleme,  karıncalanma ve uyuşukluk  
• Yorgunluk,  
• Genel  olarak  kötü hissetme,  8  • Solgun görünme,  
• Göz ve dudaklarda  şişkinlik (anjiyoödem),  
• Sıcak  basması,  
• İştah  kaybı,  
• Anjina  pektoris  (kalbi  besleyen  damarların  daralması/tıkanması ile ortaya  çıkan  göğüs  ağrısı)  
 
Seyrek  
• Anoreksiya  (iştahsızlık)  
• Ağız  ülserleri,  
• Böbrek fonksiyon bozukluğu veya  yetersizliği,  
• İdrar  sıklığında  değişiklikler , 
• Göğüs  ağrısı,  yorgunluk, malez (halsizlik), asteni (aşırı  yorgunluk)  
• Uykululuk hali  
• İnce bağırsak anjiyoödemi (ADE inhibitörleri ile tedavi edilen hastalarda seyrek olarak 
görülebilen; karın ağrısı, bulantı veya kusma ile birlikte veya olmaksızın; bağırsak iç yüzeyini 
döşeyen tabakada gelişen ödeme bağlı olarak geçici bağırsak tıkanıklığı ile ilişkili klinik tablo)  
 Çok seyrek  
• Bozulmuş  karaciğer  fonksiyonu ve artmış  karaciğer  enzimleri,  
• Kafa karışıklığı,  depresyon, baygınlık hissi,  
• Hafif  şiddette  inme,  
• Bulanık görme,  
• Kalp  krizi  ve göğüs  enfeksiyonları  dahil  kalp  problemleri  
• Pankreas  iltihabı,  
• Burun akıntısı,  
• İktidarsızlık,  
• Dilde şişme,  
• Stevens -Johnson Sendromu (deri döküntüsü, deride kabarcıklar ve ağız, burun, göz gibi 
mukoza bölgelerinde yaralar ve aşırı hassasiyet gibi belirtiler veren, yaşamı tehdit edici bir 
hastalık tablosu) , 
• Eritema multiforme (genelde kendiliğinden geçen, el, yüz ve ayakta dantele benzer kızarıklık 
oluşturan, aşırı duyarlılık durumu), eritroderma (eksfolyatif dermatit; vücudun %90’ından fazlasının kızarıklıklar ve kepeklenmelerle kaplandığı ciddi bir deri hastalığı) ve pemfigoid reaksiyonlar (ciltte veya mukozada içi sıvı dolu kabarcıklara ve yaralara neden olan hastalık 
grubu)  
• Karaciğer  hasarı,  karaciğer  iltihabı veya  sarılık,  
• Kas ağrısı,  
• Eklem  ağrısı,  
• Hırıltı veya  nefes  almada zorluk  
• Döküntü veya  deri reaksiyonları , 
• Erkeklerde meme  dokusunun şişmesi,  
• Ateş,  
• Derinin  ışığa  hassasiyeti,  
• Kan veya lenfatik  sistemde  bulunan kimyasal  (potasyum, şeker,  sodyum, alyuvar  veya akyuvar 
gibi) veya hücre düzeylerinde değişiklikler, 
• Oto-immün hastalıklar (vücudun kendi hücrelerine karşı antikor oluşturma durumu), ve/veya 
ANA değerlerinde pozitiflik 9  • Hiperkalemi (kan potasyum düzeyinin normalin üstüne yükselmesi), hipoglisemi (kan şeker 
düzeyinde azalma), hiponatremi (kanda sodyum düzeyinin normalin altına düşmesi)  
• İnme  ve senkop dahil serebrovasküler olaylar  (beyin  damarları  ile ilgili olaylar)  
• Bronkospazm (göğüste sıkışma, hırıltı ve nefes darlığı), rinit (burun tıkanıklığı veya burun 
akıntısı), allerjik alveolit (allerjenlere maruziyetle gelişen bir tür akciğer hastalığı), eozinofilik 
pnömoni (çok nadir görülen bir tür zatürre).  
 
Yan etkilerin  raporlanması  
Kullanma  Talimatı’nda  yer alan  veya almayan  herhangi bir yan  etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0800 314 
00 08 numaralı  yan etki bildirim hattını arayarak Türkiye  Farmakovijilans Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. NOBEPRİL ’in saklanması  
 NOBEPRİL ’i çocukların  göremeyeceği,  erişemeyeceği  yerlerde ve ambalajında saklayınız.  
 15-30°C arasında, ışıktan uzakta, çocukların erişemeyecekleri yerlerde ve ambalajında  saklayınız.  
 Son kullanma  tarihiyle  uyumlu olarak kullanınız.  
 Ambalajdaki  son kullanma tarihinden sonra NOBEPRİL ’i kullanmayınız.  
 Eğer  üründe  ve/veya ambalajında  bozukluklar  fark ederseniz NOBEPRİL ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  Ruhsat  Sahibi:  
NOBEL İLAÇ SAN. VE TİC. A.Ş.  
Barbaros Bulvarı 76 — 78  
80690 Beşiktaş/İSTANBUL  
 Üretim Yeri:  
NOBEL İLAÇ SAN. VE TİC. A.Ş.  
Barbaros Bulvarı 76 — 78  
80690 Beşiktaş/İSTANBUL  
 Bu kullanma talimatı  ../../.   tarihinde onaylanmıştır. 