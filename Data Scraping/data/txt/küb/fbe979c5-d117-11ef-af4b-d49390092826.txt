KISA ÜRÜN BİLGİSİ
1. BEŞERİ TIBBİ ÜRÜNÜN ADI
TALOZİN 80 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 80 mg sotalol HCl içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet.
Beyaz, kokusuz tabletler.
4. KLİNİK ÖZELLİKLER
4.1. Terapötik endikasyonlar
TALOZİN
- Semptomatik ve tedavi gerektiren supraventriküler taşikardiler: AV düğüm taşikardisi,
paroksismal atrial fibrilasyan veya WPW- sendromu'na (Wolff-Parkinson-White sendrom)
eşlik eden supraventriküler taşikardilerde.
- Ağır semptomatik ventriküler taşikardilerde endikedir.
4.2. Pozoloji ve uygulama şekli
Pozoloji:
Eğer hekim tarafından başka türlü önerilmemişse yetişkin hastalara aşağıdaki dozaj şekli
uygulanır:
TALOZİN 80 mg veya yarım tablet TALOZİN 160 mg’dan günde 2-3 kez alınır veya
TALOZİN 80 mg’dan 2 tablet veya TALOZİN 160 mg'dan 1 tablet günde 2 kez alınır.
Bireysel doz ayarlamaları için kalp atım hızındaki azalma (ki dakikada 50 vurudan az
olmamalıdır) ve klinik etkinlik göz önünde bulundurulmalıdır.
Sınıf III antiaritmik etki göz önünde bulundurularak, QT-intervalindeki uzama özenle izlenmeli
ve gerektiğinde doz ayarlanmalıdır (bkz. Bölüm 4.5).
Uygulama sıklığı ve süresi:
TALOZİN ile tedavi genel olarak uzun süreli bir tedavidir. Bu ilacın kesilmesi veya dozda
herhangi bir değişiklik ancak doktorun önerisi ve kontrolü altında yapılabilir.
TALOZİN ile yapılan tedavi hiçbir zaman aniden kesilmemeli, doz tedricen azaltılmalıdır
(Özellikle koroner arter hastalığı olanlarda ve uzun süreli tedavilerde).
1Uygulama şekli:
Tabletler yemekten önce bir miktar sıvı ile alınmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği:
Sotalol sadece böbrek yoluyla atıldığı için, böbrek yetmezliği olanlarda kreatinin klerens
değerine göre ve kalp hızı kontrol edilerek (dakikada 50’den az olmamak üzere) ve klinik
cevaba göre doz azaltılmalıdır. Kreatinin klerensi 60 mL/dk’nın üzerinde olan hastalarda,
sotalol 12 saatte bir uygulanmalıdır. Kreatinin klerensi 30 ile 59 mL/dakika arasında olan
hastalarda, sotalol 24 saatte bir uygulanmalıdır. Kreatinin klerensi 10 ile 29 mL/dakika arasında
olan hastalarda, sotalol 36 ila 48 saatte bir uygulanmalıdır. Kreatinin klirensi 10 mL/dakika’nın
altında olan hastalarda, doz miktarı kişiye özel olarak belirlenmelidir.
Ağır böbrek yetmezliği olan hastalarda EKG kontrolü altında ve serum kreatinin değerleri
ölçülerek uygulanmalıdır.
Pediyatrik popülasyon:
Yeterli deneyim olmadığından, TALOZİN çocuklarda kullanılmamalıdır.
Geriyatrik popülasyon:
TALOZİN farmakokinetiği yaşa bağlı olarak değişiklik göstermemektedir. Ancak böbrek
fonksiyonlarındaki değişmeler dikkate alındığında yaşlılarda dikkatli olunmalıdır.
4.3. Kontrendikasyonlar
TALOZİN, aşağıdaki durumlarda kontrendikedir:
- Sotalole, sülfonamidlere veya inaktif yardımcı maddelerden herhangi birine aşırı duyarlılık
- Kontrol edilmeyen konjestif kalp yetmezliği,
- Kardiyojenik şok,
- Çalışır durumda kalp pili bulunmadığı durumlardaki atrioventriküler blok (2. ve 3.
derecede),
- Sinoatrial blok,
- Sinoatrial düğüm sendromu (hasta sinüs sendromu),
- Semptomatik sinüs bradikardisi,
- Bradikardi (< 50 vuru/ dk),
- Hipotansiyon (aritmi kaynaklı hipotansiyon hariç),
- Hipopotasemi,
- Raynaud’s fenomeni ve ağır periferik dolaşım bozuklukları,
- Kronik obstrüktif akciğer hastalıkları (bronşiyal astım gibi),
- Metabolik asidoz,
- Diltiazem ve verapamil tipi kalsiyum antagonistlerinin intravenöz kullanımlarında (yoğun
bakım tedavisi dışında),
- Doğuştan veya kazanılmış uzun QT sendromları,
- Torsades de pointes (polimorfik ventriküler taşikardi),
- Miyokard depresyonuna neden olan anestezi,
- Tedavi edilmemiş feokromositoma,
- Böbrek yetmezliği (kreatinin klerensi < 10 ml/dk.).
2TALOZİN, Torsades de Pointes risk faktörlerine (örn: uzun QT sendromu) neden olabilir. Bu
nedenle tanısı konmuş veya şüpheli konjenital uzamış QT sendromu veya Torsades de Pointes
hastalarında kullanılmamalıdır.
4.4. Özel kullanım uyarıları ve önlemleri
Dikkatle izlenmesi gereken özel hasta grupları:
- Sıkı perhiz yapan hastalarla, kan-glukoz seviyelerinde şiddetli dalgalanmalar olan diyabetli
hastalar (Nabız artışı gibi düşük kan şekeri semptomları maskelenir. Bu tip hastaların kan-
glukoz seviyeleri düzenli olarak ölçülmelidir.),
- TALOZİN’in beta-bloker özelliği, hastaların allerjenlere karşı duyarlılığı ve anafilaktik
reaksiyonların şiddetini arttırabilir. Ciddi anafilaktik reaksiyon geçmişi olan ve aynı anda
desensitizasyon tedavisi gören hastalar, şiddetli anafilaktik reaksiyonların gelişme riski
altındadır. Bu nedenle TALOZİN sadece tamamiyle ihtiyaç duyan hastalara verilmelidir.
- Adrenal medülla tümörü olan hastalar (Feok romositoma; önce α-reseptör blokerleriyle
tedavi gerekir).
- Böbrek fonksiyonları azalmış hastalar (bkz. Bölüm 4.2.)
Ani kesilme:
Beta-bloker tedavisi kesilen hastalarda katekolaminlere karşı aşırı duyarlılık gözlenmektedir.
Bazı durumlarda angina pektoris ve aritmide alevlenme gözlenirken bazı durumlarda da
tedavinin aniden kesilmesinden sonra miyokard enfarktüsü bildirilmiştir. Diğer beta-bloker
ajanlarda olduğu gibi, hastaların ve özellikle de iskemik kalp hastalarının kronik olarak
uygulanan Sotalolü bırakırken dikkatle izlenmeleri gerekir. Mümkünse uygulanan doz, bir ila
iki haftalık dönem boyunca, gerektiğinde replasman tedavisi başlatıldığı zaman kademeli olarak
azaltılmalıdır. Ani kesilme, gizli koroner yetmezliği ortaya çıkarabilir ve ayrıca hipertansiyon
gelişimine neden olabilir.
Anestezi:
Diğer beta- bloker ajanlar ile olduğu gibi, Sotalol ameliyat olan hastalar ve siklopropan veya
trikloroetilen gibi miyokard depresyonuna neden olan anestezikler ile anestezi uygulanan
hastalarda dikkatle kullanılmalıdır.
Proaritmi:
Enfarktüs geçirmiş veya ventrikül fonksiyonlarında zayıflama hikâyesi olan hastalar özellikle
kalp aritmilerinin şiddetlenmesi riski altındadır.
Koroner kalp hastası ve/veya kalp aritmileri olan hastalarda tedavinin kesilmesi, klinik tabloda
herhangi bir kötüleşmeden kaçınmak için kademeli olarak yapılmalıdır. Tedavi sırasında
muntazam olarak kontroller yapılmalıdır.
Sotalol gibi Sınıf I ve Sınıf III antiaritmik ilaçların en tehlikeli advers etkisi, mevcut aritminin
şiddetlenmesi veya yeni aritminin tetiklenmesidir. QT aralığının uzamasına neden olan ilaçlar,
QT aralığının uzaması ile ilişkili polimorfik ventriküler taşikardi olarak tanımlanan Torsades
de pointese neden olabilir. Şu ana kadar elde edilen deneyim, Torsades de pointes riskinin QT
aralığı uzaması, kalp atım hızında azalma, serum potasyum ve magnezyum seviyelerinde düşme
ve yüksek plazma sotalol konsantrasyonlarının yanı sıra sotalol ve Torsades de pointese neden
olan diğer ilaçların eşzamanlı kullanımı (bkz. bölüm 4.5 Diğer tıbbi ürünler ile etkileşimler ve
diğer etkileşim şekilleri) ile ilişkilendirildiğini göstermektedir. Kadınlarda Torsades de pointes
gelişme riski daha yüksek olabilir.
3Torsades de pointes insidansı doza bağlı bir durum olup, genellikle tedavinin başladığı 7 gün
içinde veya dozun artırıldığı süreçte ortaya çıkar ve ventriküler fibrilasyona kadar ilerleyebilir.
Uzun süreli VT/VFgörülen hastalarla yapılan klinik çalışmalarda ağır proaritmi insidansı
(Torsades de pointes veya yeni ve kalıcı VT/VF), 320 mg’a kadar olan dozlarda < %2 olarak
görülmüştür. Daha yüksek dozlarda insidans iki kattan fazladır.
Torsades de pointes için diğer risk faktörleri QT ’nin aşırı uzaması ve kardiyomegali veya
C
konjestif kalp yetmezliği öyküsüdür. Uzun süreli ventriküler taşikardisi ve konjestif kalp
yetmezliği öyküsü olan hastalar ciddi proaritmi bakımından en yüksek risk grubundadır (%7).
Proaritmi olayları yalnızca tedavi başladığında değil aynı zamanda her doz artımında
beklenmelidir. Tedaviye 80 mg doz ile başlanıp dozun bundan sonra kademeli olarak artırılması
proaritmi riskini azaltır. Sotalol alan hastalarda, tedavi devam ederken QT değerinin 500 ms’yi
C
geçmesi halinde dikkatli olunmalı ve QT aralığı 550 ms'yi geçtiğinde dozun azaltılması veya
C
tedavinin kesilmesi için ciddi bir değerlendirme yapılmalıdır. Bununla birlikte, Torsades de
pointes ile ilişkilendirilen çoklu risk faktörleri varsa QT aralığı ne olursa olsun dikkatli
C:
olunmalıdır.
Psöriyazis:
Kişisel veya ailesel hikâyelerinde psöriyazis olan hastaların TALOZİN gibi beta-blokör
tedavisi fayda/risk oranı iyice gözden geçirildikten sonra yapılmalıdır. Çünkü bu tip ilaçlar
psöriyazisi tetikliyebilir, bu hastalığın semptomlarını şiddetlendirebilir veya kepeklenme
tarzında deri kabartılarına (psöriyatik ekzantem) yol açar. Beta-blokör ilaçların nadiren,
psöriyazis vulgarisin semptomlarını şiddetlendirdiği bildirilmiştir.
Kan basıncı düşüşü/nabız:
Kan basıncında büyük düşüşler olan veya nabız yavaşlamasını tolere edemeyen hastalarda
günlük doz düşürülmeli, aynı uygulama solunum güçlüğü çekenlere de yapılmalıdır. Gerekirse
tedavi kesilmelidir.
Elektrolit Bozuklukları:
Sotalol, hipokalemi veya hipomagnezemi hastalarında söz konusu dengesizlik düzeltilmeden
kullanılmamalıdır; bu durumlar QT uzamasının derecesini ve Torsades de pointes potansiyelini
artırabilir.
Ağır veya uzamış diyare görülen hastalar ya da eşzamanlı olarak magnezyum ve /veya
potasyum atıcı ilaçlar alan hastalarda elektrolit ve asit-baz dengesine özellikle dikkat
edilmelidir.
Konjestif Kalp Yetmezliği:
Beta bloker, miyokard kontraktilitesini daha fazla baskılayabilir ve daha ağır kalp yetmezliğini
hızlandırabilir. Sol ventriküler fonksiyon bozukluğu olan hastalarda tedaviye (örn: ACE
inhibitörleri, diüretikler, dijitalis gibi) başlanırken dikkatli olunması tavsiye edilmektedir;
başlangıç dozunun düşük tutulması ve doz titrasyonunun dikkatli yapılması uygun olacaktır.
Yakın Zamanda Geçirilmiş MI:
Sol ventriküler fonksiyonu bozulmuş olan enfarktüs geçirmiş hastalarda, sotalol uygulamasının
riski ile yararı arasında değerlendirme yapılmalıdır. Dikkatli izlem ve doz titrasyonu, tedaviye
başlanırken ve takip döneminde kritik unsurlardır. Ciddi ventriküler aritmisi olmaksızın sol
ventriküler ejeksiyon fraksiyonları ≤%40 olan hastalarda sotalol kullanımından kaçınılmalıdır.
4Elektrokardiyografik Değişimler:
QT aralığının 500 ms'den fazla aşırı uzaması, kaçınılması gereken bir toksisite göstergesi
olabilir (bkz. Proaritmi). Klinik çalışmalarda, sotalol alan aritmi hastalarında sinüs bradikardisi
çok yaygın şekilde gözlenmiştir. Bradikardi, Torsades de pointes riskini artırır. Hastaların en
fazla %1’inde sinüs duraklaması, sinüs durması (arrest) ve sinüs nodu fonksiyon bozukluğu
meydana gelmektedir. İkinci veya üçüncü derece AV blok insidansı ise yaklaşık %1’dir.
Anafilaksi:
Çeşitli allerjenlere karşı anafilaktik reaksiyon öyküsü olan hastalarda, beta-blokör alırken
tekrarlayan dozlara karşı verilen reaksiyon daha şiddetli olabilir. Bu tür hastalar, allerjik
reaksiyonun tedavi edilmesi için kullanılan normal adrenalin dozlarına yanıt vermeyebilir.
Diyabet:
Beta-bloker, taşikardi gibi akut hipoglisemi başlangıcının bazı önemli işaretlerini
maskeleyebilmesinden dolayı, sotalol, diyabeti olan (özellikle kararsız diyabet) veya spontan
hipoglisemi epizodları öyküsü olan hastalarda dikkatli kullanılmalıdır.
Tirotoksikoz:
Beta-bloker, taşikardi gibi hipertiroidizmin bazı klinik işaretlerini maskeleyebilir. Tiroid krizi
dahil hipertiroidizm semptomlarının alevlenmesine neden olabilen beta-bloker ani
kesilmesinden kaçınmak amacıyla tirotoksikoz gelişmesinden şüphelenilen hastalar dikkatli
şekilde değerlendirilmelidir.
Böbrek Yetmezliği:
Sotalol başlıca böbreklerden atıldığı için, böbrek yetmezliği olan hastalarda doz ayarlaması
yapılmalıdır. (bkz. Bölüm 4.2).
Geriyatrik kullanım:
Yaşlı hastalarda böbrek fonksiyonlarının azalmış olabileceği göz önünde bulundurulmalıdır.
Pediyatrik kullanım:
Çocuklarda güvenliliği ve etkililiği saptanmamıştır.
4.5. Diğer tıbbi ürünler ile etkileşimler ve diğer etkileşim şekilleri
Kalsiyum kanal blokörü ilaçlar:
Beta-bloker ajanlar ve kalsiyum kanal blokerlerinin birlikte uygulanması, hipotansiyon,
bradikardi, ileti kusurları ve kalp yetmezliğine neden olmuştur. Atrioventriküler iletim ve
ventriküler fonksiyon üzerindeki etkiler artacağından, verapamil ve diltiazem gibi
kardiyodepresan kalsiyum kanal blokerlerinin beta-blokerler ile birlikte kullanımından
kaçınılmalıdır. TALOZİN’le tedavi sırasında kalsiyum antagonistlerinin intravenöz
uygulamasından kaçınılmalıdır (yoğun bakım üniteleri dışında).
Nifedipin benzeri kalsiyum antagonistlerinin ve kan basıncını düşürücü ajanların TALOZİN’le
birlikte kullanılması durumunda kan basıncında önemli düşmeler görülür ve sinüs düğümünün
baskılanması artabilir.
Sınıf 1 ve 3 antiaritmikler:
Sınıf 1 Antiaritmik ilaçlarla kombine tedavide QRS kompleksini genişleten preparatlar
(özellikle kinidin tipi maddeler) kullanılmamalıdır. Ciddi QT uzama riskinden dolayı
5TALOZİN'in Sınıf 3 antiaritmiklerle kombine kullanımı da sakıncalıdır. İnatçılığı uzatma
potansiyellerinden dolayı, disopiramid, kinidin ve prokainamid gibi sınıf 1a antiaritmik ilaçlar
ve amiodaron ve bepridil gibi diğer antiaritmik ilaçların, Sotalol ile eşzamanlı tedavide
kullanılması tavsiye edilmemektedir (bkz. bölüm 4.4). Sotalolün diğer beta-bloker ajanlar ile
eş zamanlı kullanımı aditif Sınıf II etkilerine neden olabilir.
Noradrenalin, klonidin ve MAO inhibitörleri:
TALOZİN’in noradrenalin ve MAO inhibitörleri ile kombine kullanımı ve birlikte kullanılan
klonidinin aniden kesilmesi, kan basıncında ani bir artışa neden olabilir.
Tübokürarün gibi Nöromusküler Blokaj Ajanları:
Tübokürarin kaynaklı nöromusküler blokaj beta-adrenerjik reseptörlerin inhibisyonu ile
şiddetlenebilir. Beta- bloker ajanlar, nöromusküler blokajın uzamasına neden olur. Bu nedenle
anestezi uzmanları hastanın Sotalol’ün bu etkileri konusunda bilgilendirilmelidir.
İnsülin ve oral hipoglisemikler:
TALOZİN'in insülin veya oral hipoglisemiklerle birlikte kullanımı özellikle fiziksel stres
mevcutsa hipoglisemiye neden olabilir. Kan şekerinin düşmesine bağlı semptomlar (aşırı
terleme, nabız artışı, titreme) maskelenebilir. Hiperglisemi meydana gelebilir ve antidiyabetik
ilaçlarda doz ayarlaması yapılması gerekebilir. Beta-bloker ajanlar, hipoglisemi semptomlarını
(taşikardi) maskeleyebilir.
Diüretikler:
Diüretiklerle birlikte kullanıldığında potasyum seviyesinin izlenmesi özellikle önemlidir.
Potasyum Atıcı Diüretikler:
Hipokalemi veya hipomagnezemi meydana gelebilir ve bu da Torsedes de pointes potansiyelini
artırabilir (bakınız bölüm 4.4 Özel kullanım uyarıları ve önlemleri).
Trisiklik Antidepresanlar:
Trisiklik antidepresanların (ve alkolün), ventrikül aritmi riski artabileceğinden (tek tük vaka
bildirilmiştir.) TALOZİN’le birlikte uygulanılmasından kaçınılmalıdır.
QT uzamasına neden olan diğer ilaçlar:
QT-süresini uzatan ajanların (imipramin, maprotilin gibi trisiklik veya tetrasiklik
antidepresanlar, haloperidol, terfenadin ve astemizol gibi antihistaminikler, eritromisin gibi
makrolid antibiyotikler, probukol, bir parasempatolitik olan terodilin ve malarya ilacı
halofantrin) sotalol ile birlikte uygulanmasında “Torsades de pointes” tipi proaritmik etki
olasılığı olduğundan özel dikkat gereklidir. Sotalol, fenotiyazinler, trisiklik antidepresanlar,
terfenadin ve astemizol gibi QT aralığını uzattığı bilinen diğer ilaçlar ile birlikte uygulandığında
son derece dikkatli olunmalıdır. Torsades de pointes riskinde artış ile ilişkilendirilen diğer
ilaçlar ise intravenöz eritromisin, halofantrin, pentamidin ve kinolon antibiyotiklerdir.
Kan basıncını düşüren etkileşimler:
Trisiklik antidepresanlarla, barbitüratlarla, fenotiyazinler ve opioidlerle, antihipertansiflerle,
diüretikler ve vazodilatörlerle tedavi sırasında TALOZİN kullanılması da kan basıncını daha
fazla düşürebilir.
Diğer:
Sotalol, narkotikler ve antiaritmiklerin kardio-depresif etkileri aditif olabilir.
6Sotalol’un rezerpin, klonidin, alfa-metil dopa, quanfasin ve kalp glikozitleri ile bir arada
kullanılması kalp hızının düşmesine ve normal kalp iletisinin yavaşlamasına neden olabilir.
Beta-agonistler:
Beraber kullanıldıklarında salbutamol, terbutalin ve izoprenalin gibi beta 2 agonistlerin
dozlarının arttırılması gerekebilir.
Floktafenin:
Beta-adrenerjik blokaj ajanları, Floktafenin tarafından indüklenen hipotansiyon veya şok ile
ilişkilendirilen dengeleyici kardiyovasküler reaksiyonları engelleyebilir.
Potasyum Atıcı Diğer İlaçlar:
Amfoterisin B (intravenöz uygulama), kortikosteroidler (sistemik uygulama) ve bazı laksatifler
de hipokalemi ile ilişkilendirilmektedir; Sotalol ile yapılan eşzamanlı uygulamada potasyum
seviyeleri izlenmeli ve uygun şekilde düzeltilmelidir.
Klonidin:
Beta-bloker ilaçlar, klonidinin kesilmesinden sonra bazen gözlenen ribaund hipertansiyonu
güçlendirebilir. Bu nedenle, klonidinin kademeli olarak kesilmesinden birkaç gün önce beta-
bloker yavaş şekilde kesilmelidir.
Dijital Glikozidleri:
Sotalolün tek ve çoklu dozları, serum digoksin seviyelerini anlamlı şekilde etkilememektedir.
Aynı zamanda dijital glikozidleri ve sotalol ile tedavi edilen hastalarda proaritmik olaylar daha
yaygındır, ancak bu durum, dijital glikozitleri alan hastalardaki bilinen bir proaritmi risk faktörü
olan konjestif kalp yetmezliğine bağlı olabilir. Dijital glikozidlerinin beta-bloker ile birlikte
kullanılması aurikulo-ventriküler iletim süresini artırabilir.
Katekolamin Salıverici Ajanlar:
Rezerpin, guanetidin veya alfa metildopa gibi katekolamin salıverici ilaçların beta-blokerler ile
birlikte uygulanması dinlenme durumundaki sempatik sinir tonusunda aşırı azalmaya neden
olabilir. Hastalar, senkopa neden olabilen hipotansiyon ve/veya belirgin bradikardi bakımından
yakın şekilde izlenmelidir.
Beta-2-Reseptörü Stimülanları:
Beta-agonistlerine ihtiyaç duyan hastalara normalde Sotalol verilmemelidir. Ancak eş zamanlı
tedavi gerektiğinde, beta-agonistlerinin artan dozlarda uygulanması gerekebilir.
İlaç / Laboratuvar Etkileşimleri:
İdrarda sotalolün bulunması, fotometrik yöntemler ile ölçüldüğünde idrardaki metanefrin
seviyelerinin yanlış şekilde yüksek çıkmasına neden olabilir. Feokromositoma olduğundan
şüphelenilen ve sotalol ile tedavi edilen hastaların idrarı katı faz ekstraksiyonu ile birlikte HPLC
tayini kullanılarak incelenmelidir.
4.6. Gebelik ve laktasyon
Genel tavsiye
Gebelik Kategorisi: B
7Çocuk doğurma potansiyeli bulunan kadınlar/ Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Sotalol hidroklorür ile yapılan hayvan çalışmalarında, teratojenisite veya fetüs üzerinde zararlı
diğer etkilere ilişkin kanıt görülmemiştir. Gebe kadınlarda yapılan yeterli ve iyi kontrol edilen
çalışmaların olmamasına rağmen, sotalol hidroklorürün plasentaya geçtiği ve amniyotik sıvıda
bulunduğu gösterilmiştir. Beta-blokerler, plasenta perfüzyonunu azaltarak, rahim içi fetal ölüm,
gelişmemiş ve prematüre doğumlara neden olabilir. Ayrıca fetüs ve yeni doğanda advers etkiler
(özellikle hipoglisemi ve bradikardi) meydana gelebilir.
Doğum sonrası dönemde yeni doğanda kardiyak ve pulmoner komplikasyon riskinde artış söz
konusudur. Bu nedenle Sotalol, gebelikte yalnızca potansiyel yararların fetüse olan olası riskten
fazla olduğu durumda kullanılmalıdır. Yeni doğan bebeklerde nabzın zayıflaması,
hipotansiyon, hipoglisemi ve solunum depresyonu riski nedeniyle Sotalol ile yapılan tedavinin
doğumdan 2-3 gün önce kesilmesi mümkün değilse, yeni doğan doğumdan sonraki 48-72 saat
boyunca dikkatle izlenmesi gerekir.
Laktasyon dönemi
Özellikle lipofilik bileşikler başta olmak üzere birçok beta-bloker, değişken oranda olsa da anne
sütüne geçer. Bu nedenle, bu tür bileşikler ile yapılan tedavi sırasında emzirme tavsiye
edilmemektedir.
Üreme yeteneği/ Fertilite
Sıçan ve kobaylarda gerçekleştirilen çalışmalarda TALOZİN’in üreme yeteneği/ fertiliteye
herhangi bir etkisi saptanmamıştır (bkz. Bölüm 5.3).
4.7. Araç ve makine kullanımı üzerindeki etkiler
Bu tedavi, talimatlara uygun yapılsa bile ani reaksiyon kabiliyetinde değişikliğe neden olabilir.
Böylece motorlu araç sürme veya ağır makineleri kullanma kabiliyeti azalabilir. Mevcut veri
olmamasına rağmen, sersemlik ve yorgunluk gibi zaman zaman meydana gelen yan etkiler
dikkate alınmalıdır (bkz. bölüm 4.8). Bu durum özellikle tedavinin başlangıcında, doz
artırıldığında, diğer bir ilaca geçildiğinde veya ilaç alkolle birlikte alındığında görülür.
4.8. İstenmeyen etkiler
Sotalolün en sık görülen advers etkileri, beta-bloker özelliklerinden kaynaklanmaktadır. Advers
etkiler, genellikle geçicidir ve nadiren tedaviye ara verilmesi veya tedavinin kesilmesini
gerektirir. Advers etkiler genellikle dozun azaltılması durumunda kaybolur. En önemli advers
etkiler, Torsades de pointes dahil olmak üzere proaritmiden dolayı ortaya çıkan advers etkilerdir
(bakınız bölüm 4.4 Özel kullanım uyarıları ve önlemleri).
Sotalol ile görülen klinik açıdan önemli istenmeyen etkiler vücut sistemlerine göre aşağıdaki
sıklık derecesi sınıfı içerisinde verilmektedir; çok yaygın (≥1/10); yaygın ≥1/100 ila < 1/10);
yaygın olmayan (≥1/1.000, ila <1/100); seyrek (≥1/10.000, <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor)
Kan ve lenf sistemi hastalıkları
Bilinmiyor: Trombositopeni
8Metabolizma ve beslenme hastalıkları:
Bilinmiyor: Hipoglisemi
Diğer beta-bloker ajanları ile birlikte görüldüğü gibi, sotalol kullanımı ile lipid anormallikleri
meydana gelebilir (Total kolesterolün ve trigliseridin yükselmesi, HDL’nin düşmesi)
Psikiyatrik hastalıklar
Yaygın: Konfüzyon, halüsinasyon, renkli rüya görme, depresif ruh hali, duygudurum
dalgalanmaları, anksiyete
Sinir sistemi hastalıkları
Yaygın: Sersemlik, baş dönmesi, baş ağrısı, parestezi, el ve ayaklarda soğukluk hissi,
uyuşukluk, uyku bozuklukları
Göz hastalıkları
Yaygın: Bulanık görüş, görme bozuklukları
Yaygın olmayan: Konjonktivit,
Çok seyrek: Keratokonjoktivit, göz yaşı salgısında azalma (ki bu durum özellikle kontak lens
kullananlar için önemlidir.)
Kulak ve iç kulak hastalıkları
Yaygın: Duyma bozuklukları
Kardiyak hastalıklar
Yaygın: Göğüs ağrıları, kalp yetmezliği şiddetinin artması, bradikardi, kalp çarpıntısı, EKG-
anormallikleri, AV- iletim bozuklukları, senkop, ödem kan basıncı düşüşü, presenkopal
durumlar
Çok seyrek: Anjina pektoris ataklarının şiddetlenmesi ve periferik kan dolaşımı bozuklukları
Tedavi kardiyak aritmilerinin şiddetlenmesi veya değişmesi şeklinde proaritmilere neden
olabilir, bu da kalp durmasına kadar uzanabilen kalp fonksiyonlarında şiddetli hasarla
sonuçlanabilir. Bu özellikle myokard enfarktüsü sonrası durumunda olan ya da hayatı tehdit
eden kalp aritmileri ya da sol kalp yetmezliği olan hastalar için geçerlidir. İzole vakalarda
senkop kaydedilmiştir.
Sotalol QT- intervalini uzattığından, doz aşımı halinde EKG ile sıkı izleme gerekir; çünkü böyle
vakalarda Torsades de pointes tarzında ventriküler taşikardiler oluşabilir.
Vasküler hastalıklar
Bilinmiyor: Ekstremitelerde soğuma, periferik oklüzif hastalığın alevlenmesi
Solunum göğüs bozuklukları ve mediyastinal hastalıklar
Yaygın: Dispne
Yaygın olmayan: Obstrüktif solunum yetmezliği olan hastalarda nefes darlığı
Çok seyrek: Alerjik bronşit
Gastrointestinal hastalıklar
Yaygın: Mide ve bağırsak şikâyetleri (bulantı, kusma, diyare) ağız kuruluğu, dispepsi, karın
ağrısı, flatulans, tat alma anormallikleri
9Deri ve deri altı doku hastalıkları
Yaygın: Deri reaksiyonları (kızarıklık, kaşıntı vb), döküntü
Bilinmiyor: Alopesi
Bilinmiyor: Hiperhidroz
Beta-bloker aktiviteye sahip ilaçlar, sedef hastalığını tetikleyebilir, bu durumu kötüleştirebilir
veya psöriatik ekzantemi arttırabilir.
Kas-iskelet bozukluklar, bağ doku ve kemik hastalıkları
Yaygın: Kas kramplarında artış
Üreme sistemi ve meme hastalıkları
Yaygın: Erektil disfonksiyon (impotens)
Genel bozukluklar ve uygulama yerine özgü durumlar
Yaygın: Bitkinlik (fatigue), güçsüzlük, ateş
Araştırmalar
Yaygın: Kan basıncında düşüş
Kardiyak aritmi olan hastalarla yapılan çalışmalarda sotalolün kesilmesine sebep olan en yaygın
yan etkiler yorgunluk %4, bradikardi (<50 bpm) %3, dispne %3, proaritmi %2, asteni %2 ve
baş dönmesi %2’dir.
Diğer beta-blokerler ile birlikte, soğuk ve siyanotik ekstremiteler, Raynaud fenomeni, var olan
intermittan topallamada artış ve gözlerde kuruluk görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlanma yapılması, ilacın yarar/risk dengesinin sürekli izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Sotalol entoksikasyonunun semptomları hastanın bazal kalp parametrelerine (sol ventrikül
fonksiyonu, kardiyak aritmiler) bağlı olarak ortaya çıkar. Bariz kalp yetmezliği durumunda
ilacın çok küçük dozları bile kalp fonksiyonlarında bozulmaya neden olabilir.
Sotalolün bilerek ya da kazara doz aşımı nadiren ölümle sonuçlanmıştır. Hemodiyaliz ile
sotalolün plazma seviyelerinde büyük azalma sağlanır.
En yaygın görülen doz aşımı semptomları; bradikardi, konjestif kalp yetmezliği, hipotansiyon,
bronkospazm ve hipoglisemi ile birlikte yorgunluk, bilinç kaybı, pupiller dilatasyon ve nöbet
gibi SSS semptomlarıdır. Sotalolün bilerek yoğun doz aşımı vakalarında (2-16 g) görülen klinik
bulgular hipotansiyon, bradikardi, QT aralığının uzaması, prematüre ventriküler kompleksler,
ventriküler taşikardi ve Torsades de pointestir.
Tedavisinde ilacın eliminasyonunu artıran genel önlemler yanı sıra, yoğun bakım şartlarında
hastanın hayati parametreleri kontrol altında tutulmalıdır. Antidot olarak aşağıdaki maddeler
kullanılır:
- Atropin 1-2 mg intravenöz bolus şeklinde,
10- Beta-sempatomimetikler (dopamin, dobutamin, izoprenalin, orsiprenalin ve adrenalin):
Vücut ağırlığı ve etkiyle orantılı olarak,
- Glukagon: Başlangıçta hızlı infüzyon şeklinde 0,2 mg/ kg, takiben her 12 saatte bir
0,5 mg/kg
Tedaviye dirençli durumlarda geçici olarak pace-maker takılabilir. Klinik tecrübe bu durumun
80-100 atım/dk stimülasyon hızı ile kontrol edilebildiğini gösterdiğinden geçici sağ ventriküler
pace- maker kullanılması önerilmektedir.
Doz aşımı meydana geldiğinde, Sotalol ile yapılan tedavi kesilmeli ve hasta yakın şekilde takip
edilmelidir. Ayrıca gerekirse aşağıdaki terapötik önlemler alınmalıdır:
Bradikardi: Diğer bir antikolinerjik ilaç olan atropin (intravenöz yoldan 0,5 ila 2 mg), beta-
adrenerjik agonist olan izoprenalin (dakikada 5 mikrogram olacak şekilde 25 mikrograma kadar
yavaş intravenöz enjeksiyon ile) veya transvenöz kalp pili uygulaması.
Kalp Bloku (ikinci veya üçüncü derece); Transvenöz kalp pili uygulaması.
Hipotansiyon; İlgili faktörlere bağlı olarak izoprenalin veya noradrenalin yerine adrenalin
uygulaması yararlı olabilir.
Bronkospazm; Aminofilin veya aerosol beta-2-reseptörü stimülan uygulaması.
Torsade de pointes; DC kardiyoversiyon, transvenöz kalp pili, adrenalin ve/veya magnezyum
sülfat uygulaması.
Sotalol diyalizle uzaklaştırılabilir. Hemodiyalizle eliminasyon yarılanma ömrü 6.9 ±1.2 saate
düşürülür. Hemodiyaliz tamamlandıktan sonra kan seviyesinde yeniden önemli olmayan bir
artış gözlenir ki, bu artış Sotalol'un derin kompartmanlardan kan serum kompartmanına
salınması sonucudur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-selektif beta bloker ilaçlar
ATC kodu: C07AA07
Sotalol, intrinsik sempatomimetik etkinliği ya da membran stabilize edici aktivitesi olmayan
non-selektif ß-adrenerjik reseptör blokeridir. III. Sınıf antiaritmik etki, monofazik aksiyon
potansiyelinin terminal fazının, iletim hızı etkilenmeksizin, akut olarak uzatılmasına dayanır.
Mutlak refrakter süre uzar. Bu elektrofizyolojik etki mekanizması gerek R gerekse L izomere
bağlanır ve atriyumda, AV düğümünde, aksesori demetlerde ve ventrikülde görülür.
L izomeri ile ilgili intrinsik sempatomimetik aktivite olmadan, ß adrenerjik bloke edici etki, ß-
1 ve ß-2 reseptörlerinde eşit düzeydedir. Bu madde, sempatik sinir sistemi tonüsüne bağlı olarak
kalp frekansı, miyokard kontraktilitesi ve plazma renin aktivitesini azaltıp AV iletim hızını
arttırır. Beta-2 reseptörlerinin inhibe edilmesiyle, düz kasların tonusunda artış olmasını
sağlayabilir.
115.2. Farmakokinetik özellikler
Genel özellikler
Emilim:
Sotalolün yaklaşık %75-90’ı gastrointestinal kanaldan absorbe olur. İlk geçiş etkisi
olmadığından mutlak biyoyararlanım değerleri yaklaşık %75-90’dır. Doruk plazma seviyesine,
ilaç oral olarak alındıktan yaklaşık 2-3 saat sonra ulaşılır. Terapötik serum düzeyi 1-3 mg/l'dir.
Dağılım:
Dağılım hacmi 1.6-2.4 l/kg’dır, plazma proteinlerine bağlanmaz.
Biyotransformasyon:
Bugüne kadar farmakolojik olarak aktif bir metaboliti saptanmamıştır.
Eliminasyon:
Sotalol sadece böbreklerden itrah edilir. 120 ml/dk olan renal klerensi total vücut klerensine
tekabül eder. Plazma yarılanma ömrü yaklaşık 15 saattir.
Hastalardaki karakteristik özellikler Böbrek yetmezliği:
Terminal böbrek yetmezliği olanlarda plazma yarılanma ömrü 42 saate kadar çıkabilir.
Karaciğer yetmezliği:
Sotalolun farmakokinetik özellikleri, karaciğer fonksiyonları ile ilişkili değildir.
5.3. Klinik öncesi güvenlilik verileri
Akut toksisite:
LD (mg/kg vücut ağırlığı)
50
Deneyde kullanılan hayvan Uygulama yolu LD50
Fare PO 2600
IV 166
Sıçan IP 670-790
Köpek IP 330
Kronik toksisite:
Sıçan ve köpeklerde yapılan kronik toksisite çalışmalarında, ilaca bağlı herhangi bir toksik etki
bulgusu saptanmamıştır.
Mutajenik ve karsinojenik potansiyel:
Ön çalışmalar genotoksik potansiyele uygun sonuçlar göstermemiştir. Sıçan ve farelerde
yapılan uzun-süreli denemelerde de herhangi bir karsinojenik potansiyel bulgusu
kanıtlanmamıştır.
Reprodüktif toksisite:
Sıçan ve kobaylarda gerçekleştirilen çalışmalarda teratojenik etkiye ait herhangi bir bulguya
rastlanmamıştır. Sıçanlarda “140 mg/kg vücut ağırlığı/gün” üstündeki dozlarda embriyon
ölümü meydana geldi. Gebeliğin son trimesterinde uygulanan 20 mg/kg vücut ağırlığı/gün’ün
üstündeki dozlar, yenidoğan sıçanlarda kilo kaybına neden oldu. Doğum öncesi ilaç verilen
sıçanlarda serebral reseptör dansitesi değişimi ve davranış değişiklikleri gözlendi.
126. FARMASÖTİK ÖZELLİKLER
6. 1. Yardımcı maddelerin listesi
Mikrokristalin selüloz
Yüksek dispersiyonlu silisyum dioksit
Magnezyum stearat
6.2. Geçimsizlikler
Geçerli değil.
6.3. Raf ömrü
48 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği:
Kutuda, 50 tabletlik PVC/Al folyo blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ADEKA İlaç San .ve Tic. A.Ş.
55020 İlkadım/SAMSUN
8. RUHSAT NUMARASI
182/38
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 07.04.1997
Ruhsat yenileme tarihi: 07.03.2011
10. KÜB’ÜN YENİLENME TARİHİ -
13