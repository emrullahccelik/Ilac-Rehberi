1 / 12  KULLANMA TALİMATI  
 
EPİRİTU® 20 mg/10 ml IV/İntravezikal İnfüzyonluk Çözelti Hazırlamak İçin Konsantre 
Steril, sitotoksik  
Damar içine veya mesane içine uygulanır. 
• Etkin madde: Her bir flakon (10 ml konsantre çözelti) 20 mg epirubisin HCl içerir. 
Her 1 ml konsantre çözelti 2 mg epirubisin HCl  içerir  
• Yardımcı maddeler: Sodyum klorür (tonisite  ajanı), hidroklorik asit (pH ayarlayıcı), 
enjeksiyonluk su ve azot. 
 
Bu Kullanma Talimatında:  
 
1. EPİRİTU nedir ve ne için  kullanılır?  
2. EPİRİTU’yu kullanmadan önce dikkat edilmesi  gerekenler  
3. EPİRİTU nasıl  kullanılır?  
4. Olası yan etkiler  nelerdir?  
5. EPİRİTU’nun  saklanması  
 
Başlıkları yer almaktadır. 
 
1. EPİRİTU nedir ve ne için  kullanılır?  
EPİRİTU 10 ml’lik berrak, kırmızı renkli çözeltide etkin madde olarak 20 mg epirubisin HCl 
içeren; teflon kaplı gri kauçuk tıpa ve alüminyum flip -off kırmızı kapak ile kapatılmış,  10R'lik 
şeffaf cam flakonlarda (şişelerde) bulunur. Karton kutuda, 1 adet flakon içerecek şekilde 
ambalajlanmıştır. Epirubisin HCl kanser hücrelerinin çoğalmasını durduran antikanser bir maddedir. Antikanser ilaçlarıyla tedavi kemoterapi olarak adlandırıl ır. 
EPİRİTU, çeşitli kanser türlerinin tedavisinde tek başına ya da diğer kanser ilaçlarıyla beraber kullanılır.  
Aşağıdaki durumların tedavisinde yararlıdır:  
• Meme, yumurtalık, mide, akciğer ve kalın bağırsak kanserleri  
• Kötü huylu lenf kanseri (malign  lenfoma)  
• Lösemi (bir çeşit kan kanseri)  
• Kemik iliği kanseri (multiple  miyeloma)  
• Yüzeysel (non -invasif) mesane kanserinde ve ameliyat sonrası nükslerin önlenmesinde  Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  2 / 12  2. EPİRİTU’yu kullanmadan önce dikkat edilmesi  gerekenler  
EPİRİTU’yu uzman bir doktor tarafından veya onun sıkı gözetimi altında uygulatınız. 
 
EPİRİTU’yu aşağıdaki durumlarda KULLANMAYINIZ  
Eğer;  
• Epirubisin veya EPİRİTU’nun bileşenlerine ve/veya epirubisinle aynı grupta yer alan 
diğer kanser ilaçlarına karşı alerjiniz  varsa  
• Eğer daha önce EPİRİTU ya da benzer kemoterapi ilaçları ile tedavi edilmişseniz, bu 
ilaçlarla daha önceki tedaviniz, uygulanan tedavinizdeki yan etki riskini  artırabilir.  
• Düşük kan hücresi sayımına yol açan kan hücresi üretiminiz  azalmışsa.  
• Kemik iliğiniz, öncesinde yapılmış bir kanser ilacı ve/veya ışın tedavisi nedeniyle 
düzgün çalışmıyorsa.  
• Yüksek doz doksorubisin veya daunorubisin (epirubisinle aynı grupta yer alan ilaçlar) 
gibi diğer bazı kanser ilaçlarıyla tedavi  edildiyseniz.  
• Mevcut veya önceden ciddi kalp problemleriniz (örn. kalp yetmezliği, kalp ritim 
bozuklukları, akut kalp krizi ve önceden yaşanmış olan kalp krizi)  varsa.  
• Akut iltihabi kalp kası hastalığınız  varsa.  
• Stabil olmayan anjina pektoris’iniz (kalbi b esleyen damarların daralması/tıkanması ile 
ortaya çıkan göğüs ağrısı)  varsa.  
• Ciddi enfeksiyonunuz varsa.  
• Ciddi karaciğer probleminiz  varsa.  
• Emzirme döneminde  iseniz.  
Mesane içine uygulamalarda EPİRİTU’yu aşağıdaki durumlarda kullanmayınız: 
Eğer;  
• İdrar yolu enfeksiyonunuz  varsa,  
• Mesanede iltihaplanma  varsa,  
• Mesane duvarına nüfuz etmiş tümörünüz  varsa,  
• Mesaneye sonda yerleştirmede problem varsa,  
• İdrarınızda kan varsa.  
 
EPİRİTU’yu aşağıdaki durumlarda DİKKATLİ KULLANINIZ  
Eğer;  
• Böbrek veya karaciğer h astalığınız  varsa  
• Herhangi bir aşı olmuşsanız ya da olacaksanız  
Doktorunuz aşağıdaki durumlarda düzenli olarak kontrollerinizi yapacaktır:  
• Kan hücre sayınızın çok düşmemesini garanti altına almak için 
• Kandaki ürik asit seviyenizin normal limitlerde kalması  için 
• Kalp ve karaciğerinizin normal çalıştığını görmek için 
• Göğüs bölgesine radyoterapi aldıysanız ya da alıyorsanız  EPİRİTU’nun 
sizin için uygun olup olmadığına doktorunuz karar  verecektir.  
Ayrıca doktorunuz EPİRİTU tedavisinden önce ve tedavi süresince kalp işlevlerini kontrol etmek için çeşitli incelemeler (EKG ve sol  kalp karıncığı  atım bölümünün fonksiyonunu  3 / 12  (SVEF) belirlemek için EKO veya diğer bir tetkik yöntemi olan MUGA (multi- gated 
radyonüklid anjiyografi)) gerçekleştirecektir. 
Bu incelemelerin sayısı (her tedavi döngüsü öncesi ve tedavi sırasında), yüksek doz epirubisin 
(600- 700 mg epirubisin hidroklorür/m2 vücut alanı) almışsanız, daha önce ışın tedavisi 
aldıysanız veya benzer ilaçlar kullanmışsanız artabilir. 
Bu birkaç hafta b oyunca tespit edilemeyebilir, bu nedenle bu sırada düzenli testler gerekebilir. 
EPİRİTU’ nun karaciğerin işlevini etkilemediğini kontrol etmek için kan testleri gerekebilir.  
EPİRİTU kandaki ürik asit seviyelerini artırarak gut hastalığına neden olabilir. Ü rik asit 
seviyeleriniz çok yüksekse başka bir ilaç verilebilir. Eğer EPİRİTU yanlışlıkla toplardamar yerine doku içine enjekte edilirse toplardamarların 
iltihabına ve doku hasarına neden olabilir. Bu durumda, ilacın verilmesi derhal durdurulmalı 
ve ilgili enjeksiyon yerine soğutma uygulayıp, kol yukarı kaldırılmalıdır. 
Gerekli olduğunda başka tedaviler de uygulanabilir. 
Ağzınızda veya mukozada şişme ve ağrı hissederseniz doktorunuza haber veriniz. 
EPİRİTU uygulamadan sonra idrara 1- 2 gün içinde kırmızı renk verebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
EPİRİTU’nun yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
EPİRİTU hamilelik süresince kullanıldığı zaman doğum kusurlarına neden olabilir. Doktorunuz tarafından aksi belirtilmedikçe EPİRİTU’yu hamilelik süresince kullanmayınız.  
Siz veya eşinizin çocuk sahibi olma potansiyeliniz varsa, tedavi süresince ve tedaviden 6 ay 
sonrasına kadar hamile kalmaktan kaçınmalı ve etkili bir doğum kontrol yöntemi 
kullanmalısınız. EPİRİTU’yu kullanırken hamile kalırsanız, genetik danışmanlık deste ği 
almanız tavsiye edilmektedir.  
EPİRİTU tedavisine bağlı olarak kısırlık riski vardır. Erkek hastalara EPİRİTU tedavisi öncesinde spermlerini vücut dışında koruma yöntemlerinden birini uygulaması konusunda tavsiyede bulunulmalıdır. 
Epirubisin premenopozal  kadınlarda menstrüel siklus veya prematüre menopoz eksikliğine 
neden olabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  4 / 12  Emzirme  
İlacı kullanmadan önce doktorunuza veya eczacınıza danışınız.  
EPİRİTU’yu emzirme döneminde kullanmayınız. EPİRİTU; süte karışabilir ve çocuğunuza 
zarar verebilir.  
EPİRİTU ile tedavi süresince emzirme durdurulmalıdır. 
 
Araç ve makine kullanımı  
Epirubisinin araç ve makine kullanma yeteneği üzerindeki etkisi sistematik olarak 
değerlendirilmemiştir. Tedaviden sonra tamamen iyileştiğinizi hissettiğiniz zaman; bunu doktorunuzla konuştuğunuz sürece özel önlem gerektirmemektedir.  
 
EPİRİTU’nun içeriğinde bulunan ba zı yardımcı maddeler hakkında önemli bilgiler  
Bu tıbbi ürün her bir flakonda (10 ml’lik dozunda) 35,4 mg sodyum ihtiva eder. Bu durum 
kontrollü sodyum diyetinde olan hastalar için göz önünde bulundurulmalıdır. 
 
Diğer ilaçlar ile birlikte kullanımı 
EPİRİTU diğer ilaçlarla kullanılırken dikkatli olunmalıdır.  
EPİRİTU’nun aşağıdaki ilaçlarla etkileşiminin olduğu gözlenmiştir: 
• Simetidin(mide  asidini  azaltmada kullanılan  bir ilaç). EPİRİTU’nun etkisini 
kuvvetlendirebilir.  
• Dosetaksel ve paklitaksel (bazı kanser türlerinde kullanılan  ilaçlar)  
• İnterferon α2b (bazı kanser ve lenfomalarda ve bazı hepatit türlerinde kullanılan bir  ilaç) 
• Kinin (sıtma ve bacak kramplarında kullanılan bir  ilaç) 
• Verapamil ve diltiazem gibi kalsiyum kanal blokörleri (yüksek tansiyon, göğüste ağrı 
veya düzensiz kalp atışı tedavilerinde kullanılan) veya göğüs kafesine ışın tedavisi 
uygulanmış  ise 
• Epirubisin ve benzeri ilaçların damar dışına kaçması durumunda tedavi için kullanılan 
deksrazoksanın yüksek dozda uygulanmas ı (kalp üzerine olumsuz etkilerden korumak 
için) 
• Sülfonamid ve kloramfenikol gibi  antibiyotikler  
• Antiretroviraller (HIV enfeksiyonlarının tedavisinde kullanılan zidovudin, ritonavir, 
nelfinavir vb. ilaçlar)  
• Difenilhidantoin  (sara hastalığında kullanılan bir  ilaç) 
• Amidopirin türevi ağrı  kesiciler  
• Canlı  aşılar  
• Deksverapamil (bazı kalp durumlarını düzeltmek için kullanılan bir  ilaç) 
• Trastuzumab  (kanser  tedavisinde  kullanılan  bir ilaç);  epirubisin, 
trastuzumab  kullanımından sonraki 27 hafta içerisinde kullanılmamalıdır. Bu süre 
içerisinde EPİRİTU kullanılırsa, kardiyak fonksiyonun dikkatli bir şekilde izlenmesi tavsiye edilir.  5 / 12  • Size bir aşı yapılacak ise doktorunuzu bu konuda  bilgilendiriniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EPİRİTU nasıl  kullanılır?  
 
Uygun kullanım ve doz/uygulama sıklığı için talimatlar : 
Doktorunuz, tedavi alacağınız gün sayısına ve ilacın dozuna karar verecektir. 
Uygulanacak doz, hastalık tipinize, aynı anda kullanmakta olduğunuz diğer ilaçlara, genel 
sağlık durumunuza, karaciğer ve böbrek fonksiyonlarınızın durumuna ve vücut yüzey 
alanınıza göre (kilonuz ve boyunuza göre) belirlenecektir.  
Epirubisin dozu, genelde diğer ilaçlarla birlikte kullanılacağı zaman düşürülür. 
Tek tedavi şekli bazen yeterli olabilse de, doktorunuz daha sık üç veya dört hafta içinde daha 
ileri tedaviler önerecekt ir. Hastalığınız kontrol altına alınmadan önce birkaç kez tedavi alabilir 
ve kendinizi daha iyi hissedebilirsiniz.  
Bu döngüde alınması gereken toplam doz birbirini takip eden iki güne, daha yüksek dozlar ise birbirini takip eden üç güne bölünerek uygulanabilir.  
 
Uygulama yolu ve metodu:  
EPİRİTU, uzman sağlık personeli tarafından size uygulanacaktır.  
EPİRİTU SADECE TOPLARDAMAR İÇİNE VE MESANE İÇİNE UYGULANIR.  
EPİRİTU, % 0.9 sodyum klorür veya % 5 glukoz gibi çözeltilerle seyreltildikten sonra 
uygula nır. 
EPİRİTU’ nun, iğnenin toplardamar içine uygun şekilde yerleştirildiği kontrol edildikten sonra, bir serum seti içerisinden serbest akan tuzlu su çözeltisi ile verilmesi tavsiye edilir.  
EPİRİTU yüksek doz tedavi için 3- 5 dakikalık bir sürede toplardama r içine enjeksiyonla ya da 
yaklaşık 30 dakika boyunca toplardamara damla damla gidecek şekilde uygulanır.  
EPİRİTU çözeltisi kateter  kullanılarak mesane içine damla damla uygulanır. Doz mesane 
kanseri türünüze göre doktorunuz tarafından ayarlanacaktır. Çözelti 1- 2 saat mesanede 
tutulmalıdır. Doktorunuz, uygulama süresince ara sıra pozisyonunuzu değiştirecek ve 
uygulamadan sonra idrara çıkmanızı söyleyecektir.  
EPİRİTU mesane içi uygulanacaksa, uygulamadan 12 saat öncesinde herhangi bir sıvı 
almayınız.  
 
Değişik yaş grupları: 
Çocuklarda kullanımı:  
Epirubisinin bebek, çocuk ve ergenlerde güvenliliği ve etkililiği kanıtlanmamıştır. 6 / 12  Yaşlılarda kullanımı:  
EPİRİTU’nun  yaşlı  hastalarda  kullanımı  ile ilgili herhangi  bir doz ayarlaması 
gerekmemektedir.  
 
Özel kullanım durumları: 
Böbrek yetmezliği:  
Böbrek bozukluğunuz varsa doktorunuz gerekli doz ayarlamasını yapacaktır. 
 
Karaciğer yetmezliği:  
Karaciğer bozukluğunuz varsa doktorunuz gerekli doz ayarlamasını yapacaktır. 
Eğer EPİRİTU’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha f azla EPİRİTU kullandıysanız:  
EPİRİTU uzman bir sağlık personeli tarafından uygulanacağından, size gerekenden fazla veya az ilaç uygulanması muhtemel değildir. Ancak size fazla doz uygulandığını düşünüyorsanız mümkün olan en kısa sürede doktorunuza haber ve riniz.  
Doz aşımı durumunda, daha fazla yan etkiyle karşılaşabilirsiniz. Doktorunuz size bu yan etkilere yönelik uygun tedaviyi verecektir.  
EPİRİTU’dan kullanmanız gerekenden daha fazlasını kullanmışsanız bir doktor veya eczacı 
ile konuşunuz.  
 
EPİRİTU’yu  kullanmayı unutursanız  
EPİRİTU, uzman sağlık personeli tarafından uygulanacağından, böyle bir durumun oluşmaması için gereken önlemler alınacaktır  
Unutulan dozları dengelemek için çift doz almayınız. 
 
EPİRİTU ile tedavi sonlandırıldığında oluşabilecek etk iler 
EPİRİTU, bir uzman doktor denetiminde kullanılacağı için, tedavinizin ne zaman 
sonlandırılacağına doktorunuz karar verecektir. Doktorunuzun onayı olmadan EPİRİTU 
tedavisini durdurmak hastalığınızın daha kötüye gitmesine neden olabilir. Doktorunuzun 
onayı olmadan tedaviyi  sonlandırmayınız. 
 
4. Olası yan etkiler  nelerdir?  
Tüm ilaçlar gibi EPİRİTU’nun içeriğinde bulunan maddelere duyarlı olan kişilerde yan etkiler olabilir.  
Olası yan etkiler aşağıdaki kategorilere göre listelenmektedir. 
Çok yaygın  :10 hastanın en az 1’inde  görülebilir.  
Yaygın  :10 hastanın birinden az, fakat 100 hastanın birinden fazla  görülebilir. 
Yaygın  olmayan  :100 hastanın birinden az, fakat 1000 hastanın birinden fazla 
görülebilir.  7 / 12  Seyrek  :1000 hastanın birinden az, fakat 10.000 hastanın birinden fazla 
görülebilir.  
Çok seyrek  :10.000 hastanın birinden azında görülebilir. 
Bilinmiyor  :Eldeki verilerden hareketle tahmin  edilemiyor.  
 
Aşağıdakilerden biri olursa, EPİRİTU’yu kullanmayı durdurunuz ve DERHAL 
doktorunuza bildi riniz veya size en yakın hastanenin acil bölümüne başvurunuz:  
• Eğer enjeksiyon bölgesinde kızarıklık, ağrı ya da şişme varsa. Kazara damar dışına 
enjeksiyon sonrasında doku hasarı meydana  gelebilir.  
• Göğüs ağrısı, nefes darlığı, eklemlerinizde şişme (ödem) g ibi kalp problemleri/kalp 
yetmezliği belirtileriniz varsa (bu etkiler epirubisin tedavisinin sona ermesinden birkaç 
hafta sonrasına kadar  oluşabilir).  
• Eğer baygınlık, deri döküntüleri, yüzde şişme ve nefes almada güçlük ya da hırıltılı nefes 
alma gibi belirtileri içeren şiddetli alerjik reaksiyonunuz varsa. Bazı durumlarda kollaps (baygınlık hali, şok)  görülebilir.  
Bunların hepsi ciddi yan etkilerdir.  
Eğer bunlardan biri sizde mevcut ise, sizin EPİRİTU’ya karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek  olabilir.  
Diğer yan etkiler: 
Çok yaygın  
• Kemik iliği işlev bozukluğu; kan hücrelerinin sayısında azalma (kemik iliğinin 
baskılanmasından dolayı beyaz ve kırmızı kan hücrelerinin sayısında azalma ve bazen 
buna bağlı ateş görülebilir)  
• Enfeksiyonlar  
• Enfeksiyonla savaşan beyaz kan hücreleri sayısı azalabilir, bu da enfeksiyon ve ateş 
riskini artırır  (Lökopeni)  
• Kanın pıhtılaşmasına yardımcı olan kandaki trombositlerde azalma  (trombositopeni)  
• Bazı beyaz  kan hücrelerinin sayısında  azalma - granülositler  ve nötrofiller 
(granülositopeni ve  nötropeni)  
• Anemi  (kansızlık)  
• Saç dökülmesi, erkeklerde sakal çıkmasında zayıflama. Saç dökülmesi doza bağlıdır ve 
çoğu vakada geçicidir.  
• Uygulamadan sonra 1- 2 gün boyunca idrarın kırmızı renk alması  
• Kırmızı göz ve sulu gözlü göz iltihabı  
• Bulantı ve  kusma  
• Ateş 
• İshal  
• Sıcak  basması  
• Mesane içi uygulama sonrası alerjik  reaksiyonlar  
• Mesane içi uygulama sonrasında; bazen kanamalı olan kimyasal (kanser ilacından 
dolayı) mesane iltihabı  (sistit)  8 / 12  • Bazı karaciğer enzimleri seviyelerindeki değişiklikler  
• Ateşle birlikte seyreden beyaz kan hücrelerinde azalma (ateşli  nötropeni)  
• Kornea denilen gözün şeffaf kısmının iltihaplanması 
• Damarlarda iltihaplanma  
• Deri lezyonu  
• Menstrüasyonun olma ması  
• Sindirim sistemini kaplayan mukoza zarının ağrılı inflamasyonu ve  ülserasyonu  
 
Yaygın  
• İştah kaybı  
• Vücut sıvıları veya su kaybı  
• Şiddetli kardiyak ritim bozukluğu (ventriküler aritmi)  
• Kalp ritmi ya da atış hızında anormallikler  
• Yavaş kalp atışı  (bradikardi)  
• Kalbe kısa sürede nefes darlığına neden olabilecek yetersiz kan pompalanması, sıvı 
birikmesi ve anormal kalp ritmi.  
• Kanama  
• Ciltte  kızarıklık  
• Göğüs kemiğinin arkasındaki ağrı, hazımsızlık ve iltihap nedeniyle özofagusta yutma 
güçlüğü  
• Gastrointes tinal sistemde ağrı veya yanma  
• Mide -bağırsak sisteminin mukoza zarının iltihaplanması 
• Gastrointestinal sistemdeki ülserler  
• Döküntü, kaşıntı  
• Tırnaklarda anormal renk  değişikliği  
• Cilt değişiklikleri  
• Cildin anormal renk değişikliği 
• Sık idrara  çıkma  
• İnfüzyon bölgesinde  kızarıklık  
• Titreme  
• Yanma hissi gibi lokal reaksiyonlar  
• Kalp fonksiyonlarında  azalma 
 
Yaygın olmayan  
• Kan zehirlenmesi nedeniyle kol ve bacaklarda genel halsizlik, yüksek ateş, titreme  
• Akciğer enfeksiyonu (pnömoni)  
• Kan pıhtılaşması ile ilişkili d amarlarda iltihaplanma; kol ve bacaklarda şişme ve  ağrı 
• Çeşitli kan kanserleri (akut lenfositik lösemi, akut miyeloid lösemi)  
• Kan damarlarında tıkanıklık (tromboemboli)  
• Akciğerlerde göğüs ağrısı ve nefes darlığına neden olan kan pıhtıları  
• Kurdeşen  
• Gastointestinal sistemde  kanama  9 / 12  • Halsizlik  
• Ciltte  kızarıklık  
 
Seyrek  
• Ciddi, tüm vücudu etkileyen alerjik reaksiyonlar (Semptomlar deride kızarıklık, kaşıntı 
veya döküntü gibi ani alerji belirtileri, yüzün, dudakların, dilin veya vücudun di ğer 
kısımlarının şişmesi, hırıltı ve nefes darlığını içerir.)  
• Kanda ürik asit yükselmesi  (Hiperürisemi)  
• Kalpte ağır hasar  (kardiyotoksisite)  
• Sperm  eksikliği 
• Işığa karşı  duyarlılık  
 
Bilinmiyor  
• Kan zehirlenmesi (sepsis) ve takiben kan basıncı çok düşük olduğunda ortaya çıkan 
hayatı tehdit eden durum( septik şok) 
• Kemik iliği işlev bozukluğu sonucunda, dokulara oksijen gitmemesi ve  kanama  
• Ağız içinde yara, ağrı, mukozal yanma hissi, ağızda kanama ve renk değişikliği 
(hiperpigmentasyon)  
• Karın  ağrısı  
• Güneş ışığına ya da ultraviyole ışığa maruz kaldığında cilt kızarmasına benzer diğer 
reaksiyonlar (Deride döküntü, deri değişiklikleri, kızarıklık (eritem), kaşıntı, deri ve 
tırnaklarda renk değişikliği)  
• Daha önce radyasyon tedavisi almış ciltte aşırı duyarlılık (radyasyon recall  reaksiyonu)  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  
sitesinde yer alan “İlaç  Yan Etki Bildirimi” ikonuna tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans  
Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaş ırsanız 
doktorunuzu veya eczacınızı bilgilendiriniz.  
 
5. EPİRİTU’nun  saklanması  
EPİRİTU’yu çocukların göremeyeceği, erişemeyeceği yerlerde ve ambalajında saklayınız. 
2 – 8 ºC arasında (buzdolabında) saklayınız. Dondurmayınız. Işıktan korumak için ürünü 
orijin al karton kutusunda saklayınız. 
EPİRİTU seyreltildikten sonra derhal kullanılmalıdır. Eğer derhal kullanılmazsa 2 -8°C'de 24 
saat; l5 -25°C'de ise aydınlık ve karanlık ortamda 6 saat boyunca saklanabilir. 10 / 12  Son kullanma tarihiyle uyumlu olarak kullanınız.  
Ambalajdaki son kullanma tarihinden sonra EPİRİTU’yu kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Sitotoksik ve sitostatik  beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre  yapılır.  
 
Ruhsat sahibi:  
Onko İlaç San. ve  Tic. A.Ş. 
Koşuyolu Cad. No: 34 34718 
Kadıköy/İSTANBUL  
Tel: (0216) 544 90 00  
Faks: (0216) 545 59 92  
E-mail: info@onkokocsel.com  
 
Üretim yeri:  
Onko İlaç Sanayi ve Ticaret A.Ş  
Gebze Organize San. Bölgesi 1700 Sokak, No: 1703 41480 Gebze / Kocaeli  
Tel: 0 850 250 66 56 
Faks: 0 216 545 59 92  
E-mail: info@onkokocsel.com  
 
Bu kullanma talimatı 05/11/2019 tarihinde onaylanmıştır.  11 / 12   
AŞAĞIDAKİ  BİLGİLER  BU İLACI UYGULAYACAK SAĞLIK PERSONELİ 
İÇİNDİR:  
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir. 
İnfüzyon çözeltisi eğitimli kişiler  tarafından, aseptik koşullar altında hazırlanmalıdır. İlaç 
hazırlama işlemi belirlenmiş bir aseptik alanda yapılmalıdır.  
Epirubisin uygulayacak kişi yeterli koruyuculukta tek kullanımlık eldiven, gözlük, elbise ve 
maske giymeli, havalandırmalı belirlenmiş  çalışma alanında çalışmalıdır. Çalışma alanı, tek 
kullanımlık, emme gücü olan, plastik kaplamalı kağıt örtü ile örtülmüş olmalıdır. Eldivenler 
dahil hazırlanması ve temizliği için kullanılan tüm nesneler, yüksek sıcaklıklı yanma için olan çöp kutularında imha edilmelidir.  
Tıbbi ürünün göz ile kazara temasından kaçınılacak önlemler alınmalıdır. Göz ile temas 
halinde derhal en az 15 dakika bol su ya da %0.9 sodyum klorür çözeltisi ile yıkanmalıdır. 
Deri ile temas halinde etkilenen bölge derhal bol su ve sabun ya da sodyum bikarbonat 
çözeltisi ile yıkanmalıdır. Ancak deri fırça kullanılarak aşındırılmamalıdır. Eldivenler 
çıkarıldıktan sonra eller her zaman yıkanmalıdır.  
Etrafa dökülme veya sızma durumunda dilüe sodyum hipoklorit çözeltisi (%1 hazır klorid) ile  
tercihen ıslatılıp ve sonra su ile temizlenmelidir.  
Hamile personel sitotoksik ilaç hazırlamamalıdır.  
Epirubisin çözeltisi koruyucu madde içermemektedir. Tek kullanımlıktır. Flakon içeriğinde 
kullanılmayan kısım derhal atılmalıdır. Sadece taze hazırlanmış çözeltiler kullanılmalıdır.  
Sitotoksik medikal ürünlerin kullanımı sırasında materyallerin atılmasına yeterince dikkat ve 
önem verilmelidir.  
 
Geçimsizlikler: 
Sodyum  bikarbonat  içeren alkali  pH’daki  herhangi  bir çözelti ilacın hidrolizi ile 
sonuçlanabileceğinden, uzun süre temastan kaçınılmalıdır.  
EPİRİTU, belirli oranlarda karıştırıldığında kimyasal geçimsizlikten dolayı çökelmeye yol açabileceğinden heparin ile karıştırılmamalıdır.  
Epirubisin enjeksiyon veya dilüe çözeltileri diğer ilaçlarla karıştırılmamalıdır.  
Epirubisin başka sitotoksik ilaçlarla kombinasyon halinde kullanılabilir; ancak doğrudan karıştırılmamalıdır.  
 
Uygulama:  
Sadece intravenöz ve intravezikal  kullanımlar içindir. İnfüzyon % 0.9 sodyum klorür veya % 
5 glukoz ile  hazırlanır.  
12 / 12  % 0.9 sodyum klorür çözeltisi ve % 5 glukoz çözeltisi ile son konsatrasyon 0,1 mg/mL  olacak 
şekilde seyreltme yapıldığında 2 -8°C'de 24 saat; l5- 25°C'de ise aydınlık ve karanlık saklama 
koşulunda 6 saat boyunca kimyasal ve mikrobiyolojik açıdan stabildir. 
 
İntravenöz Uygulama  
Epiribusinin iğnenin damara uygun şekilde yerleştirildiği kontrol edildikten sonra, bir damar 
yolu içerisinden serbest akan salin infüzyon ile verilmesi tavsiye edilir. Bu yöntem, ilaç ekstravazasyon riskini en aza indirir ve ilacın verilmesinden sonra damarın salin ile 
yıkanmasını sağlar. İntravenöz uygulamada damar dışına sızmamasına dikkat edilmelidir 
(Bkz. Bölüm 4.4.). Küçük damarlara enjeksiyondan veya aynı damar içine tekrarlanan enjeksiyonlardan kaynaklı venöz skleroz meydana gelebilir . Eğer damar dışına sızma 
meydana gelirse, uygulama derhal durdurulmalı ve bir başka venden uygulamaya  
geçilmelidir.  
 
İntravezikal Uygulama  
Çözelti 1 saat süreyle intravezikal olarak tutulmalıdır. İdrar ile gereksiz seyreltmeden kaçınmak için, instilasyondan önceki 12 saat içinde hastaya herhangi bir sıvı almaması 
söylenmelidir. İns tilasyon sırasında, hasta ara sıra çevrilmeli ve instilasyon süresi sonunda 
hastanın idrara çıkması söylenmelidir.  