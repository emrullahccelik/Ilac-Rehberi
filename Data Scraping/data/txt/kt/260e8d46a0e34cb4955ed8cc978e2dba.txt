1 
 KULLANMA TALİMATI  
 
EMPALFO 10 mg film kaplı tablet  
Ağız yolu ile alınır.  
 
Etkin madde:  
Her bir film kaplı tablet 10 mg empagliflozin içerir.  
 
Yardımcı maddeler:  
Tablet çekirdeği: Laktoz monohidrat (inek sütünden elde edilmiştir), mikrokristalin selüloz, 
hidroksipropil selüloz, kroskarmelloz sodyum, kolloidal silika anhidrus, magnezyum stearat 
Film kaplama: Opadry Sarı 02F22025 (hipromelloz, titanyum dioksit, makrogol/polietilen 
glikol, sarı demir oksit, talk)  
 
Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  
 
Bu Kullanma Talimatında:  
 
1. EMPALFO  nedir ve ne için  kullanılır?  
2. EMPALFO ’yu kullanmadan önce dikkat edilmesi  gerekenler  
3. EMPALFO  nasıl  kullanılır?  
4. Olası yan etkiler  nelerdir?  
5. EMPALFO ’nun saklanması  
 
Başlıkları yer almaktadır.  
 
1. EMPALFO  nedir ve ne için  kullanılır?  
 
EMPALFO  10 mg film kaplı tablet, Sarı -sarımsı renkte baskısız, çentiksiz, yuvarlak film 
kaplı tablettir. EMPALFO  tabletler, şeffaf PVC -Alu Folyo blisterlerde  ve 30 film tabletlik 
ambalaj büyüklükleri ile piyasaya sunulur.  
 
EMPALFO , etkin madde olarak, empagliflozin içerir ve sodyum -glikoz -ko-transporter 2 
(SGLT -2) inhibitörleri olarak adlandırılan bir ilaç grubunun aittir.  
 2 
  
Empagliflozin, böbreklerde bulunan sodyum -glikoz -ko-transporter 2 (SGLT -2) adlı proteini 
bloke  ederek  etkisini  gösterir.  SGLT -2, kan böbreklerden  süzülürken,  kan şekerinin  emilerek  kan 
dolaşımına  geçmesini  sağlar  ve idrarla  atılımını  önler.  Bu ilaç, bu proteini  bloke  ederek,  kan 
şekerinin (glikoz), sodyumun (tuz) ve suyun idrarla atılmasına neden olur. Tip -2 diyabet 
hastalığınız nedeniyle çok yüksek olan kan şekeri düzeyiniz böylece düşer.  
 
• EMPALFO , erişkin hastalarda (18 yaş ve üzeri), tek başına diyet ve egzersiz ile kontrol  
edilemeyen tip-2 diyabet (şeker hastalığı) tedavisinde  kullanılır.  
• EMPALFO , metformin (diğer bir şeker hastalığı ilacı) kullanamayan hastalarda tek başına, 
diğer ilaçlar olmadan  kullanılabilir.  
• EMPALFO  diğer ilaçlarla birlikte de diyabet tedavisinde kullanılabilir. Bu ilaçlar ağızdan 
alınabilir veya insülin gibi enjeksiyon ile uygulanabilir.  
 
Bu ilaç, aynı zamanda tip -2 diyabet hastalarında kalp hastalığının önlenmesinde de yardımcı 
olabilir.  
 
Doktorunuz, eczacınız veya hemşirenizin size anlattığı diyet ve egzersiz programına devam 
etmeniz son derece önemlidir.  
 
EMPALFO  nasıl etki gösterir?  
Empagliflozin, böbreklerde bulunan sodyum -glikoz -ko-transporter 2 (SGLT -2) adlı proteini 
bloke ederek etkisini gösterir. Bu kan şekerinin (glikoz), idrarla atılmasına neden olur. Böylece 
EMPALFO  kanınızdaki şeker miktarını düşürür.  
 
Kalp yetersizliği  
• EMPALFO , erişkinlerde kalp yetersizliğinin uzun süreli tedavisinde  kullanılır.  
 
Tip-2 diyabet nedir?  
Tip-2 diyabet, genlerinizden ve yaşam tarzınızdan kaynaklana n bir hastalıktır. Eğer tip -2 
diyabetiniz varsa, pankreasınız kanınızdaki şeker düzeyini kontrol etmek için yeterli insülini 
üretemiyor ve vücudunuz kendi insülinini etkili şekilde kullanamıyor demektir. Bu durum, 
kanınızda şeker düzeylerinin yüksek olması  ile sonuçlanır, bu da kalp hastalığına, böbrek 
hastalığına, körlük ve kol ve bacaklarınızda kan dolaşımının bozuk olmasına yol açabilir.  
 
Kalp yetersizliği nedir?  
Kalp yetersizliği, kalp çok zayıf olduğunda veya sertleştiğinde ve düzgün çalışamadığında 
ortaya çıkar. Bu durum, ciddi tıbbi sorunlara ve hastane bakımı ihtiyacına yol açabilir. Kalp 
yetersizliğinin en sık görülen belirtileri nefes darlığı, yorgunluk, halsizlik ve ayak bileğinde 
şişliktir.  
 
EMPALFO  kalbinizin zayıflamasını önlemeye yardımcı ol ur ve semptomlarınızı iyileştirir.  
 
 3 
 2. EMPALFO ’yu kullanmadan önce dikkat edilmesi  gerekenler  
 
EMPALFO ’yu aşağıdaki durumlarda KULLANMAYINIZ  
Eğer;  
• Empagliflozine veya bu ilacın bileşiminde bulunan ve yukarıda “yardımcı maddeler ” başlığı 
altında sıralanan diğer maddelerden herhangi birine karşı alerjiniz varsa, bu ilacı 
kullanmayınız.  
 
EMPALFO ’yu aşağıdaki durumlarda DİKKATLİ KULLANINIZ  
Aşağıdaki durumda doktorunuz veya en yakın hastane ile temasa geçiniz:  
 
Ketoasidoz  
• Eğer  hızlı kilo kaybı,  kusacakmış  gibi hissetme  ya da kusma,  mide  ağrısı,  aşırı susama,  hızlı 
ve derin  nefes  alma,  kafa karışıklığı,  olağandışı  uyku  hali ya da yorgunluk,  nefeste  tatlımsı 
koku,  ağızda  tatlı ya da metalik  tat veya  idrarınızda  ya da terinizde  farklı  bir koku  oluşumu 
yaşarsanız, acilen bir doktorla irtibata geçiniz ya da en yakın hastaneye gidiniz. Bu 
belirtiler, “ketoasidoz” işareti olabilir – testlerde görülen, idrarınızda ya da kanınızda 
“keton cisimlerin” düzeyindeki artış nedeniyle oluşabilen ciddi, kimi zaman yaşamı tehdit 
eden bir problemdir. Ketoasidoz geliştirme riski, uzun süreli açlık, aşırı alkol tüketimi, 
dehidratasyon (susuz kalma), insülin dozunda ani azalmalar veya majör cerrahi veya ciddi 
hastalık nedeniyle daha yüksek insülin gereksinimi dolayısıyla artış  göstereb ilir. 
 
Bu ilacı almadan önce ve tedaviniz sırasında, aşağıdaki konularda ve durumlarda doktorunuz 
veya eczacınız ile konuşunuz:  
• Tip-1 diyabet hastalığınız varsa. Bu tip şeker hastalığı genellikle küçük yaşta ortaya çıkar ve 
vücudunuz hiç insülin üretmez. T ip-1 diyabet hastalığınız varsa EMPALFO  
kullanmamalısınız.  
• Ciddi böbrek problemleriniz varsa. Doktorunuz dozunuzu günde 10 mg ile sınırlayabilir veya 
farklı bir ilaç kullanmanızı isteyebilir (ayrıca ‘‘3. EMPALFO  nasıl kullanılır?’’ bölümüne 
bakınız).  
• Ciddi  karaciğer problemleriniz varsa doktorunuz farklı bir ilaç kullanmanızı  isteyebilir.  
• Aşağıdakiler sizin için geçerliyse, dehidratasyon (susuz kalma) riski altında  olabilirsiniz;  
• Kusuyorsanız,  ishal veya ateşiniz varsa ya da yemek yiyemiyor veya içemiyorsanız,  
• İdrar üretimini artıran (diüretikler) veya kan basıncını düşüren ilaçlar  alıyorsanız  
• 75 yaş veya  üzerindeyseniz  
• Olası belirtiler, Bölüm 4’te, “Vücudun susuz kalması (dehidratasyon)” başlığı altında 
listelenmiştir. Doktorunuz, vücut sıvınızda n çok fazla kaybetmenizi engellemek için, 
iyileşinceye kadar EMPALFO  tedavisini kesmenizi isteyebilir. Vücudun susuz kalmasını 
önlemenin yollarını  sorunuz.  
• Böbrek veya idrar yollarınızda ateşli, ciddi bir enfeksiyon varsa. Doktorunuz iyileşinceye 
kadar EMPALFO  kullanmayı kesmenizi  isteyebilir.  
 
Eğer,  üreme  organlarınızda  veya  üreme  organları  ile makat  arasındaki  bölgede  ağrı, hassasiyet, 4 
 kızarıklık veya şişlik gibi belirtilerin bir arada ortaya çıkmasıyla birlikte ateşiniz de varsa  veya 
genel  olarak  kendinizi  iyi hissetmiyorsanız  derhal  doktorunuzla  görüşünüz.  Bu belirtiler,  seyrek 
görülen, ancak ciddi ve hatta hayati tehlike yaratabilen, nekrotizan fasiit (Fournier gangreni) 
adı verilen bir durumu gösteriyor olabilir. Bu tıbbi durum, cilt altı dokunu zun tahrip olmasına 
yol açar. Fournier gangreni derhal tedavi  edilmelidir.  
 
Ayak bakımı  
Tüm diyabetik hastalarda olduğu gibi ayaklarınızı düzenli olarak kontrol ediniz ve 
doktorunuzun ayak bakımı ile ilgili önerilerini dikkatle uygulayınız.  
 
Böbrek fonksiyonu  
Bu ilacı almaya başlamadan önce ve alırken böbreklerinizin kontrol edilmesi gerekmektedir.  
 
İdrar glikozu (idrarda şeker)  
Bu ilacın etki mekanizması nedeniyle, bu ilacı kullanırken yapılacak idrar testlerinde idrarda 
şeker pozitif çıkacaktır.  
 
1,5-anhidroglusitol (1,5 -AG) testi ile etkileşim  
Glisemik kontrolü izlemek için kullanılan 1,5 -AG testi ile yapılacak ölçümler güvenilir 
olmayabilir. Bunun yerine alternatif testlerin kullanılması tavsiye edilir.  
 
Çocuklar ve ergenler  
Bu ilacın, 18 yaşın al tındaki çocuklarda ve ergenlerde kullanılması önerilmez, çünkü bu 
hastalarda çalışılmamıştır.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
EMPALFO ’nun yiyecek ve içecek ile kullanılması  
Tabletler yiyeceklerle birlikte veya yiyeceklerden ayrı olarak alınabilir.  
 
 
Hamilelik  
İlacı kullanmadan önce doktorunuza veya eczacınıza danışınız.  
 
EMPALFO  tedavisi sırasında uygun bir doğum kontrol yöntemi kullanılabilir. EMPALFO ’nun 
ağız yoluyla alınan doğum kontrol ilaçlarının farmakokinetiği üzerinde anlamlı bir klinik etkisi  
olmadığı düşünülmektedir.  
 
Eğer hamileyseniz,  hamile  olabileceğinizi  düşünüyorsanız  veya hamile  kalmayı  planlıyorsanız  bu 
ilacı almadan önce doktorunuz veya eczacınız ile görüşünüz. Eğer hamileyseniz EMPALFO  
kullanmayınız. EMPALFO ’nun doğmamış bebeğe zararlı olup olmadığı  bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 5 
 danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız bu ilacı almadan önce doktorunuz veya eczacınız ile görüşünüz. 
Emziriyorsanız EMPALFO kullanmayınız. Bu ilacın anne sütüne geçip geçmediği 
bilinmemektedir.  
 
Araç ve makine kullanım ı 
EMPALFO ’nun araç ve makine kullanımı üzerinde etkisi düşüktür.  
 
Bu ilacı “sülfonilüre” grubu bir ilaçla veya insülin ile birlikte kullanırsanız, kan şekeriniz çok 
fazla düşebilir (hipoglisemi). Bu durum, titreme, terleme ve görmede değişiklikler gibi  
bulgulara yol açabilir ve araç ve makine kullanma yeteneklerinizi olumsuz yönde  etkileyebilir. 
EMPALFO  kullanırken sersemleme veya baş dönmesi hissediyorsanız, araba veya herhangi 
bir araç veya makine  kullanmayınız.  
 
EMPALFO ’nun içeriğinde bulunan bazı yardım cı maddeler hakkında önemli bilgiler 
EMPALFO  laktoz  (süt şekeri)  içerir.  Eğer  daha  önceden  doktorunuz  tarafından  bazı şekerlere 
karşı intoleransınız olduğu söylenmişse bu ilacı almadan önce doktorunuzla temasa  geçiniz.  
 
EMPALFO  her “doz”unda 1 mmol  (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyiniz.  
 
Doktorunuza şunları söyle meniz önemlidir:  
• Vücudunuzdan su atılması için bir ilaç kullanıyorsanız (idrar söktürücüler). Doktorunuz 
EMPALFO  kullanmanızı durdurabilir.  Vücudunuzdan çok fazla sıvı kaybetmeniz halinde 
ortaya çıkacak olası belirtiler, Bölüm 4’te, “Olası yan etkiler nelerdir” başlığı altında 
listelenmiştir.  
• Kan şekerinizi düşürmek amacıyla insülin veya sülfonilüre grubundan başka bir ilaç 
alıyorsanız. Doktorunuz kan şekeri seviyenizin çok fazla düşmesini (hipoglisemi) 
engellemek için kullandığınız bu diğer ilaçların dozunu  düşürmek  isteyebilir.  
• EMPALFO  kanınızdaki lityum miktarını düşürebileceğinden lityum  alıyorsanız.  
• Epilepsi hastalığının tedavisinde kullanılan bazı ilaçlar (fenitoin) veya bazı antibiyotiklerin 
(rifampisin) EMPALFO  ile aynı anda kullanılması EMPALFO ’nun etkisini azaltabilir. 
Doktorunuz bu durumunu  değerlendirecektir.  
 
Eğer reçeteli ya da reçetesiz herhangi bir ilacı şu anda kullanıyorsanız, son zamanlarda 
kullandınız ise veya kullanma ihtimaliniz varsa lütfen doktorunuza veya eczacınıza bunlar 
hakkında bilgi veriniz.  6 
  
3. EMPALFO  nasıl  kullanılır?  
 
• Uygun kullanım ve doz/uygulama sıklığı için  talimatlar:  
İlacınızı her zaman tam olarak doktorunuzun size söylediği şekilde kullanınız. Eğer emin 
olmadığınız bir konu varsa doktorunuz veya eczacınız ile görüşünüz.  
 
- EMPALFO ’nun önerilen dozu, günde bir kez 10 mg’dır. Eğer Tip -2 diyabetiniz varsa ve kan 
şekerinizin kontrolünde yardımcı olacaksa dozunuzun günde bir kez 25 mg dozuna 
yükseltilip yükseltilmeyeceğine doktorunuz karar  verecektir.  
- Eğer bir böbrek  sorununuz  varsa  doktorunuz,  dozunuzu,  günde  bir kez 10 mg ile sınırlayabilir.  
- Doktorunuz  sizin  için uygun  olan ilaç birim  dozunu  seçecektir.  Doktorunuz  size söylemedikçe, 
ilacınızın dozunu  değiştirmeyiniz.  
 
• Uygulama yolu ve  metodu:  
- Tableti bütün olarak su ile birlikte  yutunuz.  
- İlacınızı yiyeceklerle birlikte veya ayrı olarak  alabilirsiniz  
- İlacınızı günün herhangi bir saatinde alabilirsiniz. Ancak, her gün aynı saatte almaya dikkat 
ediniz. Böylece ilacınızı almayı daha kolay  hatırlayabilirsiniz.  
Eğer Tip -2 diyabetiniz varsa doktorunuz, şeker hastalığınıza karşı EMPALFO  ile birlikte 
başka ilaçlar da verebilir. Sağlığınız için en iyi sonuçları elde etmek için, tüm ilaçlarınızı 
doktorunuzun tarif ettiği şekilde almaya dikkat ediniz.  
 
Diyet ve egzersi z, vücudunuzun kan şekerini daha iyi kullanmasına yardımcı olabilir. 
EMPALFO  kullanırken doktorunuzun size önerdiği diyet ve egzersiz programına uymanız 
çok önemlidir.  
 
• Değişik yaş  grupları:  
Çocuklarda  kullanımı:  EMPALFO ’nun çocuklarda  ve 18 yaşından  küçük  ergenlerde  etkililiği 
ve güvenliliği bilinmemektedir, kullanımı  önerilmez.  
Yaşlılarda  kullanımı:  75 yaş ve üzerindeki  hastalarda  sıvı kaybına  bağlı  olarak  vücudun  susuz 
kalması riski artar. Doktorunuz bu ilacı kullanıp kullanamayacağınıza karar  verecektir.  
 
Özel kullanım durumları:  
Böbrek yetmezliği: Eğer böbreklerinizle ilgili bir sorun varsa doktorunuz ilacınızın dozunu 
düzenleyecek ve durumunuzu izleyecektir. Böbrek işlevlerinizin durumuna göre doktorunuz 
ilacın kesilmesine karar verebilir. Eğ er son dönem böbrek yetmezliğiniz varsa veya diyalize 
giriyorsanız EMPALFO  kullanmamalısınız.  
 
Karaciğer  yetmezliği:  Şiddetli  karaciğer  yetmezliği  olanlarda  empagliflozin  ile deneyim  sınırlı 
olduğundan, bu grup hastalarda kullanımı  önerilmez.  
 
Eğer EMPALFO ’nun etkisinin çok güçlü veya çok zayıf olduğuna dair bir izleniminiz varsa 7 
 doktorunuz veya eczacınız ile konuşunuz.  
 
Kullanmanız gerekenden daha fazla EMPALFO  kullandıysanız  
Eğer kullanmanız gerekenden daha fazla EMPALFO  aldıysanız derhal doktorunuzla 
konuşunuz veya derhal bir hastaneye başvurunuz. Hastaneye giderken ilacınızı da birlikte 
götürünüz.  
 
EMPALFO ’yu kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
EMPALFO ’yu kullanmayı unutursanız  
İlacınızı almayı unutursanız ne yapacağınız, bir sonraki dozunuz için kalan süreye bağlıdır:  
• Eğer bir sonraki ilaç dozunuzu almak için 12 saat veya daha uzun bir süre varsa, hatırlar 
hatırlamaz EMPALFO  tabletinizi alınız. Daha sonra bir sonraki dozunuzu normal 
zamanında alınız.  
• Eğer bir sonraki ilaç dozunuzu almak için 12 saatten daha az bir süre kalmışsa, almayı 
unuttuğunuz dozu atlayınız. Daha sonra bir sonraki dozunuzu normal zamanında  alınız.  
 
Unutu lan dozları dengelemek için çift doz almayınız . 
 
EMPALFO  ile tedavi sonlandırıldığındaki oluşabilecek etkiler  
Doktorunuzla görüşmeden ilacınızı almayı durdurmayınız. Eğer Tip -2 diyabetiniz varsa 
EMPALFO ’yu almayı bırakırsanız, kan şekeri düzeyiniz yükseleb ilir. 
 
Eğer ilacınızın kullanımı ile ilgili herhangi bir sorunuz varsa doktorunuza, eczacınıza veya 
hemşirenize sorunuz.  
 
4. Olası yan etkiler  nelerdir?  
Tüm ilaçlar gibi, EMPALFO ’nun içeriğinde bulunan maddelere duyarlılığı olan kişilerde yan 
etkiler olabilir . Ancak bu yan etkiler herkeste görülmeyebilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az fakat 100 hastanın birinden fazla görülebilir.  
Yaygın olmayan: 100 hastanın birinden az fakat 1.000 hastanın birinden fazla görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden daha az görülebilir.  
Bilinmiyor: Eldeki ver ilerden hareketle tahmin edilemiyor.  
 
Aşağıdakilerden biri olursa EMPALFO ’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar - yaygın olmayan  
Şiddetli alerjik reaksiyon (y üzde, dudaklarda, ağızda, dilde veya boğazda şişme içerebilir ve 8 
 bu durumlar soluk alıp vermede ya da yutmada zorluğa sebep olabilir).  
 
Ketoasidoz - yaygın olmayan  
Aşağıdakiler  ketoasidozun  bulgularıdır (Bkz. Bölüm 2.“EMPALFO ’yu kullanmadan önce 
dikkat edi lmesi  gerekenler ”): 
 
• İdrarınızda veya kanınızda “keton cisimcikleri” düzeyinin  yükselmesi  
• Hızlı kilo  kaybı  
• Bulantı veya kusma  
• Mide  ağrısı  
• Aşırı  susama  
• Hızlı ve derin nefes alıp verme  
• Kafa  karışıklığı  
• Olağan dışı uyku hali veya  yorgunluk  
• Nefesinizde tatlı bir koku hissi, ağzınızda tatlı veya metalik bir tat veya idrar veya terinizin 
kokusunda  farklılık  
 
Bu durum, kan şekeri düzeyiniz ne olursa olsun ortaya çıkabilir. Doktorunuz EMPALFO  ile 
tedavinizi geçici veya kalıcı olarak durdurmaya ka rar verebilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden biri olursa, mümkün olduğu kadar hızlı bir şekilde doktorunuza 
bildiriniz:  
 
Kan şekerinde düşme (hipoglisemi) - çok yaygın  
EMPALFO ’yu, kan şekerinin düşmesine neden olabilecek başka bir ilaçla (bir sülfonilüre veya 
insülin gibi) birlikte alırsanız, kan şekeri düzeyinizin düşük olması riski daha yüksektir.  
 
Kan şekeri düzeyi düşükse, görülebilecek belirtiler arasında şunlar bulunur:  
• Titreme, terleme, çok endişeli olma veya kafa karışıklığı duygusu, kalp atışlarının hızlı olması  
• Aşırı açlık hissi, baş ağrısı  
 
Doktorunuz size düşük kan şekeri düzeylerini nasıl tedavi edeceğinizi  ve yukarıdaki 
belirtilerden herhangi birini hissettiğinizde ne yapacağınızı anlatacaktır. Eğer kan şekerinizin 
düştüğünü gösteren bir belirtiniz varsa, bir parça şeker yiyiniz, şeker miktarı yüksek küçük bir 
şey atıştırınız veya meyve suyu içiniz. Mümküns e kan şekerinizi ölçünüz ve dinleniniz.  
 
İdrar yolu enfeksiyonu - yaygın  
İdrar yolu enfeksiyonunun belirtileri şunlardır:  
• İdrar yaparken yanma  hissi 
• Bulanık  idrar  9 
 • Kalçada veya sırtın ortasında ağrı (böbreklerinizde enfeksiyon  varsa)  
 
Acil idrar yapma hissi veya daha sık idrara çıkma EMPALFO ’nun etkisini gösterme şekline 
bağlı olabilir. Ancak bu belirtiler idrar yolu enfeksiyonunun belirtileri de olabilir. Bu nedenle, 
eğer bu belirtilerde artma olursa, doktorunuza başvurmalısınız.  
 
Vücu dun susuz kalması (dehidratasyon) - çok yaygın  
Susuz kalma belirtileri spesifik değildir, ancak aşağıdaki belirtileri içine alabilir:  
• Olağan dışı susuzluk  hissi 
• Ayakta dururken baş dönmesi veya sersemleme  hissi 
• Bayılma veya bilinç  kaybı  
 
EMPALFO  ile ortaya çıkan diğer yan etkiler  
Yaygın  
• Genital mantar enfeksiyonları  (pamukçuk)  
• Alışılandan daha fazla idrar yapma veya daha sık idrara çıkmaya ihtiyaç  duyma  
• Kaşıntı  
• Döküntü veya ciltte kızarıklık (bunlar kaşıntılı olabilir; deri kabarıklıkları, sıvı sızıntıları veya 
kabarcıklar eşlik edebilir)  
• Susama  
• Kan testlerinizde kan yağları (kolesterol) seviyelerinde  yükselme  
• Kabızlık  
 
Yaygın  olmayan  
• Kurdeşen  
• İdrar yaparken zorlanma veya  ağrı 
• Böbrek fonksiyonları ile ilgili kan testlerinde (kreatinin  veya üre) değişiklikler (Kan 
kreatinin düzeyinde yükselme/ Glomerüler filtrasyon hızında  azalma)  
• Kan testlerinde alyuvarların miktarında (hematokrit)  yükselme  
Seyrek  
• Üreme  organlarınızın  veya  üreme  organları  ile makat  arasındaki  bölgenin  ciddi  seyreden  bir 
yumuşak doku enfeksiyonu. Bu enfeksiyon, “nekrotizan fasiit” veya “Fournier gangreni” 
olarak  adlandırılır.  
 
Çok seyrek  
• Böbreklerin iltihaplanması (tübülointerstisyel  nefrit)  
 
Yan etkilerin raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  durumunda  
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak  Türkiye Farmakovijilans  Merkezi 10 
 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. EMPALFO ’nun saklanması  
 
25ºC’nin altındaki oda sıcaklığında saklayınız.  
 
Ambalajda bir hasar veya tahrifat varsa ilacı kullanmayınız.  
 
EMPALFO ’yu çocukların göremeyeceği, erişemeyeceği yerlerde ve ambalajında saklayınız . 
 
Son kullanma tarihiyle uyumlu olar ak kullanınız . 
 
Ambalajdaki son kullanma tarihinden sonra EMPALFO ’yu kullanmayınız.  
Ambalajda belirtilen son kullanma tarihi, o ayın son gününü ifade eder.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
World Medicine Ophthalmics İlaçları Ltd. Şti.  
Bağcılar/İstanbul  
 
Üretim yeri:  
World Medicine İlaç San. ve Tic. A.Ş.  
Bağcılar/İstanbul  
 
Bu kullanma talimatı 03.03.2025  tarihind e onaylanmıştır.  