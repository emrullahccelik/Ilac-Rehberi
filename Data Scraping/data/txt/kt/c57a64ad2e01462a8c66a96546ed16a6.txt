1 KULLANMA TALİMATI  
 
KSILIDIN %5 merhem  
Haricen (cilt yüzeyine) uygulanır .  
 
Etkin madde: Her 1 g merhem  50 mg lidokain baz içermektedir.  
Yardımcı maddeler: PEG 4000, propilen glikol ve benzalkonyum klorür %50. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Başkalarının belirtileri sizinkilerle aynı dahi olsa ilaç o kişilere zarar verebilir.  
• Bu ilacın kul lanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. KSILIDIN nedir ve ne için kullanılır?  
2. KSILIDIN’i  kullanmadan önce dikkat edilmesi gerekenler  
3. KSILIDIN  nasıl kullanılır?  
4. Olası yan etkiler  
5. KSILIDIN’i n saklanması  
  
Başlıkları yer almaktadır.  
 
1. KSILIDIN  nedir ve ne için kullanılır?  
KSILIDIN, 30 g’lık alüminyum tüp içerisinde ve karton kutuda kullanma talimatı ile beraber 
ambalajlanır. Beyaz renkte homojen, kıvamlı merhem dir. 
KSILIDIN , lokal anestezikler (bölgesel uygulanan uyuşturucu) ve antipruritikler (kaşıntıyı 
önleyen) grubuna dahil olan bir ilaçtır.  
KSILIDIN , deri ve mukozanın yüzeysel yanıkları, çeşitli nedenlere bağlı kaşıntılar, meme ucu, 
anüs, dudak çatlakları ve ağrıları, s oluk borusu içine tüp yerleştirilmesi işlemi (endotrakeal 
entubasyon) sırasında anestezik lubrikan (kaydırıcı) olarak kullanılır.  
 
2. KSILIDIN ’i kullanmadan önce dikkat edilmesi gerekenler  
KSILIDIN’i  aşağıdaki durumlarda KULLANMAYINIZ  
Eğer;  
• KSILIDIN  ve am id tipi anesteziklere karşı aşırı duyarlı (alerjik) iseniz,  
• Merhemin  sürüleceği yerde enfeksiyon varsa ve enfeksiyon tedavi edilmiyorsa,  
• Hastanede değilseniz ve düzensiz kalp atışı için ilaç (amiodaron veya sotalol gibi) 
alıyorsanız bu ürünü kullanmayını z. 2 KSILIDIN’i  aşağıdaki durumlarda DİKKATLİ KULLANINIZ  
Eğer;  
• Bakterilerin kana karıştığı şiddetli enfeksiyon (sepsis) geçiriyorsanız veya ilacın 
uygulandığı bölgedeki mukoza ciddi olarak hasar görmüş ise. Bu durumda ani emilim riski 
olabileceğinden, KSIL IDIN  uygulanırken dikkatli olunmalıdır.  
• Bilinen bir ilaç alerjiniz varsa. KSILIDIN  kullanırken dikkatli olunuz. Para -aminobenzoik 
asit türevlerine (prokain, tetrakain, benzokain gibi) alerjisi olan hastalarda lidokaine karşı duyarlılık görülmemiştir.  
• KSILIDIN ’i etkili ve güvenli kullanabilmeniz uygun dozla ilgilidir. Mümkün olduğu kadar 
küçük dozlar kullanmanız önerilir. Özellikle yaşlı hastalarda, çocuklarda ve açık yara 
uygulamalarında bu hususa dikkat ediniz.  
• Ciddi kalp rahatsızlığınız varsa,  
• Özellik le geniş deri yüzeylerine ve bilhassa da oklüzyon (kapalı pansuman) altında 
uygulandığında kalp ritm bozuklukları, nefes alma zorluğu, koma ve hatta ölüme yol 
açabilmektedir.  
• KSILIDIN’i n gözle temasından kaçınınız. Gözde tahriş gözlenmiş olup ayrıca koruy ucu 
reflekslerin kaybı nedeniyle kornea tahrişi ve potansiyel aşınma olasılığı da vardır. Gözle 
temas gerçekleştiği takdirde gözünüzü derhal su veya tuzlu su ile yıkayınız ve duyu geri 
gelinceye kadar gözünüzü koruyunuz.  
• Düzensiz kalp atışınızın tedavisi için amiodaron ile tedavi ediliyorsanız. Bu durumda, 
yakın gözlem altında tutulmalısınız ve elektrokardiyogramınızın çekilmesi düşünülmelidir.  
• Merhemin  sürüleceği yerde enfeksiyonunuz varsa. Bu sizin için geçerliyse, doktorunuz 
KSILIDIN  ile birlikte başka  bir ilacı kullanmanızı isteyebilir.  
• Kötü huylu tümörünüzün olmadığı KSILIDIN  tedavisinden önce belirlenmelidir.  
• Eğer makatınızda kanama ve tahriş olursa KSILIDIN tedavisine son veriniz.  
• Yüksek dozda makattan uygulama yapılırsa. Merkezi sinir sistemi yan etkileri gözlenir.  
• KSILIDIN , kırmızı kan hücrelerinde bulunan hemoglobinin yapısını oluşturan maddenin 
sentez bozukluğundan dolayı ortaya çıkan, ataklar halinde gelen ve birçok organ sist emini 
etkileyen hastalığı (porfiri) olan hastalarda sadece daha güvenli bir alternatif ise verilmelidir. Uygun önlemler savunmasız hastalar için alınmalıdır.  
Bu uyarılar geçmişteki herhangi bir dönemde dahi olsa sizin için geçerliy se lütfen doktorunuza 
danışınız.  
KSILIDIN’i n yiyecek ve içecek ile kullanılması  
KSILIDIN  deri ve mukozaya bölgesel olarak uygulandığından etkisinin yiyecek ve 
içeceklerden etkilenmesi beklenmez.  
Hamilelik  
İlacı kullanmadan önce doktorunuza veya eczacınıza danışınız.  
Doktorunuz tarafından gerekli görülmediği sürece gebelik döneminde KSILIDIN  
kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışı nız.  
KSILIDIN  anne sütüne geçebilir. Emzirme döneminde, doktorunuz önermedikçe KSILIDIN  
kullanmayınız.  
Araç ve makine kullanımı  
Araç ve makine kullanımı üzerine herhangi bir etkisi bildirilmemiştir.  3 KSILIDIN ’in içeriğinde bulunan bazı yardımcı maddeler  hakkında önemli bilgiler  
Bu tıbbi ürün propilen glikol ve benzalkonyum klorür ihtiva etmektedir, deride iritasyona neden 
olabilir.  
Diğer ilaçlar ile birlikte kullanımı  
• Tokainid, meksiletin, amiodaron veya sotalol gibi kalp ritim bozukluğunun tedavisi iç in 
kullanılan ilaçlar,  
• Beta blokörler (örn. simetidin, propranolol) gibi kan basıncını düşüren diğer ilaçlar,  
• Diğer lokal anestezikler.  
Eğer reçeteli yada reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen dokt orunuza veya eczacınıza bunlar hakkında bigi veriniz.  
 
3. KSILIDIN  nasıl kullanılır?  
Uygun kullanım ve doz/uygulama sıklığı için talimatlar:  
Gerektiğinde günde birkaç defa uygulanabilir.  
Bir seferde uyguladığınız KSILIDIN  dozu 5 gramı aşmamalıdır. Bu miktar 250 mg lidokaine 
karşılık gelir.  
Günlük 17- 20 g KSILIDIN  (850- 1000 mg lidokaine eşdeğer) dozunu aşmayınız.  
Çok geniş yüzeye, çok sık uygulama ile aşırı duyarlılık ortaya çıkabileceğinden bu şekilde 
kullanmanız önerilm ez.  
Uygulama yolu ve metodu  
Doktor tarafından başka bir şekilde önerilmediği takdirde; uygun bir miktar KSILIDIN ’i 
uygulama yapılacak bölgeye iyice yedirerek sürünüz.  
Değişik yaş grupları  
Çocuklarda kullanımı  
İlacı kullanacak kişinin çocuk olması durumunda, doktorunuz daha düşük bir doz önerebilir.  
Yaşlılarda kullanımı  
Yaşlılarda kullanımına ilişkin özel bir bilgi yoktur ancak etki göreceğiniz mümkün olan en 
düşük dozda kullanmayı tercih ediniz.  
Özel kullanım durumları  
Böbrek/Karaciğer yetmezliği  
Şiddetli karaciğer yetmezliğiniz var ise bu durumu doktorunuza bildiriniz. Böbrek yetmezliği 
durumunda ilacınızın dozunda bir değişiklik yapılması gerekmemektedir, ancak bu durumu da doktorunuza bildiriniz.  
Eğer KSILIDIN’i n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla KSILIDIN  kullandıysanız  
KSILIDIN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
KSILIDIN ’i kullan mayı unutursanız  
Unutulan dozları dengelemek için çift doz almayınız.  
KSILIDIN  ile tedavi sonlandırıldığında oluşabilecek etkiler  
KSILIDIN  tedavisini sonlandırmanız durumunda bir yan etki yaşamanız beklenmez ancak 
tedavinizi sonlandırmadan önce doktorunuza danışınız.  
 
 4 4. Olası yan etkiler nelerdir?  
Tüm ilaçlar gibi KSILIDIN ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa KSILIDIN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Yüz, dudaklar, dil veya boğa zda şişlik (yutkunma güçlüğüne neden olabilir)  
• El, ayak ve ayak bileğinizde aniden meydana gelen ciddi şişme  
• Zor nefes alma  
• Ciltte küçük kabarcıklar la birlikte görülebilen ciddi kaşıntı  
Bunların hepsi  çok ciddi  yan etkilerdir.  Eğer  bunlardan biri sizde  mevcut  ise, sizin  
KSILIDIN’e  karşı  ciddi  alerjiniz  var demektir.  Acil tıbbi müdahaleye  veya  hastaneye 
yatırılmanıza  gerek olabilir.  
KSILIDIN’i n yan etkileri diğer amid tipi lokal anesteziklerin yan etkilerine benzerdir. Bu yan 
etkiler genellikle doza bağımlıdır ve yüksek dozda uygulama veya ilacın gerekenden hızlı 
emilmesi durumunda kana geçen miktarının artmasına bağlı olarak görülebilir. Bunun yanında 
aşırı duyarlılık, idiosenkrazi (nedeni bilinmeyen duyarlılık reaksiyonları) ve tolerans azalmasına bağlı yan etkiler de oluşabilir. Ciddi yan etkiler genellikle tüm vücudu etkiler 
(sistemik). Bu yan etkiler arasında sinirlilik, baş dönmesi, görme bozuklukları, titreme, nöbet 
(konvülsiyon) sayılabilir.  
Advers etkiler sıklıklarına göre şu şekilde tanımlanmaktadır:  
Çok yaygın  : 10 hastanın en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
Yaygın :   
Ciltte tahriş, kızarıklık, kaşıntı veya döküntü  
Kazara gözle temasından sonra korneada tahriş gözlenmiştir.  
Yaygın olmayan :  
Uzun dönem bölgesel kullanım sonrası aşırı duyarlılık oluşabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuza veya eczacınıza bildiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. KSILIDIN’i n saklanması  
KSILIDIN ’i çocukların göremeyeceği ve erişemeyeceği yerler de ve ambalajında saklayınız.  
25°C’nin altındaki oda sıcaklığında saklayınız.  
 5 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra  KSILIDIN ’i kullanmayınız.  
Son kullanma tarihi geçmiş  veya kullanılmayan ilaçları çöpe  atmayınız! Çevre, Şehircilik  ve 
İklim Değişikliği Bakanlığınca  belirlenen toplama  sistemine veriniz.  
 
Ruhsat  Sahibi  : Osel İlaç San. Tic. A.Ş.  
Beykoz/İstanbul  
 
Üretim Yeri  : Osel İlaç San. Tic. A.Ş.  
Beykoz/İstanbul  
 
Bu kullanma talimatı                  tarihinde onaylanmıştır.  