1  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz.  KULLANMA TALİMATI  
 
UYARI: TENDİNİT VE TENDON YIRTILMASI (kasları kemiklere bağlayan 
dokularda iltihaplanma ve yırtılma), PERİFERAL NÖROPATİ (merkezden uzak sinirlerde herhangi bir nedenle görülen bozukluklar - duyu kaybı), SANTRAL SİNİR 
SİSTEMİ (merkezi sinir sistemi) ETKİLERİ VE MYASTENİA GRAVİS’İN (bir tür kas güçsüzlüğü hastalığı) ŞİDDETLENMESİNİ DE İÇEREN CİDDİ İSTENMEYEN 
ETKİLER  
• TAVANİC de dahil olmak üzere florokinolonlar aşağıdaki gibi sakatlığa yol açan ve 
geri dönüşümsüz istenmeyen etkilere neden olabilir:  
o Kasları kemiklere bağlayan doku iltihabı (tendinit; belirtileri eklemlerde şiddetli ağrı, 
şişme ve kızarıklık olabilir) ve kasları kemiklere bağlayan doku (tendon) yırtılması 
(belirtileri kaslarda şiddetli  ağrı, ani ve hızlı morarma,  kuvvetsizlik, hareket  ettirememe 
olabilir) 
o Merkezden uzak sinirlerde herhangi bir nedenle görülen bozukluklar - duyu kaybı 
(periferal nöropati; belirtileri sinirlerde ağrı, hassasiyet, ayak ve ellerde karıncalanma 
ile uyuşma, kaslarda halsizlik, ellerde titreme olabilir)  
o Merkezi sinir sistemi (santral sinir sistemi) etkileri (belirtileri hayal görme (halüsinasyon), endişe (anksiyete), ruhsal çöküntü (depresyon), intihar eğilimi, uykusuzluk, şiddetli baş ağrısı ve zihin karışıklığı (konfüzyon) olabilir)  
 
TAVANİC kullanımı sırasında bu istenmeyen etkilerden herhangi biri sizde gerçekleşirse 
TAVANİC kullanmayı derhal bırakınız ve doktor veya eczacınızla konuşunuz. 
• TAVANİC’in içerdiği etkin madde olan levofloksasin de dâhil olmak üzere 
florokinolon adı verilen antibiyotikler, myastenia gravisli (bir tür kas güçsüzlüğü 
hastalığı) hastalarda kas güçsüzlüğünü şiddetlendirebilir. Bilinen bir kas güçsüzlüğü hastalığınız varsa TAVANİC kullanmadan önce doktor veya eczacınızla konuşunuz. 
 
TAVANİC 500 mg/100 mL IV infüzyonluk çözelti 
Damar içine uygulanır.  
Steril  
 
• Etkin  madde:  Her bir flakon 500 mg levofloksasine  eşdeğer  512,48 mg levofloksasin 
hemihidrat içerir.  
• Yardımcı  maddeler:  Sodyum  klorür, sodyum  hidroksit, hidroklorik asit, enjeksiyonluk su 
 2   
 
Bu Kullanma Talimatında:  
1. TAVANİC nedir  ve ne için kullanılır?  
2. TAVANİC’i  kullanmadan önce  dikkat edilmesi  gerekenler  
3. TAVANİC nasıl  kullanılır?  
4. Olası  yan etkiler nelerdir?  
5. TAVANİC’in  saklanması  
Başlıkları yer almaktadır.  
 
1. TAVANİC  nedir  ve ne için kullanılır?  
 
TAVANİC, damar içine uygulanan saydam, yeşilimsi sarı renkte bir çözeltidir.  İlacınızın 
kutusu içinde  1 mL’sinde  5 mg levofloksasin içeren,  toplam  100 mL çözelti  içeren  bir adet cam 
şişe ve askısı bulunur.  
 
TAVANİC bakterilere karşı etkili bir antibiyotiktir. Florokinolonlar adı verilen antibiyotik 
grubuna dahildir. Bakterilerin büyümesini, çoğalmasını engeller ve bakterilerin yok olmasını sağlar.  
 
TAVANİC etkin maddesi olan levofloksasine karşı duyarlı olan bakterilerin neden olduğu enfeksiyonların tedavisinde kullanılır.  
Doktorunuz antibiyotik tedavisini ağızdan alamayacak durumda olduğunuz için damar içine uygulanacak bu TAVANİC formunu, sizde aşağıdaki durumlardan biri bulunduğu için reçete etmiş olabilir:  
o İdrar yolları ve böbrekte gelişen iltihap (piyelonefrit) ve komplikasyonlu böbrek ve idrar 
yolu enfeksiyonları,  
o Prostat iltihabı,  
o Havaya  karışmış  şarbon mikrobuna  maruz  kalma . 
TAVANİC aşağıdaki enfeksiyonların tedavisinde yalnızca, bu enfeksiyonların tedavisi için 
genel  olarak  önerilen diğer  antibakteriyel  ilaçların  kullanımının  uygun görülmediği  durumlarda 
kullanılmalıdır: 
• Zatürre enfeksiyonu (pnömoni) , 
• Komplikasyonlu deri ve yumuşak doku enfeksiyonları . 
2. TAVANİC’i  kullanmadan önce  dikkat  edilmesi  gerekenler 
TAVANİC’i aşağıdaki durumlarda KULLANMAYINIZ  
Eğer,  
• Levofloksasine veya bu ilaçtaki bileşenlerden herhangi birine karşı veya florokinolonlar 
grubu antibiyotiklerden (moksifloksasin, siprofloksasin, ofloksasin) bir başkasına karşı 
alerjiniz varsa,  • Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  3  Alerji belirtileri:  Kaşıntı,  yutkunma  veya  nefes alma  problemleri,  dudak, yüz, boğaz  veya  dilde 
şişme.  
• Sara (epilepsi)  hastalığınız  varsa,  
• Kinolon grubu antibiyotik  kullanıma  bağlı  tendon rahatsızlığı (tend init) yaşadıysanız 
(Tendon, kas ve iskeleti birleştiren bir bağdır.),  
• Hamileyseniz,  hamile  olma  durumunuz  varsa ya da düşünüyorsanız,  
• Bebek emziriyorsanız,  
• Çocuklarda  ve büyümesi  devam eden  ergenlerde,  
Yukarıdakilerden herhangi  biri sizin  için geçerliyse TAVANİC’i  kullanmayınız.  Emin  
değilseniz TAVANİC'i almadan önce doktorunuz, hemşireniz veya eczacınız ile görüşünüz. 
Gelişmekte olan kıkırdak dokusuna zarar verme riski nedeniyle çocuklarda, büyümesi devam eden ergenlerde, hamilelik sırasında ve emziren kadınlarda kullanılmamalıdır.  
TAVANİC’i  aşağıdaki  durumlarda  DİKKATLİ  KULLANINIZ  
 
Eğer,  
• Çok ağır bir akciğer enfeksiyonu veya ciddi bir hastane enfeksiyonu geçiriyorsanız, (başka 
bir antibiyotik kullanılması daha uygun olabilir) , 
• Merkezi  sinir sisteminizi  ilgilendiren  bir rahatsızlığınız  varsa  ve buna  bağlı  istemsiz  kasılma 
nöbetleri yaşadıysanız , 
• İnme  ya da diğer  beyin  yaralanmaları nedeniyle  beyin hasarınız varsa,  
• Uzun  süreli  antibiyotik  kullanımına  bağlı  kanlı, sulu ishalle seyreden  bağırsak  iltihabı olduğu 
durumlarda:  
TAVANİC tedavisi sırasında veya sonrasında şiddetli, inatçı ve/veya kanlı ishal görülürse, 
TAVANİC tedavisi  hemen  sonlandırılmalı ve gecikmeden  uygun destekleyici  ve/veya  spesifik 
tedaviye başlanılmalıdır. Derhal doktorunuza haber veriniz. Doktorunuzun sizin için uygun tedaviyi belirleyecektir.  
• Kas kirişlerinde (tendon) bir iltihaplanmayı ya da yırtılmayı düşündürecek ağrı, kızarıklık, 
hareket kısıtlılığı ortaya çıkarsa ve yaşlılarda ve kortikosteroid kullanan hastalarda tendon yırtılma riski artar.  Doktorunuz bu durumu yakından takip etmek isteyebilir.
 
• Böbrek yetmezliğiniz varsa:  
Doktorunuz  size özel doz ayarlaması yapacaktır.  
• TAVANİC kullanan hastalarda nadiren de olsa ışığa karşı duyarlılık geliştiği bildirilmiştir. 
TAVANİC kullanımı sırasında ve tedavi bittikten sonra 48 saat süreyle kuvvetli güneş ışığına çıkmayınız veya solaryum gibi yapay ultraviyole ışınlarına maruz kalmayınız.
 
• Süperenfeksiyon (herhangi bir enfeksiyon ile zayıf düşen bünyede ikinci bir enfeksiyonun 
başlaması):  
Diğer antibiyotiklerde olduğu gibi uzun süreli kullanım sonucu, dirençli olmayan organizmaların aşırı çoğalmasına sebep olabilir. Doktorunuz bunu önlemek amacı ile sizi yakından takip etmek isteyebilir. Eğer süperenfeksiyon oluşursa uygun tedavi yöntemlerini uygulayacaktır. 
• 60 yaş ve üstündeyseniz , 
• Organ nakli  olduysanız , 
• Kortikosteroid  adı verilen iltihap giderici ilaçlar  kullanıyorsanız , 
• Karaciğer problemi yaşadıysanız,  
• Kalp problemleriniz varsa,  
Eğer  aşağıdakilerden herhangi  biri sizin  için geçerliyse  bu ilacı kullanırken  dikkatli  olmalısınız: 
• Kalbinizi etkileyebilecek ilaçlar alıyorsanız (“Diğer ilaçlarla birlikte kullanımı” bölümüne 
bakınız),  4  • Sizde doğuştan “uzun QT sendromu” adlı bir kalp rahatsızlığı veya ailenizde bu hastalığın 
görüldüğü bireyler varsa (bu kalp elektrosunda (EKG) görülen bir bozukluktur),  
• Kanınızda  tuz dengesizliği  varsa  (özellikle  de kanınızdaki  potasyum  veya  magnezyum 
değerleri düşükse),  
• Kalp  ritminiz çok yavaşsa (bu durum  “bradikardi” olarak adlandırılır),  
• Kalp  yetmezliğiniz  varsa,  
• Daha  önce kalp krizi (miyokard enfarktüsü) geçirdiyseniz,  
• Kadınsanız  veya yaşlıysanız  veya EKG’de  değişikliklere  neden olan başka  ilaçlar 
kullanıyorsanız (“Diğer ilaçlarla birlikte kullanımı” bölümüne bakınız) , 
• Sizde  glukoz -6-fosfat dehidrogenaz  adı verilen  bir enzimin  doğuştan eksikliği  varsa,  
• Hipoglisemi  (kan şeker  düzeyinde  azalma)  ve hiperglisemi  (kan şekeri  düzeyinde  yükselme): 
Sizde şeker hastalığı (diyabet) mevcutsa ve bunun için insülin veya ağızdan alınan ilaçları 
kullanıyorsanız, kan şekeriniz düşebilir veya buna bağlı koma ortaya çıkabilir ya da kan şekeriniz yükselebilir (doktorunuz sizden kan şekerinizi düzenli olarak kontrol etmenizi isteyebilir) .
 
• Periferik nöropati (sinirlerde herhangi bir nedenle görülen bozukluklar - duyu kaybı) sizde 
mevcutsa,  
• Myastenia  Gravis’in  (bir tür kas güçsüzlüğü hastalığı)  şiddetlenmesi:  
Florokinolonlar kas -sinir iletimini engelleyen bir aktiviteye sahiptirler ve myastenia gravisli 
hastalarda kas güçsüzlüğünü şiddetlendirebilirler. Florokinolon kullanan myastenia gravisli hastalarda, solunum cihazı desteği gerektiren solunum yetmezliği ve ölümü kapsayan pazarlama sonrası ciddi yan etkiler florokinolonla ilişkilendirilmiştir. Öyküsünde myastenia gravis bulunan hastalar florokinolon kullanımından kaçınılmalıdır.  
• Aşırı duyarlılık  reaksiyonları:  
İlk dozu takiben nadiren öldürücü potansiyeli olan ciddi aşırı duyarlılık reaksiyonları (alerji sonucu yüz ve boğazda şişme) görülebilir. Tedaviyi kesmeli ve acil önlem alınması için doktorunuza başvurmalısınız.  
• Levofloksasin aldıktan sonra  ciddi  bir deri döküntüsü veya  deride  soyulma, kabarma  ve/veya 
ağız yaraları geliştirdiyseniz . 
 
Ciddi deri reaksiyonları  
Levofloksasin kullanımı  ile Stevens -Johnson sendromu, toksik  epidermal nekroliz  ve eozinofili 
ve sistemik semptomlarla seyreden ilaç reaksiyonu (DRESS) dahil olmak üzere ciddi deri reaksiyonları bildirilmiştir.  
• SJS/TEN başlangıçta kırmızımsı hedef benzeri lekeler veya genellikle gövdede merkezi kabarcıklar içeren dairesel yamalar şeklinde ortaya çıkabilir. Ayrıca ağızda ülser, boğaz, burun, cinsel organlar ve gözlerde ülserler (kırmızı ve şiş gözler) oluşabilir. Bu ciddi deri döküntülerinden önce sıklıkla ateş ve/veya grip benzeri semptomlar görülür. Döküntüler derinin  geniş  çapta soyulmasına ve yaşamı  tehdit  eden  komplikasyonlara  kadar  ilerleyebilir 
veya ölümcül olabilir.  
• DRESS  başlangıçta grip benzeri  semptomlar  ve yüzde  döküntü şeklinde  ortaya  çıkar,  daha 
sonra yüksek vücut ısısı, kan testlerinde karaciğer enzimlerinde artış ve bir tür beyaz kan hücresinde artış (eozinofili) ve lenf düğümlerinde büyüme ile birlikte yaygın bir döküntü ortaya çıkar.  
Ciddi bir döküntü veya bu cilt semptomlarından biri gelişirse, TAVANİC almayı bırakın ve 
derhal doktorunuza başvurun veya tıbbi yardım alın.  5  • Çok nadir olarak tek bir levofloksasin dozunu takiben intihar düşüncelerine kapılma ve 
tehlikeli  davranışlar  görülebilir.  Bu durumda  doktorunuz  tedavinizi sonlandırabilir ve sizin  için 
uygun tedavi yöntemini belirler.  
• Psikolojik rahatsızlığınız veya psikiyatrik hastalık öykünüz varsa TAVANİC’i dikkatli 
kullanınız.  
• Tedaviniz sırasında iştahsızlık, sarılık, koyu renkte idrar, kaşıntı veya karında hassasiyet 
meydana gelirse derhal doktorunuza başvurunuz. Doktorunuz tedaviyi sonlandırabilir ve sizin 
için uygun tedaviyi belirleyecektir.  
• Tendinit  (eklem çevresinde şişlik,  ağrı)  ve tendon  yırtılması,  periferal  nöropati  (vücudun 
uç kısımlarında ağrı, uyuşma, iğnelenme ve kas güçsüzlüğü) ve merkezi sinir sistemi etkileri dahil sakatlığa sebep olan ve potansiyel geri dönüşümsüz ciddi istenmeyen reaksiyonlar
 
• Nadiren eklemlerde ağrı ve şişlik ve tendonlarda iltihap veya yırtılma meydana gelebilir. 
Yaşlıysanız (60 yaş ve üzeri), size organ nakli yapıldıysa, böbrek problemleriniz varsa veya kortikosteroid adı verilen ilaçlarla tedavi alıyorsanız, sizin için bu risk daha yüksektir. Tendonlarda  iltihaplanma ve yırtılma,  tedavinin başlamasından sonraki 48 saat içinde  ve hatta 
tedavinin bitmesinden sonraki birkaç aya kadar bile gelişebilir. Bir tendon ağrısına veya 
iltihabına ilişkin ilk belirtide (örneğin ayak bileği, el bileği, dirsek, omuz veya dizde), TAVANİC almayı durdurunuz, doktorunuza başvurunuz ve ağrılı bölgeyi dinlendiriniz. Tendon yırtılması riskini arttırabileceğinden, gerekli olmayan hareketlerden kaçınınız.
 
• Nadir olarak, özellikle ayaklar ve bacaklar veya eller ve kollarda olmak üzere, ağrı, yanma, 
karıncalanma, uyuşma ve/veya zayıflık benzeri sinir hasarı (nöropati) belirtileri yaşayabilirsiniz.  Böyle  bir durum  oluşursa,  TAVANİC kullanmayı  bırakınız  ve potansiyel  geri 
dönüşsüz bir durumun gelişmesini önlemek için derhal doktorunuzu bilgilendiriniz.
 
• TAVANİC dahil florokinolon/kinolon grubu antibakteriyel ilaçlar, bazıları uzun süreli olan 
(aylarca  veya  yıllarca  devam  eden),  yaşamsal  faaliyetleri  kısıtlayıcı  ve potansiyel  geri dönüşsüz 
çok nadir fakat ciddi istenmeyen etkilerle ilişkilendirilmiştir. Bu istenmeyen etkiler şunları 
içerir; üst ve alt uzuvlara ait tendon, kas ve eklemlerde ağrı, yürüme güçlüğü, karıncalanma, gıdıklanma, uyuşma veya yanma gibi anormal duyular (parestezi), görme, tat ve koku alma ve 
duymada bozukluk gibi duyusal bozukluklar, depresyon, bellek zayıflığı, aşırı yorgunluk, ve ciddi uyku bozuklukları.
 
 
TAVANİC aldıktan  sonra  bu yan etkilerin  herhangi  birini  yaşarsanız,  tedaviye  devam  etmeden 
derhal doktorunuza başvurunuz. Doktorunuz, başka bir sınıfa ait bir antibiyotik kullanmanızı da değerlendirerek, tedaviye nasıl devam edeceğinize sizinle beraber karar verecektir.  
Bu reaksiyonlar,  TAVANİC başladıktan  sonra  saatler  ya da haftalar içinde  görülebilir. Her yaş 
grubundan veya önceden mevcut risk faktörleri olmayan hastalar, bu yan etkileri yaşamıştır.  
 
Herhangi bir ciddi yan etkinin ilk bulgularının veya berlirtilerinin ortaya çıkması durumunda TAVANİC derhal  kesilmelidir.  Ayrıca,  florokinolonlarla  bağlantılı olarak  bu ciddi  istenmeyen 
reaksiyonlardan herhangi birini yaşayan hastalarda TAVANİC dahil florokinolonların kullanımından kaçınılmalıdır.  
• Eğer  geniş  bir kan damarının  “genişlemesi”  veya  “şişmesi” (aort anevrizması  veya  geniş 
damar periferik anevrizması) teşhisi konulduysa , 
• Eğer  daha  önce  aort diseksiyonu atağı  geçirdiyseniz  (aort duvarında  yırtık),  
• Eğer  kalp kapakçığı  sızıntısı (kalp  kapakçığı  yetersizliği) teşhisi konulduysa , 6  • Eğer aile öykünüzde aort anevrizması ya da aort diseksiyonu veya doğuştan kalp kapakçığı 
hastalığı varsa  veya  diğer  risk faktörleri ile zemin  hazırlayan  durumlara  sahipseniz  (örn. Marfan 
sendromu  veya  Ehlers -Danlos  sendromu, Turner  sendromu, Sjögren sendromu [inflamatuar  bir 
otoimmün hastalık], gibi bağ dokusu hastalıkları veya Takayasu arteriti, dev hücreli arterit, 
Behçet hastalığı gibi vasküler hastalıklar, yüksek tansiyon veya bilinen ateroskleroz veya romatoid artrit [bir eklem hastalığı] veya endokardit [kalp enfeksiyonu]).  
 
İlacı alırken: 
-Karnınızda,  göğsünüzde  veya  sırtınızda  ani ve şiddetli  ağrı hissederseniz  (aort  anevrizması  ve 
diseksiyonunun belirtileri olabilir) derhal bir acil servise başvurunuz. Sistemik kortikosteroidlerle tedavi ediliyorsanız riskiniz artabilir.  
-Özellikle yatağınıza düz bir şekilde uzandığınızda hızlı bir nefes darlığı başlangıcı yaşamaya 
başlarsanız veya ayak bileklerinizde, ayaklarınızda veya karnınızda şişlik veya yeni bir kalp çarpıntısı (hızlı veya düzensiz kalp atışı hissi) fark ederseniz, derhal bir doktora haber vermelisiniz.  
-Mide bulantısı yaşıyorsanız, genel olarak kendinizi iyi hissetmiyorsanız, şiddetli rahatsızlık 
duyuyorsanız  veya  devam  eden  ağrınız  varsa veya  mide  bölgesinde  ağrınız  kötüleşiyorsa  veya 
kusuyorsanız, bu durum pankreas iltihabının (akut pankreatit) belirtisi olabileceğinden hemen bir doktora başvurunuz.  
Geçmişte  kinolon veya  florokinolon grubuna  ait bir ilaç kullanırken  herhangi  bir ciddi  yan etki 
yaşadıysanız, TAVANİCde dahil olmak üzere florokinolon/kinolon grubu anti -bakteriyel bir 
ilaç kullanmamalısınız.  Böyle bir durumda en kısa sürede doktorunuzu bilgilendiriniz. 
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
TAVANİC’in  yiyecek  ve içecek  ile kullanılması 
Uygulama  yöntemi  açısından, yiyecek ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza  veya eczacınıza  danışınız. 
 
Levofloksasinin hamile  kadınlarda  kullanımına ilişkin  yeterli veri mevcut  değildir.  
İnsanlara yönelik potansiyel risk bilinmemektedir. İnsanlarla ilgili verilerin yeterli olmaması ve florokinolonlarla yapılan deneysel çalışmalarda büyüyen organizmalarda ağırlık taşıyan kıkırdağa zarar verme riskinin gösterilmesi nedeniyle, TAVANİC hamilelik döneminde kullanılmamalıdır.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza  veya eczacınıza  danışınız. 
 
Levofloksasinin insan ya da hayvan sütü ile atıldığına ilişkin yetersiz/sınırlı bilgi mevcuttur. 
Levofloksasinin süt ile atılmasına yönelik fizikokimyasal ve eldeki farmakodinamik/ toksikolojik veriler nedeniyle emzirilen çocuk açısından bir risk olduğu göz ardı edilemez. Florokinolonlarla
 yapılan  deneysel  çalışmalarda  büyüyen  organizmalarda  ağırlık  taşıyan  7  kıkırdağa zarar verme riskinin gösterilmesi nedeniyle, TAVANİC emzirme döneminde 
kullanılmamalıdır.  
 
Araç  ve makine kullanımı 
TAVANİC kullanımı, hastanın konsantre olma ve tepki verme yeteneğini bozabilecek 
sersemlik/baş dönmesi, görme bozuklukları, uyuklama gibi bazı istenmeyen yan etkilere yol açabilir. Araç ve makine kullanımı gibi özel dikkat isteyen durumlarda, bu yeteneklerdeki azalma bir risk teşkil edebilir.  
TAVANİC kullanırken  bu gibi yan etkiler  yaşarsanız,  araç ve makine kullanmayınız.  
 
TAVANİC’in  içeriğinde bulunan bazı yardımcı  maddeler  hakkında  önemli bilgiler  
Bu tıbbi ürün şişe başına  (her 100 mL dozunda)  363 mg’a  kadar  sodyum  ihtiva  eder.  Bu durum, 
kontrollü sodyum diyetinde olan hastalar için göz önünde bulundurulmalıdır.  
 
Diğer  ilaçlar  ile birlikte  kullanımı  
Başka bir ilaç kullanıyorsanız, yakın zamanda aldıysanız veya alma ihtimaliniz varsa doktorunuza veya eczacınıza söyleyiniz. Bunun nedeni TAVANİC'in diğer bazı ilaçların çalışma şeklini etkileyebilmesidir. Ayrıca bazı ilaçlar TAVANİC 'in çalışma şeklini etkileyebilir.  
 
Özellikle aşağıdaki ilaçlardan herhangi birini kullanıyorsanız doktorunuza söyleyiniz. Bunun nedeni, TAVANİC ile birlikte alındığında yan etkilerin ortaya çıkma olasılığını arttırabilmesidir: 
• Bronşları  genişleterek  nefes  almayı kolaylaştıran  bir ilaç olan teofilin  (TAVANİC ile birlikte 
kullanıldığında, nöbet geçirmeye yatkınlığınız artar) , 
• Fenbufen, ketoprofen, ibuprofen, aspirin ve indometazin gibi benzeri steroid olmayan 
antiinflamatuvar ilaçlar (TAVANİC ile birlikte kullanıldığında, nöbet geçirmeye yatkınlığınız 
artar),  
• Gut hastalığında kullanılan probenesid veya mide ülserinde kullanılan simetidin 
(TAVANİC’in vücuttan atılımını azaltır),  
• Bağışıklık sistemini baskılayan bir ilaç olan siklosporin, organ nakillerinden sonra 
kullanılır.Siklosporine ait yan etkilerin görülme olasılığını arttırabilir.  
• Kanın pıhtılaşmasını önlemek için kullanılan K vitamini antagonistleri (örneğin; varfarin). 
Etkisi artabilir, kanama riski oluşabilir. Doktorunuz sizden kan pıhtılaşma testleri isteyebilir.  
• Kalpte  QT aralığını uzattığı bilinen ilaçlar  (kalpte  ciddi  ritim  bozukluğuna  yol açabilir),  
o Anormal  kalp ritmi  için kullanılan  ilaçlar  (örn. kinidin,  hidrokinidin, disopramid, sotalol, 
dofetilid, ibutilid ve amiodaron gibi anti -aritmetikler) , 
o Bazı depresyon ilaçları (örn.  amitriptilin  ve imipramin  gibi trisiklik  antidepresanlar) , 
o Bakteriyel  enfeksiyonlar  için kullanılan  ilaçlar (örn.  eritromisin,  azitromisin  ve klaritromisin 
gibi “makrolid” antibiyotikler ), 
o Antipsikotikler (bazı  ruh hastalıklarının  tedavisinde  kullanılır) . 
- Kortikosteroid  (astım  ve inflamasyon  tedavisinde  kullanılır,  tendonlarınızda  iltihaplanma 
ve/veya yırtılma olma olasılığı daha yüksek olabilir ). 
- Simetidin, ülser ve mide yanması için kullanılır. Böbrek probleminiz varsa doktorunuz daha 
düşük bir doz kullanmak isteyebilir.  8  Opiyatlar için idrar testleri: 
TAVANİC kullanan kişilerde idrar testleri “opiy at” adı verilen güçlü ağrı kesiciler için “hatalı 
pozitif” sonuçlar verebilir. Doktorunuz idrar testi önerdiyse doktorunuza TAVANİC 
kullandığınızı söyleyiniz. 
 
Tüberküloz  testleri: 
Bu ilaç, tüberküloza neden olan bakterileri araştıran bazı laboratuvar testleri için “yanlış negatif” sonuçlara neden olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. TAVANİC  nasıl  kullanılır?  
Uygun  kullanım  ve doz/uygulama sıklığı için talimatlar:  
TAVANİC size uzman bir sağlık personeli tarafından yavaş olarak, en az 60 dakika sürecek şekilde, damar yoluyla verilecektir.  
TAVANİC erişkinlerde  kullanılır.  
Dozaj  enfeksiyonun tipine  ve şiddetine  ve ayrıca enfeksiyon etkeni  olan bakterinin duyarlılığına 
bağlıdır.  
 
Doktorunuz  sizin  durumunuza  bağlı  olarak,  başlangıçtaki  damar  içine  uygulamadan birkaç  gün 
sonra ağızdan uygulamaya (TAVANİC 500 mg film kaplı tablet) geçebilir. 
 
TAVANİC’in  aşağıda belirtilen  dozlarda  uygulanması  önerilir: 
 
Kullanım  yeri Günlük  dozaj  
(enfeksiyonun  şiddetine göre) Tedavi süresi  
Toplumdan  edinilmiş 
zatürre  Günde  tek doz veya  2 kez 500 
mg 7-14 gün 
İdrar yolları ve böbrekte 
gelişen  iltihap 
(piyelonefrit)  
Günde tek doz 500 mg   
7-10 gün  
Komplikasyonlu böbrek 
ve idrar yolu 
enfeksiyonları  Günde tek doz 500 mg 7-14 gün 
Deri ve yumuşak  doku 
enfeksiyonları  Günde  tek doz veya  2 kez 500 
mg 7-14 gün 
Prostat iltihabı  Günde tek doz 500 mg 28 gün 
Havaya  karışmış  şarbon 
mikrobuna maruz kalma  Günde tek doz 500 mg 8 hafta  9  Tedavinin süresi hastalığınızın seyrine bağlıdır (yukarıdaki tabloya bakınız). Genel olarak 
bütün antibiyotik tedavilerinde olduğu gibi, TAVANİC kullanımı hastanın ateşi düştükten ve enfeksiyon sona erdiğine dair kanıt sağlandıktan sonra en az 48- 72 saat daha sürdürülmelidir.  
 
Uygulama yolu ve metodu:  
TAVANİC uzman bir sağlık personeli tarafından damar içine yavaş infüzyonla uygulanır. İnfüzyon süresi, 500 mg TAVANİC çözeltisi için 60 dakika olmalıdır.  
Kullanmadan önce çözeltinin gözle incelenmesi gerekir. Yalnızca partikül içermeyen, berrak 
çözeltiler kullanılmalıdır.  
 
Kauçuk tıpası  delindikten  sonra  kontaminasyondan korunmak için infüzyon çözeltisinin  derhal 
kullanılması gerekir.  
 
Kalp atış hızınız ve kan basıncınız yakından izlenmelidir. Bunun nedeni, kalbin olağan dışı bir 
şekilde hızlı atması  ve kan basıncının geçici  olarak  düşmesi,  benzer  bir antibiyotiğin  infüzyonu 
sırasında görülen olası yan etkilerdir. Size infüzyon verilirken kan basıncınız belirgin şekilde düşerse, infüzyon hemen durdurulacaktır.  
Güneş  ışığından korunma  
Bu ilacı kullanırken veya  kullanmayı  bıraktıktan  sonraki  2 gün boyunca  doğrudan güneş  ışığına 
maruz kalmayınız. Deriniz güneşe karşı daha duyarlı hale gelerek yanma, karıncalanma ya da şiddetli  su toplamasına  yol açabilir.  Bu nedenle  yüksek koruma  faktörlü  güneş  kremi kullanınız. 
Güneşe çıkarken şapka ile kol ve bacaklarınızı açık bırakmayacak giysiler giyiniz. 
Güneşlenmekten kaçınınız.  
 
Değişik  yaş grupları:  
Çocuklarda  kullanımı: 
TAVANİC çocuklarda  ve büyümesi  devam eden  ergenlerde kullanılmaz.  
 
Yaşlılarda  kullanımı: 
Yaşlılarda böbrek fonksiyonlarında  bozukluk yoksa  TAVANİC’in  dozunda  ayarlama  yapılması 
gerekmez.  
 
Özel  kullanım durumları:  
Böbrek  yetmezliği: 
Böbrek fonksiyonlarınızda bozukluk varsa, doktorunuz TAVANİC dozunu azaltacak ve sizi  
daha yakından izleyecektir.  
 
Karaciğer yetmezliği:  
Karaciğer fonksiyon bozukluğunda, TAVANİC dozunda ayarlama yapılması gerekmez. Doktorunuz  TAVANİC  ile tedavinizin  ne kadar  süreceğini  size bildirecektir.  Doktorunuza 
danışmadan tedavinizi kesmeyiniz.  
 
Eğer  TAVANİC’in  etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 10  Kullanmanız  gerekenden  daha  fazla  TAVANİC kullandıysanız:  
TAVANİC’den  kullanmanız  gerekenden  fazlasını kullanmışsanız  bir doktor  veya eczacı  ile 
konuşunuz.  
 
TAVANİC uzman  bir sağlık  personeli  tarafından, doktorunuzun uygun gördüğü sıklıkta  
uygulanacaktır. 
Çok fazla TAVANİC almak  aşağıdaki  etkilerin  ortaya  çıkmasına  neden olabilir: 
-Kasılma nöbetleri (nöbetler),  
-Kafa  karışıklığı,  
-Baş dönmesi , 
-Daha  az bilinçli  olma , 
-Düzensiz kalp atışlarına ve hasta hissetmeye (mide bulantısı) kadar gidebilen titreme ve ka lp 
problemleri.  
 
TAVANİC  kullanmayı  unutursanız:  
Doktorunuz atlanan dozun ne zaman uygulanacağına karar verecektir. Takip eden dozun yeni 
uygulama zamanı için doktorunuzun talimatlarına uyunuz. 
 
Unutulan dozları  dengelemek için çift doz almayınız.  
 
TAVANİC ile tedavi  sonlandırıldığındaki  oluşabilecek  etkiler:  
Doktorunuza  danışmadan  TAVANİC tedavinizi  sonlandırmayınız, hastalığınızın  belirtileri 
yeniden ortaya çıkabilir ve bakterilere karşı direnç gelişebilir.  
 
İnfüzyon çözeltisi  ile birkaç  günlük tedaviden sonra  doktorunuz, tedavi  sürecinizi  tamamlamak 
için sizi bu ilacın tablet formuna geçirmeye karar verebilir.  
 
4. Olası yan etkiler nelerdir?  
 
Tüm  ilaçlar  gibi TAVANİC’in  içeriğinde  bulunan maddelere  duyarlı  olan kişilerde  yan etkiler 
olabilir. Bu etkiler normalde hafif veya orta şiddettedir ve genellikle kısa bir süre sonra kaybolur.  
 
Yan etkiler  aşağıdaki  kategorilerde  gösterildiği şekilde  sıralanmıştır. 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az, fakat 100 hastanın birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki  verilerden  hareketle tahmin  edilemiyor.  
 
Aşağıdakilerden  biri olursa,  TAVANİC  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Seyrek :  
• Deride  yaygın kaşıntı  ve döküntülerle  beraber,  dudakta, yüzde, boğazda  ve dilde  şişme,  yutma 
veya nefes alma güçlüğü (örn. aşırı duyarlılık, anjiyoödem) , 11  Bilinmiyor:  
• Stevens -Johnson sendromu, eritema multiforme (ciltte ve göz çevresinde kan oturması, 
şişlik ve kızarıklıkla seyreden iltihap), toksik epidermal nekroliz (deride içi sıvı dolu 
kabarcıklarla seyreden ciddi bir hastalık) , 
• Deri üzerinde oluşan döküntü, kaşıntı ya da kurdeşen, yüz, dudak, dil ya da vücudun diğer 
bölgelerinin şişmesi, nefes darlığı, hırıltılı soluk alma ya da soluk almada zorlanma gibi belirtilerle kendini gösteren aşırı duyarlılık sonucu gelişen ağır dolaşım bozukluğu (örn. anafilaktik şok, anafilaktoid şok).  
Bunların  hepsi çok ciddi  yan etkilerdir.  
Eğer  bunlardan sizde mevcut  ise, sizin  TAVANİC'e  karşı  ciddi  alerjiniz  var demektir.  Acil tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
Seyrek:  
• Şiddetli,  inatçı,  kanlı  ishal  ile birlikte  kramp  tarzında  şiddetli  karın  ağrısı  ve yüksek ateş. 
Bunlar ciddi bağırsak problemi belirtileri olabilir . 
• Tendonlarınızda  (kas kirişleri)  veya  bağlarınızda  yırtılmaya  yol açabilecek  ağrı ve 
iltihaplanma (örn. A şil tendonu) , 
• Myastenia gravis  (bir tür kas güçsüzlüğü hastalığı)  şiddetlenmesi , 
• Kaslarda istemsiz kasılma nöbetleri  (konvülsiyonlar) , 
• Gerçekte  var olmayan şeyleri  görme,  duyma  (halüsinasyon, paranoya) , 
• Depresif hissetme, zihinsel problemler, huzursuzluk hissi (ajitasyon), anormal rüyalar ve 
kabuslar , 
• Yaygın döküntü, yüksek vücut ısısı, karaciğer enzimlerinde yükselmeler, kan anormallikleri 
(eozinofili),  lenf düğümlerinde  büyüme  ve diğer  vücut  organlarının  tutulumu  (DRESS  veya  ilaç 
aşırı duyarlılık sendromu  olarak  da bilinen  eozinofili ve sistemik  semptomlarla  ilaç reaksiyonu, 
Bölüm 2’ye bakınız ), 
• Bozulmuş  su atılımı ve  düşük sodyum seviyeleri  ile ilişkili sendrom (UADHS) , 
• Kan şekeri seviyenizin düşmesi (hipoglisemi) veya kan şekeri seviyenizin düşerek komaya 
girmeniz (hipoglisemik koma). Bu, şeker hastalığı olan kişiler için önemlidir.  
Çok Seyrek:  
• Ateş,  karıncalanma, ağrı  ya da  uyuşukluk. Bunlar  nöropatinin belirtileri olabilir.  
 
Bilinmiyor:  
• İştah kaybı, gözün beyaz kısmının ve derinin sarı renk alması, idrar renginin koyulaşması, 
kaşıntı, karın bölgesinde hassasiyet. Bunlar bazen ölümcül olabilen karaciğer problemlerinin belirtileri olabilir.  
• İntihar düşünceleri veya eylemleri riskiyle birlikte fikir ve düşüncelerinizde değişiklik 
(psikotik reaksiyonlar) , 
• Bulantı, genel olarak kendini iyi hissetmeme, mide bölgesinde rahatsızlık veya ağrı veya 
kusma. Bunlar iltihaplı pankreasın (akut pankreatit) belirtileri olabilir (bkz. Bölüm 2).  
• Çok nadir  görülen uzun süreli  veya  kalıcı advers  ilaç reaksiyonu vakaları:  
- Kalp  ritminde  değişiklikler  (kalbin  elektriksel  aktivitesinin  kaydedildiği  elektrokardiyografide 
görülebilen “QT aralığı uzaması”),  12  - Normal olmayan çok hızlı kalp  ritmi (ventriküler taşikardi), hayatı tehdit edici düzensiz kalp 
ritmi (ventriküler aritmi) , 
-Kalp  durmasıyla  sonuçlanabilen Torsade  de Pointes  (yaşamı  tehdit  edebilen  düzensiz  kalp 
ritmi),  
- Kemikleri bir arada tutan  bağ dokusunda  kopma (örn. ligament rüptürü) , 
- Kaslarda kopma,  
- Tendonda  kopma  (örn.A şil tendonu) , 
- Eklem  iltihabı,  
- İskelet  kası yıkımı  (örn. rabdomiyoliz) , 
- Görme  bozukluğu ya da gözlerde  herhangi  bir etki ortaya  çıktığında  hemen  göz hastalıkları 
uzmanı tarafından muayene yapılmalıdır.  
Kinolon ve florokinolon grubu antibiyotiklerin  kullanımı ile ilişkili olarak,  uzun süreli  (aylarca 
veya yıllarca devam eden) ve kalıcı istenmeyen etkiler bildirilmiştir. Bu istenmeyen etkiler 
şunları  içerebilir: tendon  iltihaplanması,  tendon yırtılması,  eklem  ağrısı,  el ve kol veya  ayak  ve 
bacaklarda ağrı, yürüme güçlüğü, karıncalanma, gıdıklanma, uyuşma, yanma veya ağrı gibi anormal  duyular  (nöropati),  depresyon, yorgunluk, uyku bozuklukları, bellek  zayıflığı,  duyma, 
görme, tat alma ve koku almada bozukluk. 
 
Florokinolon alan hastalarda aort duvarında genişleme ve zayıflama veya aort duvarında 
yırtılma (anevrizmalar ve diseksiyonlar), rüptür ve ölümcül olabilen ve kalp kapakçıklarında 
sızıntı vakaları bildirilmiştir (bkz. Bölüm 2).  
 
Bunların  hepsi ciddi  yan etkilerdir.  Acil tıbbi müdahale gerekebilir.  
 
Aşağıdakilerden herhangi  birini  fark ederseniz,  doktorunuza  söyleyiniz:  
Yaygın:  
• Bulantı,  kusma, ishal , 
• Bazı karaciğer  enzimlerinin  kandaki  seviyesinde yükselme , 
• Çözeltinin  damar  içine  uygulandığı  bölgede  kızarıklık,  ağrı, hassasiyet , 
• Kan damarı  iltihabı (flebit),  
• Baş ağrısı,  sersemlik , 
• Uykusuzluk.  
Yaygın olmayan:  
• Mantar  enfeksiyonları  (kandida  adı verilen  mantar enfeksiyonu dahil),  diğer  mikroplarda 
direnç gelişmesi , 
• Tat duyusunda  bozukluk, iştahsızlık  (anoreksi) , 
• Kaşıntı  ve deride  döküntü, kurdeşen (ürtiker),  aşırı terleme , 
• Karın  ağrısı, hazımsızlık,  karında gaz, kabızlık , 
• Vücudun denge  sisteminde yaşanan  sorun nedeniyle  ortaya  çıkan  baş dönmesi  (vertigo),  
• Kaygı, zihin  karışıklığı,  sinirlilik , 
• Uykululuk, titreme,  
• Nefes darlığı (dispne) , 
• Eklem ya  da kas ağrıları,  
• Kan testleri,  karaciğer  ya da böbrek problemleri  nedeniyle  beklenmedik sonuçlar  gösterebilir 
(bilirübin, kreatinin artışı). 
• Beyaz kan hücresi  sayısında  düşme (lökopeni) , 13  • Bazı beyaz  kan hücrelerinin sayısında artış (eozinofili),  
• Halsizlik,  güçten  düşme  (asteni) . 
Seyrek:  
• Kan şekerinin  düşmesi.  Bu durum  diyabet hastaları  için önemlidir ve komaya  neden olabilir.  
• Anormal  rüyalar, kabuslar , 
• Uyuşma  ve karıncalanma hissi (parestezi) , 
• Bulanık görüş  dahil  görme bozuklukları , 
• Kulak çınlaması , 
• Kas güçsüzlüğü. Bu myastenia gravis (sinir sistemiyle ilgili nadir bir hastalık) hastaları için 
önemli bir durumdur.  
• Düşük kan basıncı (hipotansiyon) , 
• Kalbin hızlı  atması,  çarpıntı , 
• Kan trombosit sayısının düşmesinden (trombositopeni) dolayı kolayca kanama ve morarma 
olabilir.  
• Beyaz kan hücre  sayısında düşüş  (nötropeni) , 
• Ateş, 
• Böbrek çalışma şeklinde değişiklik ve interstisyel nefrit olarak adlandırılan alerjik böbrek 
reaksiyonlarından kaynaklanan böbrek yetmezliği , 
• Levofloksasin uygulamasından birkaç saat sonra gelişen ve postinflamatuvar rezidüel 
hiperpigmentasyon ile iyileşen, keskin sınırlı, eritemli, kabarcıklı / kabarcıksız yamalar; 
genellikle levofloksasine daha sonra maruz kalındığında cildin veya mukoza zarının aynı bölgesinde tekrarlar . 
• Hafıza bozukluğu . 
Bilinmiyor:  
• Kan şekerinin  düşmesine  bağlı  koma , 
• Kan şekerinin  yükselmesi (hiperglisemi),  
• Tat duyusu kaybı , 
• Koku duyusu kaybı dahil koku alma  bozuklukları , 
• Baygınlık (senkop), benign intrakranial  hipertansiyon (iyi  huylu kafa için  basınç artışı),  
• İşitme  yeteneğinde  bozulma,işitme  kaybı , 
• Geçici  görme kaybı, göz iltihabı,  
• Cildin  güneşe  ve ultraviyole  ışığa  hassasiyetinin  artması  (ışığa  duyarlılık) , 
• Bütün kan hücrelerinde azalma (pansitopeni), beyaz kan hücreleri sayısında azalma 
(agranülositoz) veya kırmızı kan hücresi sayısında düşüş (hemolitik anemi). Kırmızı kan hücrelerinin  hasarı  ve her türlü  kan hücresi  sayısındaki  düşüşten dolayı  cilt soluk ve sarı olabilir. 
Ateş, boğaz ağrısı ve genel bir hastalık hissi ortaya çıkabilir.  
• Anormal hızlı kalp ritmi, kalp durması dahil hayatı tehdit eden düzensiz kalp ritmi, kalp 
ritminin değişmesi ('QT aralığının uzaması' olarak adlandırılan, EKG'de görülen, kalbin elektriksel aktivitesi),  
• Ağız  içinde  inflamasyon  (stomatit),  
• Hareket  ve yürüme  problemleri (diskinezi,  ekstrapiramidal bozukluk) , 
• Nefes alma  güçlüğü ve hırıltı (bronkospazm) , 
• Alerjik  kaynaklı zatürre , 
• Alerjik  reaksiyondan kaynaklanan kan damarlarında  iltihaplanma , 
• Pankreas iltihabı  (pankreatit),  14  • Karaciğer  iltihaplanması (hepatit),  
• Ağrı (sırt, göğüs, kol ve  bacaklar) , 
• Porfiri hastalarında  ataklar  (nadir görülen metabolik  bir hastalık) , 
• Kas yırtılması ve kas yıkımı (rabdomiyoliz),  
• Eklem  kızarıklığı ve şişmesi  (artrit).  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç  Yan Etki Bildirimi”  ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. TAVANİC’in  saklanması  
 
TAVANİC’i  çocukların göremeyeceği,  erişemeyeceği  yerlerde ve ambalajında saklayınız.  
30°C  altındaki oda sıcaklığında  ve ambalajında  saklayınız.  Işıktan  koruyunuz. 
İnfüzyon sırasında ışıktan korunmaya gerek yoktur. İnfüzyon şişesi açıldıktan sonra (lastik tıpa delinmiş), herhangi bir bakteriyel kontaminasyonu önlemek için çözelti hemen (3 saat içinde) kullanılmalıdır.  
Eğer çözeltinin berrak olmadığını, yeşilimsi sarı renkte olduğunu ve/veya içinde partiküller  
olduğunu fark ederseniz bu ilacı kullanmayınız.  
Ambalajından  çıkarıldıktan  sonra  oda ışığında  dayanma  süresi  3 gündür.  
 
Son kullanma  tarihiyle  uyumlu olarak kullanınız.  
 
Ambalajdaki son kullanma tarihinden sonra TAVANİC’i kullanmayınız. Son kullanma tarihi kutu üstünde belirtilen ayın son günüdür. 
Eğer  üründe  ve/veya  ambalajında  bozukluklar fark ederseniz TAVANİC’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Sanofi  Sağlık  Ürünleri Ltd. Şti. 
Şişli- İstanbul  
 
Üretim  yeri: 
Sanofi -Aventis  Deutschland  GmbH 
Frankfurt (Main) - Almanya  
 
Bu kullanma talimatı ../../....  tarihinde onaylanmıştır. 