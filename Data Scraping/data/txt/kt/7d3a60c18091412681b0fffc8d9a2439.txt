1 / 8  KULLANMA TALİMATI  
 
RATEBİR 250 mg tablet  
Ağızdan alınır.  
 
• Etkin madde: Her bir tablet 250 mg abirateron asetat  içerir.  
• Yardımcı maddeler: Laktoz monohidrat  (inek sütü kaynaklı) , mikrokristalin selüloz, 
kroskarmelloz sodyum, povidon  K-30, sodyum lauril sülfat, koloidal silikon  dioksit, magnezyum 
stearat . 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna  bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, ç ünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmi ştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 Bu Kullanma Talimatında:  
1. RATEBİR  nedir ve ne için  kullanılır?  
2. RATEBİR ’i kullanmadan önce dikkat edilmesi  gerekenler  
3. RATEBİR  nasıl  kullanılır?  
4. Olası yan etkiler  nelerdir?  
5. RATEBİR ’in saklanması  
 
Başlıkla rı yer almaktadır.  
 
1. RATEBİR  nedir ve ne için  kullanılır?  
- RATEBİR , etkin madde olarak abirateron asetat içermektedir. RATEBİR  vücudunuzun 
testosteron (androjen grubundan bir steroid hormonu olup, erkek cinsiyet hormonu olarak bilinir)  
üretmesini engeller ve bu şekilde prostat kanserinin büyümesini yavaşlatabilir. RATEBİR , yetişkin 
erkeklerde vücudun diğer yerlerine yayılmış prostat kanserini tedavi etmek için kullanılır.  
- Prostat kanserinin hormon tedavisine yanıt verdiği erken döneminde  RATEBİR  erkek cinsiyet 
hormonunu (testosteron) azaltan (androjen baskılama tedavisi) bir tedavi ile birlikte verilmelidir.  
- RATEBİR , yetişkin erkeklerde vücudun diğer yerlerine yayılmış prostat kanserini tedavi etmek 
üzere erbezleri alınmış veya erkek cin siyet hormonu baskılanmış olan ve daha önce kemoterapi 
almamış hastalar  ve daha önce kemoterapi almış ve hastalığı tekrarlamış hastaların tedavisinde 
kullanılır.  2 / 8  RATEBİR ’i alırken doktorunuz size  prednizon veya  prednizolon  adı verilen başka bir ilacı da 
birlikte reçeteleyecektir. Bu şekilde tansiyonunuzun yükselmesi, vücudunuzdaki su miktarının 
artması (sıvı tutulumu ) ya da vücudunuzdaki potasyum adı verilen maddenin seviyesinin düşme riski  
azaltılacaktır.  
 
- RATEBİR  tabletler oval, beyaz -gri beyaz renkli, tek taraf baskılı (Baskı: AA250) tablet 
şeklindedir.  
- RATEBİR  60 ve 120 tabletten oluşan blister ambalajlarda sunulmuştur.  
 
2. RATEBİR  kullanmadan önce dikkat edilmesi gerekenler  
RATEBİR ’i aşağıdaki durumlarda KULLANM AYINIZ  
Eğer,  
- Abirateron asetata ya da RATEBİR ’in içerdiği yardımcı maddelere alerjiniz (aşırı 
duyarlılığınız) varsa  
- Kadınsanız ve özellikle hamile iseniz. RATEBİR  sadece erkek hastalarda kullanılır.  
- Şiddetli karaciğer yetmezliğiniz varsa.  
- Prostat kanseri tedavisinde kullanılan Ra -223 molekülü ile kombinasyon halinde.  
 
Yukarıda belirtilen durumlardan herhangi biri sizin için geçerliyse bu ilacı kullanmayınız. Emin 
olmadığınız her durumda bu ilacı almadan önce doktorunuz veya eczacınızla konuşunuz.  
 
RATEBİR ’i aşağıdaki durumlarda DİKKATLİ KULLANINIZ  
Eğer sizde aşağıdaki durumlardan biri varsa doktorunuz veya eczacınıza söyleyiniz:  
- Karaciğerinizle ilgili bir hastalığınız varsa  
- Tansiyonunuz yüksekse veya kalp yetmezliğiniz varsa veya kanınızda potasyum adı veri len 
elementin miktarları düşükse (düşük potasyum kalp ritim problemleri riskini artırabilir)  
- Kalp ya da kan damarlarınızla ilgili başka bir hastalığınız varsa  
- Düzensiz ya da hızlı kalp atışınız varsa  
- Nefes darlığınız varsa  
- Hızla kilo aldıysanız  
- Ayaklar, bi lekler ya da bacaklarda şişkinliğiniz varsa  
- Geçmişte prostat kanseri için ketokonazol olarak bilinen bir ilaç aldıysanız  
- Bu ilacı prednizon veya prednizolon ile birlikte alma hakkında bilgi alma ihtiyacınız varsa  
- Kemikleriniz üzerindeki olası etkileri hakkında bilgi alma ihtiyacınız varsa  
- Kan şekerin iz yüksek ise  
- Kan şekeriniz düşük ise  
 
Kalp ritmi problemleri (aritmi) dahil,  herhangi  kalp veya kan damarı probleminiz varsa ya da bu  
problemler  için ilaç  kullanıyorsanız , doktorunuza danışınız . 
 
Derinizde ya da gözlerinizde sararma, idrarınızın renginde koyulaşma ya da ciddi bulantı veya 
kusma varsa , bunlar karaciğer probleminin göstergesi ve belirtileri olabileceği için hemen 
doktorunuza danışınız. Nadiren ölümle sonuçlanabilen, karaciğerin görev lerini yapamaması (akut 
karaciğer yetmezliği de denir) durumu görülebilir . 
 3 / 8  Kırmızı kan hücresi sayısında azalma, cinsel istek te azalma , kaslarda güçsüzlük ve/veya kas ağrısı 
meydana gelebilir.  
 
RATEBİR , kemik kırılması veya ölüm riskindeki olası bir artış  nedeniyle Ra -223 (nükleer tıpta 
kullanılan radyoaktif radyum tedavisi) ile birlikte verilmemelidir.  
 
RATEBİR  ve prednizon/ prednizolon ile tedavi sonrası Ra -223’ü kullanmayı planlıyorsanız, Ra -223 
ile tedaviye başlamadan önce en az 5 gün beklenmesi zorunlu dur. 
 
Kan değerlerinizin izlenmesi  
RATEBİR  karaciğerinizi etkileyebilir ve siz herhangi bir belirti görmeyebilirsiniz. Bu nedenle 
doktorunuz RATEBİR  kullanırken size belirli zamanlarda kan testi yaparak RATEBİR ’in 
karaciğeriniz üzerinde herhangi bir etkisi  olup olmadığını kontrol etmek isteyebilir.   
 
Çocuklar ve ergenler  
Bu ilaç çocuklarda veya ergenlerde kullanılmaz. RATEBİR ’in yanlışlıkla bir çocuk veya ergen 
tarafından yutulması durumunda, derhal hastaneye başvurun ve acil servisteki doktora göstermek 
için Kullanma Talimatını da yanınızda götürün.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza ya 
da eczacınıza danışınız.  
 
RATEBİR ’in yiyecek ve içecek ile kullanılması  
- RATEBİR  yemeklerle birlikte alınmamalıdır (bkz. Bölüm 3 “ RATEBİR  nasıl kullanılır”)  
- RATEBİR  yemeklerden en az 1 saat önce ya da yemekten en az iki saat sonra alınmalıdır . 
RATEBİR ’i yiyeceklerle birlikte almanız sizde istenmeyen etkilere yol  açabilir.  
 
Hamilelik  
İlacı kullanmadan önce  doktorunuza veya eczacınıza danışınız.  
 
RATEBİR  kadınlarda kullanılan bir ilaç değildir.  
- Bu ilaç gebe olan kadınlar tarafından alınırsa, doğmamış bebeklerine zarar verebilir.  
- Gebeyseniz ya da gebe kalma ihtimaliniz varsa ve başka bir kişiye RATEBİR ’i 
verecekseniz, ilaçla temas etmemeniz için mutlaka eldiven kullanmalısınız.  
- Gebe kalma ihtimali olan bir kadınla cinsel ilişkiye girmeniz durumunda prezervatif 
(kondom) ve diğer etkili bir doğum kontrol yöntemi kullanmalısınız.  
- Gebe bir kadınla cinsel ilişkiye  girmeniz durumunda doğmamış bebeğe zarar vermemek 
için prezervatif (kondom) kullanmalısınız.   
 
Tedaviniz sırasında partnerinizin (eşinizin) hamile olduğunu fark ederseniz hemen doktorunuza 
veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 4 / 8  RATEBİR  kadınlarda kullanılan bir ilaç değildir.  
- Emziriyorsanız RATEBİR ’i kullanmayınız.  
 
Araç ve makine  kullanımı  
RATEBİR ’in araç ya da makine kullanımı üzerinde bilinen herhangi bir etkisi bulunmamaktadır.  
 
RATEBİR ’in içeriğinde bulunan bazı yardımcı maddeler hakkında önemli bilgiler  
RATEBİR  laktoz içerir. Eğer daha önceden bazı şekerlere karşı dayanıksızlığınız (intoleransınız) 
olduğu söylenmişse bu tıbbi ürünü almadan önce doktorunuzla temasa geçiniz.  
 
Bu ilacın dört tabletlik günlük dozu yaklaşık 27 ,2 mg sodyum (yemek/sofra tuzunun ana bileşeni) 
içerir. Bu, bir yetişkin için önerilen maksimum günlük sodyum alımının % 1,36’sına eşdeğerdir.  
 
Diğer ilaçlarla birlikte kullanım  
Başka bir ilaç kullanmadan önce doktorunuza veya eczacınıza danışınız.  
 
Eğer şu anda başka bir ilaç kullanıyorsanız, yakın zamanda kullandıysanız ya da kullanma 
ihtimaliniz varsa, doktorunuz ya da eczacınız ile konuşunuz. Bu önemlidir çünkü RATEBİR  kalp 
ilaçları, sakinleştiriciler, diyab et için bazı ilaçlar, bitkisel ilaçlar (örneğin, Sarı kantaron) ve diğer 
ilaçlar dahil olmak üzere bazı ilaçların etkilerini artırabilir. Doktorunuz bu ilaçların dozunu 
değiştirmeyi isteyebilir. Ayrıca, bazı ilaçlar RATEBİR ’in etkilerini artırabilir ya da azaltabilir. Bu 
durum yan etkilere ya da RATEBİR ’in gerektiği kadar etkili olmamasına neden olabilir.  
 
Androjen yoksun bırakma tedavisi kalp ritmi problem leri riskini artırabilir. Doktorunuza aşağıdaki 
ilaçlar ı kullanıyorsanız haber veriniz:  
- Kalp ritmi pro blemlerini tedavi etmek için kullanılan ilaçlar (örneğin; kinidin, prokainamit, 
amiadoron ve sotalol ); 
- Kalp ritmi problem leri riskini artı rabileceği bilinen ilaçlar [örneğin; metadon (ağrı giderici ve 
bağımlılık tedavisinin bir parçası olarak kullanılır), moksifloksasin (bir çeşit antibiyotik), 
antipsikotikler (ciddi akıl hastalıkları tedavisinde kullanılan ilaçlar)]  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınız a bunlar hakkında bilgi veriniz.  
 
3. RATEBİR  nasıl  kullanılır?  
Bu ilacı her zaman tam olarak doktorunuzun size söylediği gibi kullanınız. Eğer emin değilseniz, 
doktorunuz ya da eczacınız ile konuşunuz.  
 
Uygun kullanım ve doz/uygulama sıklığı için talimatlar:  
İlacınızın önerilen dozu günde bir defada alınacak 1000 mg’dır (dört tablet).  
 
Uygulama yolu ve  metodu:  
- Bu ilacı ağızdan alınız.  
- RATEBİR ’in yemeklerle birlikte almayınız.  RATEBİR ’i yiyecekle birlikte almak, ilacın 
vücut tarafından ihtiyaç duyulandan daha f azla emilmesine ve bu nedenle yan etkilere neden 5 / 8  olabilir.  
- RATEBİR  tabletlerini günde bir kez aç karnına tek doz olarak alın. RATEBİR  yemek  yedikten  
en az iki saat sonra alınmalı  ve RATEBİR ’i aldıktan sonra en az bir saat boyunca yemek 
yenmemelidir.  (lütfen Bölüm 2 " RATEBİR ’in yiyecek ve içecek ile kullanılması" kısmına 
bakınız).  
- Tabletleri bir bütün olarak suyla yutunuz.  
- Tabletleri bölmeyiniz.  
- RATEBİR  prednizon veya  prednizolon adı verilen bir başka ilaçla birlikte alınır. Prednizon 
veya prednizolonu  doktorunuzun söylediği şekilde alınız.  
- RATEBİR  aldığınız sürece her gün prednizon veya prednizolonu da almalısınız.  
- Acil bir tıbbi durumunuz olduğunda, almakta olduğunuz prednizon veya prednizolonun 
dozunun değiştirilmesi gerekebilir. Almakta olduğunuz prednizon veya prednizolonun miktarı 
değiştirilecekse doktorunuz size söyleyecektir. Doktorunuz size söylemediği sürece almakta 
olduğunuz prednizon veya prednizolonun dozunu değiştirmeyiniz.  
 
RATEBİR ’i prednizon veya prednizolonla birlikte alırken doktorunuz  size başka ilaçlar da 
reçeteleyebilir . 
 
Değişik yaş grupları:  
Çocuklarda kullanım:  
RATEBİR  çocuklarda ve ergenlerde kullanılabilen bir ilaç değildir . Eğer RATEBİR  bir çocuk ya 
da ergen tarafından kazara yutulursa, doktora göstermek üzere bu kullanma talimatını yanınıza 
alarak derhal hastaneye  gidiniz.  
 
Yaşlılarda kullanım:  
Yaşlı hastalarda herhangi bir doz ayarlaması gerekmemektedir.  
 
Özel kullanım durumları:  
Böbrek yetmezliği: Böbrek yetmezliği olan hastalarda RATEBİR  kullanılabilir, doz ayarlamasına  
gerek yoktur. Ağır böbrek yetmezliği olan hastalarda dikkatli olunması tavsiye edilmektedir.  
 
Karaciğer yetmezliği: Doktorunuz, karaciğerinize ait bazı kan değerlerini belli aralıklarla takip 
edecek ve eğer bu değerlerde aşırı bir artış olur ise, RATEBİR ’i kan değerleriniz düzelene kadar 
veya tamamen kesecektir. Orta şiddette  karaciğer yetmezliği olan hastalarda RATEBİR  kullanırken 
dikkatli olunmalıdır. RATEBİR  şiddetli karaciğer yetmezliği olan hastalarda kullanılmamalıdır.  
 
Yüksek tansiyon: Eğer yüksek t ansiyonunuz (hipertansiyonunuz) varsa, doktorunuz tansiyon 
değerlerinizi kontrol altına almadan RATEBİR  ile tedaviye başlamayacaktır. Tansiyon şikayetiniz 
olsun veya olmasın, doktorunuz RATEBİR  tedavisi sırasında tansiyonunuzun ölçülmesini 
isteyecektir.  
 
Eğer RATEBİR ’in etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konuşunuz.  
 
 6 / 8  Kullanmanız gerekenden daha fazla RATEBİR  kullandıysanız:  
RATEBİR ’i kullanmanız gerekenden fazlasını kullanmışsanız bir doktor veya eczacı ile konuşunuz 
ya da derhal bir hastaneye gidiniz.  
 
RATEBİR ’i kullanmayı unutursanız:  
- RATEBİR ’i veya birlikte almanız gereken prednizon veya prednizolonu kullanmayı 
unutursanız, ertesi gün normalde almanız gereken saatte alınız.  
- RATEBİR ’i veya birlikte almanız gereken prednizon veya prednizolonu kullanmayı bir günden 
daha fazla süreyle unuttuysanız, gecikmeden bu durumdan doktorunuzu haberdar ediniz.  
 
Unutulan dozları dengelemek için çift doz almayınız.  
 
RATEBİR  ile tedavi sonlandırıldığında oluşabilecek etkiler:  
Doktorunuz tarafından aksi söylenmedikçe RATEBİR  veya prednizon veya prednizolon ile tedaviye 
devam ediniz.  
 
Bu ilacın kullanımına ilişkin ilave sorularınız olursa doktorunuza ya da eczacınıza danışınız.  
 
4. Olası yan etkiler  nelerdir?  
Tüm ilaçlar gibi, RATEBİR ’in içeriğinde bulunan maddelere duyarlı olan kişilerde yan etkilere 
neden olabilir, fakat bu yan etkiler herkeste meydana gelmeyebilir.  
 
Çok yaygın:   10 hastanın en az 1’inde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın 1’inden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Aşağıdakilerden  biri olursa,  RATEBİR ’i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
- Kaslar ınızda zayıflık, kas seğirmeler i ya da kalbinizde çarpıntı  (palpitasyonlar) . Bunlar 
kanınızda potasyum adı verilen elementin azalmış olduğunu gösterebilir.  
- Yutma veya nefes almada güçlük, yüz, dudaklar, dil veya boğazda şişlik veya kaşıntılı döküntü 
ile beraber ciddi alerjik reaksiyonlar.  
 
Bunların hepsi ciddi yan etkilerdir. Eğer bunlardan biri sizde mevcut ise, sizin RATEBİR ’e karşı 
ciddi düzeyde alerjiniz var demektir. Acil tıbbi müdahaleye veya hastanede yatırılmanıza gerek 
olabilir.  
 
Diğer yan etkiler:  
Çok yaygın:  
- Bacak ya da ayaklarınızda şişlik  
- Kanınızda potasyum adı verilen elementin düzeylerinde azalma  
- Karaciğer işlev testlerinde yükselmeler,  7 / 8  - Tansiyonunuzda yükselme , 
- İdrar yolu enfeksiyonu , 
- İshal 
 
Yaygın:  
- Kanınızdaki yağ düzeylerinde yükselmeler , 
- Göğüs ağrısı,  
- Düzensiz kalp atışı (atriyal fibrilasyon)  
- Kalp yetmezliği , 
- Kalbinizin normalden hızlı çalışması , 
- Sepsis denilen ciddi enfeksiyonlar , 
- Kemik kırıkları , 
- Hazımsızlık , 
- İdrarda kan , 
- Deri döküntüsü  
 
Yaygın olmayan:  
- Böbrek üstü beziyle ilgili problemler (tuz ve su ile ilgili sorunlara bağlı),  
- Kalp ritminde anormallik (aritmi)  
- Kaslarda zayıf lık ve/veya kas ağrısı  
 
Seyrek:  
- Akciğer lerde  tahriş (alerjik alveolit olarak da adlandırılır)  
- Karaciğerin görevlerini yapamaması (akut karaciğer yetmezliği de denir).  
 
Bilinmiyor:  
− Kalp krizi  
− EKG’de - elektrokardiyogram’da - değişiklik (QT  uzaması) , yutma veya nefes almada güçlük, yüz, 
dudaklar, dil veya boğazda şişlik veya kaşıntılı döküntü ile beraber ciddi alerjik reaksiyonlar  
 
Prostat kanseri için tedavi gören erkeklerde kemik kaybı meydana gelebilir. RATEBİR , prednizon 
veya prednizolon ile birlikte kullanıldığında kemik kaybını artırabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız d oktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen y an etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. RATEBİR ’in saklanması  8 / 8  RATEBİR ’i çocukların göremeyeceği, erişemeyeceği yerlerde ve ambalajında saklayınız.  
Kartonun üzerinde ve şişe etiketinde belirtilen son kullanma tarihinden sonra bu ilacı kullanmayınız. 
Son kullanma tarihi o ayın son gününü ifade eder.  
Bu tıbbi ürün özel bir saklama koşulu gerektirmez.  
 
25 °C’nin altındaki oda sıcaklığında saklayınız.  
 
Herhangi bi r ilacı evinizdeki atık su veya çöpe atmayınız. Kullanmadığınız ilaçları nasıl atacağınızı 
eczacınıza sorunuz. Bu önlemler çevrenin korunmasına katkıda bulunmanızı sağlayacaktır.  
 
Son kullanma tarihiyle uyumlu olarak kullanınız.  
 
Ambalajdaki son kullanma t arihinden sonra RATEBİR ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi:   
World Medicine İlaç San ve Tic. A.Ş.  
Bağcılar / İ stanbul  
 
Üretim  yeri:     
Onko İlaç San. ve Tic. A.Ş.  
G.O.S.B. 1700 Sokak, No:1703 Çayırova /Kocaeli  
 
Bu kullanma talimatı …/../... tarihinde onaylanmıştır.  