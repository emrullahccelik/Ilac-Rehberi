1 / 13 KULLANMA TALİMATI  
 
TADOCEL 20 mg/1 mL I.V. infüzyonluk çözelti hazırlamak için konsantre  
Damar yoluyla  uygulanır.  
Steri l 
Sitotoksik  
• Etkin madde:  Dosetaksel  (her 1 mL’lik çözelti 20 mg dosetaksel ve her bir 1 mL’lik flakon 
20 mg dosetaksel içeren konsantre çözelti içerir)  
• Yardımcı maddeler:  Polisorbat 80 , susuz sitrik asit , saf etanol  ve povidon  içerir.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
1. TADOCEL  nedir ve ne için kullanılır?  
2. TADOCEL ’i kullanmadan önce dikkat edilmesi gerekenler  
3. TADOCEL  nasıl kullanılır?  
4. Olası yan etkiler nelerdir?  
5. TADOCEL ’in saklanması  
Başlıkları yer almaktadır.  
1. TADOCEL  nedir ve ne için kullanılır?  
• TADOCEL, dosetaksel etkin maddesini içerir. Dosetaksel, porsukağacının iğnemsi 
yapraklarından elde edilen bir maddedir.  
• TADOCEL’in her bir flakonu 20 mg dosetaksel içerir.  
• TADOCEL  damar içi infüzyon yolu ile verilen, berrak görünümlü, uçuk sarı renkli bir 
çözeltidir.  2 / 13 • TADOCEL, kanser tedavisinde kullanılan ve taksoidler adı verilen ilaç grubunda yer alır.  
• Doktorunuz size TADOCEL’i, meme kanseri, akciğer kanserinin özel formları (küçük 
hücreli olmayan akciğer kanseri), yumurtalık kanseri, baş -boyun kanseri, prostat kanseri 
veya mide kanserinin tedavisi için reçetelemiş olabilir.  
• TADOCEL ilerlemiş meme kanserinin tedavisinde, tek başına veya doksorubisin, 
trastuzumab veya kapesitabin ile birlikte uygulanabilir.  
• TADOCEL lenf bezinin tutulduğu veya tutulmadığı erken evredeki meme kanserinin 
tedavisinde, antrasiklin ve siklofosfamid ile birlikte, aynı anda veya birbirinin ardından 
uygulanabilir.  
• TADOCEL HER2 -pozitif erken evre meme kanserinin tedavisinde trastuzumab ile birlikte 
uygulanabilir.  
• TADOCEL akciğer kanserinin tedavisinde tek başına veya sisplatin ile birlikte 
uygulanabilir.  
• TADOCEL yumurtalık kanserinin tedavisinde, tek başına veya platin grubu ilaçlarla birlikte 
uygulanabilir.  
• TADOCEL prostat kanserinin tedavisinde, prednizon veya prednizolon ile birlikte 
kullanılabilir.  
• TADOCEL metastaz yapmış mide kanserinin tedavisinde, sisplatin ve 5 -fluorourasil ile 
birlikte uygulanabilir.  
• TADOCEL baş -boyun kanserlerinin tedavisinde tek başına veya sisplatin ve 5 -fluorourasil 
ile birlikte uygulanabilir.  
 
2. TADOCEL’i  kullanmadan önce dikkat edilmesi gerekenler  
TADOCEL’i  aşağıdaki durumlarda KULLANMAYINIZ  
Eğer:  
• Daha önce etkin madde olan dosetaksele veya ilacın içerdiği diğer yardımcı bileşenlere karşı 
alerjiniz varsa,  
• Beyaz kan hücrelerinizin sayısı çok düşükse,  
• Ağır bir karaciğer hastalığınız varsa,  
 
TADOCEL ’i aşağıdaki durumlarda  DİKKATLİ KULLANINIZ  
TADOCEL ile tedaviniz sırasında beyaz kan hücresi bozuklukları yaşayabilirsiniz ve buna 
bağlı enfeksiyon ve ateş görülebilir. Bu nedenle her TADOCEL tedavisinden önce, bu ilacı 3 / 13 almanız için yeterli sayıda kan hücrenizin bulunup bulunmadığını ve karaciğer işlevlerinizin 
yeterli olup olmadığını anlamak üzere kan testleri yapılacaktır.  
 
TADOCEL uygulamasından sonra ortaya çıkabilecek bazı istenmeyen etkileri, özellikle de 
alerjik tepkileri ve vücutta sıvı tutulmasını (el, ayak ve bacaklarda şişme veya kilo alımı gibi) 
en aza indirmek için doktorunuz önlem alacaktır. Bu nedenle TADOCEL uyg ulamasından bir 
gün önce, deksametazon gibi ağızdan uygulanan bir kortikosteroid ile ön tedaviye başlamanız 
ve bu ilacı almaya, TADOCEL uygulamasından sonraki iki gün boyunca devam etmeniz 
istenecektir.  
 
TADOCEL ile tedaviniz sırasında kandaki hücrelerinizin sayısını korumak için doktorunuz 
başka ilaç (örn. G -CSF) kullanmanızı gerekli görebilir.  
 
Tedaviniz sırasında görme bozukluğu ortaya çıkarsa, hemen doktorunuza başvurunuz. Tam göz 
muayenesinde sizde "sistoid maküler ödem" adı verilen bir göz sorunu geliştiği anlaşılırsa, 
doktorunuz TADOCEL tedavisinin kesilmesine karar verebilir.  
 
Tedaviniz sırasında avuçlarınızda ve tabanlarınızda şişme , soyulma ve kızarıklık  ortaya  
çıkabilir. Bu durumda doktorunuz tedavinin kesilmesine veya tedaviye bir sür e ara  verilmesine 
karar verebilir.  
 
Tedaviniz sırasında  solunumunuzla ilgili sorunlar ortaya çıkabilir veya mevcut sorunlarda  
kötüleşme  görülebilir . Bu durumda doktorunuz gerekli inceleme ve tedavileri uygulayacak ve  
tedavinin kesilmesine veya tedaviye bir s üre ara verilmesine karar verebilecektir.  
 
TADOCEL  ile tedaviye ba şlamadan önce ve tedaviniz sırasında , karaciğer  işlevlerinizi 
değerlendirmek için dü zenli olarak kan testleri yapılacaktır . De ğerlerin belirli bir sınırın 
üzerinde olması  halinde, doktorunuz tedavi dozunuzu düşürebilir  veya tedaviyi durdurabilir.  
 
TADOCEL  sinirleri etkileyebilir (periferik duyusal n öropati). Tedaviniz sırasında  tat alma  
bozukluğu , el ve/veya ayak parmaklarınızda , ağız çevresinde veya boğazınızda  karıncalanma  
ve uyu şma hissedebilirsiniz ve bunlara bazen kramplar da e şlik edebilir. Bu gibi belirtileri  
doktorunuza bildiriniz , ilacın dozunun azaltılması  gerekebilir.  
 4 / 13 Tedaviniz sırasında  kalp yetmezliği  ortaya çıkabilir. İlacınızın  trastuzumab ile birlikte  
kullanımında kalp yetmezliği  riskiniz artacağından , doktorunuz kalp fonksiyonlarınızı dü zenli  
takip etmek isteyecektir.  
 
Tedaviniz sırasında  özellikle  erken d önemde karın  ağrısı  ve hassasiyeti, ate ş, ishal gibi  sindirim 
sistemi sorunla rı ortaya çıkabilir. Gerekli de ğerlendirme ve tedavinin yap ılabilmesi  için, bu gibi 
belirtileri derhal doktorunuza bildiriniz.  
 
Bu uyarılar geçmişteki herhangi bir dönemde dahi olsa sizin için geçerliyse, lütfen doktorunuza 
danışın ız.  
 
TADOCEL’in yiyecek ve içecek ile kullanılması:  
Yeterli veri yoktur.  
 
Hamilelik  
İlacı kullanmadan önce doktorunuza veya eczacınıza danışınız .  
 
Hamileyseniz, doktorunuz tarafından belirtilmeyen durumlar dışında size TADOCEL 
uygulanmaması gerekir.  
 
TADOCEL doğmamış bebeğe zarar verebileceği için tedaviniz sırasında hamile kalmamalısınız 
ve hamilelikten korunmanızı sağlayacak uygun bir yöntem kullanmalısınız.  
 
Hem kadın hem de erkeklerde tedavi sırasında ve tedavinin bitiminden en az 6 ay sonrasına 
kadar doğum kontrol yöntemleri kullanılmalıdır.  
 
TADOCEL tedavisi gören bir erkek iseniz, tedaviden sonraki 6 aya kadar bebek sahibi 
olmamanız ve dosetaksel erkek üreme yeteneğini etkileyebileceğin den dolayı tedavi öncesinde 
sperm koruma yöntemleriyle ilgili bilgi edinmeniz tavsiye edilir.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  5 / 13 İlacı kullanmadan önce doktorunuza veya eczacınıza danışınız.  
TADOCEL ile tedavi gördüğünüz sırada bebeğinizi emzirmemeniz gerekir.  
 
Araç ve makine kullanımı  
TADOCEL kürleri arasında araç kullanmanızın bir sakıncası yoktur. Ancak baş 
dönmesi/sersemlik hissediyorsanız veya kendinize güvenemiyorsanız, araç kullanmayınız.  
Bu ilacın bileşimindeki alkol, araç ve makine kullanma yeteneğinizi azaltabilir.  
 
TADOCEL ’in içeriğinde bulunan bazı yardımcı maddeler hakkında önemli bilgiler  
Bu tıbbi üründe hacmin %51'i kadar etanol (alkol) vardır; örneğin her 1 ml'lik flakon  400 mg 
(0,5 mL) etanol içerir. Bu miktar 10 mL bira veya 4, 16 m L şaraptaki alkole eşdeğerdir.  
Alkol bağımlılığı olanlar için zara rlı olabilir. Hamile veya emzire n kadınlar, çocuklar ve 
karaciğer hastalığı ya  da epilepsi gibi yüksek risk grubundaki hastalar için dikkat e alınmalıdır.  
Bu şartlardan biri sizin için  geçerliyse derhal doktorunuza bu konuda bilgi veriniz.  
Bu tıbbi ürünün bileşimindeki alkol, diğer ilaçların etkisini değiştirebilir.  
 
Diğer ilaçlar ile birlikte kullanımı  
TADOCEL ile diğer ilaçlar arasında etkileşme olabileceğinden, doktorunuza danışmadan başka 
bir tıbbi tedavi kullanmayınız, çünkü TADOCEL veya aldığınız diğer ilaç beklenen etkiyi 
göstermeyebilir veya yan etkilerle karşılaşma ihtimaliniz artabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza ve eczacınıza bunlar hakkında bilgi veriniz.  
 
3. TADOCEL  nasıl kullanılır?  
TADOCEL size uzman sağlık personeli tarafından uygulanacaktır.  
Uygun kullanım ve doz/uygulama sıklığı için talimatlar:  
Uygulanan doz, kilonuza ve genel durumunuza göre değişecektir. Doktorunuz metrekare (m2) 
olarak vücut yüzeyinizi hesaplayacak ve almanız gereken dozu belirleyecektir.  
 
Uygulama yolu ve metodu:  
TADOCEL toplardamarlarınızdan birine infüzyon (doğrudan damar yolundan damla şeklinde 
yapılan uygulama) yoluyla verilecektir. İnfüzyon yaklaşık bir saat sürecek ve hastanede 
uygulanacaktır.  6 / 13  
Uygulama sıklığı:  
TADOCEL infüzyonlarınızın olağan uygulama sıklığı, her 3 haftada bir olacaktır.  
 
Doktorunuz TADOCEL dozunuzu ve uygulama sıklığını sizin kan testlerinizin sonuçlarına, 
genel durumunuza ve ilaca verdiğiniz yanıta bakarak değiştirebilir.  
 
Özellikle, ishal, ağızda yaralar, uyuşukluk veya karıncalanma hissi ve ateş gibi belirtileriniz 
olursa, lütfen doktorunuza haber veriniz ve kan testi sonuçlarınızı doktorunuza iletiniz. Bu 
bilgiler, doktorunuzun dozun azaltılmasına gerek olup olmadığına ka rar vermesini 
sağlayacaktır. Bu ürünün kullanımı ile ilgili başka bir sorunuz varsa, doktorunuza veya 
eczacınıza sorunuz.  
 
Değişik yaş grupları:  
Çocuklarda kullanımı:  
TADOCEL’in  18 yaş altında kullanımı yoktur.  
 
Yaşlılarda kullanımı:  
TADOCEL’in yaşlılarda kullanımına ilişkin özel bir talimat bulunmamaktadır.  
Özel kullanım durumları :  
 
Böbrek yetmezliği olan hastalarda kullanımı:  
Yeterli veri bulunmamaktadır.  
 
Karaciğer yetmezliği olan hastalarda kullanımı:  
Karaciğer fonksiyon testlerinin sonuçlarına göre hekiminiz gerekli gördüğünde doz ayarlaması 
yapabilir.  
Eğer TADOCEL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TADOCEL kullandıysanız:  
TADOCEL size hastanede ve uzman sağlık personeli tarafından uygulanacağından kullanmanız 
gereken den fazlasını kullanmanız ihtimali yoktur.  
 7 / 13 TADOCEL’i kullanmayı unutursanız:  
TADOCEL size hastanede ve uzman sağlık personeli tarafından uygulanacağından kullanmayı 
unutma ihtimaliniz yoktur.  
 
TADOCEL ile tedavi sonlandırıldığındaki oluşabilecek etkiler  
TADOCEL size hastanede ve uzman sağlık personeli tarafından uygulanacağından 
doktorunuzun denetimi dışında tedaviyi sonlandırmanız mümkün değildir.  
 
4. Olası yan etkiler nelerdir?  
Tüm ilaçlar gibi, TADOCEL ’in içeriğinde bulunan maddelere duyarlı olan kişilerde yan etkiler 
olabilir.  
 
Doktorunuz bunları sizinle tartışacak, tedavinizin risklerini ve yararlarını size açıklayacaktır.  
Çok yaygın: 10 hastanın birinden fazla görülebilir.  
Yaygın: 100 hastanın 1 ila 10’unda görülebilir.  
Yaygın olmayan: 1.000 hastanın 1 ila 10’unda görülebilir.  
Seyrek: 10.000 hastanın 1 ila 10’unda görülebilir.  
Çok seyrek: 10.000 hastanın birinden az görülebilir.  
Bilinmiyor: eldeki verilerden hareketle tahmin edilemiyor.  
 
Tek başına uygulanan TADOCEL  ile en sık bildirilen yan etkiler şunlardır:  
• Kırmızı kan hücrelerinin veya beyaz ka n hücrelerinin sayısında azalma   
• Saç dökülmesi   
• Bulantı  
• Kusma  
• Ağızda yaralar  
• İshal  
• Yorgunluk  
 
TADOCEL ’in yan etkilerinin şiddeti, başka kemoterapi ilaçlarıyla birlikte uygulandığında 
artabilir.  
 8 / 13 Hastanede uygulanacak infüzyon sırasında aşağıdaki alerjik reaksiyonlar ortaya çıkabilir 
Çok yaygın : 
• Sıcak basması, cilt reaksiyonları, kaşıntı  
• Göğüste daralma hissi, nefes alma güçlüğü  
• Ateş veya titremeler,  
• Sırt ağr ısı  
• Tansiyon düşüklüğü  
 
Daha ciddi reaksiyonlar ortaya çıkabilir.  
Tedavi sırasında durumunuz hastane personeli tarafından yakından takip edilecektir. Eğer bu 
etkilerden herhangi biriyle karşılaşırsanız, hemen doktorunuza veya hemşirenize 
bildiriniz.  
 
Aşağıdakilerden herhangi birini fark ederseniz, doktorunuza söyleyiniz :  
TADOCEL  infüzyonları arasında, aşağıdakilerden herhangi biri ortaya çıkabilir ve bunların 
sıklığı, size hangi ilaçların birlikte uygulandığına göre değişebilir.  
 
Çok yaygın:  
• Enfeksiyonlar, kırmızı kan hücrelerinin sayısında azalma (kansızlık), enfeksiyonlarla 
savaşta önem taşıyan beyaz kan hücrelerinin veya kan pıhtılaşmasında rol oynayan kan 
pulcuklarının (trombositlerin) sayısında azalma  
• Ateş: ateşiniz yükselirse, hemen doktorunuza haber veriniz  
• Yukarıda tanımlanan alerjik reaksiyonlar  
• İştahsızlık (anoreksi)  
• Uykusuzluk  
• Eklem yerlerinde veya kaslarda ağrı, uyuşukluk hissi veya karıncalanma  
• Baş ağrısı    
• Tat alma duyusunda değişiklik  
• Gözde iltihaplanma veya gözyaşı salgısında artış  
• Lenf akışında bozukluğa bağlı şişlik  
• Nefes darlığı  
• Burun akıntısı, boğaz ve burunda iltihaplanma, öksürük  
• Burun kanaması  9 / 13 • Ağızda yaralar  
• Bulantı, kusma ve ishal d e dahil olmak üzere mide bozuklukları, kabızlık  
• Karın ağrısı  
• Hazımsızlık  
• Saçlarda geçici olarak dökülme (çoğu kişide saçlar yeniden normal olarak uzar)  
• Avuç içlerinde veya tabanlarda kızarıklık ve şişme; bu durum bu bölgelerde derinizin 
soyulmasına neden olabilir (bu reaksiyon kollarda, yüzde veya vücutta da ortaya çıkabilir)  
• Tırnaklarınızda renk değişikliği ve tırnak yatağından ayrılma  
• Kaslarda sızı ve ağrılar, sırt ağrısı veya kemik ağrısı  
• Adet kanamasında değişiklikler veya adet kanamasının kesilmesi  
• Ellerde, ayaklarda, bacaklarda şişme  
• Yorgunluk veya gribe benzer belirtiler  
• Kilo alımı veya kilo kaybı  
 
 
Yaygın:  
• Ağızda pamukçuk  
• Aşırı su kaybı (vücudun su kaybetmesi)  
• Baş dönmesi  
• İşitme kaybı  
• Kan basıncında düşme, kalp atışlarında düzensizlik veya hızlanma  
• Kalp yetmezliği  
• Yemek borusu iltihabı  
• Ağız kuruluğu  
• Yutma güçlüğü veya yutarken ağrı hissetme  
• Kanama  
• Karaciğer enzimlerinde yükselme (bu nedenle düzenli kan testleri yapılması gerekmektedir)  
  
Yaygın olmayan:   
• Güçsüzlük    
• Enjeksiyon  yerinde deri reaksiyonları, flebit (toplardamar iltihabı) veya şişme  
• Kalın barsak iltihabı, ince barsak iltihabı, barsak delinmesi  
• Kan pıhtıları  10 / 13  
Seyrek:  
• Havale, geçici bilinç kaybı  
• Görme bozuklukları (parlama, parlayan ışıklar görme)  
• Duyma bozuklukları  
• Akciğer hastalıkları nedeniyle ( zatürre , akciğer doku bozuklukları, solunum yetmezliği, 
radyoterapi nedeniyle zatürre ) nefes almada zorluk  
 
Çok seyrek:  
• Sarılık  
• Göğüste  sıkışma  (kalp  krizinin belirtisi olabilir)  
• Deri döküntüleri ile birlikte su toplamaları  
 
Bilinmiyor:  
• Çoğu kez v ücutta su kayb ı, kusma ve zatürr e ile birlikte kan sod yum de ğerinde d üşme 
• Göz içinde ortaya çıkan ve g örme bozuklu ğuna neden olan ödem (sistoid mak üler ödem)  
• Böbreklerde bozukluk, böbrek yetersizliği (böbrekler ü zerine toksik etki li ilaç larla birlikte  
kullanı mda)  
 
Eğer bu yan etkilerden herhangi biri şiddetlenirse, doktorunuzu veya eczacınızı bilgilendiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TADOCEL’in saklanması  11 / 13 TADOCEL ’i çocukların göremeyeceği, erişemeyeceği yerlerde ve orijinal kutusunda 
saklayınız.  
Açılmamış flakonları 25°C’nin altındaki oda sıcaklığında, ambalajında ve ışıktan koruyarak 
saklayınız.  
Buzdolabında saklamayınız ve dondurmayınız.  
 
Seyreltilmiş çözelti:  Hazırlanan  seyreltilmiş çözelti hazırlanmasının ardından hemen 
kullanılmalıdır.  Hemen kullanılmaması durumunda, kullanım sırasındaki saklama süreleri ve 
koşulları kullanıcının sorumluluğundadır ve bir saatlik infüzyon dahil olmak üzere normal 
aydınlatma koşullarında ve oda sıcaklığında (25°C’nin altında) 8 saat içinde kullanılmalıdır . 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TADOCEL’i kullanmayınız.  
 
Ruhsat sahibi:   
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri:    
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Blv. No:38  
Kapaklı / TEKİRDAĞ 
Bu kullanma talimatı  02/08/2024  tarihinde  onaylanmıştır.  12 / 13 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR 
 
TADOCEL  antineoplastik bir ajan olup, diğer potansiyel toksik bileşikler gibi, TADOCEL  
çözeltilerinin elle muamelesi ve hazırlanması sırasında dikkatli olunması gerekir. İşlem 
sırasında eldiven giyilmesi tavsiye olunur.  
 
TADOCEL  konsantre veya infüzyon çözeltisi deri ile temas ettiği takdirde, derhal ve iyice su 
ve sabunla yıkanmalıdır. TADOCEL  konsantre veya infüzyon çözeltisi mukoza ile temas ettiği 
takdirde, derhal ve iyice su ile yıkanmalıdır.  
 
İntravenöz uygulama için infüzyon çözeltisinin hazırlanması  
TADOCEL flakon multidoz uygulanabilir. Seyreltilen ürün tek kullanımlıktır.  
 
Hasta için gerekli dozu elde etmek için birden fazla TADOCEL flakonuna ihtiyaç duyulabilir. 
mg cinsinden ifade edilmek üzere, hasta için gerekli doz esas alınarak, gerekli sayıda flakondan 
20 mg/mL dosetakselin karşılık gelen hacmi, ucuna iğne takılı bir şırınga yardımıyla aseptik 
olarak çekilir. Örneğin, 140 mg dosetaksel içeren bir doz için 7 mL TADOCEL gerekli olacaktır.  
 
Dosetaksel’in 192 mg’ın altındaki dozları için, TADOCEL’in gerekli hacmini 250 mL 50 
mg/mL (%5) infüzyonluk glukoz çözeltisi veya 9 mg/mL (%0,9) infüzyonluk sodyum klorür 
çözeltisi içeren 250 mL’lik bir infüzyon torbasına veya şişesine enjekte ediniz. Dose taksel’in 
maksimum konsantrasyonu mL infüzyon çözeltisi başına 0,74 mg olduğundan, dosetaksel’in 
192 mg’ı aşan dozları için 250 mL’den daha fazla infüzyon çözeltisi gerekmektedir.  
 
İnfüzyon torbasını veya şişesini manüel olarak bir sallama hareketi ile karıştırınız. Seyreltilmiş 
çözelti oda sıcaklığında 8 saat içerisinde kullanılmalıdır ve oda sıcaklığında ve normal 
aydınlatma koşulları altında 1 saatlik bir infüzyon şeklinde aseptik olarak uygulanmalıdır.  
 
Uygulama  
Bütün parenteral ürünlerde olduğu gibi, TADOCEL infüzyon çözeltisi kullanımdan önce 
incelenmeli, çökelti varsa bu çözelti atılmalıdır.  
 13 / 13 Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 