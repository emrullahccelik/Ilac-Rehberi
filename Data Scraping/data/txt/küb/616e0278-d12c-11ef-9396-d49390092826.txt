KISA ÜRÜN BİLGİSİ
1. Ürünün İsmi
GİNGUS İNTENS® 120 mg Film Tablet
2. Kalitatif ve Kantitatif Bileşimi:
Etkin madde: Her bir film tablet, etkin madde olarak 28,8 mg Ginkgo flavon glikozitlerine
eşdeğer olacak şekilde standardize edilmiş 120 mg Ginkgo biloba L. yaprakları kuru ekstresi
(35-67:1) içerir.
Ekstre, flavon glikozidleri olarak hesaplanan (%22-27 flavonoidler ve %2.8-3.4 ginkgolidler
A, B, C ile % 2.6-3.2 bilobalid içermektedir. Her film tablet, maksimum 5 ppm ginkgolik
asit içermektedir.
Yardımcı maddeler:
Laktoz monohidrat 90.0 mg
Kroskarmelloz sodyum 9.0 mg
Carmoisine (azorubine)
Yardımcı maddeler için, Bölüm 6.1’e bakınız.
3. Farmasötik Form
Film tablet.
Kırmızı renkli film tabletler.
4. Klinik Özellikler
4.1. Terapötik Endikasyonlar
- Hafif ve orta şiddette Alzheimer tipi demans, vasküler demans ve miks formlardaki
demans sendromları,
- Periferik arteriyel okluzif hastalıklarda Fontaine devre II (intermittan klaudikasyo) ağrısız
yürüme mesafesinin iyileştirilmesi,
- Vertigo,
- Tinnitus.
1 / 104.2. Dozaj ve Uygulama Yöntemi
GİNGUS İNTENS®'in önerilen dozu, demansta 120-240 mg/gün; periferik arteriyel
okluzif hastalıklarda 160 mg/gün; vertigo ve tinnitusta 160 mg/gün’dür.
Demans sendromları:
Tedavinin süresi en az 8 hafta olmalıdır.
3 aylık tedavi sonunda hastalık semptomları herhangi bir düzelme göstermezse veya
kötüleşirse tedavinin devam edip etmeyeceği hekim tarafından kontrol edilmelidir.
Vertigo:
Vertigo tedavisinde tedavi 8 haftayı aşmamalıdır.
Tinnitus:
Tedavi, en az 12 hafta sürdürülmelidir.
6 ay sonra herhangi bir tedavi başarısı gözlenmezse, daha uzun tedavi süresince de düzelme
beklenmemektedir.
Periferik arteriyel okluzif hastalık:
Ağrısız yürüme mesafesinin iyileştirilmesi en az 6 haftalık tedavi gerektirmektedir.
Uygulama şekli:
Yeterli miktarda sıvı ile (tercihen bir bardak su) birlikte çiğnenmeden yutulmalıdır.
Yemeklerle birlikte veya ayrı olarak alınabilir.
Özel popülasyonlara ilişkin ek bilgiler
Böbrek yetmezliği:
Böbrek bozukluğu olan hastalarda doz ayarlaması gerektiğine dair veri bulunmamaktadır.
Karaciğer yetmezliği:
Karaciğer fonksiyon bozukluğu olan hastalarda doz ayarlaması gerektiğine dair veri
bulunmamaktadır.
Geriatrik popülasyon: Yaşlılarda doz ayarlaması gerektiğine dair veri bulunmamaktadır.
2 / 10Pediyatrik popülasyon: Yeterli veri bulunmadığından, 18yaş altı çocuklarda ve ergenlerde
kullanımı önerilmemektedir.
4.3. Kontrendikasyonlar
Ginkgo bilobaya veya bileşimindeki maddelerden herhangi birine karşı önceden oluşmuş aşırı
duyarlılık durumlarında, intrakraniyal kanama riski taşıyan bireylerde, pıhtılaşma bozukluğu
olanlarda ve hamilelikte kullanılmamalıdır.
4.4. Kullanım İçin Özel Uyarılar ve Önlemler
- Serebral endikasyonlarda GİNGUS İNTENS® ile tedaviye başlamadan önce, patolojik
semptomların spesifik bir tedavi gerektiren herhangi bir nedene bağlı olup olmadığı
belirlenmelidir.
- Sık görülen baş dönmesi ve kulak çınlaması her zaman bir doktor tarafından
belirlenmelidir. Ani işitme kaybı veya bozukluğu durumunda mutlaka hekime
danışılmalıdır.
- Bazı raporlar, Ginkgo içeren preparatların kanamaya eğilimi arttırabileceğine işaret
etmektedir.
- Kanama riskinde artış ve antikoagülanlarla birlikte ve eşzamanlı kullanımı varsa hekime
danışıldıktan sonra kullanılmalıdır.
- Tek vaka raporlarına dayanarak, Ginkgo preparatları ile ameliyat sonrası gözlenen kanama
nedeniyle cerrahi öncesinde ginkgo kullanımına ara verilmelidir.
- Epilepsili hastalarda Ginkgo preparatlarının uygulanmasının nöbet oluşumunu tetiklediği
ve nöbet eşiğini düşürebildiği göz ardı edilemez.
- Nadir kalıtsal galaktoz intoleransı, Lapp laktaz yetmezliği ya da glikoz-galaktoz
malabsorbsiyon problemi olan hastalar bu ilacı kullanmamalıdır.
- Bu tıbbi ürün her dozunda 1 mmol (23 mg)'dan daha az sodyum ihtiva eder; yani esasında
"sodyum içermez".
- Bu tıbbi ürünün tablet yapısında yer alan karmoisin (azorubin) aluminyum lak, alerjik
reaksiyonlara sebep olabilir.
3 / 104.5. Diğer Tıbbi Ürünler ile Etkileşimler ve Diğer Etkileşim Şekilleri
GİNGUS İNTENS® ile birlikte koagülasyon inhibisyonu yapan ilaçların (fenprokumon,
varfarin, klopidogrel, asetil salisilik asit), non-steroid antienflamatuvar ilaçların ve
antikonvülsan ilaçların birlikte uygulanması durumunda bu ilaçların etkilerinin ve kanama
riskinin artabileceği göz ardı edilemez.
GİNGUS İNTENS®, karaciğerde sitokrom P450-3A4,-1A2,-2Cl9 enzimleri ile metabolize
olan diğer ilaçlar üzerinde (trazodon, omeprazol, nifedipin ve nikardibin vb) etki gösterebilir,
bu ilaçların etki gücünü ve/veya etki süresini etkileyebilir.
Antikoagülanlar, antiplatelet ajanlar, düşük molekül ağırlıklı heparinler ve trombolitik ilaçlar:
Bu ilaçlar ile birlikte Ginkgo’nun kullanılması, kanama komplikasyonları riskinde artışa yol
açabilir. Birlikte kullanımdan kaçınılmalıdır.
Antikonvülzanlar: Ginkgonun, epilepsili hastalarda antikonvülzan ilaçlar ile birlikte
kullanıldığında nöbetleri uyarabileceği göz ardı edilmemelidir. Epilepsi hastalarında Ginkgo
ve antikonvülzanların birlikte kullanılmasından kaçınılmalıdır.
Buspiron: Buspiron tedavisine Ginkgo eklenmesinin, hastalarda hipomanik epizodu
arttırabileceği bir vaka raporunda bildirilmiştir. Buspiron kullanan hastalarda Ginkgo ile
birlikte özellikle psikotrop ilaçlar ile kombinasyondan kaçınılmalıdır.
İnsülin: Her ne kadar kesin veri olmasa da, Ginkgo, tip 2 diyabetik hastalarda ve hipoglisemik
kişilerde insulin düzeylerini düşürebilir. Ginkgo, insulin ile birlikte kullanılacaksa dikkatli
olunmalı ve hastalarda kan glukoz düzeyleri ile hiperglisemi veya hipoglisemi semptomları
yakından izlenmelidir.
MAO inhibitörleri: Teorik olarak Ginkgo, MAO inhibitörlerinin etkisini arttırabilir. Hayvan
ve preklinik çalışmalarda Ginkgo'nun monoamin oksidazı inhibe ettiği gösterilmiştir. Ginkgo
ile MAO inhibitörlerinin birlikte kullanılmasından kaçınılmalıdır.
Seçici serotonin gerialım inhibitörleri (SSGİ'ler): Preklinik çalışmalarda, Ginkgo'nun
SSGİ'leri etkileyerek serotonin sendromu semptomlarına yol açabileceği bildirilmiştir.
4 / 10Ginkgo ile birlikte seçici serotonin gerialım inhibitorlerinin birlikte kullanılması durumunda
hastalar serotonin sendromuna karşı yakından izlenmelidir.
Tiyazid diüretikler: Ginkgo biloba ile tiyazid diüretik kombinasyonu kullanan bir hastada kan
basıncında artış olduğu bir vaka raporu ile bildirilmiştir. Bu durumun gerçek bir ilaç
etkileşiminden kaynaklandığı ya da Ginkgo veya tiyazid diüretiğe bağlı beklenmeyen bir yan
etki olup olmadığı bilinmemektedir. Ginkgo veya tiyazid diüretiklerin birlikte kullanımı
sırasında kan basıncındaki artış riskine karşı dikkatli olunmalıdır.
Aminoglikozidler: Birlikte kullanım durumunda ototoksisite riski artabilir.
4.6. Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İlacın doğum kontrolü üzerine etkisi bilinmemektedir.
Gebelik dönemi:
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim toksisitesi göstermemektedir. (bkz. kısım
5.3).İnsanlara yönelik potansiyel risk bilinmemektedir.
Ancak bazı çalışmalarda kanama riskini arttırdığı rapor edildiğinden GİNGUS İNTENS®
gebelik döneminde kullanılmamalıdır.
Laktasyon dönemi
GİNGUS İNTENS® veya metabolitlerinin anne sütüne geçip geçmediği bilinmemektedir.
Yenidoğanlarda/infantlarda risk göz ardı edilemez. Emzirme döneminde kullanılmamalıdır.
Üreme yeteneği/ Fertilite
GİNGUS İNTENS®‘in üreme yeteneği üzerine etkisi bilinmemektedir.
5 / 104.7. Araç ve Makine Kullanımı Yeteneği Üzerindeki Etkiler
Bildirilmiş herhangi bir etkisi bulunmamaktadır.
4.8. İstenmeyen Etkiler
Ginkgo biloba içeren preparatlar ile tedavi süresince gözlenen istenmeyen etkilerin sıklığı ile
ilgili yeterli veri bulunmamaktadır. Bunun nedeni söz konusu istenmeyen etkiler hastalar,
doktorlar veya eczacılar tarafından yapılan bildirimlerden elde edilmiştir.
Bu bildirimlere göre aşağıdaki istenmeyen etkiler GİNGUS İNTENS® tedavisi süresince
ortaya çıkabilir:
Kan ve Lenf Sistemi Hastalıkları
Bilinmiyor: Kanama (serebral hemoraji), postoperatif filebit
Bağışıklık Sistemi Hastalıkları
Bilinmiyor: Hassas bireylerde anafilaktik şok
Sinir Sistemi Hastalıkları
Çok seyrek: Beyin kanaması
Bilinmiyor: Baş ağrısı, baş dönmesi
Göz Hastalıkları
Seyrek: Görme problemleri
Çok seyrek: Gözde kanama
Vasküler Hastalıklar
Bilinmiyor: Bazı organ kanamaları
Gastrointestinal hastalıklar
Bilinmiyor: Hafif gastrointestinal bozukluklar, bulantı, kusma, ishal
6 / 10Deri ve derialtı doku hastalıkları
Seyrek: Kaşıntı, döküntü, kızarıklık
Çok seyrek: Stevens Johnson sendromu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr;tel:0800 314 00 08; faks:0 312 218 35 99)
4.9. Doz Aşımı
Hiç doz aşımı olgusu bildirilmemiştir.
Ginkgo biloba’nın güçlü bir PAF antagonisti olarak etki edip yüksek dozlarda uzun süre
kullanımının kanama zamanında ve spontan hemoraji gelişme riskinde artışa yol açabileceği
unutulmamalıdır.
5. Farmakolojik Özellikleri
5.1. Farmakodinamik özellikler
Farmakoterapötik grup: Diğer Antidemans İlaçlar
ATC kodu: N06DX02
GİNGUS İNTENS® 'de bulunan özel Ginkgo biloba ekstresinin aşağıdaki farmakolojik
etkileri hayvan deneyleri ile kanıtlanmıştır:
Özellikle serebral dokuda hipoksiye toleransın arttırılması, travmatik veya toksik olarak
indüklenmiş beyin ödeminin inhibisyonu ve regresyonunun hızlandırılması, retina ödeminin
ve retina hücrelerinin lezyonlarının azaltılması, muskarinerji kolin reseptörlerinde ve alfa 2
adrenoreseptorlerde yaşa bağlı olarak ortaya çıkan azalmanın inhibisyonu ve aynı
zamanda hipokampüste kolin geri alımının arttırılması, bellek performansı ve öğrenme
kapasitesinin arttırılması, denge bozukluklarında kompanzasyonun iyileştirilmesi, özellikle
mikrosirkülasyon alanlarında dolaşımın arttırılması, kanın reolojik özelliklerinin
7 / 10iyileştirilmesi, toksik oksijen radikallerinin inaktivasyonu (flavonoidler), PAF antagonizması
(ginkgolidler) ve nöroprotektif etki (ginkgolidler A ve B, bilobalid).
Hipoksiden koruyucu etkileri özellikle mikrosirkülasyon alanlarında kan akımının arttırıcı ve
kanın reolojik özelliklerinin iyileştirici etkileri insanlarda gösterilmiştir.
5.2. Farmakokinetik özellikler
Absorbsiyon:
120 mg’lık Ginkgo ekstresinin insanlarda oral alımını takiben terpen laktonları ginkgolid A,
ginkgolid B ve bilobalidin biyoyararlanımı oldukça iyidir. Mutlak biyoyararlanım ginkgolid
A için %98, ginkgolid B için %79 ve bilobalid için %72'dir. Maksimum plazma
konsantrasyonu ginkgolid A için 15 ng/ml, ginkgolid B için 4 ng/ml, bilobalid için ise
yaklaşık 12 ng/ml'dir.
Sıçanlarda 14C ile radyoaktif olarak işaretlenen Ginkgo biloba ekstresinin oral alımının
ardından resorpsiyon oranı %60 olarak tespit edilmiştir ve maksimum plazma
konsantrasyonuna ulaşma süresi 1.5 saattir. Yarılanma ömrü 4.5 saattir ve alımı takiben 12
saat sonra ikinci bir plazma piki olması, enterohepatik şant göstergesidir.
Dağılım:
İnsan kanında plazma proteinlerine bağlanma oranı ginkgolid A için %43, ginkgolid B için
%47 ve bilobalid için %67'dir. Ginkgo biloba ekstresinin insanlarda serebral biyoyararlanımı,
serebro-elektriksel aktivite üzerine doz­bağımlı etkileri, temel alınarak farmako-EEG ile
gösterilmiştir.
Biyotransformasyon :
Ginkgolid A ve B'nin büyük bir kısmı vücutta metabolize edilmeden idrarla değişmemiş
şekilde atılır.
Eliminasyon:
Yarılanma ömrü ginkgolid A için 3.9 saat, ginkgolid B için 7 saat ve bilobalid için 3.2 saattir.
8 / 10Ginkgolid A, B ve bilobalidin eliminasyonuyla ilgili farmakokinetik veri, birincil
eliminasyon yolunun açıkça renal atılımla olduğunu göstermektedir. Her maddenin önemli
kısmı değişmeden elimine olmakta, sadece küçük bir kısım glukuronidleşmektedir.
Bilobalid geri alımı, hidrolitik koşullarda bozunan kararsız yapısı nedeniyle ihmal edilebilir
seviyelerdedir.
5.3. Klinik Öncesi Güvenlik Verileri
Klinik olmayan çalışmalardaki etkileri, sadece klinik kullanımla az ilinti gösteren maksimum
insan maruziyetinden fazla olan yeterli düzeyde olduğu düşünülen maruziyetlerde
gözlenmiştir. Hayvan çalışmaları gebelik ve/veya embriyonal fötal gelişim ve/veya doğum
ve/veya postnatal gelişim üzerine advers etkiler göstermemektedir.
6. Farmasötik Özellikleri
6.1 Yardımcı Maddelerin Listesi
Prejelatinize mısır nişastası
Laktoz monohidrat (inek sütünden elde edilmiştir)
Mikrokristal selüloz
Kroskarmelloz sodyum
Kolloidal silikon dioksit
Magnezyum stearat
Kaplayıcı film: Polivinil alkol-kısmen hidrolize, talk, makrogol/PEG, kırmızı demir oksit
karmoisin (azorubin) aluminyum lak, lesitin (soya), siyah demir oksit.
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Özel Saklama Önlemleri
25°C altındaki oda sıcaklığında saklanmalıdır.
9 / 106.5. Ambalajın Yapısı ve İçeriği
Kutuda, PVC/PVDC alüminyum blister ambalajda, 30 ve 60 film tablet.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Kullanılmamış olan ürünler veya atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. Ruhsat Sahibi
Drogsan İlaçları San. ve Tic. A.Ş.
Oğuzlar Mah. 1370. sok. 7/3
06520 Balgat-ANKARA
Tel: 0312 287 74 50
Faks: 0312 287 61 15
8. Ruhsat Numarası
254/43
9. İlk Ruhsat Tarihi veya Ruhsatın Yenilenme Tarihi
Ruhsat tarihi: 21.11.2013
Son yenileme tarihi: 17.08.2016
10. KÜB Yenileme Tarihi
30/10/2017
10 / 10