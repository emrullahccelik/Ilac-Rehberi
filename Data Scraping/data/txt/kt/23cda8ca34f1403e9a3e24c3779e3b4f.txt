1  KULLANMA TALİMATI  
 
DASAVEC 50 mg film kaplı tablet  
Ağızdan alınır.  
 
• Etkin madde: Her bir film kaplı tablette 50 mg Dasatinib  
• Yardımcı  maddeler : 
Tablet çekirdeği: Mikrokristalin selüloz (Avicel PH101), laktoz monohidrat(inek sütünden elde 
edilir), hidroksipropil selüloz, kroskarmelloz sodyum, magnezyum stearat, saf su  
Film kaplama: Boya Opadry 03O18646 Beyaz, (hipromelloz,titanyum dioksit,trietil citrat),saf su 
 
Bu Kullanma Talimatında:  
1. DASAVEC nedir ve ne için  kullanılır?  
2. DASAVEC'i kullanmadan önce dikkat edilmesi  gerekenler  
3. DASAVEC nasıl  kullanılır?  
4. Olası yan etkiler  nelerdir?  
5. DASAVEC'in  saklanması  
Başlıkları yer almaktadır. 
 
1. DASAVEC nedir ve ne için  kullanılır?  
DASAVEC , dasatinib adlı etkin maddeyi içeren ve ağız yoluyla kullanılan bir ilaçtır. DASAVEC , 
beyaz- beyaza yakın renkte, yuvarlak, bikonveks film kaplı  tablettir.  
DASAVEC  60 adet film kaplı  tabletler plastik kapaklı HDPE şişe ambalajdadır. Her kartonda bir 
şişe vardır.  
 
DASAVEC , kronik miyeloid lösemisi olan (KML) yetişkinler, adölesanlar ve en az 1 yaşındaki 
çocuklar  için bir tedavidir. Lösemi,  akyuvar  hücrelerinin bir kanser  şeklidir.  Bu akyuvar  hücreleri 
genelde, vücudun enfeksiyonlara karşı savaşmasına yardımcı olur. KML’li kişilerde, granülosit 
adı verilen akyuvar hücreleri kontrol dışı büyümeye başlarlar. DASAVEC , bu lösemili 
hücrelerin büyümesini  engeller.  
 
DASAVEC  aynı zamanda,  Philadelphia  kromozom  pozitif  (Ph+)  akut lenfoblastik  lösemili  
(ALL) ve  lenfoid  blast  KML’li  ama daha  önceki  tedavilerden  fayda  görmeyen yetişkinler  için 
de bir Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçetelendirilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek  veya 
düşük doz kullanmayınız. 
2  tedavidir. ALL’a sahip kişilerde, lenfosit adı  verilen akyuvar hücreleri çok çabuk çoğalırlar ve 
çok uzun yaşarlar. DASAVEC , bu lösemili hücrelerin büyümesini engeller. 
 
2. DASAVEC'i kullanmadan önce dikkat edilmesi  gerekenler  
DASAVEC , lösemi tanı ve tedavisinde uzmanlaşmış hekim tarafından reçete edilmelidir. 
 
DASAVEC’i aşağıdaki durumlarda KULLANMAYINIZ  
Dasatinib’e veya DASAVEC ’in bileşenlerine karşı alerjiniz var ise 
kullanmayınız. Alerjik olma ihtimaliniz varsa, doktorunuza danışınız.  
DASAVEC’i aşağıdaki durumlarda DİKKATLİ KULLANINIZ  
Eğer,  
• Kanı  sulandırmak için veya  pıhtılaşmayı önleyici  ilaç alıyorsanız  (bkz.  Diğer  İlaçlar  ile birlikte 
kullanımı)  
• Karaciğer veya kalp probleminiz varsa, ya da eskiden olduysa  
• DASAVEC ’i kullandığınızda nefes almakta zorluk çekiyorsanız, göğüs ağrısı  veya öksürük 
oluşuyorsa:  bu durum, akciğerde veya göğüste  sıvı toplanmasının  bir işareti  olabilir  (bu durum  
65 yaş ve üzerindeki hastalarda daha sık görülebilir); veya akciğerleri besleyen kan 
damarlarındaki değişiklikler nedeniyle olabilir.  
• Eğer  hepatit  B enfeksiyonu geçirdiyseniz  ya da şimdi  hepatit  B enfeksiyonu olasılığınız  varsa. 
Bunun sebebi, DASAVEC 'in bazı vakalarda ölümcül olabilen yeniden aktive olan hepatit B 
enfeksiyonuna neden olabilmesidir. Tedavi başlatılmadan önce, hastalar bu enfeksiyonun 
işaretleri açısından itina ile kontrol  edileceklerdir.  
• DASAVEC ’i kullanırken morarma, kanama, ateş , halsizlik ve kafa karışıklığı yaşarsanız, 
doktorunuza başvurunuz. Bu, trombotik mikroanjiyopati (TMA) olarak bilinen kan 
damarlarındaki hasar belirtisi olabilir.  
 
Yukarıda  belirtilenler  sizin  ile ilgili ise lütfen  doktorunuza  söyleyiniz. Doktorunuz,  
DASAVEC ’in istenilen etkide bulunup bulunmadığını kontrol etmek için durumunuzu düzenli 
olarak izleyecektir. DASAVEC  alırken size düzenli olarak kan testi  yapılacaktır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
Çocuklar ve adölesanlar  
Bu ilacı bir yaşından küçük çocuklara vermeyiniz. Bu yaş grubunda DASAVEC  kullanımına 
yönelik kısıtlı deneyim mevcuttur. DASAVEC  alan çocuklarda kemik büyümesi ve gelişimi 
yakından izlenecektir.  
Küçük yaş gruplarında film tablet formunun yutma güçlüğü riski taşıdığı göz önünde bulundurulmalıdır. 
 
DASAVEC’in yiyecek ve içecek ile kullanılması  
DASAVEC  greyfurt veya greyfurt suyu ile birlikte alınmamalıdır. 
3  Hamilelik  
İlacı kullanmadan önce doktorunuza veya eczacınıza danışınız.  
DASAVEC  kesinlikle gerekli olmadıkça hamilelikte kullanılmamalıdır. Doktorunuz, hamilelik 
esnasında  DASAVEC ’i kullanmanın potansiyel  risklerinden bahsedecektir.  DASAVEC ’i 
kullanan hem erkeklerin hem kadınların tedavi süresi boyunca efektif doğum kontrol 
yöntemlerini kullanmaları tavsiye  edilmelidir.  
 
DASAVEC ’i hamilelikte kullanmanız halinde, kendiliğinden düşük ve yanı sıra cenin ve 
bebekte anomali gelişebilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
DASAVEC ’in anne  sütüne  geçip  geçmediği  bilinmediğinden emzirme  döneminde 
kullanılmamalıdır.  
 
Araç ve makine kullanımı  
DASAVEC  sersemlik veya bulanık görmeye sebep olabileceğinden araç veya makine 
kullanırken dikkatli olunuz. 
 
DASAVEC’in içeriğinde bulunan bazı yardımcı maddeler hakkında önemli bilgiler 
İçeriğinde  bulunan laktoz  nedeniyle, eğer daha önceden doktorunuz  tarafından  bazı şekerlere karşı 
dayanıksızlığınız olduğu söylenmişse DASAVEC ’i almadan önce doktorunuzla temasa  geçiniz.  
 
Diğer ilaçlar ile birlikte kullanımı  
DASAVEC  çoğunlukla karaciğerde yıkılır. Diğer bazı ilaç lar ile birlikte alınması etkisini 
değiştirebilir.  
Doktorunuza, kullandığınız, yakın zamanda aldığınız veya alabileceğiniz diğer ilaçları Ðöyleyiniz. 
 
Aşağıdaki ilaçlar DASAVEC ile beraber kullanılmamalıdır:  
• Ketokonazol, itrakonazol (bunlar mantar hastalıklarına karşı etkili  ilaçlardır)  
• Eritromisin, klaritromisin, telitromisin (bunlar  antibiyotiktir)  
• Ritonavir (virüse karşı etkili bir  ilaçtır)  
• Fenitoin, karbamazepin, fenobarbital (sara hastalığının tedavisinde kullanılan ilaçlardır)  
• Rifampisin (verem tedavisinde kullanılan bir  antibiyotiktir.)  
• Famotidin, omeprazol (mide asidini engellemek için kullanılan ilaçlardır)  
• St. John’s  wort – depresyon ve diğer  durumların tedavisinde  kullanılan, reçetesiz olarak  temin 
edilebilen bitkisel bir preparattır.(Sarı kantaron olarak da  bilinir)  
 
 
Mide asidini nötralize eden ilaçlar (alüminyum hidroksit / magnezyum hidroksit gibi anti asitler) 
DASAVEC  alınmadan 2 saat önce veya alındıktan 2 saat sonra alınabilir.  
4  Kan sulandırıcı ya da pıhtı önleyici ilaçlar alıyorsanız lütfen doktorunuza söyleyiniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza bunlar hakkında bilgi veriniz. 
 
3. DASAVEC nasıl  kullanılır?  
Uygun kullanım ve doz/uygulama sıklığı için talimatlar:  
DASAVEC ’i her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız. DASAVEC  yetiş kinler ve en az 1 
yaşındaki çocuklar için reçete edilmiştir. 
 
Tavsiye edilen başlangıç dozu kronik fazdaki yetişkin hastalar (KML) için günde 1 kez sabah veya akşam ağız yoluyla alınan 100 mg tablettir. 
 
Akselere ya da blastik kriz KML ya da Ph(+) ALL yetişkin hastaları için tavsiye edilen başlangıç 
dozu ağız yoluyla günde iki kez 70 mg tablettir. Bu doz sabah 1 tablet ve akşam 1 tablet olarak 
alınır.  
 
Kronik faz KML  veya  Ph(+)  ALL  çocuk  hastalar  için dozaj  vücut  ağırlığına  dayalıdır.  
DASAVEC , DASAVEC  film kaplı tablet formunda günde bir kez oral yoldan uygulanır. Tablet 
formunun 10 kg’dan düşük vücut ağırlığına sahip hastalarda kullanılması  önerilmez.  
 
Doktorunuz kilonuza, yaşanan yan etkilere ve tedaviye verilen cevaba göre doğru doza karar verecektir.  
 
Tedaviye cevabınıza göre, doktorunuz daha yüksek ya da daha düşük bir doz önerebilir veya 
tedavinizi sonlandırabilir. Yüksek veya düşük dozların uygulanmasında farklı tablet dozlarının birlikte kullanılması gerekebilir. Tabletler her gün aynı saatte alınmalıdır.  
 
DASAVEC ’i, doktorunuz tedavinizi kesene kadar, her gün almanız gerekmektedir.  
 
Uygulama yolu ve metodu:  
Tabletler tüm olarak yutulmalıdır. Tabletler ezilmemeli, kesilmemeli ve çiğnenmemelidir. Dağılmış tabletleri almayınız. Tabletleri ezer, keser, çiğner veya dağıtırsanız doğru dozu alacağınızdan emin olamazsınız. Yemekle beraber veya yemeksiz de alınabilinir.  
 
Değişik yaş grupları Çocuklarda kullanım:  
Çocuklar için DASAVEC 'in başlangıç dozu, aşağıda gösterildiği gibi vücut ağırlığına göre 
hesaplanır:  
 
Vücut ağırlığı (kg)a Günlük doz (mg)  
10 ila < 20 kg  40 mg  
20 ila < 30 kg  60 mg  
30 ila < 45 kg  70 mg  
5  en az 45 kg  100 mg  
a Tabletin 10 kg’dan düşük vücut ağırlığı na sahip hastalarda kullanılması önerilmez 
1 yaşın altındaki çocuklarda SPRYCEL kullanımı için doz önerisi bulunmamaktadır. 
 
 
Yaşlılarda kullanım:  
65 yaş üstü kişilerde, DASAVEC ’in yetişkinlerde kullanılan dozu kullanılabilir. 
Özel kullanım durumları 
Böbrek/Karaciğer yetmezliği:  
DASAVEC  orta derecede ve ciddi karaciğer yetmezliği olan hastalarda dikkatli kullanılmalıdır. 
DASAVEC  ile böbrek fonksiyonları azalmış olan hastalarda herhangi bir klinik çalışma 
yapılmamıştır  
Eğer DASAVEC ’in etkisinin çok güçlü veya zayıf olduğuna dair bir izleniminiz var ise 
doktorunuza veya eczacınız ile konuşunuz. 
 
Kullanmanız gerekenden daha fazla DASAVEC kullandıysanız:  
DASAVEC ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
DASAVEC’i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir. Unutulan dozları dengelemek için çift doz almayınız. 
 
DASAVEC ile tedavi sonlandırıldığında oluşabilecek etkiler  
Tedavi sonlandırıldığında oluşabilecek etkiler bilinmemektedir. Doktorunuz tedavinizi kesinceye kadar kullanınız.  
 
4. Olası yan etkiler  nelerdir?  
Tüm ilaçlar gibi, DASAVEC ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden  biri olursa  DASAVEC’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
− Göğüs ağrınız, nefes alırken zorlama, öksürük ve bayılma  varsa  
− Herhangi bir sakatlanma olmaksızın, beklenmeyen bir kanama veya morarma  yaşıyorsanız  
− Kusmukta, dışkıda veya idrarda kana rastlarsanız veya dışkınız  siyahsa  
− Ateş, şiddetli titreme gibi enfeksiyon işaretleri  varsa 
− Ateş, ağız veya boğaz ağrısı, cildinizde ve/veya mukoz membranlarda kabarıklık ya da 
soyulma meydana  gelirse  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin DASAVEC ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
6  Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az görülebilir, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. 
Bilinmiyor: Eldeki veriler ile belirlenemeyecek kadar az hastada görülebilir. Çok yaygın  
• Bakteri, virüs ve mantarların neden olduğu enfeksiyonlar  
• Nefes  darlığı  
• İshal, bulantı veya  kusma  
• Deride döküntü, ateş, el, ayaklar ve yüzde şişme, baş ağrısı, yorgunluk veya güçsüzlük hissi, kanama  
• Kaslarda ağrı(tedavi sırasında veya tedavi kesildikten sonra), karın (mide)  ağrısı  
• Kan pulcuğu (trombosit) sayısında azalma (trombositopeni), düşük beyaz kan hücresi sayısı 
(nötropeni), kansızlık (anemi), akciğerlerin etrafında sıvı  birikimi  
 
Yaygın  
• Akciğer  iltihabı (pnömoni), herpes  virüs  enfeksiyonu (sitomegalovirüs  dahil  olmak  üzere),  üst 
solunum yolu enfeksiyonu, kan veya dokularda ciddi enfeksiyon (ölümcül sonuçlar  dahil)  
• Çarpıntı, düzensiz kalp atımı, konjestif kalp yetmezliği (kalp yetersizliğine bağlı olarak solunum yetmezliği, ödem, karaciğerde büyüme ile belirgin hastalık), zayıf kalp kası, yüksek kan basıncı, akciğerlere giden damarlardaki kan basıncında artış, öksürük  
• İştah bozuklukları, tat bozukluğu, midede (karında) şişkinlik veya gerginlik, kalın bağırsak iltihabı, kabızlık, mide yanması, ağız içinde yaralar, kilo artışı, kilo kaybı, gastrit (mide 
mukozası  iltihabı)  
• Deride karıncalanma, kaşıntı, kuru cilt, akne, deri iltihabı, kulaklarda sürekli uğultu, saç 
dökülmesi, aşırı terleme, görme sorunları (bulanık görme ve görme bozukluğu dahil), gözde kuruluk, morluklar, ruhsal çöküntü (depresyon), uykusuzluk, sıcak basması, sersemlik hissi, 
kontüzyon (çürüme), iştahsızlık, uykululuk hali, genel  ödem  
• Eklem ağrısı, kas güçsüzlüğü, göğüs ağrısı, el ve ayaklarda ağrı, titreme, kaslarda ve 
eklemlerde sertlik, kas  kasılmaları 
• Kalp zarları arasında sıvı birikimi, akciğerler zarları arasında sıvı birikimi, kalp atım 
düzensizliği (aritmi), vücuttaki savunma hücreleri sayısının düşüşüne bağlı gelişen bir durum 
(febril nötropeni), mide -bağırsaklarda kanama, kanda ürik asit miktarının yükselmesi  
 
Yaygın olmayan  
• Kalp  krizi (ölümcül  sonuçlar  dahil),  kalbi  çevreleyen  fibröz  kılıfın  iltihabı,  düzensiz kalp ritmi, 
kalbin yetersiz kanla beslenmesine bağlı olarak oluşan göğüs ağrısı (anjina), düşük kan 
basıncı, hava yollarını n solunum güçlüğüne neden olabilecek şekilde daralması, astım, 
akciğerlere giden damarlardaki kan basıncında  artış 
• Pankreas iltihabı, peptik ülser, yemek borusu iltihabı, karında (midede) şişkinlik, anal kanal derisinde yırtılma, yutma zorluğu, safra kesesi iltihabı, safra kanallarında  tıkanma,  
7  gastroözofageal reflü (mide asidinin ve diğer mide içeriğinin boğaza kadar geldiği bir 
rahatsızlık)  
• Deride hassas,  kırmızı şişlikleri içeren  alerjik  reaksiyon (eritem  nodosum), endişe  (anksiyete), 
zihin karışıklığı, duygu durum dalgalanmaları, cinsel istekte azalma, bayılma, tremor, 
kızarıklık  veya ağrıya  neden olan göz iltihabı,  aniden  ortaya  çıkan  ateş ve beyaz kan hücreleri 
sayısında artışın eşlik ettiği hassas, kırmızı, belirgin lekelerle karakterize edilen bir deri 
hastalığı (nötrofilik  dermatoz),  işitme  kaybı, ışığa  karşı  hassasiyet,  göz bozukluğu, gözyaşında 
artış,  deri renginde  bozulma, deri altındaki  yağ dokusunda  iltihaplanma,  deride  yaralar,  deride 
kabarcıklanma, tırnak bozukluğu, saç bozukluğu, el -ayak bozukluğu, böbrek yetmezliği, sık 
idrara çıkma, erkeklerde memelerde büyüme, adet düzensizliği, genel güçsüzlük ve rahatsızlık, düşük tiroid fonksiyonu, yürürken denge kaybı, osteonekroz (kemiklere kan 
akışının azaldığı, kemik kaybına ve kemik ölümüne neden olabilen bir hastalık), artrit, vücudun herhangi bir yerinde deride görülen şişme  
• Kızarıklığa, hassasiyete ve şişmeye neden olabilen damar iltihabı, tendon iltihabı 
• Hafıza  kaybı  
• Anormal  kan testi sonuç ları ve ölmekte  olan tümör  hücrelerine ait atık ürünlerin neden  olduğu 
muhtemel böbrek yetmezliği (tümör lizis sendromu), kanda düşük albümin düzeyleri, kanda 
lenfosit (bir çeşit beyaz kan hücresi) düzeyinde azalma, kanda yüksek kolesterol düzeyi, lenf 
nodlarında  şişme,  beyin  kanaması,  kalbin elektrik  aktivitesinde  düzensizlik, kalpte  genişleme, 
karaciğer iltihabı, idrarda protein bulunması, kreatin fosfokinazda artış (çoğunlukla kalpte, beyinde  ve iskelet  kaslarında  bulunan bir enzim),  troponin (genelde kalp  ve iskelet  kaslarında 
bulunan bir enzim) düzeyinde yükselme, gamma -glutamiltransferaz (çoğunlukla karaciğerde 
bulunan bir enzim) düzeyinde yükselme,akciğerlerin etrafında sütlü görünümlü sıvı (şilotoraks).  
 
Seyrek  
• Kalbin sağ karıncığında geniş leme, kalp kası iltihabı, kalp kasının yetersiz beslenmesinden 
kaynaklanan koşulların toplamı (akut koroner sendrom), kardiyak arrest (kalpten gelen kan akışının durması), koroner (kalp) arter hastalığı, kalp ve akciğeri kaplayan dokuların enflamasyonu, kan pıhtılaşması ve akciğerlerde kan pıhtıları,  
• Protein gibi hayati besin maddelerinin sindirim kanalında kaybı, bağırsak tıkanıklığı, anal 
fistül (anüsten anüs çevresindeki deriye doğru anormal bir açılma), böbrek fonksiyonlarında 
bozulma, diyabet  
• Havale, tam veya kısmi görme kaybına neden olabilen optik sinir iltihabı, deride mavi -mor 
lekeler, anormal derecede yüksek tiroid fonksiyonu, tiroid bezinin enflamasyonu, ataksi (müsküler koordinasyon olmaması ile ilişkili bir hastalık), yürümede zorluk, düşük, derideki 
kan damarlarında enflamasyon, deri  fibrozisi  
• İnme, kan akımı kaybından kaynaklanan geçici nörolojik işlev bozukluğu vakası, yüz siniri 
felci, bunama (demans)  
• Şiddetli alerjik  reaksiyon 
• Eklemleri oluşturan yuvarlak uçların füzyonunda gecikme (epifiz); daha yavaş büyüme veya 
büyümede  gecikme  
 
Bilinmiyor  
• Akciğer  iltihabı,  
8  • Mide veya barsaklarda ölüme neden olabilecek kanama,  
• Deride kabarıklık,  
• Muköz membran ülserasyonu ve ateşle ortaya çıkan reaksiyon.  
• Geçmişte hepatit B (bir karaciğer enfeksiyonu) geçirildiğinde hepatit B enfeksiyonunun 
tekrarlanması  (reaktivasyonu)  
• Ödem ve anormal laboratuvar test sonuçları (idrarda protein ve kanda düşük protein seviyesi gibi) gibi semptomlar ile görülen böbrek  hastalığı 
• Kırmızı kan hücresi sayısında azalma, kan pulcuğunda (trombositlerde) azalma ve kan pıhtılarının  oluşması  dahil, trombotik  mikroanjiyopati  (TMA) olarak  bilinen  kan damarlarında 
hasar  
 
Doktorunuz tedaviniz sırasında bu etkilerin bazılarını kontrol edecektir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde  yer alan "İlaç  Yan  Etki  Bildirimi"  ikonuna  tıklayarak  ya da O 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış  olacaksınız.  
 
5. DASAVEC'in  saklanması  
DASAVEC ’i çocukların göremeyeceği, erişemeyeceği yerlerde ve ambalajında saklayınız. 
 
25°C altında oda sıcaklıklarında saklanmalıdır.  
 
Tabletlerin ezilmeleri veya kırılmaları durumunda, hasta ve haricindeki kişilerin DASAVEC ’e 
tek kullanımlık eldivenlerini giyerek dokunmaları tavsiye  edilmektedir.  
Son kullanma tarihiyle uyumlu olarak kullanınız. 
 
Etiketin veya ambalajın üzerinde belirtilen son kullanım tarihinden sonra DASAVEC ’i 
kullanmayınız. 
“Son Kullanma Tarihi” belirtilen ayın son günüdür. 
 
Eğer üründe ve/veya ambalajı nda bozukluklar fark ederseniz, DASAVEC ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat  Sahibi  : Koçak Farma İlaç ve Kimya Sanayi  A.Ş. 
Mahmutbey Mah. 2477. Sok. No:23 Bağcılar / İstanbul  
9  Telefon  0 212 410 39 50 
Faks  0 212 447 61 65 
 
Üretim Yeri : Koçak Farma İlaç ve Kimya Sanayi  A.Ş. 
Çerkezköy Organize Sanayi Bölgesi 
Karaağaç Mah. 11. Sok. No:5 
Kapaklı / Tekirdağ  
 
Bu kullanma talimatı 25/12/2024 tarihinde onaylanmıştır.  
