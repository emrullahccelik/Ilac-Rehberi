KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEFOR DUOTAB
2. KALİTATİF VE KANTİTATİF BİLEŞİM
Etkin madde:
Levotiroksin sodyum 0.1mg
Yardımcı madde(ler):
Laktoz monohidrat 84mg
Yardımcı maddeler için 6.1’e bakınız.
3. FARMASÖTİK FORM
Tablet
Yuvarlak tabletler; bir tarafı konveks, bir tarafı düz. Konveks tarafa, aşağıda verilen kod
basılmıştır. Düz taraf ise çentiklidir.
TEFOR DUOTAB 0.100 mg tablet; kod ZK/2; beyaz renktedir.
4. KLİNİK ÖZELLİKLER
4.1 Terapötik endikasyonlar
• Herhangi bir etiyolojiye bağlı hipotiroidizmde replasman terapisi olarak.
• Guatr, nodül ve tiroid kanseri bulunması halinde radyolojik ve/veya cerrahi tedavisi
sonrasında Tiroid Stimulan Hormon (TSH) düzeyinin baskılanması için.
• Hipotiroidizmden korunmak için antitiroid ilaçlara destek olarak.
• Tanı testlerinde tiroid aktivitesinin baskılanması için.
• Lityum benzeri diğer ilaçların guatrojenik etkilerinin baskılanması için.
4.2 Pozoloji ve uygulama şekli
Pozoloji/uygulama sıklığı ve süresi:
Doz, klinik yanıta ve laboratuvar tetkiklerinin (TSH, T3 ve/veya T4) sonuçlarına göre birey
bazında belirlenmelidir.
Erişkinler:
Hipotiroidizm durumunda günlük başlangıç dozu (50 ile 100 mcg arası), ötiroid durum
sağlanana dek kademeli olarak iki haftada bir 25-50 mcg arttırılabilir. İdame dozu genel
olarak günlük 100 ile 200 mcg arasındadır.
Daha önce ötiroid bir hastada tiroid bezininin cerrahi olarak alınmasından sonra, hızlı
replasman gereklidir ve tedaviye bundan dolayı düşük dozdan kademeli olarak yükseltilerek
başlanmamalıdır.
1/9TSH süpresyonu için normal günlük doz, günlük 2.6 mcg/kg vücut ağırlığıdır. Dozun
kademeli olarak artırılması genellikle gerekli değildir.
Uygulama şekli
Tabletler, günün belirli bir saatinde aç karnına (tercihen kahvaltıdan yarım saat önce) bir
miktar sıvıyla ağızdan alınmalı ve çiğnenmeden yutulmalıdır.
Özel popülasyonlara ilişkin ek bilgiler:
Böbrek/ Karaciğer yetmezliği: Bu popülasyonda kullanımı ile ilgili herhangi bir veri
mevcut değildir.
Pediyatrik popülasyon:
Replasman tedavisi gereken yeni doğanlarda tedaviye tam replasman dozuyla başlanabilir.
1 yaşından büyük çocuklarda tedavi, günlük 2.5-5 mcg/kg vücut ağırlığıdır. Doz kademeli
olarak artırılarak ötiroid durum sağlanmaktadır.
Günlük replasman dozu
Yaş
mcg olarak mcg/kg vücut ağırlığı cinsinden
6 aydan küçük* 25 - 50 8 - 10
6 - 12 aylık 50 - 75 6 - 8
1 - 5 yaş 75 - 100 5 - 6
6 - 12 yaş 100 - 150 4 - 5
12 yaşından büyük 100 - 200 2 - 3
* 6 aydan küçük bebeklerde bir doz çok fazla su ile asla verilmemelidir. Tablet (ya da
tabletin bir parçası) yanağının içine yerleştirilebilir. Aynı zamanda, bir miktar su ile kaşıkla
da verilebilir; 6 aydan küçük bebek kaşıktan bu “macunu” emebilir.
Genel olarak, hipotiroidli bebeklere levotiroksin mümkün olan en kısa sürede tam replasman
dozlarında verilmelidir. Tanıda ve tedaviye başlamada gecikmeler çocuğun zihinsel ve
fiziksel büyüme ve gelişimi üzerinde yıkıcı etkilere yol açabilir.
Geriyatrik popülasyon:
Yaşlı hastaların veya kardiyovasküler hastalığı olan hastaların tedavisi günlük 12.5-25 mcg
ile başlamaktadır. Günlük doz dört haftada bir 12.5-25 mcg arttırılmaktadır. İdame dozu 60
yaşından büyük hastalarda daha genç erişkinlerin dozunun yaklaşık yüzde 25’ine tekabül
etmektedir.
4.3 Kontrendikasyonlar
TEFOR DUOTAB’ın yardımcı maddelerinden herhangi birine veya levotiroksine karşı aşırı
duyarlılığınız varsa.
Levotiroksin tedavi edilmemiş sub-klinik (T3 ve T4 düzeylerinin normal, TSH düzeylerinin
bastırılmış olduğu) veya etyolojisi ne olursa olsun tirotoksikozu, ayrıca akut miyokard
infarktüsü olan hastalarda kontrendikedir. Tiroid hormonları, glukokortikoidlerin metabolik
klerensini artırarak akut adrenal krizi davet edebileceğinden, levotiroksin ayrıca
düzeltilmemiş adrenal yetmezliği olan hastalarda da kontrendikedir.
2/94.4 Özel kullanım uyarıları ve önlemleri
Hipotiroidizm şikayetleri pitüiter bezi fonksiyonlarındaki azalmaya bağlı olan hastalarda
aynı zamanda adrenokortikal yetmezlik de söz konusu olabilir. TEFOR DUOTAB
tedavisine başlamadan önce bu durum, akut adrenal yetmezliğin önlenmesi için yeterli
kortikosteroid replasmanı yapılarak tedavi edilmelidir.
Başlangıç dozu ve her türlü doz artışı seçimi (bkz. bölüm 4.2), kardiyovasküler hastalığı
olan hastalarda ve yaşlılarda büyük dikkatle yapılmalıdır: başlangıç dozunun fazla yüksek
olması veya dozun fazla hızlı arttırılması, angina, aritmiler, miyokard enfarktüsü, kalp
yetmezliği kan basıncında ani artışın gelişmesine veya kötüleşmesine neden olabilmektedir.
Miksödemli hastalar tiroid hormonları için artan duyarlılığa sahiptir; bu hastalarda başlangıç
dozu yavaş doz artışıyla düşüktür.
Kandaki T3 ve T4 düzeyleri değerlendirilirken, T3 düzeylerinin normal değerlerde olmasını
güvence altına alabilmek için, T4 düzeylerinin hafifçe yüksek olmasının gerektiği
unutulmamalıdır. TEFOR DUOTAB titrasyonu öncelikle, tiroid stimülan hormon (TSH)
düzeyleri kontrol edilerek yapılmalıdır; TSH düzeylerinin normal sınırlar içerisinde olması
gerekir.
Tiroid fonksiyon testlerinin sonuçları, tedaviden etkilenebilir.
Ötiroidi durumunun eşlik ettiği, non-otonom guatr hastaları yalnızca, TSH yanıtı
etkilenmemişse tedavi edilmelidir.
Tefor Duotab dahil tiroid hormonları, obezite tedavisinde veya kilo vermek amacıyla kendi
başlarına veya diğer ilaçlarla birlikte kullanılmamalıdır. Ötiroid hastalarda, günlük hormon
ihtiyacının karşılayan doz aralığı, kilo verilmesi bakımından yetersizdir. Özellikle
sempatomimetik aminlerle birlikte olmak üzere kullanılan daha yüksek dozlar, şiddetli veya
yaşamı tehdit edebilen toksik etkilere yol açabilir.
Subklinik hipertiroidizm kemik kaybıyla ilişkili olabilir. Osteoporoz riskini en aza indirmek
için, Levotiroksin sodyum dozajı mümkün olan en düşük etkili düzeye titre edilmelidir.
Kadınlarda uzun süreli tiroksin tedavisi kemik rezorpsiyonunda artışla ilişkili bulunmuştur
ve dolayısıyla, özellikle replasman dozlarından daha yüksek dozlar alan postmenopozal
kadınlarda veya tiroksinin supresif dozlarını alan kadınlarda kemik mineral yoğunluğunda
azalmaya yol açar. Osteoporoz riskini en aza indirmek için levotiroksin dozajı mümkün olan
en düşük düzeye titre edilmelidir.
Diabetes insipidus altta yatan merkezi hipotiroidizm ile ilişkili olabildiğinden bu tip
hastalarda dikkatli olunmalıdır.
Levotiroksin sodyum, infertilite durumu hipotiroidizm ile ilişkili olmadıkça erkek veya
kadınlarda infertilite tedavisinde kullanılmamalıdır.
Gereğinden az veya fazla tedavinin sonuçlarını önlemek için dikkatli dozaj titrasyonu
gereklidir. Bu sonuçlar büyüme ve gelişme, kardiyovasküler fonksiyon, kemik
metabolizması, üreme fonksiyonu, bilişsel fonksiyon, duygusal durum, gastrointestinal
fonksiyon ve glukoz ve lipid metabolizması üzerindeki etkileri ve başka etkileri içerir. Pek
3/9çok ilaç levotiroksin sodyum ile etkileştiğinden, terapötik yanıtı devam ettirmek için dozaj
ayarlamaları gerekir (bkz. bölüm 4.5).
Bilinen epilepsi öyküsü olan hastalara levotiroksin uygulanırken dikkatli olunmalıdır.
Levotiroksin sodyum tedavisine başlandıktan sonra nadiren nöbetler bildirilmiştir ve
nöbetler tiroid hormonun nöbet eşiği üzerindeki etkisiyle ilişkili olabilir.
Bebeklerde kranyostenozis ve çocuklarda epifizlerin erken kapanmasına karşı dikkatli
olunmalıdır.
Nadir kalıtımsal galaktoz intoleransı, Lapp laktoz yetmezliği ya da glikoz-galaktoz
malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Kolestiramin, aluminyum, magnezyum ve demir ilaçları, polistiren sülfonat reçinesi ve
siprofloksasin, levotiroksinin emilimini azaltır. TEFOR DUOTAB, bu ilaçlardan 4 saat önce
veya sonra alınmamalıdır.
Fenitoin, karbamazepin, rifampisin ve barbituratlar gibi enzim uyarıcıları, levotiroksinin
metabolizmasını ve atılımını arttırarak levotiroksin ihtiyaçlarını arttırırlar.
TEFOR DUOTAB tedavisi süresince, fenitoin intravenöz olarak uygulanmamalıdır: fenitoin
plazma proteinlerine tiroksinin bağlanmasını azaltır.
Lityum ve iyot, tiroid bezi üzerine direkt etki ederler ve tiroid bezinden tiroid hormonlarının
salınımını azaltırlar.
Propranolol, amiodaron, X-ışın görüntülemesinde kullanılan bazı sıvılar ve deksametazon
gibi, T4’ün periferde T3’e dönüşmesini (kısmen) inhibe eden ilaçlar - T3 düzeylerini ve
ayrıca terapötik etkiyi azaltır. Sürekli olarak propranolol kullanan hipotiroidili hastalardaki
propranolol düzeyleri, TEFOR DUOTAB ile birlikte kullanıldığı zaman azalabilir.
TEFOR DUOTAB, diyabetli hastalarda insülin veya oral antidiyabetiklere ihtiyacı
arttırabilir. TEFOR DUOTAB dozunun azaltılması, insülin veya oral antidiyabetik ilaç
dozları değiştirilmemişse, hipoglisemiye neden olabilir.
Tiroid ilaçları antikoagülanların (kumarinler) etkisini artırabileceğinden, antikoagülanların
dozu TEFOR DUOTAB tedavisi süresince değiştirilmelidir (laboratuvar sonuçları temel
alınarak).
TEFOR DUOTAB tedavisi süresince, digitalis preparatlarının etkisi azalabilir.
Katekolaminler dahil olmak üzere sempatomimetiklere reseptör duyarlılığı artabilir ve
dolayısıyla trisiklik antidepresanlara (örn., amitriptilin, imipramin) terapötik ve toksik yanıt
artabilir.
Levotiroksinin (tiroksin) plazma konsantrasyonu imatinib ile muhtemelen azalmaktadır.
Birçok neoplastik hastalığın tedavisinde kullanılan imatinib ve sunitinibin, yeterli replasman
tedavisi için gereken levotiroksin dozlarını arttırdığı saptanmıştır.
4/9Fenilbütazon veya asetilsalisilik asit gibi antienflamatuvar tedavi ile levotiroksin tedavisi
birlikte uygulandığında hatalı düşük plazma konsantrasyonları gözlenmiştir.
Östrojenler (ve muhtemelen östrojen içeren oral kontraseptifler) tiroksine bağlanan globulin
(TBG) konsantrasyonunu ve gereken levotiroksin dozunu arttırabilirler. Buna karşılık,
androjenler ve glukokortikoidler levotiroksine bağlanan globulinlerin serum
konsantrasyonlarını azaltarak levotiroksin dozajlarının azaltılmasını gerektirirler.
Eş zamanlı ketamin uygulanmasıyla belirgin hipertansiyon ve taşikardi rapor edilmiştir.
Bilinen epilepsi öyküsü olan hastalara levotiroksin uygulanırken dikkatli olunmalıdır.
Levotiroksin sodyum tedavisine başlandıktan sonra nadiren nöbetler bildirilmiştir ve
nöbetler tiroid hormonun nöbet eşiği üzerindeki etkisiyle ilişkili olabilir.
Bebeklerde kranyostenozis ve çocuklarda epizlerin erken kapanmasına karşı dikkatli
olunmalıdır.
Özel popülasyonlara ilişkin ek bilgiler:
Böbrek /Karaciğer yetmezliği: Böbrek/Karaciğer yetmezliğiyle ilgili yapılmış herhangi bir
etkileşim çalışması yoktur.
Pediyatrik popülasyon: Pediyatrik popülasyonla ilgili yapılmış herhangi bir etkileşim
çalışması yoktur.
Geriyatrik popülasyon: Geriyatrik popülasyonla ilgili yapılmış herhangi bir etkileşim
çalışması yoktur.
4.6 Gebelik ve laktasyon
Genel tavsiye
Gebelik kategorisi A’dır.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Östrojen içeren oral kontraseptifler, levotiroksin sodyumun etkisini azaltabilir.
Gebelik dönemi
TEFOR gebelik döneminde kullanılabilir.
İyi yönetilmiş epidemiyolojik çalışmalar levotiroksin sodyum’un gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
Tiroid hormonları plasentayı geçer fakat gebelik sırasında fetus açısından herhangi bir
tehlike söz konusu olmaksızın önerilen dozda kullanılabilir.
Gebelik sırasında daha fazla tiroid hormonu plazma proteinlerine bağlandığından, dozun
yeniden ayarlanması gerekli olabilir.
Gebelikteki etkileri: Tedavi edilmemiş maternal hipotiroidizm, fetal büyüme ve gelişme
üzerinde olumsuz etkilere sahip olabilir ve daha yüksek oranda komplikasyonlara (spontan
5/9düşük, preeklampsi, ölü doğum, prematüre doğum) yol açabilir. Gebelik süresince tedavi
kesilmemelidir. Her trimesterde ve postpartum 6-8 haftalar arasında, TSH düzeyleri
ölçülmelidir. Gebelik sırasında dozu artırmak gerekebilir.
Laktasyon dönemi
Tiroksin az miktarlarda anne sütüne salgılanılmaktadır ve hipotiroidizme yönelik neonatal
taramayı etkileyebilir. Anne sütüyle beslenen ve anneleri levotiroksin kullanan bebeklerde
hiçbir etki gözlenmemesi nedeniyle, bu tedavinin laktasyonla uyuşmazlık göstermediği
düşünülmektedir.
Üreme yeteneği/ Fertilite
Hipotiroidli hastalarda yeterli levotiroksin replasman tedavisi, fertilite veya menstrüel
düzensizlikler hipotirodizmden kaynaklanıyorsa fertiliteyi normale döndürebilir ve
menstrüasyon düzensizliklerini düzeltebilir. Levotiroksin ile uygunsuz aşırı tedavi veya
levotiroksin içeren tiroid supresyon tedavisi fertilite üzerinde istenmeyen bir etkiye yol
açabilir.
4.7 Araç ve makine kullanımı üzerindeki etkiler
Farmakodinamik profili ve istenmeyen etkileri temel alındığında, TEFOR DUOTAB’ın araç
ve makine kullanma yeteneğini etkilemesi beklenmez.
4.8 İstenmeyen etkiler
Doz önerilerine uyulduğu ve laboratuvar parametreleri izlendiği sürece, TEFOR DUOTAB
tedavisi sırasında istenmeyen herhangi bir etki beklenmemektedir. Hipertiroidizm
semptomlarına yalnızca çok yüksek dozların kullanılması veya dozun hızla artırılması neden
olabilir.
Aşağıdaki advers reaksiyonların sıklığı bilinmemektedir. Bu nedenle bu advers olaylar
“bilinmiyor (eldeki verilerden hareketle tahmin edilemiyor)” kategorisine girmektedir.
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Çok yaygın (≥ 1/10), Yaygın (≥ 1/100 ila < 1/10), Yaygın olmayan (≥ 1/1,000 ila <1/100),
Seyrek(≥ 1/10.000 ila <1/1.000), Çok seyrek (<1/10.000), Bilinmiyor (eldeki verilerden
hareketle tahmin edilemiyor).
Endokrin bozukluklar
Bilinmiyor: Hipertiroidizm, düzensiz menstruasyon
Psikiyatrik bozukluklar
Bilinmiyor: Huzursuzluk, uykusuzluk
Sinir sistemi bozuklukları
Bilinmiyor: Titreme, baş ağrısı, selim intrakranial hipertansiyon
Kardiyak bozukluklar
Bilinmiyor: Angina pektoris, taşikardi, palpitasyonlar, aritmi, nabız artışı ve kan basıncında
artış
6/9Vasküler bozukluklar
Bilinmiyor: Ciltte kızarıklık
Gastrointestinal bozukluklar
Bilinmiyor: Kusma, diyare
Deri ve deri altı doku bozuklukları
Bilinmiyor: Hiperhidroz (Aşırı terleme)
Kas-iskelet bozuklukları, bağ doku ve kemik bozuklukları
Bilinmiyor: Kas zayıflığı, kas krampı
Genel bozukluklar ve uygulama bölgesine ilişkin hastalıklar
Bilinmiyor: Ateş
Araştırmalar:
Bilinmiyor: Kilo kaybı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel 0 800 314 00 08; faks: 0 312 218 35 99).
4.9 Doz aşımı ve tedavisi
Tirotoksik kriz, masif veya kronik intoksikasyon sonrasında nadiren bildirilmiştir ve
kardiyak aritmilere, kalp yetmezliğine ve komaya neden olmaktadır. Akut doz aşımında,
gastro-intestinal emilimi azaltmak için gastrik lavaj, kusturma veya aktif kömür tedavisi
düşünülmelidir. Hastanın gözlem ve genellikle semptomatik ve destek tedavisi için
hastaneye yatırılması tavsiye edilmektedir: sempatik aşırı aktivite semptomlarının kontrol
edilmesi için propranolol faydalı olabilir.
Tiroksin doz aşımı, tiroksinin daha aktif olan triiyodotironine kademeli periferik dönüşümü
nedeniyle, semptomlar birkaç gün gecikebileceğinden uzun süre takip edilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakolojik grubu : Tiroid hormonları
ATC kodu : H03AA01
Tiroid hormonları büyüme ve gelişimi düzenler, kalorigenezi stimule eder, metabolik
işlemleri etkiler ve kalp üzerinde pozitif kronotropik ve inotropik etkiye sahiptir; böylece
çoğu vücut sistemini etkiler. Tiroid hormonu eksikliği, bu sistemleri yavaşlatır. Bu nedenden
ötürü yorgunluk, uykusuzluk, kuru cilt yapısı, kabızlık, soğuk intoleransı ve menstrüal
döngü bozukluklarına neden olabilir. Çocukların büyümesi gecikebilir.
7/9TEFOR DUOTAB, doğal hormon tiroksinin sentetik yoldan hazırlanmış sodyum tuzu olan
levotiroksin içermektedir.
Tiroksin (T4) normal tiroid bezi salgısının ana bileşenidir, fakat kendisine çok az
farmakolojik bir etkisi vardır. Periferik dokularda inaktif T4’ün yaklaşık %30’u aktif
triiyodotironine (T3) dönüştürülmektedir. Tiroid hormonlarının fizyolojik etkilerinin kesin
mekanizması tam olarak anlaşılamamıştır. Fakat fizyolojik etkilerin hücresel düzeyde
ağırlıklı olarak T3 üzerinden gerçekleştiği bulunmuştur.
5.2 Farmakokinetik özellikler
Genel özellikler
Emilim:
Gastrointestinal yoldan levotiroksin emilimi, özellikle gıda ile birlikte alındığında, eksik ve
değişkendir. Aç olmak emilimi arttırır.
Dağılım:
Plazmadaki total tiroksinin ancak %0.03’ü serbest formdadır. Tiroksinin plazma
proteinlerine (Tiroksin-Bağlayan Globülin (TBG), Tiroksin-Bağlayan Pre-Albümin (TBPA)
ve albümin) bağlanması, metabolizmasının ve eliminasyonunun azalmasıyla sonuçlanır.
T4’ün uzun yarılanma ömrü nedeniyle, biyolojik olarak aktif T3’ün stabil seviyesi günlük
tek dozla sağlanabilmektedir. Oral doz arttırıldığında veya azaltıldığında, tiroksin
düzeyindeki değişim yavaş gerçekleşmektedir. Tiroksinin durağan durum düzeyi yaklaşık
bir ayda sağlanır.
Biyotransformasyon:
Tiroid hormonları başlıca karaciğerde ayrışır ve metabolitleri safra üzerinden atılır. Tiroid
hormonları bağırsaklarda hidroliz yoluyla açığa çıkıp geri emildiklerinden, enterohepatik bir
dolaşım söz konusudur.
Eliminasyon:
Tiroksin’in eliminasyon yarılanma ömrü 6-7 gündür. Hipertiroidizmli hastalarda yarılanma
ömrü 3-4 güne kısalırken, hipotiroidizmli hastalarda ve yaşlılarda 9-10 güne ulaşabilir.
5.3 Klinik öncesi güvenlik verileri
Özellik yoktur.
6. FARMASÖTİK ÖZELLİKLER
6.1 Yardımcı maddelerin listesi
Sodyum sitrat
Nişasta
Jelatin
Gliserol
Magnezyum stearat
Talk
8/9Aerosil
Laktoz monohidrat
6.2 Geçimsizlikler
Uygulanamaz.
6.3 Raf ömrü
18 ay
6.4 Saklamaya yönelik özel tedbirler
25°C’nin altında, ışık ve rutubetten uzakta, orijinal ambalajı içerisinde saklayınız.
6.5 Ambalajın niteliği ve içeriği
Karton kutu içinde, 100 tablet içeren alu/alu blister.
6.6 Beşeri ve tıbbi üründen arta kalan maddelerin imhası ve diğer özel önlemler
Herhangi bir kullanılmayan ürün veya atık materyal, yerel yönetmeliklere uygun olarak imha
edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri Ltd. Şti.
Büyükdere Cad. No:127 Astoria İş Merkezi A Blok Kat:9
Esentepe 34394 İSTANBUL
Telefon : (212) 340 76 84
Fax : (212) 340 76 01
e-posta : info@validtr.com
8. RUHSAT NUMARASI(LARI)
2014/508
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 17/06/2014
Ruhsat yenileme tarihi :
10. KÜB’ÜN YENİLEME TARİHİ
**/**/****
9/9