1/6  KULLANMA  TALİMATI  
SİMEPAZM  40 mg/80  mg film kaplı tablet  
Ağızdan alınır.  
 
• Etkin  madde : 40 mg  Otilonyum  bromür  ve 80 mg Simetikon  
• Yardımcı maddeler: Laktoz monohidrat  (sığır sütü kaynaklı)  (Pharmatose 200M) , 
krospovidon (Kollidpn CL), kopovidon (Kovidon VA 64), kolloidal silikon dioksit (Aeroperl 
300 Pharma) , magnezyum stearat  (Hyqual, Vegetable Source) , silisifiye mikrokristalin selüloz  
(AVICEL  SMCC  HD90) , Opadry AMB yellow 80W22002 ( Polivinil alkol  hidrolize edilmiş , 
Talk, Titanyum dioksit, Lesitin  (soya) , Ksantan Zamkı, Demir Oksit Sarısı , Quinoline Yellow 
alüminyum Lake , FD&C Yellow#6/ Sunset Yellow FCF Alüminyum Lake, FD&C Blue #2 / 
İndigo carmine Aluminyum Lake ). 
 
Bu ilacı kullanmaya  başlamadan  önce bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun dışında  
yüksek  veya düşük  doz kullanmayınız.  
 
Bu Kullanma  Talimatında:  
 
1. SİMEPAZM  nedir  ve ne için kullanılır?  
2. SİMEPAZM ’ı kullanmadan  önce  dikkat  edilmesi  gerekenler  
3. SİMEPAZM  nasıl  kullanılır?  
4. Olası  yan etkiler  nelerdir?  
5. SİMEPAZM ’ın saklanması  
 
Başlıkları  yer almaktadır.  
 
1. SİMEPAZM  nedir  ve ne için kullanılır?  
Otilonyum bromür ve simetikon, SİMEPAZM ’ın etkin maddeleridir. Otilonyum bromür, 
antispazmodik (spazm giderici) olarak adlandırılan bir ilaç grubuna dahildir. Sindirim 
kanalındaki kaslar üzerine etki eder, bağırsak  spazmlarını hafifletir ve artmış motiliteyi 
(bağırsak  kaslarının aşırı büzülmesini ve hızını kontrol etmek gibi) düzenler. Simetikon’da 
sindirim kanalında aşırı gazın yarattığı ağrıyı dindirmek  için kullanılan bir gaz gidericidir.  
SİMEPAZM  30 ve 90 tabletlik  ambalajlarda  sunulmaktadır.  
 
2/6   
SİMEPAZM  spazm  ve gaz ağırlıklı  hastalıklarda  kullanılmaktadır.  Bu rahatsızlıklardan  
bazıları;  
▪ İrritabl bağırsak sendromu (IBS -Bağırsaklarda organik bir sebep olmaksızın gözlenen 
fonksiyona ait rahatsızlıkları içeren hastalık grubu) ve distal enterik ( bağırsak ların son 
kısımlarına ait) bölgenin spastik -ağrılı durumlarında spazm çözücüdür.  
▪ SİMEPAZM  sindirim kanalındaki kaslar üzerine etki eder, bağırsak  spazmlarını hafifletir ve 
artmış motiliteyi ( bağırsak  kaslarının aşırı büzülmesini ve hızını kontrol etmek gibi) düzenler.  
▪ Spazmların özellikle gaz nedeniyle olduğu/artış gösterdiği durumlarda sindirim kanalında 
aşırı gazın yarattığı ağrı durumlarını dindirmek için kullanılır.  
 
2. SİMEPAZM ’ı kullanmadan  önce  dikkat  edilmesi  gerekenler  
SİMEPAZM ’ı aşağıdaki durumlarda KULLANMAYINIZ  
Eğer,  
• Otilonyum  bromür  ve simetikon  ya da SİMEPAZM ’ın içeriğindeki  yardımcı  maddelerden  
herhangi birine karşı alerjiniz (aşırı duyarlılık) varsa  
• Sindirim  sisteminde  delinme,  tıkanma  veya  bunların  şüphesi  varsa  
 
Ayrıca  SİMEPAZM ’ın çocuklarda  kullanımı  önerilmemektedir.  
 
SİMEPAZM ’ı aşağıdaki  durumlarda  DİKKATLİ  KULLANINIZ  
Eğer,  
• Glokom  varsa  (göz küresindeki  basıncın  arttığı  bir göz hastalığı)  
• Prostat  bezinde  büyümeniz  varsa  (prostatik  hipertrofi  olarak  da bilinir)  
• Mideden  barsağa  geçen  kanalda  daralmanız  varsa (pilorik  stenosis)  
• Bağırsak  tembelliği (atoni) sebebiyle kabızlıktan şikayetçiyseniz (örn; şeker hastalığı 
nedeniyle) SİMEPAZM  sindirim sistemi kaslarını gevşetir. Bu nedenle, daha sıklıkla şeker 
hastalarında görülen, kabızlık veya  bağırsak  tembelliği(atoni)  şikayetiniz  varsa SİMEPAZM ’ı 
dikkatle kullanınız.  
 
“Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.”  
 
SİMEPAZM ’ın yiyecek  ve içecek  ile kullanılması  
Tercihen  yemeklerden  20 dakika  önce alınız.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Doktorunuz tarafından gerekli olduğu söylenmedikçe, eğer hamileyseniz SİMEPAZM  
kullanmayınız. Bu gibi durumlarda doktorunuzun gözetimi altında kullanınız.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
3/6  Emzirme  
İlacı kullanmadan  önce  doktorunuza  veya eczacınıza  danışınız.  
Doktorunuz  tarafından  gerekli  olduğu  söylenmedikçe,  emziriyorsanız SİMEPAZM  
kullanmayınız.  Bu gibi durumlarda doktorunuzun gözetimi altında kullanınız.  
 
Araç  ve makine  kullanımı  
Araç ve makine kullanımı etkileri üzerine bir çalışma yapılmamıştır. SİMEPAZM ’ ın 
olumsuz olarak etkilemediğine yeterince emin oluncaya kadar motorlu taşıtlar dahil tehlikeli 
makineler kullanılmamalıdır.  
 
SİMEPAZM ’ın içeriğinde bulunan bazı yardımcı maddeler hakkında önemli bilgiler 
SİMEPAZM , laktoz içermektedir. Eğer daha önceden doktorunuz tarafından bazı şekerlere 
intoleransınızın olduğu söylenmişse, bu tıbbi ürünü almadan önce doktorunuzla temasa 
geçiniz.  
 
SİMEPAZM , lesitin (soya) içermektedir.  Eğer fıstık ya da soyaya alerjiniz varsa bu tıbbi 
ürünü kullanmayınız.  
 
Diğer  ilaçlar  ile birlikte kullanımı  
Levotiroksin içeren ilaçların (tiroid hastalıklarının tedavisinde kullanılan) SİMEPAZM  ile 
birlikte alındığında emilimi bozulduğundan, iki ilacın en az 4 2 saat ara verilerek alınması 
gerekmektedir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SİMEPAZM  nasıl  kullanılır?  
Uygun  kullanım  ve doz/uygulama  sıklığı  için talimatlar:  
Daima doktorunuzun tavsiye ettiği şekilde kullanınız. Herhangi bir durumdan emin değilseniz 
lütfen doktorunuza veya eczacınıza danışınız.  
 
Doktorunuzun  önerisine göre:  günde  2-3 defa 1 tablet  alınız.  
 
Uygulama  yolu ve metodu:  
Tabletleri bir miktar su ile birlikte, kırmadan, ezmeden ya da çiğnemeden tercihen 
yemeklerden 20 dakika önce alınız.  
 
Değişik  yaş grupları:  
Çocuklarda  kullanımı:   
Çocuklar  için kullanımı  uygun değildir.  
 
Yaşlılarda  kullanımı:   
Doktorunuzun  önerisine  göre:  günde  2-3 defa 1 tablet  alınız.  -
4/6   
Özel  kullanım  durumları:  
Böbrek/Karaciğer  yetmezliği:   
Bu hastalarda  doz ayarlamasına  gerek  yoktur.  
 
Eğer SİMEPAZM ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  SİMEPAZM  kullandıysanız : 
SİMEPAZM  ile hiçbir  doz aşımı  etkisi  rapor  edilmemiştir.  
Ancak, eğer kullanmanız gerekenden fazlasını kullanmışsanız ve iyi hissetmiyorsanız, 
doktorunuzla konuşunuz ya da en yakın hastaneye gidiniz, ilacın kutusunu veya bu kullanma 
talimatını mümkünse yanınıza alınız.  
 
SİMEPAZM ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
SİMEPAZM ’ı kullanmayı  unutursanız  
Bir dozu  almayı  unuttuysanız,  hatırladığınız  anda sonraki  dozu  alınız.  
Unutulan  dozları  dengelemek  için çift doz almayınız.  
 
SİMEPAZM  ile tedavi  sonlandırıldığında  oluşabilecek  etkiler  
İlacınızı size reçete edildiği gibi kullanmazsanız, tedaviden bir fayda göremeyebilirsiniz. 
Ancak, tedavinin erken sonlandırılmasına bağlı hiçbir yan etki beklenmez. Ürünün 
kullanımıyla ilgili daha detaylı sorularınız varsa doktorunuza veya eczacınıza danışınız.  
 
4. Olası  yan etkiler  nelerdir?  
Tüm  ilaçlar  gibi, SİMEPAZM ’ın içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   :10 hastanın en az birinde görülebilir.  
Yaygın    :10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan  :100 hastanın  birinden  az, fakat  1.000  hastanın  birinden  fazla  
görülebilir.  
Seyrek    :1.000  hastanın  birinden  az fakat  10.000  hastanın  birinden  fazla  
görülebilir.  
Çok seyrek   :10.000  hastanın  birinden  az görülebilir.  
Bilinmiyor   :Eldeki  verilerden  hareketle  tahmin  edilemiyor.  
 
 
 
 
5/6  Aşağıdakilerden  biri olursa,  SİMEPAZM ’ı kullanmayı  durdurunuz  ve DERHAL  
doktorunuza bildiriniz veya size en yakın hastanenin acil bölümüne başvurunuz:  
• Nefes  almada  ya da yutkunmada  zorluk,  yüzde,  dudaklarda,  dilde  ya da boğazda  
şişme, ciltte döküntü ya da şişlikler olan şiddetli kaşıntı gibi alerjik reaksiyon belirtileri  
• Yaygın deri döküntüsü  
• Ürtiker (Kurdeşen)  
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
 
Bu çok ciddi  yan etkilerin  hepsi  oldukça  seyrek  görülür.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
• İshal  
• Mide  bulantısı  
• Kusma  
• Mide  ağrısı  
• Burun  akıntısı,  nezle  
• Yutak  iltihabı  
• Kabızlık  
 
Bilinmiyor:  
• Baş ağrısı  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SİMEPAZM ’ın saklanması  
SİMEPAZM ’ı çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C'nin  altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  SİMEPAZM ’ı kullanmayınız.  
 
Eğer  üründe  ve/veya  ambalajında  bozukluklar  fark ederseniz  SİMEPAZM ’ı kullanmayınız.  
6/6   
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Argis İlaç  San. ve Tic. A.Ş. 
Batı Sitesi  Mahallesi  2307.  Cad.  
Gersan  Sanayi  Sitesi  No: 80-82-86  
Yenimahalle/Ankara  
Tel: 0 312 255 54 74  
Fax: 0 312 255 54 72 
 
Üretim  yeri: 
Argis İlaç  San. ve Tic. A.Ş. 
Batı Sitesi  Mahallesi  2307.  Cad.  
Gersan  Sanayi  Sitesi  No: 80-82-86 
Yenimahalle/Ankara  
Tel: 0 312 255 54 74  
Fax: 0 312 255 54 72 
 
Bu kullanma  talimatı  24/10/2024 tarihinde  onaylanmıştır.  
