1 
 KULLANMA TALİMATI  
XOSPATA ™ 40 mg film kaplı tablet  
Ağızdan alınır.  
 
Etkin madde:  Her bir film kaplı tablet 40 mg gilteritinib e eşdeğer 44,2 mg gilteritinib fumarat 
içerir.  
Yardımcı maddeler:  Mannitol (E421), hidroksipropil  selüloz, düşük substitüsyonlu 
hidroksipropil selüloz, magnezyum stearat, hipromelloz, talk, makrogol, titanyum dioksit, 
demir oksit sarı (E172)   
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir . 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz . 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
1. XOSPATA nedir ve ne için kullanılır?  
2. XOSPATA kullanmadan önce dikkat edilmesi gerekenler  
3. XOSPATA nasıl kullanılır?  
4. Olası yan etkiler nelerdir?  
5. XOSPATA'nın saklanması  
 
Başlıkları yer almaktadır.  
1. XOSPATA nedir ve ne için kullanılır?  
XOSPATA 40 mg film kaplı tablet, bir yüzünde firma logosu ve "235" basılı olan, yuvarlak ve 
açık sarı film kaplı bir tablettir. Tabletler blister içinde sunulmaktadır ve 84 film kaplı tablet 
içeren ambala jlarda (21 film kaplı tablet bulunan 4 blister) bulunmaktadır.  
XOSPATA, protein kinaz inhibitörleri adı verilen bir kanser ilacı sınıfına aittir. Etkin madde 
olarak gilteritinib içermektedir.  
 
XOSPATA, kandaki belli akyuvarlarda görülen bir kanser olan akut miyeloid lösemi (AML) 
hastası yetişkinlerin tedavisinde kullanılmaktadır. XOSPATA, AML hastalığının FLT3 adı 
verilen bir gende görülen bir değişiklikle bağlantılı olduğu durumlarda kullanılma ktadır ve 
önceki tedaviden sonra hastalığı tekrar eden veya iyileşmeyen hastalara verilmektedir.  
 
AML hastaları yüksek sayıda anormal akyuvar üretmektedir. Gilteritinib  bu anormal hücrelerin 
çoğalması ve büyümesi için gereken belli enzimlerin (kinaz) aksiyonunu engellemektedir ve 
böylece kanserin büyümesini önlemektedir.  2 
 2. XOSPATA kullanmadan önce dikkat edilmesi gerekenler  
XOSPATA'yı aşağıdaki durumlarda KULLANMAYINIZ:  
 
Gilteritinibe veya bu ilacın içindeki yardımcı maddelerin herhangi birine karşı alerjiniz varsa.  
XOSPATA'yı aşağıdaki durumlarda DİKKATLİ KULLANINIZ:  
 
Aşağıdaki durumlarda hemen doktorunuz, eczacınız veya hemşirenize danışınız:  
- Aşağıdaki belirtilerden herhangi birini yaşarsanız: ateş, nefes darlığı, döküntü, baş 
dönmesi veya sersemlik hissi, hızla kilo alma, kollarda ve bacaklarda şişme.  
Bunlar diferan siyasyon  (farklılaşma)  sendromu adı verilen bir hastalığın belirtileri 
olabilir (bkz. Bölüm 4 ). Diferansi yasyon sendromu, XOSPATA tedavisinin 1. günüden 
başlayarak tedavinin ilk 3 ayı boyunca herhangi bir zamanda gerçekleşebilir. Eğer bu 
durum gerçekleşi rse, doktorunuz sizi takip altında tutacaktır ve hastalığınızı tedavi etmek 
için size ilaç verebilir. Ayrıca doktorunuz, belirtiler azalana kadar XOSPATA tedavisini 
durdurabilir.  
- Eğer nöbet geçirirseniz veya baş ağrısı, dikkat azalması, kafa karışıklığı, bulanık görme 
veya görme ile ilgili diğer sorunlar gibi hızla kötüleşen belirtiler yaşarsanız.  
Bunlar PRES (Posterior Reversibl Ensefalopati Sendrom) adı verilen bir hastalığın 
belirtileri olabilir (bkz. Bölüm 4 ). Doktorunuz PRES  olup olmadığınızı kontro l etmek 
için bir test yapabilir ve PRES olduğunuz teyit edilirse XOSPATA tedavisini 
durduracaktır.  
 
Aşağıdaki durumlarda XOSPATA almadan önce doktorunuz, eczacınız veya hemşirenize 
danışınız:  
 
- Düzensiz kalp atışı ya da QT uzaması adı verilen bir hastalık benzeri  kalp ritim 
bozukluğunuz varsa (bkz. Bölüm 4 ).  
- Geçmişte kanınızdaki potasyum veya magnezyum seviyelerinde düşüklük olduysa; bu 
durum anormal kalp ritmi riskini arttırabilir.  
- Üst karın bölgenizde ve sırtınızda şiddetli ağrı, bulantı veya kusma meydana gelirse . 
Bunlar pankreasınızda iltihaplanma (pankreatit) belirtileri olabilir.  
 
XOSPATA tedavisi sırasında ek izleme  
Doktorunuz XOSPATA tedavisinden önce ve tedavi sırasında düzen li olarak kan testleri 
yapacaktır. Doktorunuz ayrıca tedaviden önce ve tedavi sırasında kalp işlevinizi düzenli olarak 
kontrol edecektir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
XOSPATA'nı n yiyecek ve içeceklerle ile kullanılması  
Tabletler aç karnına veya yemekle birlikte alınabilir. Tabletler suyla birlikte bütün halde 
yutulmalıdır ve kırılmamalı veya ezilmemelidir.  
 
Hamilelik  
İlacı kullanmadan önce doktorunuza veya eczacınıza danışınız. XOSPATA doğmamış 
bebeğinize zarar verebilir ve hamilelik sırasında kullanılmamalıdır.  3 
 Eğer hamile olabileceğinizi düşünüyorsanız veya çocuk sahibi olmayı planlıyorsanız, bu ilacı 
almadan önce do ktorunuza, eczacınıza veya hemşirenize danışınız.  
 
XOSPATA alan ve hamile kalabilecek olan kadınlar, XOSPATA tedavisi sırasında ve 
XOSPATA'nın bırakılmasından sonra en az 6 ay boyunca etkili bir doğum kontrol yöntemi 
kullanmalıdır. Hormonal bir doğum kontr olü kullanıyorsanız, aynı zamanda prezervatif veya 
diyafram gibi bir bariyer yöntemi de kullanmanız gerekmektedir. XOSPATA kullanan ve 
partnerleri hamile kalabilecek erkekler XOSPATA tedavisi sırasında ve tedavinin 
bırakılmasından sonra en az 4 ay boyunca etkili bir doğum kontrol yöntemi kullanmalıdır.  
 
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
 
Emzirme  
 
XOSPATA'nın  sütünüze geçip geçmediği ve bebeğinize zarar verip vermeyeceği 
bilinmemektedir. XOSPATA tedavisi sırasında ve tedavinin durdurulmasından sonra en az 2 ay 
boyunca emzirmemelisiniz.  
 
 
Araç ve makine kullanımı  
XOSPATA aldıktan sonra baş dönmesi, sersemlik hi ssedebilirsiniz. Bu durum gerçekleşirse, 
araç veya makine kullanm ayınız.  
Diğer ilaçlar ile birlikte kullanımı  
Eğer başka bir ilaç kullanıyorsanız, yakın geçmişte kullandıysanız veya kullanma ihtimaliniz 
varsa lütfen doktorunuza, eczacınıza veya hemşireni ze söyleyiniz. XOSPATA bu ilaçların 
çalışmasını etkileyebilir veya bu ilaçlar XOSPATA'nın çalışmasını etkileyebilir.  
Özellikle aşağıdaki ilaçlardan herhangi birini kullanıyorsanız doktorunuz, eczacınız veya 
hemşirenize söyleyiniz.  
- Verem (tüberküloz) tedavi sinde kullanılan ilaçlar, örn. rifampisin;  
- Sara hastalığı (Epilepsi) tedavisinde kullanılan ilaçlar, örn. fenitoin;  
- Mantar enfeksiyonlarının tedavisinde kullanılan ilaçlar, örn. vorikonazol, posakonazol 
veya itrakonazol;  
- Bakteriyel enfeksiyonların tedavisi nde kullanılan ilaçlar, örn. eritromisin, klaritromisin 
veya azitromisin;  
- Yüksek tansiyon (hipertansiyon) tedavisinde kullanılan ilaçlar, örn. kaptopril veya 
karvedilol;  
- İnsan immün yetmezlik virüsü (HIV) enfeksiyonlarının tedavisinde kullanılan ilaçlar, ö rn. 
ritonavir;  
- Depresyon tedavisinde kullanılan ilaçlar, örn. escitalopram, fluoksetin veya sertralin;  4 
 - Kalp problemlerini tedavi etmekte kullanılan ilaçlar, örn. digoksin;  
- Kan pıhtılarının oluşumunu engellemek için kullanılan ilaçlar, örn. dabigatran eteksilat;  
- Depresyon tedavisinde kullanılan bitkisel bir ilaç olan sarı kantaron (diğer adları St. 
John’s wort - Hypericum perforatum).  
 
Bu ilaçlardan herhangi birini kullanıyor sanız, XOSPATA tedaviniz sırasında doktorunuz 
ilacınızı değiştirebilir ve başka bir ilaç reçete edebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunl ar hakkında bilgi veriniz.  
 
3. XOSPATA nasıl kullanılır?  
Bu ilacı daima tam olarak doktorunuzun veya eczacınızın söylediği gibi kullanınız. Emin 
değilseniz, doktorunuz veya eczacınıza sorunuz.  
Uygun kullanım ve doz/uygulama sıklığı için talimatlar:  
XOSPATA tablet olarak ağız yoluyla alınmaktadır.  
 
Doktorunuz size hangi XOSPATA dozunu almanız gerektiğini söyleyecektir. Önerilen doz 
günde bir kez 120 mg'dır (üç tablet). Doktorunuz dozunuzu arttırmaya veya azaltmaya ya da 
tedavinizi geçici o larak durdurmaya karar verebilir. Doktorunuzun reçete ettiği dozda 
tedavinize devam ediniz.  
 
Uygulama yolu ve yöntemi:  
- XOSPATA'yı günde bir kez ve her gün aynı saatte alınız.  
- Tabletleri bütün olarak suyla yutunuz.  
- Tabletleri kırmayınız veya ezmeyiniz.  
- XOSPATA aç karnına veya yemekle birlikte alınabilir.  
- Doktorunuzun söylediği süre boyunca XOSPATA almaya devam ediniz.  
 
Değişik yaş grupları:  
Çocuklarda kullanım:  
XOSPATA'nın çocuklarda ve 18 yaşından küçük ergenlerde güvenli ve etkili olup olmad ığı 
bilinmediği için, bu yaş grubun da XOSPATA kullanılmamalıdır.  
 
Yaşlılarda kullanım:  
65 yaş ve üzerindeki hastalarda doz ayarlaması gerekmemektedir.  
 
Özel kullanım durumları:  
Böbrek yetmezliği  
Hafif ila orta dereceli böbrek yetmezliği olan hastalarda doz ayarlaması gerekmemektedir. Ağır 
böbrek yetmezliği olan hastalarla ilgili veri bulunmamaktadır.  
 
Karaciğer yetmezliği  
Hafif ila orta dereceli karaciğer yetmezliği olan hastalarda doz ayarlaması gerekmemektedir. 
XOSPATA'nın ağır karaciğer yetmezliği olan hastalarda güvenli ve etkili olup olmadığı 
bilinmediği için, bu hastalarda XOSPATA önerilmemektedir.  
 
Eğer XOSPATA'nın e tkisinin çok güçlü veya zayıf olduğuna dair bir izleniminiz var ise 5 
 doktorunuz veya eczacınız ile konuşunuz.  
 
 
Kullanmanız gerekenden daha fazla XOSPATA kullandıysanız  
Kullanmanız gerekenden daha fazla XOSPATA kullanmışsanız, XOSPATA almayı durdurunuz 
ve doktorunuz veya eczacınızla konuşunuz.  
 
XOSPATA almayı unutursanız  
Eğer olması gereken zamanda XOSPATA almayı unutursanız, hatırlar hatırlamaz almanız 
gereken dozu aynı gün içinde alınız ve sonraki gün yine olması gereken zamanda bir sonraki  
dozunuzu alınız.  
Unutulan dozları dengelemek için çift doz almayınız.  
XOSPATA ile tedavi sonlandırıldığındaki oluşabilecek etkiler  
Doktorunuz söylemediği sürece bu ilacı almayı bırakmayınız.  
Bu ilacın kullanımıyla ilgili ilave sorularınız olursa doktorunu za sorunuz.  
 
4. Olası yan etkiler nelerdir?  
Tüm ilaçlar gibi, bu ilaç da yan etkilere neden olabilir. Bu yan etkiler herkeste görülmemektedir.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1. 000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerde n biri olursa, XOSPATA kullanmayı durdurunuz ve DERHAL 
doktorunuzu bilgilendiriniz veya size en yakın hastanenin acil bölümüne başvurunuz:  
- Şiddetli ve yaşamı tehdit edici bir alerjik reaksiyon, örn. ağızda, dilde, yüzde ve boğazda 
şişme, kaşıntı, kurdeşen (anaflaktik reaksiyon) . 
 
Bunlar çok ciddi yan etkilerdir.  
Eğer bunlardan herhangi biri sizde mevcutsa, sizin XOSPATA'ya karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, hemen doktorunuza bildiriniz veya en 
yakın hastanenin acil bölümüne başvurunuz:  
Yaygın  
- Diferansiyasyon sendromu. Aşağıdaki belirtilerden herhangi birini yaşarsanız derhal 
doktorunuza bildiriniz: ,Ateş, nefes darlığı, döküntü, baş dön mesi veya sersemlik hissi, 
hızla kilo alma, kollarınızda veya bacaklarınıza şişme. Bunlar diferansi yasyon sendromu 
adı verilen bir hastalığın belirtileri olabilir.  
- Kalp ritmi sorunları (QT uzaması). Kalp atışınızda bir değişiklik olursa, baş dönmesi, 
serse mlik hissi yaşarsanız veya bayılırsanız, derhal doktorunuza bildiriniz. XOSPATA 
QT uzaması adı verilen bir kalp sorununa yol açabilir.  
 6 
 Yaygın olmayan  
- Posterior geri dönüşlü (reversibl)  ensefalopati  sendromu (PRES). Nöbet, hızla kötüleşen 
baş ağrısı, kafa karışıklığı veya başka görme sorunları yaşarsanız derhal doktorunuza 
bildiriniz. XOSPATA ile tedavi edilen hastalarda PRES adı verilen beyni ilgilendiren bir 
hastalığın görüldüğü yaygın olmayan olgu lar bildirilmiştir.  
 
Bunlar ciddi yan etkilerdir. Acil tıbbi müdahale gerekebilir.  
 
Diğer yan etkiler  
 
Çok yaygın  
- İshal  
- Bulantı  
- Kabızlık  
- Yorgunluk  
- Sıvı tutulumu (ödem) nedeniyle şişme  
- Enerjisizlik, güçsüzlük (asteni)  
- Anormal kan testi sonuçları: Yüksek kan kreatinin fosfokinaz i (kas veya kalp işlevine 
işaret etmektedir), alanin transferaz (ALT), aspartat aminotransferaz (AST) ve/veya kan 
alkalin fosfataz (karaciğer işlevine işaret etmektedir)  düzeyleri  
- Uzuvlarda ağrı  
- Eklem ağrısı (artralji)  
- Kas ağrısı (miyalji)  
- Öksürük  
- Nefes darlığı (dispne)  
- Sersemlik hali  
- Düşük tansiyon (hipotansiyon)  
 
Yaygın  
- Kalp çevresinde şiddetli olması durumunda kalbin kan pompalama yeteneğini azaltabilen 
sıvı birikmesi (perikardiyal efüzyon)  
- Hafif bir rahatsızlık, iyi olmama hissi (halsizlik)  
- Kaslarda sertleşme  
- İdrar çıkışında azalma, bacaklarda şişkinlik (ani böbrek hasarı belirtileri)  
- Kalpte enflamasyon (perikardit)  
- Kalp yetmezliği  
 
Bu kullanma talimatında bahsi geçmeyen herhangi bi r yan etki ile karşılaşırsanız, doktorunuzu 
veya eczacınızı bilgilendiriniz . 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
 7 
 5. XOSPATA'nın saklanması  
 
XOSPATA'yı çocukların göremeyeceği, erişemeyeceği yerlerde ve ambalajında saklayınız.  
Bu ilacı kutusunda ve blisterde belirtilen son kullanma tarihinden sonra kullanmayınız. Son 
kullanma tarihi o ayın son gününü göstermektedir.  
30°C altındaki oda sıcaklığında saklayınız. Işıktan korumak için orijinal ambalajında 
saklayınız.  
Hiçbir ilacı ev atıkları veya atık sularla atmayınız. Bu önlemler çevreyi korumak içindir.  
Son kullanma tarihi geçmiş veya kullanılmayan ilaçları çöpe atmayın ız! Çevre ve Şehircilik 
Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
 
XOSPATA'yı  karton kutusunda ve dış ambalajında belirtilen son kullanma tarihinden sonra 
kullanmayınız.  
 
Ruhsat sahibi:  
Astellas Pharma İlaç Ticaret ve Sanayi A.Ş.  
Maslak Link Plaza  
Maslak Mah. Eski Büyükdere Cad. No: 3 -5 K:14  
34398 Maslak, Sarıyer, İstanbul  
Tel: 021 2 440 08 00  
Faks: 0212 438 36 71  
 
Üretim y eri: 
Astellas Pharma Tech Co., Ltd.,  
Shizuoka, Japonya  
 
Bu kullanma talimatı 22/10/2021  tarihinde onaylanmıştır.   