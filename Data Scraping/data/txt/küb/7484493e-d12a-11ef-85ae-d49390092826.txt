KISA ÜRÜN BİLGİSİ
1. BEŞERİ TIBBİ ÜRÜNÜN ADI
BARSOLAX 8.5 g Oral Çözelti Hazırlamak için Toz
2. KALİTATİF VE KANTİTATİF BİLEŞİM
Her bir saşede;
Etkin madde:
Polietilen Glikol (Makrogol) 3350………………………8.5 g
Yardımcı maddeler:
Yardımcı madde içermemektedir.
3. FARMASÖTİK FORM
Saşe
Beyaz veya beyazımsı renkli toz.
4. KLİNİK ÖZELLİKLER
4.1 Terapötik endikasyonlar
2-11 yaş arası çocuklarda kronik konstipasyonun (kabızlığın) tedavisinde ve 5 yaş ve üzeri
çocuklarda, refrakter konstipasyon (kabızlık) ile bağlantılı rektum ve / veya kolon da dışkı
birikimi ile gelişen fekal impaksiyonun temizlenmesinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Kronik konstipasyon
Başlangıç dozu:
2-6 yaş arası çocuklarda: Günde 1 saşe
7-11 yaş arası çocuklarda: Günde 2 saşe
Doz, bireysel cevaba göre düzenli ve yumuşak dışkılama sağlayacak şekilde arttırılabilir veya
azaltılabilir. Doz artışı gerekiyorsa en uygunu 2 günde bir yapılmasıdır.
2-11 yaş arası çocuklarda günde 4 saşeden fazla kullanılmamalıdır.
Kronik konstipasyonlu çocuklarda tedavi uzun süre gerektirir (en az 6-12 ay).
Bununla birlikte polietilen glikol 3350 nin sadece 3 aylık kullanımı hakkında güvenlik ve
etkililik verileri mevcuttur. Tedavi kademeli olarak sonlandırılmalıdır ve konstipasyon tekrar
oluşursa yeniden tedaviye başlanır.
1Fekal impaksiyon:
BARSOLAX 8.5 g saşe ile fekal impaksiyon tedavisi aşağıdaki gibi 7 gün sürecektir:
Günlük doz uygulaması
BARSOLAX 8.5 g saşe sayısı
Yaş (yıl) 1.Gün 2.Gün 3.Gün 4.Gün 5.Gün 6.Gün 7.Gün
5-11 4 6 8 10 12 12 12
Günlük saşe sayısı, bölünmüş dozlar halinde alınmalı ve hepsi 12 saatlik bir süre içinde
tüketilmelidir. Fekal impaksiyon düzeldikten sonra yukarıdaki dozaj rejimi durdurulmalıdır.
Disimpaksiyonun bir göstergesi büyük hacimde bir dışkılama gerçekleşmesidir. Disimpaksiyon
sonrasında, reimpaksiyonu önlemek için çocuğun uygun bir bağırsak yönetim programını
izlemesi önerilir (reimpaksiyonu önlemek için yapılan uygulanan dozaj kronik kabızlığı olan
hastalar için olduğu gibidir; yukarıya bakın).
BARSOLAX 8.5 g saşe fekal impaksiyonunun tedavisinde beş yaşından küçük çocuklar için
veya kronik kabızlık tedavisinde iki yaşın altındaki çocuklarda önerilmez. 17 yaş ve üzeri
hastalar için BARSOLAX 17 g saşe kullanılması önerilir.
Uygulama şekli:
BARSOLAX oral olarak uygulanır, fakat çözeltiyi içmek istemeyen ya da içemeyecek durumda
olan hastalara nazogastrik tüp kullanılarak nazal uygulama şeklinde verilebilir.
Çözeltinin hazırlanması: Saşe içeriğindeki toz, 1/2 - 1 bardak sıcak, soğuk veya oda ısısındaki
su, meyve suyu, soda, kahve veya çay vb. bir içecek içerisinde tamamen çözülünceye kadar
karıştırıldıktan sonra uygulanmalıdır. Daha sonra içilmek üzere saklanmamalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği veya karaciğer yetmezliği olan hastalar tarafından kullanımına ilişkin bilgi
yoktur. Bu nedenle, böbrek fonksiyon bozukluğu olan çocuklarda fekal impaksiyon tedavisinde
BARSOLAX kullanılması önerilmemektedir.
Kardiyovasküler fonksiyon yetmezliği olan hastalar:
Bu hasta grubu için klinik veri yoktur. Bu nedenle kardiyovasküler fonksiyon yetmezliği olan
çocuklarda fekal impaksiyonun temizlenmesinde BARSOLAX kullanılması önerilmemektedir.
Pediyatrik popülasyon:
BARSOLAX 8.5 gram saşe, kronik konstipasyon tedavisi için 2 yaşından küçük çocuklarda,
fekal impaksiyonun temizlenmesinde 5 yaşından küçük çocuklarda kullanılmamalıdır.
17 yaş ve üstü ergenlerde, yetişkin dozu uygulanır.
Geriyatrik popülasyon:
Diyare gibi olası yan etkilere karşı daha duyarlı olabilen yaşlı hastalarda dikkatli
kullanılmalıdır.
24.3 Kontrendikasyonlar
Bağırsak duvarının yapısal veya fonksiyonel bozukluğuna bağlı bağırsak delinmesi veya
tıkanması, ileus, Crohn hastalığı ve ülseratif kolit ve toksik megakolon gibi bağırsak duvarının
şiddetli enflamatuar durumları.
İlacın içeriğindeki etkin maddelere karşı aşırı duyarlılık.
4.4 Özel kullanım uyarıları ve önlemleri
Su ile çözündüğünde, BARSOLAX sıvı içeriği düzenli sıvı alımının yerini tutmaz, hastanın
yeterli sıvı alımı sağlanmalıdır.
Rektumdaki fekal impaksiyon tanısı, karın ve rektumun fiziksel veya radyolojik muayenesi ile
doğrulanmalıdır.
Makrogol içeren preparatları kullanan yetişkinlerde, ödem, nefes darlığı, artan yorgunluk,
dehidratasyon ve kalp yetmezliği gibi sıvı/elektrolit dengesizliğini gösteren ender semptomlar
bildirilmiştir. Bunlar meydana gelirse, BARSOLAX uygulanması derhal durdurulmalı,
elektrolitler ölçülmeli ve herhangi bir anormallik uygun şekilde tedavi edilmelidir.
Bu tıbbi ürün, bozulmuş gag refleksi, reflü özofajiti veya azalan bilinç seviyeleri olan hastalarda
fekal impaksiyonu temizlemek için yüksek dozlarda kullanıldığında dikkatli olunmalıdır.
Su ile çözünmüş BARSOLAX çözeltisi kalorifik değere sahip değildir.
Diğer tıbbi ürünlerin emilimi, BARSOLAX tarafından indüklenen gastrointestinal geçiş
hızındaki artış nedeniyle geçici olarak azalabilir (bkz. Bölüm 4.5).
4.5 Diğer tıbbi ürünler ile etkileşimler ve diğer etkileşim şekilleri
Katı doz formundaki tıbbi ürünler bir saat içinde büyük dozlarda makrogol preparatları (fekal
impaksiyonun tedavisi sırasında kullanıldığı gibi) ile birlikte alındığında, gastrointestinal
sistemden emilemeden atılabilir.
Makrogol 3350, alkol içinde çözünen ve suda nispeten çözünmeyen tıbbi ürünlerin
çözünürlüğünü arttırır.
Diğer tıbbi ürünlerin emiliminin, BARSOLAX ile kullanım sırasında geçici olarak azalabilmesi
ihtimali vardır (bkz. Bölüm 4.4).
Eşzamanlı olarak uygulanan bazı tıbbi ürünlerle ör. Antiepileptikler, azalan etkinlik raporları
vardır.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
3Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tıbbi zorunluluk gerekmedikçe çocuk doğurmayı planlayan kadınlar tarafından
kullanılmamalıdır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3.).
İnsanlara yönelik potansiyel risk bilinmemektedir. BARSOLAX gerekli olmadıkça gebelik
döneminde kullanılmamalıdır.
Polietilen glikol 3350’nin plasentadan geçip geçmediği bilinmemektedir.
Laktasyon dönemi
Anne sütüne geçip geçmediği bilinmemektedir. Bu nedenle hasta için beklenen yararlar bebek
için ortaya çıkabilecek risklerden daha fazla olmadıkça laktasyon döneminde
kullanılmamalıdır.
Üreme yeteneği/Fertilite
İnsanlarda fertiliteye etkileri konusunda veri yoktur. Erkek ve dişi sıçanlarda yapılmış
çalışmalarda fertileye etkileri saptanmamıştır (bkz. Bölüm 5.3).
4.7 Araç ve makine kullanımı üzerindeki etkiler
Bu ilacın araç ve makine kullanımı üzerine etkisi olduğuna dair bir çalışma bulunmamaktadır.
4.8 İstenmeyen etkiler
En sık gastrointestinal sistem ile ilgili reaksiyonlar ortaya çıkar.
Bu reaksiyonlar, gastrointestinal sistemin içeriğinin genişlemesinin bir sonucu olarak ve
Makrogol 3350’nin farmakolojik etkileriyle motilitede artışa bağlı olarak ortaya çıkabilir.
Kronik kabızlığın tedavisinde, diyare veya yumuşak dışkılama normal olarak doz azaltılmasına
cevap verir.
İshal, abdominal distansiyon, anorektal rahatsızlık ve hafif kusma fekal impaksiyon tedavisinde
daha sık görülür. Doz azaltıldığında veya geciktiğinde kusma düzelir.
Klinik çalışmalar ve satış sonrası gözetim çalışmalarından elde edilen verilere göre istenmeyen
etkiler aşağıda organ sistem sınıflamasına ve sıklıklarına göre sunulmuştur.
4Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Seyrek: Anafilaktik reaksiyonları içeren alerjik reaksiyonlar
Bilinmiyor: Dispne ve deri reaksiyonları (aşağıya bakınız)
Deri ve deri altı doku hastalıkları
Bilinmiyor: Anjiyoödem, ürtiker, kaşıntı, döküntü, eritemi içeren alerjik deri reaksiyonları.
Metabolizma ve beslenme hastalıkları:
Bilinmiyor: Elektrolit değerlerinde bozulma, özellikle hiperkalemi ve hipokalemi.
Sinir sistemi hastalıkları:
Bilinmiyor: Baş ağrısı
Gastrointestinal hastalıklar
Çok yaygın: Karın ağrısı, gurultu
Yaygın: Diyare, kusma, bulantı ve anorektal rahatsızlık hissi
Yaygın olmayan: Karında şişkinlik, gaz
Bilinmiyor: Dispepsi ve peri-anal inflamasyon
Genel bozukluklar ve uygulama bölgesine ilişkin hastalıklar:
Bilinmiyor: Periferal ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Şiddetli karın ağrısı ya da distansiyon nazogastrik asipirasyon ile tedavi edilebilir. Diyare ya da
kusma nedeniyle aşırı sıvı kaybı elektrolit bozukluklarının düzeltilmesini gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sindirim sistemi ve metabolizma-Ozmotik etkili laksatifler
ATC Kodu: A06AD65
Makrogol 3350, bağırsaktaki ozmotik etkisiyle, laksatif etki yaratır. Makrogol 3350, dışkı
hacmini artırarak nöromüsküler yollarla kolon motilitesini tetikler. Fizyolojik sonuç
yumuşatılmış dışkının kolondaki transportunu artıran itici bir güç ve defekasyonun
kolaylaşmasıdır. Makrogol 3350 ile kombine edilen elektrolitler, bağırsak bariyeri (mukoza)
5boyunca serum elektrolitleri ile değiştirilir ve net kazanç veya sodyum, potasyum ve su kaybı
olmaksızın fekal su içinde dışarı atılır.
Kronik konstipasyonda Makrogol 3350 ile yapılan açık bir çalışmada, haftalık varsayılan sıklık
frekansı başlangıçtaki 1.3'ten sırasıyla 2., 4. ve 12. haftalarda 6.7, 7.2 ve 7.1'ye çıkarıldı.
Disimpaksiyon sonrası idame tedavi olarak Makrogol 3350 ve laktulozun karşılaştırıldığı bir
çalışmada, son kontrolde Makrogol 3350 grubunda haftalık dışkılama sıklığı 9.4 (SD 4.46) iken
diğer grupta 5.9 (SD 4.29) olarak hesaplanmıştır. Laktuloz grubunda 7 çocukta (%23)
impaksiyon tekrarlamış, Makrogol 3350 grubunda hiçbir çocukta tekrarlamamıştır.
Fekal impaksiyon endikasyonu için diğer tedavilerle (ör. enemalar) karşılaştırmalı çalışmalar
yapılmamıştır. 63 çocukta karşılaştırmalı olmayan bir çalışmada, Makrogol 3350 tedavinin 3. -
7. günleri içinde hastaların büyük kısmında fekal impaksiyonu temizlemiştir. Çalışmada 5-11
yaş grubu pediyatrik hastalar için, ortalama toplam saşe sayısı 47.2 olarak hesaplanmıştır.
5.2. Farmakokinetik özellikler
Genel özellikler
Makrogol 3350 bağırsak içinde değişime uğramaz. Gerçekte gastrointestinal sistem boyunca
emilmez. Emilmiş olan kısım olur ise idrar ile atılır.
5.3 Klinik öncesi güvenlilik verileri
Preklinik çalışmalar, makrogol 3350'nin geleneksel farmakoloji çalışmalarında, tekrarlanan doz
toksisitesi ve genotoksisite çalışmalarında gösterilen anlamlı sistemik toksisite potansiyelinin
olmadığına dair kanıt sağlamaktadır.
Sıçanlarda, insanlarda kronik kabızlık için önerilen maksimum dozun 66 katı ve fekal
impaksiyon için önerilen maksimum dozun 25 katı dozda hatta maternal toksik seviyelerde bile
doğrudan embriyotoksik veya teratojenik etki görülmemiştir.
Tavşanlarda indirekt embryo-fetal etkiler olan fetüs ve plasenta ağırlığında azalma, fetal
canlılıkta azalma, artmış bacak ve pençe hiperfleksiyonu ve abortuslar, maternal toksik
dozlarda – insanlarda kronik kabızlık tedavisi için tavsiye edilen maksimum dozun 3,3 katı, ve
fekal impaksiyon tedavisi için önerilen maksimum dozun 1.3 katı dozda gözlenmiştir.
Tavşanlar, gastrointestinal sisteme etki eden maddelerin etkilerine duyarlı bir hayvan test
türüdür ve çalışmalar, klinik olarak anlamlı olmayan yüksek doz hacimleri ile abartılı koşullar
altında gerçekleştirilmiştir. Bulgular, olumsuz maternal koşulla ilişkili tavşanlarda abartılı bir
farmakodinamik yanıtın sonucu olarak Makrogol 3350'nin dolaylı etkileri olabilir.
Teratojenik etki belirtisi gözlenmemiştir.
Makrogol ile ilgili uzun süreli hayvan toksisitesi ve karsinojenisite çalışmaları vardır. Bu ve
diğer yüksek toksisite çalışmalarının yüksek düzeyde oral yolla uygulanan yüksek molekül
ağırlıklı makrogoller kullanılarak elde edilen sonuçları, önerilen terapötik dozda güvenli
olduğunu kanıtlar.
66. FARMASÖTİK ÖZELLİKLER
6.1. Yardımcı maddelerin listesi
Yardımcı madde içermemektedir.
6.2. Geçimsizlikler
Çözeltiye herhangi bir ilave madde eklenmemelidir.
6.3. Raf ömrü
24 ay
6.4. Saklanmaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
PET film/Alüminyum folyo/PE film ile 20 saşe olarak ambalajlanmıştır.
Kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği ”ne uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ ve TİCARET A.Ş.
Saray Mah. Dr. Adnan Büyükdeniz Cad. No:14
Ümraniye 34768 İSTANBUL
Tel: (216) 633 60 00
Fax: (216) 633 60 01-02
8. RUHSAT NUMARASI
2018/482
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.09.2018
Ruhsat yenileme tarihi:
10. KÜB’ÜN YENİLENME TARİHİ
7