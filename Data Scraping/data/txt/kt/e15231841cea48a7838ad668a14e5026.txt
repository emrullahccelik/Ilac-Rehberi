 
 
1 
 KULLANMA TALİMATI  
 
 
OSEFLU 30 mg granül içeren saşe 
Ağızdan alınır.  
 
• Etkin madde:  Her bir saşe 30 mg oseltamivire eşdeğer 39 ,45 mg oseltamivir fosfat içerir.  
• Yardımcı maddeler:  Prejelatinize  nişasta  (mısır kaynaklı) , kroskarmel loz sodyum,  mannitol 
(E421),  talk ve sodyum stearil fumarat  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında : 
1. OSEFLU nedir ve ne için kullanılır?  
2. OSEFLU’yu kullanmadan önce dikkat edilmesi gerekenler  
3. OSEFLU nasıl kullanılır?  
4. Olası yan etkiler nelerdir?  
5. OSEFLU'nun saklanması  
 
Başlıkları yer almaktadır.  
 
 
1. OSEFLU nedir ve ne için kullanılır?  
OSEFLU, saşe içinde beyaz toz dur. 
OSEFLU 30 mg saşeler, bölünebilir 10 ve 30 saşe içeren ambalajlarda piyasaya sunulmaktadır.  
 
OSEFLU, yetişkinler,  ergenler,  ve 1 yaşından büyük çocuklar da grip (influenza) salgını 
sırasında tedavi için kullanılır.  
 
OSEFLU aynı zamanda yetişkinler, ergenler, çocuklar ve 1 yaş veya üstündeki bebeklerde grip 
(influenza) salgını sırasında gribin önlenmesi için kullanılır.  
 
OSEFLU’nun etkin maddesi  oseltamivirdir .   
 
2 
 OSEFLU “nöraminidaz inhibitörleri” denen bir ilaç grubuna dahildir. B u ilaçlar grip virüsünün 
vücudun içinde yayılmasını engeller ve bu sayede grip virüsü enfeksiyonu nedeniyle oluşacak 
belirtileri dindirir veya engeller.  
 
OSEFLU, 1 yaşından küçük çocuklarda kullanılmamalıdır.  
 
OSEFLU size gribi (influenza) tedavi etmek  amacıyla reçete edilmiştir. Grip belirtileri 
gösterdiğinizde ve grip virüsünün toplumda yaygın görüldüğü durumlarda  kullanılabilir. Diğer 
zamanlarda aşağıda listelenen şekilde kullanılabilir:  
 OSEFLU gribi önlemek  amacıyla reçete edilir. Grip olan biriyle temasta bulunduysanız 
OSEFLU kullanılabilir. Bu kullanım için genellikle duruma göre karar verilir.  
 OSEFLU, istisnai durumlarda önleyici tedavi  olarak reçete edilir. Örneğin, mevsimsel grip 
aşısı yeterli korumayı  sağlamadığında ve grip salgını (küresel grip salgını) varsa OSEFLU 
kullanılabilir.  
 
OSEFLU size gribi tedavi etmek veya önle mek amacıyla reçete edilmiştir.  
 
Grip, bir virüsün neden olduğu bir enfeksiyondur. Gribin belirtileri sıklıkla ateşin ani 
yükselmesi (>37,8 ºC), öksürük, burun akıntısı veya tıkanıklığı, baş ağrısı, kas ağrıları ve aşırı 
bitkinliktir. Bu belirtiler aynı zamanda diğer hastalıklar nedeniyle de oluşabilir. Gerçek grip 
enfeksiyonları yalnızca toplumda grip virüslerinin dolaştığı yıllık salgın dönemlerinde ortaya 
çıkar. Bu salgın dönemi dışında, grip benzeri belirtiler, genellikle başka enfeksiyonlar veya 
hastalıklar nedeniyle oluşur.  
  
2. OSEFLU’yu kullanmadan önce dikkat edilmesi gerekenler  
OSEFLU’yu aşağıdaki durumlarda KULLANM AYINIZ  
Eğer,  
 Oseltamivire veya ilacın içerdiği maddelerin herhangi birine karşı alerjik (aşırı duyarlı) 
iseniz . 
 
OSEFLU’yu aşağıdaki durumlarda DİKKATLİ KULLANINIZ  
Eğer;  
 Diğer ilaçlara alerjiniz varsa,  
 Böbreklerinizle ilgili sorunlarınız varsa, doz aya rlaması gerekebilir,  
 Hastaneye acil yatmayı gerektirebilecek ciddi bir durumunuz varsa,  
 Bağışıklık sisteminiz çalışmıyorsa,  
 Kronik kalp hastalığınız veya solunum hastalığınız varsa.  
 
OSEFLU’yu kullanmadan önce reçete eden doktorunuzu yukarıdaki durumlard a 
bilgilendiriniz.  
  
 
3 
 OSEFLU tedaviniz sırasında, davranış veya ruh halinizde değişiklikler (nöropsikiyatrik olaylar) 
fark ederseniz (özellikle çocuklarda ve ergenlerde) reçete eden doktorunu za bu durumu 
bildiriniz .  
 
OSEFLU grip aşısı değildir . 
OSEFLU , enfeksiyonu tedavi eder veya grip virüsünün yayılmasını önler. Aşı, virüse karşı size 
antikor verir. OSEFLU, grip aşısının etkisini değiştirmeyecektir ve doktorunuz size her ikisini 
de reçete edebilir.  
Bu uyarılar, geçmişteki herhangi bir dönemde dahi olsa  sizin için geçerliyse lütfen doktorunuza 
danışınız.  
 
OSEFLU’nun yiyecek ve içecek ile kullanılması  
OSEFLU aç veya tok karnına kullanılabilir.  
 
OSEFLU’nun  yiyeceklerle birlikte alınması, mide bulantısı ve kusma olasılığını azaltmak 
amacıyla tavsiye edilmektedir.  
 
Hamilelik  
İlacı kullanmadan önce doktorunuza veya eczacınıza danışınız.  
OSEFLU’nun doğmamış çocuklar üstündeki yan etkileri bilinmemektedir. Eğ er hamileyseniz, 
hamile olduğunuzu düşünüyorsanız veya hamile kalmaya çalışıyorsanız doktorunuzu 
bilgilendiriniz. Doktorunuz OSEFLU’nun sizin için doğru bir tercih olup olmadığı konusunda 
karar verecektir.  
 
Tedaviniz sırasında hamile olduğunuzu fark eders eniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emzirilen bebekler üstündeki etkisi bilinmemektedir. Eğer bebeğinizi emziriyorsanız 
doktorunuzu bilgilendiriniz. Doktorunuz OSEFLU’ nun sizin için doğru bir tercih olup olmadığı 
konusunda karar verecektir.  
 
Araç ve makine kullanımı  
Oseltamivirin  araç ve makine kullanımı üzerine herhangi bir etkisi yoktur.  
 
OSEFLU’nun içeriğinde bulunan bazı yardımcı maddeler hakkında önemli bilgiler   
OSEFLU’nun içeriğinde  özel uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Grip virüsü aşısı (canlı/zayıflatılmış):  
Antiviral ajanlar (grip A ve B), grip virüsü aşısının (canlı/zayıflatılmış) terapötik  etkisini  
 
4 
 azaltabilir. Canlı grip virüs aşısı uygulamasından 48 saat önce başlayıp 2 hafta sonra biten bir 
süre boyunca anti -grip antivirallerinden kaçının.  
 
 Aşağıdaki ilaçlar özellikle önemli olduğundan, bunları kullanmanız durumunda 
doktorunuza veya ecza cınıza bilgi vermeniz gerekir:  
- Klorpropamid (diyabet/şeker hastalığı tedavisinde kullanılır)  
- Metotreksat (romatoid artrit gibi hastalıkların tedavisinde kullanılır)  
- Fenilbutazon (ağrı ve enflamasyon /yangı  tedavisinde kullanılır)  
- Probenesid  (gut hastalığının tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza  bunlar hakkında bilgi veriniz.  
 
3. OSEFLU nasıl kullanılır?  
Uygun ku llanım ve doz/uygulama sıklığı için talimatlar:  
Doktorunuz tarafından reçete edilen miktarda saşe kullanmalısınız. Eğer emin değilseniz, 
doktorunuz veya eczacınız ile kontrol ediniz.  
 
OSEFLU size reçete edildikten sonra en kısa sürede ilacı kullanmaya ba şlayınız; ideal olanı 
grip belirtilerinin başladığı ilk iki gün içerisinde kullanmaya başlamanızdır.  
 
Grip tedavisi için,  günde iki doz alınız. Sabahları bir doz ve akşamları bir doz almanız 
genellikle uygundur. Kısa zamanda daha iyi hissetmeye başlasanız bile 5 günlük tedaviyi 
tamamlamanız önemlidir.  
 
Gribi önlemek için veya grip olmuş biriyle temasa geçtikten sonra, 10 gün boyunca günde 
bir doz alınız. En uygunu, bu dozu sabah kahvaltısı ile birlikte almaktır.  
 
Bağışıklık sistemi zayıflamış hastalar ve yaygın grip gibi özel durumlarda, tedavi 6 hafta ila 12 
haftaya kadar devam edecektir.  
 
Kapsül kullanmakta zorluk çeken kişiler, saşe kullanabilirler. Doktorunuz tarafından size reçete 
edilen miktarlarda saşe kull anmalısınız.  Tavsiye edilen doz hastanın vücut ağırlığına 
dayanmaktadır.   
 
Yetişkinler ve ergenler (13 -17 yaşındakiler)  
Vücut ağırlığı  Grip hastalığının tedavisi:  
5 gün için doz  Grip hastalığının önlenmesi:  
10 gün için doz  
40 kg veya üstü  Günde iki kez 75  mg (2,5 
saşe = 2 adet saşe ve 
bölünebilir bir saşenin yarısı)  Günde bir kez 75 mg  (2,5 saşe 
= 2 adet saşe ve bölünebilir bir 
saşenin yarısı)  
 
75 mg için, bir 30 mg’lık doz ve bir 45 mg’lık doz alabilirsiniz.   
 
5 
 Çocuklar  
Vücut ağırlığı  Grip hastalığının tedavisi:  
5 gün için günde iki kez doz  Grip hastalığının önlenmesi:  
10 gün için günde bir kez doz  
10 – 15 kg  Günde iki kez 30 mg saşe dozu  Günde bir kez 30 mg saşe dozu  
15 kg ile 23 kg arası 
olanlar  Günde iki kez 45 mg saşe dozu  
(1,5 saşe=1 adet saşe  ve 
bölünebilir bir saşenin yarısı)  Günde bir kez 45 mg saşe dozu  
(1,5 saşe=1 adet saşe ve 
bölünebilir bir saşenin yarısı)  
23 kg ile 40 kg arası 
olanlar  Günde iki kez 60 mg saşe dozu 
(2 saşe)  Günde bir kez 60 mg saşe dozu  
(2 saşe)  
40 kg’dan fazla olanlar  Günde iki kez 75 mg saşe dozu  
(2,5 saşe=2 adet saşe ve 
bölünebilir bir saşenin yarısı)  Günde bir kez 75 mg saşe dozu  
(2,5 saşe=2 adet saşe ve 
bölünebilir bir saşenin yarısı)  
 
Uygulama yolu ve metodu:  
Saşe, kapsül yutma kta zorluk çeken yetişkin, ergen ve çocuklarda kullanılmaktadır. OSEFLU 
Saşe’ye ait tedavi dozu (tek kullanımda maksimum 2,5 saşe) yumuşak gıdalarla (yoğurt, bebek 
maması vb.) veya bir bardak (150 ml) meyve suyuna karıştırılarak alınabilir.  
 
Yiyeceklerle birl ikte alınan OSEFLU, bazı hastalarda dayanımı (toleransı) arttırabilir.  
 
Değişik yaş grupları:  
Çocuklarda kullanımı:   
Güvenlilik ve etkinlik verilerinin olmaması nedeniyle, OSEFLU 1 yaşından küçük çocuklarda 
kullanılmamalıdır.  
 
1 yaş ve üstü bebekler ile 2-12 yaş arası çocuklarda kullanımı için yukarıdaki “uygun kullanım 
ve doz/uygulama sıklığı için talimatlar” bölümüne bakınız.  
 
Yaşlılarda kullanımı:  
Yaşlılarda özel bir doz ayarlaması gerekmemektedir.  
 
Özel kullanım durumları:  
Böbrek yetmezliği:  
Ciddi böbrek yetmezliği olan hastalarda doz ayarlaması önerilmektedir. Ciddi böbrek 
yetmezliğiniz varsa, grip tedavisi için OSEFLU kullanmadan önce doz ayarlaması için 
doktorunuza başvurunuz.  
 
Böbrek yetmezliği olan çocuklarda doz ayarlaması yapılabilmesi  için yeterli klinik veri yoktur.  
 
Karaciğer yetmezliği:  
Karaciğer yetmezliği olan hastalarda özel bir doz ayarlaması gerekmemektedir. Karaciğer 
yetmezliği olan çocuk hastalarla ilgili veri bulunmamaktadır.   
 
6 
  
Eğer OSEFLU’nun etkisinin çok güçlü veya zayı f olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla OSEFLU kullandıysanız:  
OSEFLU’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
OSEFLU kullanmayı  kesiniz.  
 
Çoğu doz aşımı durumunda, herhangi bir yan etki rapor edilmemiştir. Raporlanan yan etkiler, 
Bölüm 4’te listelendiği gibi normal dozlarda görülen etkilerle benzerdir. Oseltamivir çocuklara 
verildiğinde, yetişkin ve ergenlere göre doz aşımı daha s ık rapor edilmiştir. Çocuklara 
OSEFLU’yu verirken dikkat edilmelidir.  
 
OSEFLU’yu kullanmayı unutursanız:  
Bir dozu atlarsanız, aklınıza gelir gelmez bu dozu alınız. Ancak dozu atladığınızı bir sonraki 
dozu alacağınız saate yakın fark  ederseniz, atladığını z dozdan vazgeçiniz ve bir sonraki 
dozunuzu zamanında alınız.  
 
Unutulan dozları dengelemek için çift doz almayınız.  
 
OSEFLU ile tedavi sonlandır ıldığında oluşabilecek etkiler:  
OSEFLU kullanmayı bırakırsanız herhangi bir yan etki gözlenmez. Ancak eğer doktorunuzun 
tavsiye ettiği tarihten önce OSEFLU kullanmayı bırakırsanız, grip belirtileriniz yeniden ortaya 
çıkabilir.  
 
4. Olası yan etkiler nelerdir?  
Tüm ilaçlar gibi, OSEFLU’nun  içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, OSEFLU’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Anafilaktik ve anafilaktoid re aksiyonlar: Yüzde ve ciltte şişme, kaşıntılı döküntülü, ciddi 
alerjik reaksiyonlar, düşük kan basıncı ve nefes alma zorluğuyla birlikte ciddi alerjik 
reaksiyonlar  
 Karaciğerle ilgili bozukluklar (ani karaciğer yetmezliği “fulminan hepatit”, karaciğerin 
işlev yapamaması ve sarılık): Cildin ve göz akının sararması, dışkı renginde değişiklik, 
davranışlarda değişiklik  
 Anjiyonörotik ödem: Özellikle baş ve boyun bölgesinde aniden ortaya çıkan ve nefes alma 
zorluğuyla birlikte görülen göz ve dil dahil ciltte ciddi  şişme  
 Stevens -Johnson sendromu ve toksik epidermal nekroliz: Karışık, muhtemel hayati 
tehlikesi olan alerjik reaksiyon, başlangıçta ateş, boğaz ağrısı ve yorgunlukla ortaya çıkan  
 
7 
 ve kabarcık, pullanma, cildin daha geniş bölgelerinde dökülmeyle sonuçlanan cildin dış 
yüzeyinde ve muhtemelen iç yüzeyinde iltihaplanma, muhtemel nefes alma zorlukları ve 
düşük kan basıncı  
 Eritema multiforme : Genelde kendiliğinden geçen, el, yüz ve ayakta dantele benzer 
kızarıklık oluşturan, aşırı duyarlılık durumu  
 Gastrointesti nal kanama: Kalın bağırsakta sürekli kanama veya kan tükürme  
 Nöropsikiyatrik bozukluklar (aşağıda tarif edilmektedir).  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin OSEFLU’ya karşı ciddi alerjiniz var demektir. Aci l 
tıbbi müdahaleye veya hastaneye yatırılmanıza gerek olabilir.   
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil  bölümüne başvurunuz:  
 Bilinç seviyesinde değişkenlik de içeren havale (konvülsiyon) ve ani geçici bilinç 
bozukluğu (deliryum)  
 Zihin karışıklığı, anormal davranış  
 Sanrılar, hayal görme, huzursuzluk, endişe, kabuslar  
 
Bu olaylar özellikle çocuklarda ve ergenlerde ra por edilmiştir ve sıklıkla birdenbire başlayıp 
süratle düzelen olaylardır. Birkaç vaka kazayla yaralanma ile, bazıları ise ölümle 
sonuçlanmıştır. Oseltamivirin bu olaylara katkısı bilinmemektedir. Bu tip nöropsikiyatrik 
olaylar oseltamivir almayan grip has talarında da raporlanmıştır.  
 
Yukarıda tarif edilen davranış değişiklikleriyle ilgili olarak hastalar, özellikle çocuklar ve 
ergenler, yakından takip edilmelidir.  
 
Bunların hepsi ciddi yan etkilerdir. Acil tıbbi müdahale gerekebilir.  
 
Ciddi yan etkiler ç ok seyrek görülür.  
 
Oseltamivirin en sık raporlanan (çok yaygın ve yaygın) yan etkileri; hasta hissetme veya hasta 
olma (mide bulantısı, kusma), karın ağrısı, mide bozulması, baş ağrısı ve ağrıdır. Bu yan etkiler, 
sıklıkla ilacın ilk dozundan sonra ortaya çıkar ve genellikle tedavi sürerken kesilir. Bu etkilerin 
görülme sıklığı, ilaç yiyeceklerle birlikte alındığında azalır.  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın:       10 hastanın en az 1’inde görülebilir.  
Yaygın:       10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  
Seyrek:       1.000 hastanın 1’inden az, fakat 10.000 hastanın 1’inden fazla görü lebilir.   
 
8 
 Çok seyrek:       10.000 hastanın 1'inden az görülebilir.  
Bilinmiyor:          Eldeki veriler ile belirlenemeyecek kadar az hastada görülebilir.  
 
Yetişkinler ve ergenler (13 - 17 yaşındakiler):  
Çok yaygın  
 Baş ağrısı  
 Bulantı  
 
Yaygın  
 Bronşlarda ilti haplanma (bronşit)  
 Uçuk  
 Öksürük  
 Sersemlik (vertigo dahil)  
 Ateş  
 Ağrı  
 Kol ve bacaklarda ağrı  
 Burun akıntısı  
 Uykusuzluk  
 Boğaz ağrısı  
 Karın ağrısı  
 Yorgunluk  
 Üst karında şişkinlik  
 Üst solunum yolu enfeksiyonları (burun, boğaz ve sinüslerin inflamasyonu)  
 Mide bozukluğu  
 Kusma  
 
Yaygın olmayan  
 Alerjik reaksiyonlar  
 Bilinç seviyesinde değişkenlik  
 Havale (konvülsiyon)  
 Orta ile  ciddi  karaciğer fonksiyon bozuklukları (karaciğer enzimlerinde yükselme)  
 Kalp ritminde bozukluklar  
 Cilt reaksiyonlar ı (Dermatit [ciltte iltihaplanma ], egzama [ kırmızı ve kaşıntılı döküntü,  
ciltte pullanma ]) 
 
Seyrek  
 Trombosit (kan pulcuğu) sayısında azalma (trombositopeni)  
 Görme bozuklukları  
 
Çocuklar (1 -12 yaş arasındakiler):  
Çok yaygın   
 Öksürük   
 
9 
  Burun tıkanıklığı  
 Kusma  
 
Yaygın  
 Göz akı iltihaplanması (konjunktivit/kırmızı gözler ve gözde akıntı ve ağrı)  
 Kulak ağrısı  
 Baş ağrısı  
 Mide bulantısı  
 Burun akıntısı  
 Karın ağrısı (üst karın ağrısı dahil)  
 Hazımsızlık  
 
Yaygın olmayan  
 Ciltte iltihaplanma  [Dermatit (alerjik ve atopik dermatit dahil)]  
 Kulak zarı  bozukluğu  
 
Bebekler (1 yaşından küçük ): 
0 ila 12 aylık bebeklerde bildirilen yan etkiler, çoğunlukla daha büyük çocuklar (1 yaşında veya 
daha büyük) için bildirilen yan etkilere benzer. Ek olarak, ishal ve pişik bildirilmiştir.  
 
Ayrıca,  
 Siz veya çocuğunuz devamlı olarak hastaysanız,  
 Grip belirtileri daha da kötüleşirse veya ateş devam ederse, en kısa zamanda doktorunuza 
söyleyiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırs anız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında dah a fazla bilgi edinilmesine katkı sağlamış olacaksınız.  
 
5. OSEFLU’nun saklanması  
OSEFLU’yu çocukların göremeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında saklayınız.  
 
Son kullanma tarihiyle uyumlu olarak kulla nınız.  
Ambalajdaki son kullanma tarihinden sonra OSEFLU’yu kullanmayınız.  
  
 
10 
 Eğer üründe ve/veya ambalajında bozukluk fark ederseniz OSEFLU’yu kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:   Neutec İlaç San. Tic. A.Ş.  
  Esenler / İSTANBUL  
  Tel: 0 850 201 23 23  
  Faks : 0 212 481 61 11  
   E-mail: bilgi@neutec.com.tr  
 
Üretim Yeri :   Neutec İlaç San. ve Tic. A.Ş.  
Arifiye  / SAKARYA  
 
Bu kullanma talimatı ( ) tarihinde onaylanmıştır.  
 
 
 
 
 
 
 
 
 
 
 
 
 
 
 