KISA ÜRÜN BİLGİSİ
1. BEŞERİ TIBBİ ÜRÜNÜN ADI
GONAL-f 1050 IU/1.75 mL (77 mikrogram/1.75 mL) enjeksiyonluk çözelti için toz ve
çözücü
Steril
2. KALİTATİF VE KANTİTATİF BİLEŞİM
Etkin madde: Her çok dozluk flakon, etkin madde olarak 1,75 mL içinde 77 mikrogram
(1050 IU’ya eşdeğer) uygulamaya elverişli 87 mikrogram (1200 IU) follitropin alfa* içerir. 1
kullanıma hazır şırınga 2 mL enjeksiyonluk su, %0,9 benzil alkol içerir.
* rekombinant DNA teknolojisi ile çin hamster yumurtalık hücrelerinde üretilmiş insan
FSH’ı.
Yardımcı maddeler:
Disodyum fosfat dihidrat 1,11 mg
Sodyum dihidrojen fosfat monohidrat 0,45 mg
Sodyum hidroksit ym
Yardımcı maddelerin tam listesi için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü
Tozun görünümü: beyaz liyofilize pellet
Çözücünün görünümü: berrak renksiz çözelti
Sulandırılmış çözeltinin pH’sı 6,5-7,5’dur.
4. KLİNİK ÖZELLİKLER
4.1 Terapötik endikasyonlar
Yetişkin kadınlarda
 Klomifen sitrat'la tedaviye cevap vermemiş kadınlarda anovulasyon durumunda
(polikistik over hastalığı dahil)
 İn vitro fertilizasyon (IVF), gamet intra fallopian transfer (GİFT) ve zigot intra
fallopian transfer (ZİFT) gibi yardımla üreme teknolojileri (ART) için süperovulasyon
yapılan hastalarda multifoliküler gelişmenin uyarılmasında,
 GONAL-f luteinizan hormon (LH) preparatı ile birlikte ciddi LH ve FSH eksikliği
olan kadınlarda foliküler gelişmenin uyarılması için önerilir. Klinik çalışmalarda, bu
hastalar endojen serum LH düzeyi <1,2 IU/L olarak tanımlanmıştır.
1Yetişkin erkeklerde
 GONAL-f, doğuştan veya edinsel hipogonadotropik hipogonadizm gösteren
erkeklerde, spermatogenez stimülasyonu için, insan Koriyonik Gonadotropin'i (hCG)
tedavisiyle birlikte endikedir.
4.2 Pozoloji ve uygulama şekli
GONAL-f ile tedavi, fertilite problemlerinin tedavisinde uzman bir hekimin gözetimi altında
başlatılmalıdır.
Pozoloji/uygulama sıklığı ve süresi
GONAL-f için verilen dozaj önerileri, üriner FSH için kullanılan dozlarla aynıdır. GONAL-
f'in klinik değerlendirmesi, günlük dozlarının, verilme şekillerinin ve tedavi izleme
işlemlerinin, üriner FSH içeren preparatlar için halen kullanılanlardan farklı olmaması
gerektiğini göstermektedir. Aşağıda belirtilen tavsiye edilmiş başlama dozlarına uyulması
önerilir.
Karşılaştırmalı klinik çalışmalar, üriner FSH ile karşılaştırıldığında hastaların GONAL-f ile
daha düşük kümülatif dozlara ve daha kısa tedavi sürelerine ihtiyaç duyduklarını göstermiştir.
Bu nedenle, sadece foliküler gelişimin optimize edilmesi için değil aynı zamanda istenmeyen
ovaryen hiperstimülasyon riskini minimuma indirmek için de, genel olarak üriner FSH için
kullanılan dozlara göre, daha düşük GONAL-f dozun verilmesinin uygun olduğu
düşünülmektedir. Bakınız bölüm 5.1.
GONAL-f'in monodoz preparatları ve multidoz preparatlarının eşdeğer dozlarının biyoeşdeğer
olduğu gösterilmiştir.
Aşağıdaki tablo reçetelenmiş dozu vermek için uygulanacak hacmi belirtir:
Doz (IU) enjekte edilen hacim (ml)
75 0,13
150 0,25
225 0,38
300 0,50
375 0,63
450 0,75
Sonraki enjeksiyon ertesi gün aynı saatte yapılmalıdır.
Anovulatuvar kadınlarda (polikistik over sendromu dahil)
GONAL-f günlük enjeksiyonlar halinde verilebilir. Adet gören hastalarda, tedaviye
menstrüasyon devresinin ilk 7 günü içerisinde başlanmalıdır.
Genel olarak günlük 75-150 IU FSH ile başlanır,, ancak aşırı olmayan bir cevap almak için,
gerektiğinde 7 veya tercihen 14 günlük aralıklar ile tercihen 37,5 veya 75 IU oranında artırılır.
Tedavi, ultrason ile folikül boyutunun ve/veya östrojen salgılamasının ölçümü ile
değerlendirilerek, hastanın tedaviye bireysel olarak verdiği cevaba göre uyarlanmalıdır.
Günlük maksimum doz genellikle 225 IU FSH'dan daha yüksek değildir. Eğer hasta 4 haftalık
tedaviden sonra yeterli cevabı veremezse, o siklus bırakılmalı ve hastada bıraktığı
siklustakinden daha yüksek bir başlama dozuyla tedaviye yeniden başlanmalıdır.
Optimal cevap alındığında, son GONAL-f enjeksiyonundan sonraki 24-48 saat içerisinde 250
mikrogram r-hCG ya da 5000 IU ila 10000 IU'ye kadar tek bir hCG enjeksiyonu yapılmalıdır.
2Hastaya, hCG uygulamasının yapıldığı gün ve bir sonraki gün cinsel birleşmede bulunması
tavsiye edilir. Alternatif olarak, intrauterin inseminasyon (IUI) yapılabilir.
Tedaviye aşırı cevap alındığı takdirde, tedavi durdurulmalı ve hCG uygulanmamalıdır (bkz.
Bölüm 4.4). Tedaviye, bir sonraki siklusta, bir önceki siklusun dozajından daha düşük bir
dozajla tekrar başlanılmalıdır.
İn vitro fertilizasyon ve diğer yardımla üreme teknolojileri öncesi çoğul foliküler gelişme için
over stimülasyonu yapılan kadınlarda:
Süperovulasyon için genelde kullanılan yöntem, menstrual siklusun 2. veya 3. gününde
başlanan günlük 150-225 IU GONAL-f uygulamasını kapsamaktadır. Yeterli folikül gelişimi
elde edilene kadar (serum östrojen konsantrasyonunun takibi ve/veya ultrason incelemeleri ile
değerlendirilerek), genellikle günlük 450 IU’nin üzerine çıkmayacak şekilde, hastanın
tedaviye verdiği cevaba göre ayarlanan dozaj ile tedaviye devam edilir. Genelde tedavinin
ortalama olarak 10. gününde (5-20 günde) yeterli folikül gelişimine ulaşılır.
Foliküler olgunlaşmayı indüklemek için, son GONAL-f enjeksiyonundan sonraki 24-48 saat
içerisinde 250 mikrogram r-hCG ya da 5000 IU ila 10000 IU hCG tek bir enjeksiyonda
yapılır.
Endojen LH pikini baskılamak ve tonik LH seviyelerini kontrol etmek amacı ile günümüzde
genellikle bir GnRH agonisti ya da antagonisti uygulanmaktadır. Genel olarak kullanılan bir
protokolde, GONAL-f ile tedaviye, agonist tedavisine başlandıktan yaklaşık 2 hafta sonra
başlanılır, yeterli folikül gelişimi elde edilene kadar her iki tedavi de sürdürülür. Örneğin iki
haftalık bir agonist tedavisinden sonra, ilk 7 gün 150-225 IU GONAL-f uygulanır. Doz daha
sonra over cevabına göre ayarlanır.
Günümüze kadar IVF konusundaki deneyimler, genelde tedavinin başarı derecesinin ilk dört
uygulama boyunca sabit kaldığını ve ondan sonra yavaş yavaş azaldığını göstermektedir.
Ciddi LH ve FSH eksikliğine bağlı anovulasyonlu kadınlarda
LH ve FSH eksikliği olan kadınlarda, (hipogonadotropik hipogonadizm), lutropin alfa ile
birlikte GONAL-f tedavisinin amacı, hCG uygulandıktan sonra, yumurtlamanın
gerçekleşeceği tek bir olgun Graff folikülü geliştirmektir. GONAL-f, lutropin alfa ile aynı
anda günlük enjeksiyonlar halinde verilmelidir. Bu hastalar amenoreik olduklarından ve
düşük endojen östrojen salgısına sahip olduklarından, tedaviye her zaman başlanabilir.
Genel olarak önerilen bir tedavi rejiminde tedaviye günlük 75 IU lutropin alfa ve 75-150 IU
FSH ile başlanır. Tedavi, ultrason ile folikül boyutunun ve/veya östrojen salgılamasının
ölçümü ile değerlendirilerek, hastanın tedaviye bireysel olarak verdiği cevaba göre
uyarlanmalıdır.
FSH dozunda artış gerektiği düşünülürse, doz tercihen 7-14 günlük aralıklar ile ve tercihen
37,5-75 IU’lik basamaklarla artırılır. Stimülasyon süresi herhangi bir siklusta 5 haftaya kadar
uzatılabilir.
Optimal cevap alındığında, son GONAL-f ve lutropin alfa enjeksiyonundan sonraki 24-48
saat içerisinde 250 mikrogram r-hCG ya da 5000 IU ila 10000 IU tek bir hCG enjeksiyonu
yapılmalıdır. Hastaya, hCG uygulamasının yapıldığı gün ve bir sonraki gün cinsel birleşmede
bulunması önerilir.
Alternatif olarak, intrauterin inseminasyon (IUI) yapılabilir.
Ovulasyon sonrası luteotropik aktiviteli (LH/hCG) maddelerin eksikliği korpus luteumun
prematüre yetmezliğine yol açabileceği için, luteal faz desteği düşünülebilir.
3Tedaviye aşırı cevap alındığı takdirde, tedavi durdurulmalı ve hCG uygulanmamalıdır.
Tedaviye, bir sonraki siklusta, bir önceki siklusun dozajından daha düşük bir dozajla tekrar
başlanılmalıdır.
Hipogonadotropik hipogonadizmli erkeklerde:
GONAL-f en az 4 ay boyunca haftada üç defa 150 IU dozda ve hCG ile birarada verilmelidir.
Eğer bu dönemden sonra, hasta cevap vermemişse, kombine tedaviye devam edilebilir;
mevcut klinik deneyimler spermatogeneze ulaşmak için 18 aylık tedavinin gerekli
olabileceğini göstermektedir.
Uygulama şekli:
GONAL-f subkutan uygulama için hazırlanmıştır. GONAL-f'in ilk enjeksiyonu medikal
gözetim altında yapılmalıdır. GONAL-f'i hastanın kendi kendine uygulaması, ancak iyi
motive edilmiş, yeterince eğitilmiş hastalarda ve uzman tavsiyesine uyulmasıyla
gerçekleşebilir.
GONAL-f multidoz muhtelif enjeksiyonlar için tasarlandığından, hastalara yanlış
kullanımından sakınmak için yeterli bilgi verilmelidir.
Benzil alkole karşı gelişebilecek lokal reaksiyondan ötürü, aynı enjeksiyon yerine birbirini
takip eden günlerde uygulama yapılmamalıdır.
Sulandırılmış flakonlar sadece tek bir hasta için kullanılmalıdır.
Özel popülasyonlara ilişkin ek bilgiler
Böbrek/karaciğer yetmezliği:
Veri yoktur.
Pediyatrik popülasyon:
Kullanımı yoktur.
Geriyatrik popülasyon:
Veri yoktur.
4.3 Kontrendikasyonlar
 Follitropin alfa'ya, FSH'a veya yardımcı maddelerden herhangi birine karşı önceden
aşırı duyarlılık
 Hipotalamus ve hipofiz tümörleri
 Polikistik over hastalığından kaynaklanmayan yumurtalık büyümesi veya kisti
 Etiyolojisi bilinmeyen jinekolojik kanamalar
 Yumurtalık, rahim veya meme kanseri
 Gebelik ve laktasyon
GONAL-f, aşağıdaki durumlarda etkili bir cevap alınmadığı takdirde kontrendikedir:
 Primer over yetmezliği
 Cinsel organların gebeliğe uyumsuzluk yaratan malformasyonları
 Rahmin gebeliğe uyumsuzluk yaratan fibroid tümörleri
 Primer testis yetersizliği
44.4 Özel kullanım uyarıları ve önlemleri
GONAL-f hafiften ciddiye uzanan advers reaksiyonlara sebep olabilecek güçlü bir
gonadotropik maddedir ve sadece infertilite tedavisinde uzman hekimler tarafından
kullanılmalıdır.
Gonadotropin tedavisi, yeterli izleme imkanlarının mevcudiyeti yanısıra, hekimler ve
yardımcı sağlık personelinin zaman ayırmasını gerektiren bir tedavi yöntemidir. Kadınlarda
GONAL-f'in etkili ve emniyetli kullanımı, düzenli olarak ultrason ile over cevabının
izlenmesini, tercihen beraberinde serum östradiol düzeylerinin ölçümünü gerektirir. Bazı
hastalarda FSH'ya zayıf cevap gibi, hastalar arası FSH uygulamasına cevapta değişkenlikler
olabilir. Kadınlarda ve erkeklerde tedavi amacına uygun, etkili en düşük doz kullanılmalıdır.
Porfiri
Porfirisi olan ya da ailesinde porfiri öyküsü olan kadınlar GONAL-f ile tedavi esnasında
yakından izlenmelidir. Porfirinin saptanması ya da kötüleşmesi durumunda tedavinin
kesilmesi gerekebilir.
Kadınlarda tedavi
Tedaviye başlamadan önce, eşlerin kısırlığı, gebelik için varsayılan kontrendikasyonlar
açısından uygun bir şekilde değerlendirilmelidir. Hastalar özellikle hipotiroidizm,
adrenokortikal bozukluklar, hiperprolaktinemi açısından değerlendirilmeli ve uygun tedavi
verilmelidir.
Foliküler gelişme için stimülasyon tedavisi uygulanan hastalar, anovulatuar infertilite ya da
ART prosedürleri tedavisi çerçevesinde, bir hiperstimülasyon gelişimi veya yumurtalık
büyümesine maruz kalabilir. Tavsiye edilen GONAL-f dozajına ve verilme şekline uymak ve
tedaviyi dikkatlice takip etmek, bu gibi durumların ortaya çıkışını azaltacaktır. Foliküler
gelişim ya da olgunlaşma belirteçlerinin doğru yorumlanabilmesi, ilgili testlerin yorumunda
uzman bir hekim gerektirir.
Klinik çalışmalarda, lutropin alfa ile birlikte uygulandığında, GONAL-f'e karşı over
hassasiyetinde artma görülmüştür. Eğer FSH doz artışı gerekli görülürse, doz adaptasyonu
tercihen 7-14 gün aralarla ve tercihen 37,5-75 IU’lik basamaklarla olmalıdır.
GONAL-f/LH'nın insan menopozal gonadotropinine (hMG) karşı doğrudan kıyaslaması
yapılmamıştır. Geçmiş verilerle kıyaslanması GONAL-f/LH ile elde edilen ovulasyon
oranının hMG ile elde edilene benzer olduğunu düşündürmektedir.
Hastaların seçimi: GONAL-f tedavisine başlamadan önce tam bir jinekolojik ve
endokrinolojik değerlendirme yapılmalıdır. Bu pelvik anatomiyi de içermelidir. Tubal
tıkanıklığı olan hastalar GONAL-f’i ancak IVF programına başlamaları durumunda
almalıdırlar. Primer over yetmezliği gonadotropin seviyeleri araştırılarak elimine edilmelidir.
Gebelik olasılığını elimine etmek için uygun değerlendirme yapılmalıdır. Hastalar sonraki
reprodüktif dönemlerinde daha yüksek bir anovulatuar riske sahip oldukları gibi, daha yüksek
endometrial karsinom riski de taşımaktadırlar. GONAL-f tedavisine başlamadan önce
anormal uterin kanama veya diğer endometrial anomali belirtileri gösteren hastalar tam bir
diagnostik değerlendirmeden geçirilmelidir. Eşlerin de fertilite potansiyeli açısından
değerlendirilmeleri gerekmektedir.
5Ovaryen hiperstimülasyon sendromu (OHSS)
Belli bir miktar yumurtalık büyümesi, kontrollü yumurtalık uyarımı sonucunda beklenilen bir
etkidir. Polikistik over sendromu olan kadınlarda daha sık görülür ve genellikle tedavisiz
geriler.
OHSS, komplike olmayan over büyümesinden farklı bir tıbbi olaydır. OHSS, şiddetinin
derecesi arttıkça kendini gösteren bir sendromdur. Belirgin over büyümesi, yüksek serum seks
steroidleri ve peritoneal, plevral ve nadiren perikardial boşluklarda sıvı birikimine yol
açabilen vasküler permeabilite artışı ile karakterize bir tablodur.
Ciddi OHSS durumlarında aşağıdaki semptomlar gözlenebilir: abdominal ağrı, abdominal
gerginlik, ciddi over büyümesi, kilo artışı, dispne, oligüri, bulantı, kusma ve ishali içeren
gastrointestinal semptomlar. Klinik değerlendirmede hipovolemi, hemokonsantrasyon,
elektrolit denge bozukluğu, asit, hemoperitoneum, plevral efüzyon, hidrotoraks ya da akut
pulmoner distres görülebilir. Çok nadiren, ciddi OHSS olgularında ovaryen torsiyonu ya da
pulmoner emboli, iskemik inme, myokard enfarktüs komplikasyonları görülebilir.
OHSS gelişimini gösteren risk faktörleri, polikistik over sendromu yüksek veya hızlı artan
serum östrojen seviyeleri (ör. >900 pg/mL ya da >3,300 pmol/L anovulasyonda; > 3,000
pg/mL ya da > 11,000 pmol/L ART’de) ve yüksek sayıda gelişen ovaryen foliküllerdir (ör. >
3 folikül ≥ 14 mm anovulasyonda; ≥ 20 folikül ≥ 12 mm ART’de)
Önerilen GONAL-f dozuna ve verilme şekline uymak, over hipestimulasyonu riskini en aza
indirir (bkz. Kısım 4.2 ve 4.8). Risk faktörlerini erken tanıma için, siklus stimulasyonunu
ultrasonla inceleme ve aynı zamanda da östradiol ölçümleri yapılması tavsiye edilir.
OHSS’yi tetiklemede başlıca rolü hCG’nin oynadığına ve gebelik gelişirse OHSS’nin daha
uzun süreli ve daha ciddi olabileceğine dair deliller mevcuttur. Bu nedenle serum östrojen
seviyesinin > 5,500 pg/mL ya da > 20,200 pmol/L olması ve toplamda ≥ 40 folikül gelişmesi
gibi over stimülasyonuna ait işaretler mevcutsa hCG uygulamasının yapılmaması ve hastalara
en az 4 gün cinsel birleşmede bulunmamasının veya bariyer kontrasepsiyon yöntemlerini
kullanmasının tavsiye edilmesi önerilir. OHSS hızlı ilerleyebilir (24 saat içerisinde) veya
birkaç gün içinde ciddi bir olay haline dönüşebilir. Genellikle hormonal tedavi kesildikten
sonra ortaya çıkar ve maksimum seviyelerine tedaviden sonraki 7-10 gün içerisinde ulaşır. Bu
nedenle hastalar hCG uygulamasından sonra en az 2 hafta takip edilmelidir.
ART'de ovulasyon öncesi tüm foliküllerin aspirasyonu hiperstimülasyon oluşumunu
azaltabilir. Genellikle, hafif ya da orta OHSS spontan olarak sonlanır. Eğer ciddi OHSS
meydana gelirse, gonadotropin tedavisi durdurulmalı, şayet hala devam ediyorsa hasta
hospitalize edilmeli ve OHSS için özel tedavi başlatılmalıdır.
Çoğul gebelik
Ovulasyon indüksiyonu yapılan hastalarda, çoğul gebelik insidansı, doğal gebelikle
karşılaştırıldığında, artmıştır. Çoğul gebeliklerin ekseriyeti ikizdir.
Çoğul gebelik riskini en aza indirmek için, over cevabının dikkatle izlenmesi önerilir.
ART uygulanan hastalarda, çoğul gebelik riski genellikle yerleştirilen embriyoların sayısı,
kalitesi ve hastanın yaşı ile ilgilidir
Tedaviye başlamadan önce hastalar potansiyel çoğul gebelik riski konusunda uyarılmalıdır.
Gebelik kaybı
Ovulasyon indüksiyonu veya ART için foliküler gelişimin stimüle edildiği hastalarda düşük
gelişmesi sonucu gebelik kaybının oranı, normal gebelik kayıplarından daha fazladır.
6Dış gebelik
Tubal hastalık hikayesi olan kadınlarda, fertilite tedavisi ile veya spontan konsepsiyon ile
gebelik elde edilse de, dış gebelik riski vardır. Bu hastalarda IVF sonrası, dış gebelik
prevalansının genel nüfusa kıyasla, daha yüksek olduğu bildirilmiştir.
Üreme sistemi neoplazileri
İnfertilite tedavisi için çoklu ilaç protokolları uygulanan kadınlarda, gerek iyi huylu gerek
kötü huylu olmak üzere yumurtalık ve diğer üreme sistemi neoplazileri bildirilmiştir. İnfertil
kadınlarda gonadotropin tedavisinin bu tür tümörlerin bazal riskini artırıp artırmadığı henüz
saptanmamıştır.
Konjenital malformasyonlar
ART'den sonra konjenital malformasyonların sıklığı, spontan gebeliğe göre biraz daha yüksek
olabilir. Bunun parental özelliklerin farklılığına (anne yaşı, sperm özellikleri vs.) ve çoğul
gebeliklere bağlı olduğu düşünülmektedir.
Tromboembolik durumlar
Tromboembolik olaylar için kişisel veya aile öyküsü gibi genellikle bilinen risk faktörleri olan
kadınlarda, gonadotropin tedavisi bu riski artırabilir. Bu kadınlarda, gonadotropin
uygulamasının yarar-zarar ilişkisinin tespiti gerekmektedir. Fakat gebeliğin kendisinin de
zaten artmış bir tromboembolik olay riski taşıdığı dikkate alınmalıdır.
Erkeklerde tedavi
Yüksek endojen FSH düzeyleri, primer testis yetersizliğinin işaretidir. Böyle hastalar
GONAL-f / hCG tedavisine cevap vermezler. GONAL-f, etkili cevap alınmadığında
kullanılmamalıdır.
Tedavinin başlangıcından 4-6 ay sonra, cevabı değerlendirmek için sperm analizi yapılması
önerilir.
Biyolojik tıbbi ürünlerin takip edilebilirliliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Sodyum içeriği
GONAL-f her dozunda 1 mmol (23 mg)’dan daha az sodyum ihtiva eder, yani aslında
sodyum içermediği kabul edilebilir.
4.5 Diğer tıbbi ürünler ile etkileşimler ve diğer etkileşim şekilleri
GONAL-f ovulasyonu stimüle eden diğer ilaçlarla (Ör. hCG, klomifen sitrat) birlikte
kullanıldığında foliküler cevapta artış gözlenebilir, bunun yanında, hipofizer desensitizasyonu
indüklemek için GnRH agonisti ya da antagonisti ile birlikte kullanılması, yeterli derecede
over cevabı almak için ihtiyaç duyulan GONAL-f dozajını artırabilir. GONAL-f tedavisi
esnasında klinik olarak belirgin başka ilaç etkileşimi bildirilmemiştir.
Özel popülasyonlara ilişkin ek bilgiler
Pediyatrik popülasyon
Hiçbir etkileşim çalışması yapılmamıştır.
74.6 Gebelik ve laktasyon
Genel tavsiye:
Gebelikte kullanım kategorisi X’tir.
Çocuk doğurma potansiyeli bulunan kadınlar/Doğum kontrolu (Kontrasepsiyon)::
Gebelik doneminde uygulandığı takdirde ciddi doğum kusurlarına yol açmaktadır.
Gebelik dönemi:
GONAL-f gebelik döneminde kontrendikedir.
Laktasyon dönemi:
GONAL-f emzirme döneminde kullanılmamalıdır.
Üreme yeteneği / fertilite
GONAL-f’in infertilitede kullanımı endikedir.
4.7 Araç ve makine kullanımı üzerindeki etkileri
Araç ve makine kullanmaya etkileri üzerine çalışma yapılmamıştır.
4.8 İstenmeyen etkiler
Rapor edilen en yaygın yan etkiler başağrısı, yumurtalık kistleri ve enjeksiyonun yapıldığı
bölgede reaksiyonlar (örn; enjeksiyon yerinde ağrı, eritem, kanama, şişlik ve/veya irritasyon).
Hafif ya da orta şiddetli ovaryen hiperstimülasyonu sendromu (OHSS) yaygın olarak
görülmüştür ve uyarım işleminin kendisine ait bir risk olarak düşünülmelidir. Ağır OHSS
seyrek görülür (bkz. Bölüm 4.4).
Tromboembolizm çok seyrek görülebilir (bkz. Bölüm 4.4).
İstenmeyen etkiler herbir sıklık grubu içinde, azalan ciddiyetine göre sunulmaktadır.
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Kadınlarda tedavi
Bağışıklık sistemi hastalıkları
Çok seyrek: Anafilaktik reaksiyonları ve şoku da kapsayan hafif ya da ciddi aşırı duyarlılık
reaksiyonları
Sinir sistemi hastalıkları
Çok yaygın: Baş ağrısı
Vasküler hastalıklar
Çok seyrek: OHSS ile birlikte ya da OHSS’den bağımsız olarak tromboembolizm
Solunum, göğüs bozuklukları ve mediastinal hastalıkları
8Çok seyrek: Astımın alevlenmesi ya da kötüleşmesi
Gastrointestinal hastalıklar
Yaygın: Abdominal ağrı, bulantı, kusma ve ishal, abdominal kramplar ve şişkinlik gibi
gastrointestinal semptomlar
Üreme sistemi ve meme hastalıkları
Çok yaygın: Over kistleri
Yaygın: Hafif-orta OHSS (ilgili semptomları da içeren)
Yaygın olmayan: Ciddi OHSS (ilgili semptomları da içeren) (bkz. Bölüm 4.4)
Seyrek: Ciddi OHSS komplikasyonu
Genel bozukluklar ve uygulama bölgesine ilişkin hastalıklar
Çok yaygın: Hafif-ciddi enjeksiyon yeri reaksiyonları (ağrı, kızarıklık, hematom, enjeksiyon
yerinde şişlik ve/veya irritasyon)
Erkeklerde tedavi
Bağışıklık sistemi hastalıkları
Çok seyrek: Anafilaktik reaksiyonları ve şoku da kapsayan hafif ya da ciddi aşırı duyarlılık
reaksiyonları
Solunum, göğüs bozuklukları ve mediastinal hastalıkları
Çok seyrek: Astımın alevlenmesi ya da kötüleşmesi
Deri ve deri altı doku hastalıkları
Yaygın: Akne
Üreme sistemi ve meme hastalıkları
Yaygın: Jinekomasti, varikosel
Genel bozukluklar ve uygulama bölgesine ilişkin hastalıklar
Çok yaygın: Hafif-ciddi enjeksiyon yeri reaksiyonları (enjeksiyon yerinde ağrı, kızarıklık,
hematom, enjeksiyon yerinde şişlik ve/veya irritasyon);
Araştırmalar
Yaygın: Kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovilijans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
9GONAL-f'in aşırı doz etkileri bilinmemektedir, yine de ovaryen hiperstimülasyon
sendromunun oluşması beklenebilir (bkz. Bölüm 4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Seks hormonları ve genital sistem modülatörleri, gonadotropinler,
ATC kodu: G03GA05
Kadınlarda FSH’nın parenteral uygulamasından kaynaklanan en önemli etkisi, olgun Graff
foliküllerinin gelişmesidir. Anovulasyonlu kadınlarda GONAL-f tedavisinin amacı, hCG
uygulandıktan sonra, yumurtlamanın gerçekleşeceği tek bir olgun Graff folikülü
geliştirmektir.
Kadınlarda klinik etkililik ve güvenlilik
Klinik araştırmalarda, merkezi bir laboratuvarda ölçülen endojen serum seviyeleri 1,2 IU/L
değerinden düşük olan hastalar, ciddi derecede FSH ve LH eksikliğine (yetmezliğine) sahip
hastalar olarak tanımlanmıştır. Ancak farklı laboratuvarlarda gerçekleştirilen LH ölçümleri
arasında değişikliklerin olduğu dikkate alınmalıdır.
Yardımla üreme teknolojileri ve ovülasyon indüksiyonunda, r-hFSH (follitropin alfa) ve
üriner FSH'yı karşılaştıran klinik çalışmalarda, GONAL-f, üriner FSH'ya göre foliküler
olgunlaşmanın tetiklenmesi için daha düşük toplam doz ve daha kısa tedavi süresi ile sonuç
alındığından daha yüksek etkili bulunmuştur.
Yardımla üreme teknolojilerinde, GONAL-f, üriner FSH ile karşılaştırıldığında, daha düşük
toplam dozda ve daha kısa tedavi periyodunda daha yüksek sayıda oosit elde edilmesini
sağlamıştır.
Tablo: GF 8407 çalışmasının sonuçları (yardımla üreme teknolojilerinde üriner FSH ile
GONAL-f’in etki ve emniyetini karşılaştıran randomize paralel grup çalışması)
GONAL-f üriner FSH
(n=130) (n=116)
Elde edilen yumurta sayısı 11,05,9 8,84,8
FSH tedavi süresi (gün) 11,71,9 14,53,3
Toplam FSH dozu (75IU FSH ampul sayısı 27,610,2 40,713,6
Doz artışı gereksinimi 56,2 85,3
2 grup arasındaki fark listelenen tüm kriter için istatistiksel olarak anlamlıdır, p<0,05.
Erkeklerde klinik etkililik ve güvenlilik
FSH yetersizliği olan erkeklerde, GONAL-f'in hCG ile birlikte en az 4 ay süreyle verilmesi,
spermatogenezi uyarmaktadır.
5.2 Farmakokinetik özellikler
Emilim: Subkutan uygulama sonrasında mutlak biyoyararlılık yaklaşık %70’tir. Tekrarlanan
uygulamalar sonrasında GONAL-f üç kat birikerek 3-4 gün içinde sabit duruma ulaşmaktadır.
Dağılım: Follitropin alfa, intravenöz uygulama sonrasında, başlangıçta 2 saatlik yarı ömür ile
ekstraselular sıvı aralığına dağılır ve 1 günlük terminal yarı ömür ile vücuttan atılır.
10Biyotransformasyon: GONAL-f uygulamasının ardından FSH metabolizması insanlarda
çalışılmamıştır.
Eliminasyon: Dağılımın sabit durum hacmi ve tamamen temizlenmesi sırası ile 10L ve
0,6L/saattir. Follitropin alfa dozunun sekizde biri idrar ile atılır.
5.3 Klinik öncesi güvenlik verileri
Bu KÜB’ün diğer bölümlerinde yer alanlara ilaveten, klinik öncesi veriler tek ve yinelenen
doz toksisitesi ve genotoksisitenin konvansiyonel çalışmalarına dayanarak insanlar için özel
bir tehlikesi olmadığını göstermiştir.
Tavşanlarda, %0,9 benzil alkol ile sulandırılmış formülasyon ve sadece %0,9 benzil alkolün
her ikisi de hafif hemorajiye, tek subkütan enjeksiyon sonrası subakut inflamasyona ve tek
intramüsküler enjeksiyon sonrası hafif inflamatuar ve dejeneratif değişikliklere yol açmıştır.
Uzun sürelerle farmakolojik dozlarda follitropin alfa (40 IU/kg/gün) verilen sıçanlarda,
döllenebilirliğin azalmasından dolayı, fertilite bozuklukları olduğu bildirilmiştir.
Yüksek dozlarda (5 IU/kg/gün) verilen follitropin alfa, üriner hMG ile gözlendiği gibi,
teratojen ve doğum güçlüğü olmaksızın yaşayabilecek fetüslerin sayısında azalmaya neden
olmuştur. Bununla birlikte GONAL-F hamilelikte endike olmadığından dolayı, bu verilerin
klinik uygunluğu sınırlıdır.
6. FARMASÖTİK ÖZELLİKLERİ
6.1 Yardımcı maddelerin listesi
Toz:
Sakkaroz
Sodyum dihidrojen fosfat monohidrat
Disodyum fosfat dihidrat
Fosforik asit, konsantre
Sodyum hidroksit
Çözücü:
Enjeksiyonluk su
Benzil Alkol
6.2 Geçimsizlikler
Geçimsizlik çalışmaları olmadığından, bu tıbbi ürün başka tıbbi ürünlerle karıştırılmamalıdır.
6.3 Raf-ömrü
24 ay.
Sulandırılmış çözelti 28 gün dayanıklıdır.
6.4 Saklamaya yönelik özel tedbirler
11Sulandırmadan önce, 25C altındaki oda sıcaklığında ve ışıktan korumak için orjinal
ambalajında saklayınız.
Sulandırdıktan sonra, 25C altındaki oda sıcaklığında ve ışıktan korumak için orjinal
ambalajında saklayınız. Dondurmayınız.
6.5 Ambalajın niteliği ve içeriği
GONAL-f enjeksiyonluk toz ve çözücü olarak takdim edilir. Toz, 3 ml flakonda (Tip I cam),
kauçuk tıpa (bromobutil kauçuk) ve aluminyum flip-off kapak ile sunulur. Sulandırma
çözücüsü kauçuk tıpalı, 2 ml kullanıma hazır (pre-filled) şırıngada (Tip I cam) sunulur.
Önceden sabitlenmiş paslanmaz çelik iğneli polipropilenden yapılmış uygulama şırıngaları
ayrıca sağlanır.
Ürün, 1 flakon liyofilize toz, sulandırma için çözücü içeren 1 kullanıma hazır şırınga ve üzeri
FSH birimleri ile derecelendirilmiş uygulama için 15 tek kullanımlık şırınga ambalajı olarak
sunulur.
6.6 Beşeri tıbbi üründen arta kalan maddelerin imhası ve diğer özel önlemler
GONAL-f 1050 IU/1.75 mL (77 mikrogram/1,75 mL), birlikte verilen 2 mL çözücü ile
kullanmadan önce sulandırılmalıdır.
GONAL-f 1050 IU/1.75 mL (77 mikrogram/1,75 mL) preparatı başka bir GONAL-f çözücüsü
ile çözülmemelidir
Birlikte sağlanan kullanıma hazır şırıngadaki çözücü sadece sulandırma için kullanılmalı ve
daha sonra yerel kurallara göre yok edilmelidir. FSH üniteleri ile derecelendirilmiş uygulama
şırıngalarının bir seti GONAL-f multidoz kutusunda sağlanır. Alternatif olarak, subkutan
uygulama için önceden sabitlenmiş iğneli, mL dereceli 1 mL şırınga kullanılabilir.
Hazırlanan çözelti partikül içeriyorsa ya da berrak değilse uygulanmamalıdır.
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj ve Ambalaj Atıklarının Kontrolü Yönetmeliği’’ne uygun olarak imha
edilmelidir.
7. RUHSAT SAHİBİ
Merck İlaç Ecza ve Kimya Tic.A.Ş.
Rüzgarlıbahçe Mah. Kavak Sok. No: 16/18
Kavacık Ticaret Merkezi Kat: 4-5-6
PK.34810 Kavacık /Beykoz / İstanbul
Tel: 0 216 578 66 00
Fax: 0 216 469 09 22
8. RUHSAT NUMARASI
115/17
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05/01/2004
Ruhsat yenileme tarihi: -
10. KÜB’ÜN YENİLEME TARİHİ
12