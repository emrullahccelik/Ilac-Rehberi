 
1 KULLANMA TALİMATI  
 
EDRONAX  ® 4 mg tablet  
Ağızdan alınır.  
 
• Etkin madde : Her tablet 5,224 mg reboksetin metansülfonat  (4 mg rebokse tin baza eşdeğer) 
içerir. 
• Yardımcı maddeler : Mikrokristalin selüloz, dib azik kalsiyum fosfat dihidrat, krospovidon (PVP -
çapraz bağlı), s ilikon dioksit, m agnezyum stearat .  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
Bu Kullanma Talimatında: 
 
1. EDRONAX  nedir ve ne için kullanılır?  
2. EDRONAX ’ı kullanmadan önce dikkat edilmesi gerekenler  
3. EDRONAX nasıl kullanılır?  
4. Olası yan etkiler  nelerdir?  
5. EDRONAX ’ın saklanması  
  
Başlıkları yer almaktadır.  
 
1. EDRONAX  nedir ve ne için k ullanılır?  
 EDRONAX 
beyaz, yuvarlak, dışbükey, 8 mm çapında bir yüzünde ortadan bölünebilmesi için kırılma çizgisi 
bulunan tablettir. Çizginin sol tarafında “P”, sağ tarafında “U” harfleri, karşıt yüzünde “7671” kodu yer 
alır,60 tablet içeren blister ambalajlarda bulunur.  
 
EDRONAX’taki etkin madde si reboksetin, antidepresanlar olarak adlandırılan bir ilaç grubun a aittir.  
   
EDRONAX, şiddetli ruhsal çökkünlük hissinin (major depresyon) başlangıç (akut) tedavisinde ve 
başlangıçta reboksetinle tedaviye yanıt vermeniz durumunda belirtilerinizin  iyileşmesini sürdürmek için 
kullanılır.  
 
 
 
2 2. EDRONAX’ ı kullanmadan önce dikkat edilmesi gerekenler  
EDRONAX gibi antidepresan ilaçların çocuklar ve 24 yaşına kadar olan gençlerdeki 
kullanımlarının intihar düşüncesi ya da davranışlarını artırma olasılığı bulunmaktadır. Bu 
nedenle özellikle tedavinin başlangıcı ve ilk aylarında, ilaç dozunun arttırılma/azaltılma ya da kesilme dönemlerinde huzursuzluk, aşırı hareketlilik gibi beklenmedik davranış 
değişiklikleri ya da kendinize zarar verme isteği hissederseniz hemen doktorunuza ya da 
ailenize bildiriniz veya size en yakın hastaneye başvurunuz.  EDRONAX, 18 yaşın altındaki çocukların ve adolesanların tedavisinde kullanılmamalıd ır. 
 
EDRONAX’ ı aşağıdaki durumlarda KULLANMAYINIZ  
Eğer, 
• Reboksetine veya EDRONAX’ın diğer bileşenlerinden herhangi birine karşı alerjik (aşırı 
duyarlı) iseniz.  
 
EDRONAX’ ı aşağıdaki durumlarda DİKKATLİ KULLANINIZ  
 
Eğer,  
• Epilepsi hastasıysanız veya konvulziyon (nöbet, istemsiz kasılmalar) geçirirseniz rebokse tin ile 
tedavi  durdurulmalıdır.  
• İdrar tutulumu ile ilgili sorunlar, prostat büyüme si veya kalp sorunları geçmişiniz varsa.  
• Kan basıncınızı düşürmek için ilaç  (antihipertansif) kullanıyorsanız.  
• Karaciğer veya böbrek sorunlarınız varsa. Doktorunuzun, ilacınızın dozunu ayarlaması 
gerekebilir. 
• Depresyon için kullanılan ‘monoamin oksidaz inhibitörü’ (MAOI) adı verilen bir ilaç alıyorsanız  
veya son 2 hafta içinde bir MAOI alm ışsanız ; Edronax’ a başlamadan en az 2 hafta önce 
doktorunuzun MAOI’yi kesmesi gerekebilir. 
• MAO inhibitörleri, trisiklikler, nefazodon, SSRI'lar (fluvoksamin gibi) veya lityum gibi başka 
depresyon ilaçları alıyorsanız.  
• Mani (aşırı aktif davranış veya düşünceler) epizodları geçirdiyseniz.  
• Glokomun (göz içi ba sıncında artış) bazı çeşitleri gibi bir göz hastalığınız varsa  
 
Serotonin sendromu:  
Serotonin sendromu, Edronax’ı tek başına veya diğer ilaçlarla kombinasyon halinde alırken ortaya 
çıkabilen potansiyel olarak yaşamı tehdit eden bir durumdur (bkz. bölüm 2 “  Diğer ilaçlar ile birlikte 
kullanımı). Serotonin sendromunun belirti ve semptomları aşağıdakilerin bir kombinasyonunu 
içerebilir: kafa karışıklığı, huzursuzluk, halüsinasyonlar, koma, hızlı kalp atışı, vücut ısısında artış, kan 
basıncında hızlı değişiklikler, terleme, kızarma, titreme, aşırı aktif refleksler, mide bulantısı, kusma ve 
ishal. Başınıza serotonin sendromu geldiğini düşünüyorsanız hemen doktorunuza başvurunuz  
veya size en yakın  hastaneye  gidiniz.  
 
İntihar düşünceleri ve depresyonunuzun kötüleşmesi:   
Depresyondaysanız, bazen kendinize zarar verme veya intihar etme düşünceleriniz olabilir. Tüm 
antidepresanların etki göstermesi zaman aldığı için (genellikle iki hafta, ancak bazen daha uzun bir süre) 
bu düşünceler antidepresanlara ilk başladığınızda artış gösterebilir.  
 
3  
Bu düşüncelere aşağıdaki durumlarda daha eğilimli olabilirsiniz:  
Daha önce intihar etme veya kendinize zarar verme düşünceleriniz olduysa.  
Genç yetişkinseniz. Klinik araştırmalardan elde edilen bilgiler, psikiyatrik rahatsızlıkları olan ve bir  
antidepresanla tedavi edilen 25 yaşın altındaki yetişkinlerde intihar davranışı riskinin daha yüksek 
olduğunu göstermektedir.  
 
Herhangi bir zamanda kendinize zarar verme ve intihar etme düşünceleriniz olursa, hemen doktorunuza 
başvurunuz veya hastaneye gidiniz.  
 
Depresyon geçirdiğinizi herhangi bir akrabanıza veya yakın arkadaşınıza anlatmanız  ve onlardan bu 
kullanma talimatını okumalarını istemeniz yar arlı olabilir . Onlardan depresyonunuzun kötüye gittiğini 
düşünmeleri veya davranışlarınızdaki değişikliklerden endişelenmeleri durumunda bunu size 
söylemelerini isteyiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
EDRONAX’ın yiyecek ve içecek ile kullanılması  
EDRONAX aç  veya tok alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamilelerde EDRONAX kullanımına ilişkin yeterli deneyim bulunmamaktadır. Hamileyseniz, 
doktorunuz dikkatli bir klinik risk/fayda değerlendirmesinin ardından kesinlikle gerekli olduğuna karar 
vermediği sürece EDRONAX kullanmayınız. Hamileyseniz veya hamile kalmayı plan lıyorsanız, bunu 
doktorunuza hemen bildiriniz.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
EDRONAX, anne sütüne küçük miktarlarda geçer. Bebek üzerinde etkisinin olma ihtimali yüksek 
olduğu için, konuyu doktorunuzla görüşmeniz gerekir. Doktorunuz, emzirmeyi mi, yoksa EDRONAX 
tedavisini mi sonlandırmanız gerektiğine karar verecektir.  
 
Araç ve makine kullanımı  
Araç veya makine kullanırken dikkatli olunması önerilir.  
EDRONAX’ın sizi etkilemediğinden (örneğin uyuşuk hissetme) ve araç/makine kullanımının güvenli 
olduğundan emin oluncaya kadar araç veya makine kullanmamalısınız.  
 
Diğer ilaçlar ile birlikte kullanımı  
EDRONAX’ın diğer ilaçlarla etkileşime girebileceği göz önünde  bulundurulduğunda, şu ilaçları 
kullanıyorsanız doktorunuzu bilgilendiriniz:  
• Mantar enfeksiyonları için kullanılan bazı ilaçlar  (örnek ketokonazol)  
 
4 • Eritromisin , rifam pisin  gibi belirli antibiyotikler  
• Migren (ergotamin) veya Parkinson hastalığı (kabergolin) tedavisinde kullanılan, ergot türevleri 
olarak adlandırılan ilaçlar ,  
• Potasyum kaybına neden olan tüm diüretikler (idrar söktürücüler), örn. tiazidler  
• Karbamazepin , fenobarbital, fenitoin gibi  epilepsi tedavisinde kullanılan ilaçlar,   
• Sarı kantaron (St. John’s Wort) içeren bitkisel ürünler  
• Edronax ile birlikte alınan ilaçlar serotonin sendromu gelişme riskini artırabilir (bkz. bölüm 2 
“EDRONAX’ı aşağıdaki durumlarda DİKKATLİ KULLANINIZ”):  
o MAO inhibitörleri, trisiklikler, tetrasiklikler, nefazodon, SSRI'lar (fluvoksamin gibi), 
diğer serotonin-norepinefrin geri alım inhibitörleri (SNRI'ler ) veya lityum olarak 
adlandırılan bazı antidepresanlar  
o Migren tedavisinde kullanılan triptan adı verilen ilaçlar  
o Linezolid (bir antibiyotik) ve metilen mavisi (kandaki yüksek methemoglobin 
düzeylerini tedavi etmek için kullanılır) gibi diğer MAO inhibitörleri  
o Şiddetli ağrı ve/veya opioid bağımlılığını tedavi etmek için kullanılan opioid (buprenorfin gibi) içeren ilaçlar  
o Buspiron gibi anksiyeteyi tedavi eden ilaçlar  
o Triptofan içeren ürünler (uyku veya depresyon gibi sorunlar için kullanılır)  
 
Doktorunuz EDRONAX ’ı diğer ilaçlarla kullanıp kullanamayacağınızı belirtecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz. 
 
3. EDRONAX  nasıl k ullanılır?  
 
• Uygun kullanım ve doz/ uygulama sıklığı için talimatlar:  
Yetişkinler için önerilen doz günde 8 mg’dır (günde iki kez 4 mg’lık tablet). İlaca verdiğiniz  yanıta  bağlı 
olarak, 3 ila 4 hafta sonra doktorunuz gerekirse dozu günde 10 mg’a kadar artırmanızı söyleyebilir. 
Günlük maksimum doz 12 mg’ı geçmemelidir. Klinik etkililik, tedaviye başladıktan yaklaşık 14 gün 
sonra görülür. 
 
EDRONAX’ı her zaman tam olarak doktorunuzun size söylediği şekilde alınız . Emin değilseniz, 
doktorunuza vey a eczacınıza danışın ız. 
 
Diğer antidepresan ilaçlar gibi EDRONAX da semptomlarınızı hemen hafifletmeyecektir. Kendinizi 
ancak birkaç hafta sonra daha iyi hissetmeye başlayabilirsiniz.  
 
Kendinizi daha iyi hissetseniz bile, doktorunuz ilacınızı kesmenizi söyleyinceye kadar kullanmaya 
devam etmeniz önemlidir.  Tabletleri kullanmayı zamanından önce bırakırsanız, semptomlarınız tekrar 
ortaya çıkabilir.  
 • Uygulama yolu ve metodu: 
Ağızdan alınır.  
 
 
5 Günlük doz, biri sabah, diğeri akşam olmak üzere ikiye bölünerek alınmalıdır. Tabletinizi bir bardak 
suyla yutmalısınız. Tablet iki eşit yarım doza bölünebilir. Tableti çiğnememelisiniz.  
EDRONAX almayı hatırlamanıza yardımcı olması için,  tabletlerinizi her gün aynı saatte almayı 
düşünebilirsiniz.  
 
• Değişik yaş grupları:  
 
Çocuklarda kullanımı:  
EDRONAX, 18 yaşın altındaki çocuklarda ve ergenlerde kullanılmamalıdır. Bu ilaç sınıfıyla tedavi 
edilen 18 yaşın altındaki hastalarda intihar girişimi, intihar düşünceleri ve düşmanca tutum (çoğunlukla 
agresiflik, zıtlaşma davranışı ve kızgınlık) gibi istenmeyen etkilerin görülme riski daha yüksektir.  
 
Aynı zamanda, EDRONAX’ın bu yaş grubunda büyüme, olgunlaşma, zihinsel ve davranışsal gelişime 
ilişkin uzun süreli güvenliliği henüz kanıtlanmamıştır.  
 
Yaşlılarda kullanımı:  
EDRONAX’ın yaşlı  hastalarda kullanımı önerilmez.  
Yaşlı hastaların uzun süreli tedavisinde reboksetinle ilgili klinik deneyim şu anda sınırlıdır. Bu  
hastalarda , 14. haftadan itibaren ortalama potasyum düzeylerinde düşüş görülmüştür ve potasyum 
düzeyleri hiçbir zaman normal sınırların altına inmemiştir.  
• Özel kullanım durumları:  
 
Böbrek  ve karaciğer  yetmezliği:  
Böbrek veya orta ile ağır şiddette karaciğer yetmezliği olan hastalarda başlangıç dozu günde iki defa 2 
mg olmalıdır; bu doz hasta toleransına bağlı olarak artırılabilir.  
 
Eğer EDRONAX’ı n etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuşunuz.  
 Kullanmanız gerekenden daha fazla EDRONAX kullandıysanız:  
Kesinlikle doktorunuzun önerdiğinden fazla tablet almamalısınız. Çok fazla tablet alırsanız, hemen 
doktorunuza veya en yakın hastaneye başvurunuz. Almanız gerekenden fazla EDRONAX alırsanız, 
düşük veya yüksek kan basıncı, kaygı  ve endişe gibi doz aşımı belirtileri yaşayabilirsiniz.  
 EDRONAX’tan kullanmanız gerekenden fazlasını kullanmışsanız bir doktor veya eczacı ile konuşunuz.    
 
EDRONAX ’ı kullanmayı unutursanız:  
EDRONAX almayı unutursanız, bir sonraki dozu normal saatinde alınız.  
 Unutulan dozları dengelemek için çift doz almayınız.  
 EDRONAX  ile tedavi sonlandırıldığındaki oluşabilecek etkiler:  
Semptomlar tekrar ortaya çıkabileceği için, doktorunuza danışmadan il aç kullanımını kesmemeniz 
gerekir. 
 
 
6 EDRONAX tedavisini kesm eniz durumunda baş ağrısı, baş dönmesi, sinirlilik hali ve bulantı dahil 
olmak üzere, ilacın kesilmesiyle ilişkili az sayıda belirti oluşabilir . 
 
4. Olası yan e tkiler nelerdir?  
 
Tüm ilaçlar gibi, EDRONAX’ın içeriğinde bulunan maddelere duyarlı olan kişilerde yan etkiler olabilir.   
 
EDRONAX’ın yan etkilerinin çoğu hafiftir ve genellikle tedavinin ilk birkaç haftasından sonra kaybolur.  
 
Yan etkiler aşağıdaki kategorilerde gösterild iği şekilde sınıflandırılmıştır:  
 
Çok yaygın   :10 hastanın en az bir inde görülebilir . 
Yaygın  :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebi lir. 
Seyrek   :1.000 hastanın birinden az , fakat 1 0.000 hastanın birinden fazla görülebilir.  
Çok seyrek  :10.000 hastanın birinden az görülebilir.  
Bilinmiyor                 : Eldeki verilerden hareketle tahmin edilemiyor.  
 
Çok yaygın  
• Uyuma güçlükleri (uykusuzluk)  
• Ağız kuruluğu  
• Kabızlık  
• Bulantı  
• Aşırı terleme (hiperhidroz)  
• Sersemlik  
 
Yaygın  
• Baş ağrısı  
• Parestezi (uyuşma), sabit oturmakta veya ayakta durmada zorluk  
• Tat duyusunda bozukluk  
• Huzursuzluk, kaygı, endişe  
• Kalp atış hızında artış, palpitasyon (kalp çarpıntısı)  
• Kan damarlarında genişleme, ayağa kalkarken kan basıncında ani düşme, kan basıncında artış  
• Kusma  
• Döküntü 
• Görsel uzak -yakın odaklanma eksikliği  
• İştah eksikliği veya iştah kaybı  
• Mesanenin tamamen boşalmaması hissi veya yavaş bir şekilde boşalması, idrar yolu enfeksiyonu, 
idrar yaparken ağrı, mesanenin tam boşaltılamaması  
• Erkeklerde ereksiyon bozuklukları, boşalma sırasında test islerde ağrı , geç boşalma  
• Ürperme  
• Yerinde duramama (akatizi)  
 
Yaygın olmayan  
• Göz bebeklerinin genişlemesi  
• İç kulaktan kaynaklanan baş dönmesi (vertigo)  
 
 
7 Seyrek  
• Glokom (göz içi basıncında artma )  
 
Bilinmeyen sıklıkta (mevcut verilerden sıklık tahmin edilemiyor)  
• Serotonin sendromu (bkz. bölüm 2 “EDRONAX’ı aşağıdaki durumlarda DİKKATLİ 
KULLANINIZ”)  
• Kanda sodyum düzeyinin normalin altına düşmesi (hiponatremi)  
• Hayal görme  
• Kol ve bacaklarda soğukluk  
• Testislerde ağrı 
• Sinirlilik  
• Raynaud sendromu adı verilen bir dolaşım bozukluğu  
• Saldırgan davranış  
• Alerjik deri iltihabı veya döküntüsü 
• Göz içi basıncında artış  
• İntihar düşüncesi veya girişimi  
Reboksetin tedavisi sırasında veya tedavinin kesilmesinden hemen sonra intihar düşüncesi ve 
intihar davranışı vakaları bildirilmiştir (bkz. bölüm 2 “EDRONAX’ı aşağıdaki durumlarda 
DİKKATLİ KULLANINIZ”)  
 
İntihar düşüncesi veya girişimi reboksetin tedavisi sırasında ya da tedavi bırakıldıktan kıs a bir süre sonra 
bildirilmiştir  (EDRONAX’ı  aşağıdaki durumlarda DİKKATLİ KULLANINIZ bölümüne bakınız). 
 
Reboksetin tedavisi sırasında veya tedavinin kesilmesinden hemen sonra intihar düşüncesi veya intihar 
davranışı vakaları rapor edilmiştir.   
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki 
bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
 
5. EDRONAX ’ın saklanması  
 EDRONAX’ı çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
Son kullanma tari hi ile uyumlu olarak kullanınız.  Son kullanma tarihi, o ayın son gününe işaret eder.  
 Ambalajdaki son kullanma tarihinden sonra EDRONAX’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
8  
Ruhsat Sahib i: Pfizer PFE İlaçları A.Ş. Şişli / İstanbul  
 
Üreti m yeri : Pfizer Italia S.r.l., Ascoli Piceno , İtalya  
 Bu kullanma talimatı  ........ tarihinde onaylanmıştır.  
 
 
