1/7 
 KULLANMA TALİMATI  
 
BILAXTEN® 20 mg tablet 
Ağızdan alınır . 
 
• Etkin madde:  Her bir tablet 20 mg bilastin  içerir.  
• Yardımcı maddeler:  Mikrokristalin selüloz , sodyum nişasta glikolat , kolloidal 
silikon dioksit anhidr , magnezyum stearat . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorunlarınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için  reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza 
bu ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
 
1. BILAXTEN nedir ve ne için kullanılır?  
2. BILAXTEN  kullanmadan önce dikkat edilmesi  gerekenler  
3. BILAXTEN nasıl kullanılır?  
4. Olası yan etkiler  nelerdir?  
5. BILAXTEN’in saklanması  
 Başlıkları yer almaktadır.  
 
1. BILAXTEN nedir ve ne için kullanılır? 
 
BILAXTEN, antihistaminik bir etkin madde olan bilastin içerir ve  beyaz, oval, bikonveks 
ve çentikli tablet şeklindedir. 10, 20, 30, 40, 50 tabletlik blister ambalajlarda tedarik 
edilmektedir . BILAXTEN , saman nezlesi (hapşırma, kaşıntı, burun akıntısı ve tıkanıklığı 
ile gözlerde kızarma ve sulanma) ve alerjik rinitin diğer formlarının tedavisinde kullanılır.  
Ayrıca kaşıntılı deri döküntülerinin (kurdeşen veya ürtiker) tedavisinde de kullanılabilir. 
 
2. BILAXTEN  kullanmadan önce dikkat e dilmesi gerekenler  
 
BILAXTEN ’i aşağıdaki durumlarda KULLANMAYINIZ  
 
Eğer;  
• BILAXTEN  veya içeriğindeki maddelerden herhangi birine karşı alerjiniz (aşırı 
duyarlılığınız) varsa.  
 
 
  
2/7 
 BILAXTEN ’i aşağıdaki durumlarda DİKKATLİ KULLANINIZ  
 
Eğer;  
• Orta şiddette veya şiddetli böbrek yetmezliğiniz varsa ve başka ilaçlar 
kullanıyorsanız (aşağıdaki kısma bakınız ).  
 
12 yaşından küçük çocuklarda kullanılması uygun değildir. Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
BILAXTEN ’in yiyecek ve içecek ile kullanılması  
 
BILAXTEN ’in etkisinin azalmasına neden olacağından ötürü, yiyecekler veya greyfurt 
suyu veya diğer meyve suları  ile birlikte alınmamalıdır.  Bunu engellemek için:  
 
• tableti kullandıktan sonra yiyecek veya meyve suyu tüketmek için bir saat 
bekleyebilir veya ,  
• yiyecek ya da meyve suyu tükettiyseniz, iki saat bekledikten sonra tableti 
kullanınız . 
 
Önerilen dozda ( 1 tablet ) kullanılan BILAXTEN, alkolün neden olduğu sersemlik hissini 
arttırmamaktadır.  
 
Hamilelik  
İlacı ku llanmadan önce doktorunuza ya da eczacınıza danışınız.  
 BILAXTEN’in hamile kadınlarda kullanımıyla ilgili ve doğurganlık üzerindeki etkilerine 
ilişkin klinik veri bulunmamaktadır veya sınırlı miktarda klinik veri bulunmaktadır.  
 Hami leyseniz veya emziriyorsanız, hamile olabileceğinizi düşünüyorsanız  veya bebek 
sahibi olmayı planlıyorsanız, bu ilacı almadan önce doktorunuza danışınız. Herhangi bir 
ilacı almadan önce doktorunuza veya eczacınıza danışınız.  
 Tedaviniz sırasında hamile olduğunuzu fark ederseniz hemen doktorunuza ya da eczacınıza danışınız . 
  
Emzirme  
İlacı kullanmadan önce doktorunuza ya da eczacınıza danışınız . 
 
Bilastinin insanlarda anne sütüne geçip geçmediği bilinmemektedir. Hayvanlarda yapılan çalışmalar bilastinin anne sütüne geçtiğini göstermektedir.  
 Araç ve makine kullanımı  
BILAXTEN ’in araç kullanma üzerindeki etkisinin ortaya konması amacıyla yapılan bir 
çalışmada 20 mg BILAXTEN  tedavisinin araç kullanma performansını etkilemediği 
ortaya konmuştur.  Ancak her hastanın ilaca vereceği yanıt farklı olabilir. Bu nedenle araç 
veya makine kullanmadan önce bu ilacın sizi nasıl etkilediğini kontrol etmelisiniz.  
  
3/7 
 BILAXTEN ’in içeriğinde bulunan bazı yardımcı maddeler hakkında önemli bilgiler  
 
Bu tıbbi ürün her 1 tabletinde 1 mmol (23 mg)’dan daha az sodyum ihtiva eder; yani 
esasında “sodyum içermez”.  
  Diğer ilaçlar ile birlikte kullanımı  
Özellikle, aşağıdaki ilaçlardan herhangi birini kullanmaktaysanız, lütfen doktorunuzla 
görüşünüz:  
 
• Ketokonazol (bir mantar ilacı)  
• Eritromisin (bir antibiyotik)  
• Diltiazem (anjina tedavisinde kullanılır)  
• Siklosporin ( bağışıklık sisteminizin  aktivitesini azaltarak organ reddini  engellemek 
veya sedef hastalığı, atopik dermatit ya da romatoid artrit gibi otoimmün veya 
alerjik bozukluklarda hastalığın aktivitesi ni azaltmak amacıyla kullanılır ) 
• Ritonavir (AIDS tedavisinde kullanılır)  
• Rifampisin (bir antibiyotik)  
• Lorazepam ( benzodiyazepinler adı verilen bir ilaç grubundadır ve merkezi sinir 
sistemine etki ederek kaygıyı azalt mak (anksiyolitik etki), normal uykuya yakın bir 
uykuyu destekle mek (hipnotik etki), duygu durumunu iyileştir mek ve psikolojik 
strese karşı duygusal reak siyonların şiddetini azaltımak  (trankilizan etki)  için 
kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütfen doktorunuza veya eczacınıza bunlar hakkında bilgi veriniz.  
 
3. BILAXTEN  nası l kullanılır?  
 Uygun kullanım ve doz  / uygulama sıklığı için talimatlar  
 Tedavi süresine ilişkin olarak doktorunuz yaşadğınız hastalığın türünü belirleyecek ve BILAXTEN’i ne kadar süreyle kullanmanız gerektiğine karar verecektir.  
 
Uygulama yolu ve metodu  
 
12 yaş üstü adolesanlar ile yaşlılar dahil yetişkinler  için önerilen doz günde 1 
tablettir (20 mg).  
 Kronik ürtiker tedavisinde, doktorunuz Bilaxten dozunu günde 80 mg’a (4 tablet) kadar artırabilir.  
12-18 yaş ve 65 yaş üstü hastalar için kısıtlı veri olduğundan doz artışı hekim tarafından 
yarar/risk değerlendirmesi göz önünde bulundurularak yapılmalıdır.  
• Tablet a ğızdan alınır. 
• Tablet  yiyecek  veya  meyve su yu alımından  bir saat önce veya iki saat sonra 
alınmalıdır.  (bkz. bölüm 2. BILAXTEN’in yiyecek ve içecek ile 
kullanımı). Tablet inizi bir bardak su ile yutunuz.   
4/7 
 • Tablet üzerindeki çemtikli çizgi tableti eşit dozlara bölmek için değildir. Çentik 
çizgisi, yalnızca tableti bütünüyle yutmakta zorluk çekiyorsanız kırman ıza 
yardımcı olmak için vardır. 
  Değişik yaş grupları  
 Çocuklarda kullanımı  
 Bu ilacın diğer formları - bilastin 10 mg ağızda dağılan tabletler veya bilastin 2,5 mg/mL 
oral çözelti -  vücut ağırlığı en az 20 kg olan 6 ila 11 yaş  arası çocuklar için daha uygundur 
- doktorunuza veya eczacınıza danışın.  
 Yeterli veri olmadığından bu ilacı 6 yaşın altındaki ve 20 kg’ın altındaki çocuklara vermeyin.  
 Yaşlılarda kullanımı  
Yaşlı hastalarda herhangi bir dozaj ayarlaması gerekmemektedir.  
 
Özel kullanım durumları 
 
Böbrek/K araciğer yetmezliği  
Böbrek yetmezliği izlenen yetişkin hastalarda herhangi bir dozaj ayarlaması 
gerekmemektedir.  
 
Karaciğer yetmezliği olan  yetişkin  hastalarla ilgili klinik deneyim bulunmamaktadır.  
 
Eğer BILAXTEN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla  BILAXTEN  kullandıysanız  
BILAXTEN ’den kullanmanız gerekenden fazlasını kullanmışsanız hemen bir doktor veya 
eczacı ile konuşunuz  veya en yakın hastanenin acil servisine başvurunuz.  
 Lütfen bu ilaç paketini veya kullanma talimatını yanınıza almayı unutmayınız  
 
BILAXTEN ’i kullanmayı unutursanız  
Unutulan dozları  dengelemek için çift doz almayın ız. 
 Dozunuzu zamanında almayı unutursanız, mümkün olan en kısa sürede alın ve ardından normal doz programınıza geri dönün. Bu ürünün kullanımına ilişkin ilave sorularınız 
varsa doktorunuz ya da eczacınıza sorunuz.  
4. Olası yan etkiler  nelerdir?  
 
 Tüm ilaçlar gibi BILAXTEN’in de yan etkileri olabilir, ancak bunlar herkeste görülmez.  
 
5/7 
 Nefes almada zorluk, baş dönmesi, bilinç kaybı veya bayılma, yüz, dudak, dil veya 
boğazda şişme ve/veya ciltte şişlik ve kızarıklık gibi alerjik reaksiyon belirtileri yaşarsanız, i lacı kullanmayı bırakın. ve hemen acil tıbbi yardım isteyin.  
 Bunların hepsi çok ciddi yan etkilerdir. Eğer bunlardan biri sizde mevcut ise, sizin BILAXTEN’e karşı ciddi alerjiniz var demektir. Acil tıbbi müdahaleye veya hastaneye yatırılmaya gerek olabilir.  
 Verilen yan etkiler şu sıklık derecelerine göre sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla  
görülebilir.  
Yaygın olmayan:  100 hastanın birinden az, fakat 1.000 hastanın birinden fazla 
görülebilir.  
Seyrek:   1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000  hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Yetişkinlerde ve ergenlerde yaşanabilecek yan etkiler şunlardır:  
 
Yaygın:  
• Baş ağrısı  
• Sersemlik  
 
Yaygın olmayan:  
• Anormal EKG sonuçları  
• Karaciğerin çalışmasıyla ilgili değişiklik gösteren  kan testleri  (Alanin 
aminotransferaz (ALT), Aspartat aminotransferaz (AST))  
• Baş dönmesi  
• Mide ağrısı  
• Yorgunluk 
• İştah artışı 
• Düzensiz kalp atışı  
• Kilo artışı  
• Bulantı (mide bulantısı hissi)  
• Anksiyete  
• Burunda kuruluk veya rahatsızlık  
• Göbekte ağrı  
• İshal  
• Gastrit (mide duvarının iltihabı)  
• Vertigo (baş dönmesi veya sersemlik)  
• Güçsüz hissetme  
• Susama 
• Dispne (nefes almada zorluk)  
• Ağız kuruluğu  
• Hazımsızlık  
• Kaşıntı 
• Uçuk (oral herpes)  
6/7 
 • Ateş 
• Tinnitus (kulak çınlaması)  
• Uyuma zorluğu  
• Böbreğin çalışmasıyla ilgili değişiklik gösteren kan testleri  (tam idrar tahlili (TİT), 
kreatinin, BUN, glomerul filtrasyon hızı (GFH), albumin, kalsiyum, potasyum, 
uyarı , klorür, karbon dioksit, fosfor/fosfat)  
• Kan yağlarında artış  
 
Bilinmiyor :  
 
• Çarpıntı  (kalp atışınızı hissetmek)  
• Taşikardi (hızlı kalp atışı)  
• Kusma  
• Aşırı duyarlılık reaksiyonları (anafilaksi, anjiyoödem, dispne, döküntü, lokalize 
ödem/lokal şişlik ve eritem gibi)  
 
 Çocuklarda yaşanabilecek yan etkiler  şunlardır:  
 Yaygın:   
• Rinit (burun tahrişi)  
• Alerjik konjonktivit ( alerjik göz nezlesi ) 
• Baş ağrısı  
• Mide ağrısı (karın / üst karın ağsısı)  
 
 
Yaygın olmayan:  
• Göz tahrişi  
• Baş dönmesi  
• Bilinç kaybı  
• İshal  
• Mide bulantısı (hasta olma hissi)  
• Dudak şişmesi  
• Egzama  
• Ürtiker (kurdeşen)  
• Yorgunluk 
 
Eğer bu kullanma talimatında bahsi geçmeyen herhangi bir yan etki ile 
karşılaşırsanızdoktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan “İlaç Yan Etki Bildirimi” ikonuna 
tıklay arak ya da 0 800 314 00 08 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlam ış olacaksınız. 
7/7 
  
5. BILAXTEN ’in saklanması  
 BILAXTEN’i çocukların göremeyeceği, erişemeyeceği yerlerde ve ambalajında saklayınız.  
25
oC altındaki oda sıcaklığında saklayınız.  Işıktan koruyunuz.  
 
Son kullanma tarihiyle uyumlu olarak kullanınız. 
 
Dış kutusu ve blisteri üzerinde basılı bulunan son kullanma tarihinden sonr a 
BILAXTEN’i kullanmayınız.  Son kullanma tarihi o ayın son gününü gösterir. 
İlaçlar atık su veya eve ait çöplerle birlikte atılamamlıdır. Gerekli olmayan ilaçların nasıl atılacağını eczacınıza so runuz. Bu önlemler çevreyi korumaya katkıda bulunacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Menarini  İlaç San . ve Ti c. A.Ş. Maslak Mah. Sümer Sok. No: 4 Maslak 
Office Building Kat: 7 -8 34485 Maslak, Sarıyer/İ STANBUL   
 Üretim yeri: Menarini Sağlık ve İlaç Sanayi Tic.  A.Ş. Davutpaşa Cad. No.12 (34010) 
Topkapı/İSTANBUL  
 
Bu kullanma talimatı  ......... tarihinde onaylanmıştır . 
 
   
