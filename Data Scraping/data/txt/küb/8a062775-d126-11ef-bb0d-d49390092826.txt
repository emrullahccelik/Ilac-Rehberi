KISA ÜRÜN BİLGİSİ
1. BEŞERİ TIBBİ ÜRÜNÜN ADI
Midax % 0,5 Göz Damlası, Çözelti
Steril
2. KALİTATİF VE KANTİTATİF BİLEŞİMİ
Etkin madde:
Her 1 ml çözeltide 5 mg tropikamid içerir.
Yardımcı maddeler:
Her 1 ml çözeltide;
Benzalkonyum klorür 0,1 mg/ml
Yardımcı maddeler için bölüm 6.1’e bakınız.
3. FARMASÖTİK FORMU
Göz Damlası. Berrak, renksiz çözelti, pratik olarak partikülsüz.
4. KLİNİK ÖZELLİKLER
4.1. Terapötik endikasyonlar
Midax şu durumlarda kullanılır:
Tanı işlemleri sırasında midriyazis ve siklopleji sağlanması için ve bazı preoperatif ve
postoperatif durumlarda kısa etki süreli bir midriyatik gerektiğinde.
4.2. Pozoloji ve uygulama şekli
Pozoloji/uygulama sıklığı ve süresi:
Sikloplejik refraksiyon için:
Göze (ya da gözlere) % 0,5’lik çözeltiden 1-2 damla damlatılır, beş dakika içinde tekrarlanır.
1Hasta 20 ila 30 dakika içinde muayene edilmezse, midriyatik etkiyi uzatmak için ek bir damla
damlatılabilir.
Göz dibi muayenesi için:
Muayeneden 15-20 dakika evvel % 0,5’lik çözeltiden 1-2 damla damlatılır. Bol pigmentli bir
irise sahip kişiler daha büyük dozlara ihtiyaç gösterebilirler.
Uygulama şekli:
MİDAX göze uygulanır.
Gözyaşı kanalını tıkayınız veya uygulamadan sonra göz kapağını nazikçe kapatmanız
önerilir. Bu durum oküler yoldan uygulanan tıbbi ürünlerin sistemik geçişini azaltabilir ve
sistemik advers reaksiyonlarda düşüşe neden olur.
Kullanım için aşağıdaki şekilde hareket ediniz:
• Kapağı açınız (Şekil 1).
• İlk uygulamada kapağın altındaki halkayı atınız (Şekil 2). Kapağı tekrar tamamen ve
sıkıca vidalayınız (Şekil 3). Böylece damlalıktaki zar delinir ve damlalık akmaya başlar.
• Şişeyi baş ve orta parmaklarınız arasında tutarak ters çeviriniz.
• Ters çevrilmiş şişenin üzerine işaret parmağınız ile bir kerede uygulayacağınız hafif
basınç ile MİDAX’ın bir damlası akacaktır (Şekil 4).
• Kafanızı hafifçe geriye doğru yatırınız. Göz kapağı ve gözünüz arasında bir kese
oluşacak kadar parmağınızla alt göz kapağınızı aşağı doğru çekiniz. Damlanın oluşan
kese içine damlatılması gerekmektedir (Şekil 5).
• Damlalık ucunu göze yaklaştırınız. Eğer yardımcı olacaksa bir ayna kullanınız.
• Damlalığı gözünüze, göz kapağınıza, gözünüzün etrafındaki yüzeylere veya diğer
yüzeylere değdirmeyiniz. Değdirirseniz, damlalığa mikroorganizmalar bulaşabilir.
• MİDAX’ı damlattıktan sonra alt göz kapağınızı yavaşça serbest bırakınız, gözünüzü
kapatınız ve göz-burun arası bölgeye bir parmağınız ile hafifçe bastırınız (Şekil 6). Bu
önlem MİDAX’ın vücudun diğer bölgelerine yayılımını önleyecektir.
• Eğer damlayı iki gözünüze de kullanmanız gerekiyorsa yukarıdaki adımları diğer
gözünüz için de tekrarlayınız.
• Eğer damla gözünüze gelmezse tekrar deneyiniz.
2• Kullandıktan sonra MİDAX’ın kapağını sıkıca kapatınız.
• Gözünüz için kullandığınız başka bir ilaç daha varsa, her iki ilaç uygulaması arasında en
az 5 dakikalık ara veriniz.
Şekil 1 Şekil 2 Şekil 3 Şekil 4 Şekil 5 Şekil 6
Özel popülasyonlara ilişkin ek bilgiler:
Böbrek/Karaciğer yetmezliği:
MİDAX bu grup hastalarda çalışılmamıştır.
Pediyatrik popülasyon:
Ciddi advers reaksiyon riskinden ötürü infantlarda % 0,5’lik konsantrasyondan fazlası
kullanılmamalıdır. Çocuklarda tropikamidin, siklopleji için yetersiz olduğu rapor edilmiştir.
Bu nedenle atropin gibi daha güçlü bir sikloplejik ajan kullanmak gerekebilir. İnfantlarda,
küçük veya prematüre bebeklerde veya down sendromu, spastik paralizi veya beyin hasarı
olan çocuklarda daha dikkatli kullanılmalıdır.
Geriyatrik popülasyon:
Göz içi basıncı yükselmiş yaşlılarda dikkatli kullanılmalıdır.
4.3. Kontrendikasyonlar
Aşağıdaki durumlarda MİDAX kullanılmamalıdır:
• Tropikamid veya yardımcı maddelerden herhangi birisine karşı aşırı duyarlılık
• Dar açılı glokom.
•
4.4. Özel kullanım uyarıları ve önlemleri
MİDAX topikal olarak kullanılmasına rağmen, sistemik etkiler gözlenebilir.
3Antikolinerjik ilaçlara aşırı duyarlılığı olan hastalarda tropikamid-indüklü psikotik
reaksiyonlar ve davranış bozuklukları meydana gelebilir.
Tropikamid göz içi basıncını basıncı yükseltebilir. Yaşlılarda ya da yüksek göz içi basıncına
sahip
olan kişilerde, midriyatikler ve sikloplejikler dikkatle kullanılmalıdır. Dar açılı glokomun
indüklenmesi riskinden kaçınmak için ön kamara açı derinliğine bakmak gereklidir.
Belladonna alkoidlerine duyarlı olan çocuklarda ve yetişkinlerde sistemik toksisite riski artışı
nedeniyle, daha dikkatli olunması tavsiye edilir.
Hiperemi sistemik absorbsiyonunu yüksek oranda arttırdığı için inflamasyonlu gözde dikkatli
kullanınız.
Sistemik absorpsiyonu azaltmak için damla uygulamasından sonra en az 2 dakika süreyle
punktuma dijital basınç uygulanmalıdır.
Solüsyonun kontaminasyonunu önlemek için damlalık ağzını hiçbir yere değdirmeyiniz.
MİDAX koruyucu madde olarak kullanılan benzalkonyum klorür gözde irritasyona sebebiyet
verebilir ve kontakt lenslerin rengini bozabilir. Yumuşak kontakt lenslerle temasından
kaçınılmalıdır.
Uygulamadan önce kontakt lens çıkarılmalı ve lensi tekrar takmak için en azından 15 dakika
beklenmelidir.
İlaç intravenöz uygulama için değildir. İlaç intravenöz olarak uygulanırsa hayatı tehdit eden
advers reaksiyonların meydana geldiği bildirilmiştir.
Pediyatrik Popülasyon:
İnfantlarda ve çocuklarda tehlikeli olabilecek merkezi sinir sistemi rahatsızlıklarına neden
olabilir.
4Çocuklarda aşırı kullanımı sistemik toksik semptomlara neden olabilir. İnfantlarda, küçük
veya prematüre bebeklerde ve ya down sendromu, spastik paralizi veya beyin hasarı olan
çocuklarda daha dikkatli kullanılmalıdır.
Ebeveynler bu preparatın çocuklar için oral toksisiteye sahip olduğu konusunda uyarılmalı ve
uygulamadan sonra hem kendi ellerini hem de çocuklarının ellerini yıkamaları tavsiye
edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Trisiklik antidepresanlar, antipsikotikler, amantadin, fenotiyazinler, bazı antihistaminikler gibi
ilaçları almakta olan hastalarda uygulanması ile antimuskarinik etkilerde artış beklenir.
Birden fazla oftalmik ilaç kullanılıyorsa; iki ilaç arasında en az beş dakika olmalıdır.
Göze birden fazla ilaç uygulanması gerektiğinde pomad formu en son uygulanmalıdır
Özel popülasyonlara ilişkin ek bilgiler
Özel popülasyonda etkileşimler ile ilgili bilgi mevcut değildir.
Pediyatrik popülasyon:
Pediyatrik popülasyonda etkileşimler ile ilgili bilgi mevcut değildir.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolü üzerinde etkisi olduğunu
gösteren çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik, embriyonel/fetal gelişim üzerindeki etkiler
bakımından yetersizdir. İnsanlara yönelik potansiyel risk bilinmemektedir. Bu nedenle
MİDAX gebelerde hekim tarafından mutlak gerekli görüldüğü durumlarda kullanılmalıdır.
Laktasyon dönemi
Tropikamid veya metabolitlerinin insan sütüne geçip geçmediği bilinmemektedir. Emzirilen
5çocuklardaki risk göz ardı edilemez. MİDAX tedavisinin mi, emzirmenin mi bırakılacağı
kararı emzirmenin çocuk için yararı/tedavinin anne için yararı göz önünde bulundurularak
verilmelidir.
Üreme yeteneği / fertilite
Tropikamid ile hayvanlarda üreme çalışmaları yapılmamıştır. Üreme kapasitesi üzerindeki
etkisi bilinmemektedir.
4.7. Araç ve makine kullanımı üzerindeki etkiler
Tropikamid bulanık görmeye ve ışığa karşı hassasiyete neden olabilir. Bu etkiler ortadan
kalkana kadar, araç ve makine kullanımından uzak durmak gereklidir. Tropikamid içeren göz
damlalarının etkisinin tam olarak ortadan kalkması için gereken süre yaklaşık 6 saattir.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor:
Alerjik reaksiyon
Psikiyatrik hastalıklar
Bilinmiyor:
Çocuklarda bu grup ilaçlarla, psikotik reaksiyonlar, davranış bozuklukları görülebilir.
Sinir sistemi bozuklukları
Bilinmiyor:
Baş dönmesi, baş ağrısı
6Göz hastalıkları
Bilinmiyor:
Göz içi basınç artışı, bulanık görme, geçici batma hissi, ışığa duyarlılık, göz ağrısı
Uzamış uygulamalarda lokal iritasyon, hiperemi, ödem ve konjonktivit.
Kardiyak hastalıklar
Bilinmiyor:
Çarpıntı ve ritm bozukluğu ile birlikte taşikardiyi izleyen bradikardi.
Çocuklarda kardiyorespiratuvar kollaps.
Vasküler hastalıklar
Bilinmiyor:
Senkop, hipotansiyon
Gastrointestinal hastalıklar
Bilinmiyor:
Ağız kuruluğu, gastrointestinal motilitede azalma ve konstipasyon, mide bulantısı
Deri ve deri altı doku hastalıkları
Bilinmiyor:
Deride kuruluk, deride döküntü, müköz membranlarda kuruluk, deride kızarıklık
Genel bozukluklar ve uygulama bölgesine ilişkin hastalıklar
Bilinmiyor:
Uzamış ilaç etkisi (midriyazis)
Antikolinerjik ilaçların diğer belirtileri; idrara sıkışma hissi, ter bezlerinde, nazal, bronşial ve
lakrimal sekresyonlarda azalmadır.
Çocuklarda kusma, baş dönmesi, sersemlik ve döküntü; infantta abdominal şişkinlik
görülebilir.
7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal kullanımı takiben, özellikle çocuklarda, sistemik toksisite ortaya çıkabilir. Ciltte
kızarıklık (flushing) ve kuruma, bulanık görme, ateş, hızlı ve düzensiz nabız, infantlarda
abdominal şişkinlik, konvülziyonlar, halüsinasyonlar ve nöromüsküler koordinasyon kaybı
görülebilir.
Tedavi semptomatik ve destekleyicidir. İnfantlarda ve küçük çocuklarda vücut yüzeyi nemli
tutulmalıdır. İlaç kazara yutulursa; kusturma ve gastrik lavaj uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: Oftalmik ilaçlar, midriyatikler ve siklopilejikler.
ATC Kodu: S01FA06
MİDAX parasempatolitik bir ajandır. Tropikamid, asetilkolin ile yarışarak asetilkolinin
reseptöre tutunmasını engeller ve bu şekilde asetilkolinin etkisini bloke eder. Topikal
kullanımında midriyazis ve siklopleji sağlar.
5.2. Farmakokinetik özellikler
Genel özellikler
Tropikamid topikal uygulandığında dokulara atropin kadar sıkı bağlanmaz. Hızlı etki gösterir,
fakat etki süresi nispeten kısadır. Uygulamadan 15-20 dakika sonra başlayan midriyazis 6 saat
devam eder. Siklopleji ise 20 dakika sonra maksimal düzeye ulaşıp 2-6 saat sonunda tümüyle
düzelen kısa süreli etki biçimindedir.
8Emilim:
Tropikamidin topikal uygulamasının emilimi ile ilgili ayrıntılı bilgi mevcut değildir.
Dağılım:
Tropikamidin topikal uygulamasının dağılımı ile ilgili ayrıntılı bilgi mevcut değildir.
Biyotransformasyon:
Tropikamidin topikal uygulamasının biyotranformasyonu ile ilgili ayrıntılı bilgi mevcut
değildir.
Eliminasyon:
Tropikamidin topikal uygulamasının eliminasyonu ile ilgili ayrıntılı bilgi mevcut değildir.
5.3. Klinik öncesi güvenlilik verileri
Kısa ürün bilgisinin diğer bölümlerinde yer alan klinik öncesi güvenlilik verilerine
eklenebilecek başka veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Disodyum edetat
Benzalkonyum klorür
Hidroklorik asit
Enjeksiyonluk su
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
925°C'nin altındaki oda sıcaklığında saklayınız.
Açıldıktan sonra 4 hafta içinde kullanılmalıdır.
Soğutulmamalıdır veya dondurulmamalıdır. Şişeyi kutuda muhafaza ediniz ve kapalı turunuz.
6.5. Ambalajın niteliği ve içeriği
Göz damlası çözeltisi, 10 ml nominal kapasitesi olan beyaz opak LDPE şişelerde, beyaz
LDPE damlalık ile ambalajlanır ve HDPE emniyet halkalı, vidalı kapak ile kapatılır.
Her karton kutu, 1 adet kullanma talimatı ve 1 adet şişe içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2019/369
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31.07.2019
Ruhsat yenileme tarihi:
10. KÜB’ÜN YENİLENME TARİHİ
10