KISA ÜRÜN BİLGİSİ
1. BEŞERİ TIBBİ ÜRÜNÜN ADI
NORDİP 10/5 mg film kaplı tablet
2. KALİTATİF VE KANTİTATİF BİLEŞİM
Etkin maddeler:
Her bir film kaplı tablet 10 mg nebivolole eşdeğer miktarda 10,900 mg nebivolol HCl ve 5 mg
S-amlodipine eşdeğer miktarda 6,930 mg S-amlodipin besilat içerir.
Yardımcı maddeler:
Kroskarmelloz sodyum 18,00 mg
Laktoz monohidrat 150,170 mg
Lesitin (Soya) (E 322) 0,175 mg
Yardımcı maddeler için 6.1.’e bakınız.
3. FARMASÖTİK FORM
Film kaplı tablet.
Beyaz renkli, bikonveks, yuvarlak film kaplı tabletler.
4. KLİNİK ÖZELLİKLER
4.1. Terapötik endikasyonlar
NORDİP, esansiyel hipertansiyon tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz günde bir NORDİP 10/5 mg film kaplı tablettir.
Tercihen her zaman günün aynı saatinde alınmalıdır.
Uygulama şekli:
NORDİP ağızdan kullanım içindir.
NORDİP, yemeklerden önce, yemekler ile birlikte veya yemeklerden sonra alınabilir.
NORDİP tabletler yeterli miktarda su ile birlikte yutularak alınabilir.
1Özel popülasyonlara ilişkin ek bilgiler:
Böbrek yetmezliği:
NORDİP’in içeriğindeki S-amlodipin böbrek yetmezliği olan hastalarda normal dozlarda
kullanılabilir. Amlodipin plazma konsantrasyon değişiklikleri, renal bozukluğun derecesi ile
ilişkili değildir. Amlodipin diyalize edilemez. Böbrek yetmezliği olan hastalarda NORDİP’in
içeriğindeki nebivololün önerilen başlangıç dozu günde 2,5 mg’dır. Gerektiğinde, günlük doz en
fazla 5 mg’a arttırılabileceğinden NORDİP 10/5 mg film kaplı tablet böbrek yetmezliği olan
hastalarda kullanılmamalıdır.
Karaciğer yetmezliği:
Karaciğer yetmezliği veya karaciğer fonksiyon bozukluğu olan hastalarda NORDİP’in
içeriğindeki nebivolol ile ilgili veriler kısıtlıdır. Dolayısıyla bu hastalarda NORDİP kullanımı
kontrendikedir.
Pediyatrik popülasyon:
NORDİP’in içeriğindeki nebivolol ile çocuklar üzerinde herhangi bir çalışma yapılmamıştır.
Dolayısıyla, çocuklarda ve adolesanlarda NORDİP kullanımı önerilmemektedir.
Geriyatrik popülasyon:
Amlodipin, yaşlı veya genç hastalarda benzer dozlarda kullanıldığında eşit derecede iyi tolere
edilmiştir. Dolayısıyla yaşlılarda normal doz uygulamaları tavsiye edilmektedir. NORDİP’in
içeriğindeki nebivololün 65 yaşın üzerindeki hastalar için önerilen başlangıç dozu günde
2,5 mg’dır. Gerekirse, günlük doz 5 mg’a arttırılabilir. 75 yaş üzerindeki hastalara ilişkin
nebivolol ile ilgili sınırlı veri bulunmaktadır. NORDİP 10/5 mg film kaplı tablet 65 yaşın
üzerindeki hastalarda kullanılmamalıdır.
4.3. Kontrendikasyonlar
NORDİP;
 Nebivolole, S-amlodipine, amlodipine, dihidropridinlere veya NORDİP’in içeriğindeki
yardımcı maddelerden herhangi birine karşı aşırı duyarlılığı olan hastalarda,
 Karaciğer yetmezliği veya karaciğer fonksiyon bozukluğu olan hastalarda,
 Akut kalp yetmezliği, kardiyojenik şok veya IV inotropik tedavi gerektiren dekompanse kalp
yetmezliği olan hastalarda,
2 Klinik olarak belirgin aortik stenozu, stabil olmayan anginası (Prinzmetal angina hariç) olan
hastalarda,
 Sino-atrial blok dahil olmak üzere hasta sinüs sendromu olan hastalarda,
 İkinci ve üçüncü derecede kalp bloğu (kalp pili olmadan) olan hastalarda,
 Bronkospazm ve bronşiyal astım hikayesi olan hastalarda,
 Tedavi edilmemiş feokromositoması olan hastalarda,
 Metabolik asidozu olan hastalarda,
 Bradikardisi (tedaviye başlamadan önce kalp atım hızı < 60 atım/dakika) olan hastalarda,
 Hipotansiyonu (sistolik kan basıncı < 90 mm Hg) olan hastalarda,
 Şiddetli periferik dolaşım bozuklukları olan hastalarda kontrendikedir.
NORDİP 0,175 mg lesitin (soya) ihtiva eder. Fıstık ya da soyaya alerjisi olan hastalar bu tıbbi
ürünü kullanmamalıdır.
4.4. Özel kullanım uyarıları ve önlemleri
Her bir bileşene ait uyarı ve önlemler aşağıda belirtilmiştir;
Nebivolol
Aşağıdaki uyarılar ve önlemler beta adrenerjik antagonistlere genel olarak uygulanır.
Anestezi
Beta blokajın sürdürülmesi indüksiyon ve intübasyon sırasındaki aritmi riskini azaltır. Eğer
cerrahi girişim hazırlığı sırasında beta blokaja ara verilecekse, beta-adrenerjik antagonistler en az
24 saat önce kesilmelidir.
Miyokard depresyonuna neden olan bazı anestetikler kullanılırken dikkatli olunmalıdır.
İntravenöz atropin uygulamasına bağlı vagal reaksiyonlara karşı hasta korunmalıdır.
Kardiyovasküler
Genel olarak, beta-adrenerjik antagonistler tedavi altında olmayan konjestif kalp yetmezliği
(KKY) olan hastalarda, durumları stabilize oluncaya kadar kullanılmamalıdır.
İskemik kalp hastalığı olan hastalarda, beta-adrenerjik antagonist tedavisi yavaş yavaş (örn. 1-2
haftadan uzun) kesilmelidir. Gerekirse, angina pektoris alevlenmelerini önlemek amacıyla başka
bir tedaviye eş zamanlı olarak başlanmalıdır.
3Beta-adrenerjik antagonistler bradikardiye yol açabilirler: Eğer nabız hızı istirahatte 50-55
atım/dakika'nın altına düşerse ve/veya hasta bradikardi izlenimi veren semptomlar yaşarsa dozaj
azaltılmalıdır.
Beta-antagonistler aşağıdaki durumlarda dikkatli kullanılmalıdırlar:
 Periferik dolaşım bozukluğu (Raynaud hastalığı veya sendromu, intermittent klodikasyon)
olan hastalarda bu bozuklukların artmasına neden olabileceklerinden;
 Birinci dereceden kalp bloğu olan hastalarda, beta-blokörlerin ileti zamanı üzerindeki negatif
etkisinden dolayı;
 Alfa reseptör aracılı koroner arter vazokonstriksiyonundan dolayı Prinzmetal anginası olan
hastalarda: beta-adrenerjik antagonistler angina nöbetlerinin sayısını arttırabilir ve süresini
uzatabilirler.
Nebivololün genellikle, verapamil ve diltiazem tipi kalsiyum kanal antagonistleri, sınıf I anti-
aritmik ilaçlar ve merkezi etkili antihipertansif ilaçlarla kombine olarak kullanılması
önerilmemektedir (Bkz. Bölüm 4.5).
Metabolik/Endokrinolojik
Nebivolol, diyabetik hastalarda glukoz düzeylerini etkilemez. Ancak, nebivolol hipogliseminin
bazı semptomlarını (taşikardi, palpitasyon) maskeleyebileceğinden, şeker hastalarında dikkatli
olunmalıdır.
Beta-adrenerjik antagonistler hipertiroidizmde taşikardik semptomları maskeleyebilir. İlacın ani
kesilmesi semptomları şiddetlendirebilir.
Solunum
Kronik obstrüktif pulmoner bozukluğu olan hastalarda, havayollarındaki konstrüksiyon
şiddetlenebileceğinden beta-adrenerjik antagonistler dikkatli kullanılmalıdır.
Diğer
Geçmişinde psoriazis hikayesi olan hastalarda, beta-adrenerjik antagonistleri hastaların durumları
dikkatli değerlendirildikten sonra kullanılmalıdırlar.
Beta-adrenerjik antagonistler, alerjenlere duyarlılığı ve anafilaktik reaksiyonların şiddetini
arttırabilir.
4S-amlodipin
Genel
Amlodipinin vazodilatör etkisinin başlaması tedricidir. Bu sebeple amlodipinin oral
kullanımından sonra nadir akut hipotansiyon vakaları bildirilmiştir. Amlodipin, özellikle ciddi
aort stenozu bulunan hastalarda diğer periferik vazodilatörler gibi dikkatli kullanılmalıdır.
Beta blokörlerin kesilmesi
Amlodipin bir beta blokör değildir. Bu sebeple beta blokörlerin kullanımının birden kesilmesi
durumunda ortaya çıkabilecek tehlikelere karşı hiçbir koruma sağlamaz. Böyle bir kesilme
durumunda beta blokör dozu tedricen azaltılmalıdır.
Kalp yetersizliği olan hastalarda kullanım
Plasebo kontrollü, uzun dönemli bir çalışma olan PRAISE-2 çalısmasında, iskemik etiyolojisi
olmayan NYHA III ve IV kalp yetmezliği hastalarında, amlodipin kullanımının, plaseboya
kıyasla, kalp yetmezliğinde kötüleşme insidansını anlamlı olarak arttırmadığı, ancak pulmoner
ödemde artışla ilişkili olabileceği bildirilmiştir (Bkz. Bölüm 5.1).
Karaciğer fonksiyon bozukluğu olan hastalarda kullanım
Tüm diğer kalsiyum kanal antagonistlerinde olduğu gibi, amlodipinin yarılanma ömrü karaciğer
fonksiyonları bozulmuş hastalarda uzamaktadır ve bu hastalarda dozaj önerileri tespit
edilmemiştir. Amlodipin bu hastalarda dikkatle uygulanmalıdır.
Laktoz uyarısı:
NORDİP laktoz içermektedir. Nadir kalıtımsal galaktoz intoleransı, Lapp-laktoz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
Sodyum uyarısı:
Bu tıbbi ürün, her dozunda 1 mmol (23 mg)’den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Nebivolol
Farmakodinamik etkileşimler:
Aşağıdaki etkileşimler beta-adrenerjik antagonistler ile genellikle rastlanan etkileşimlerdir:
5Birlikte kullanılması önerilmeyen kombinasyonlar:
Sınıf I anti-aritmikler (kinidin, hidrokinidin, sibenzolin, flekainid, disopiramid, lidokain,
meksiletin, propafenon): Atriyoventriküler iletim süresi üzerindeki etki şiddetlenebilir ve negatif
inotropik etki artabilir (Bkz. Bölüm 4.4).
Verapamil ve diltiazem tipi kalsiyum kanal antagonistleri: Kontraktilite ve atriyoventriküler
iletim üzerinde olumsuz etki. β-blokör tedavisi gören hastalara yapılan intravenöz verapamil
uygulaması şiddetli hipotansiyona ve atriyoventriküler blok gelişimine neden olabilir (Bkz.
Bölüm 4.4).
Merkezi etkili antihipertansifler (klonidin, guanfasin, moksonidin, metildopa, rilmenidin):
Merkezi etkili antihipertansif ilaçların eş zamanlı kullanımı kalp hızının ve kalp debisinin
azalması, vazodilatasyon gibi merkezi sempatik tonusta meydana gelecek bir azalma ile kalp
yetmezliğini şiddetlendirebilir (Bkz. Bölüm 4.4). İlacın aniden kesilmesi, özellikle de beta-
blokör tedavisinin kesilmesinden önce gerçekleştiriliyorsa “rebound hipertansiyon” riskini
arttırabilir.
Birlikte uygulanması dikkat gerektiren kombinasyonlar:
Sınıf III anti-aritmik ilaçlar (Amiodaron): Atriyoventriküler iletim süresi üzerindeki etki
şiddetlenebilir.
Anestezikler–uçucu halojenler: Beta-adrenerjik antagonistlerin anesteziklerle birlikte
kullanılması refleks taşikardi ve hipotansiyon riskini arttırır (Bkz. Bölüm 4.4). Genel bir kural
olarak, beta-blokör tedavisinin aniden kesilmesinden kaçınılmalıdır. Hastanın NORDİP
kullandığı anesteziste bildirilmelidir.
İnsülin ve oral antidiyabetik ilaçlar: Nebivololün glukoz düzeyini etkilememesine rağmen, eş
zamanlı kullanım belirli hipoglisemi semptomlarını gizleyebilir (çarpıntı, taşikardi).
Birlikte kullanılabilecek kombinasyonlar:
Dijitalis glikozitleri: Eş zamanlı kullanımı atriyoventriküler iletim süresini arttırabilir. Nebivolol
ile gerçekleştirilen klinik çalışmalar, etkileşime dair herhangi klinik bir kanıt ortaya koymamıştır.
Nebivolol digoksinin kinetiğini etkilemez.
Dihidropiridin tipi kalsiyum antagonistleri (felodipin, lasidipin, nifedipin, nikardipin, nimodipin,
nitrendipin): Eş zamanlı kullanım hipotansiyon riskini arttırabilir ve kalp yetmezliği olan
6hastalarda ventriküler pompa fonksiyonunun daha da kötüleşme riskini arttırabileceği göz ardı
edilmemelidir.
Antipsikotikler, antidepresanlar (trisiklikler, barbitüratlar ve fenotiazinler): Eş zamanlı kullanım
beta-blokörlerin hipotansif etkisini arttırabilir.
Non-steroidal antiinflamatuvar ilaçlar (NSAİİ): Nebivololün kan basıncını düşürücü etkisi
üzerinde herhangi bir etkisi yoktur.
Sempatomimetik ajanlar: Eş zamanlı kullanım, beta-adrenerjik antagonistlerin etkisini yok
edebilir. Beta-adrenerjik ajanlar, hem alfa- hem de beta-adrenerjik etkileri olan sempatomimetik
ajanların alfa-adrenerjik aktivitesinin ortaya çıkmasına yol açabilir (hipertansiyon, şiddetli
bradikardi ve kalp bloğu riski).
Farmakokinetik etkileşimler:
Nebivololün metabolizmasında CYP2D6 izoenzimi rol oynadığı için, bu enzimi inhibe edici
maddelerle, özellikle de paroksetin, fluoksetin, tioridazin ve kinidin ile eş zamanlı kullanım, aşırı
bradikardi ve advers olay riskinde artışa eşlik eden plazma nebivolol düzeylerinin yükselmesine
yol açabilir.
Simetidin ile nebivololün birlikte uygulanması nebivololün klinik etkilerini değiştirmeksizin kan
düzeylerini arttırmıştır. Ranitidin ile birlikte uygulanması nebivolol farmakokinetiğini
etkilememiştir. NORDİP’in yemeklerle, antiasitlerin de yemekler arasında alınması koşuluyla iki
uygulama beraber reçetelendirilebilir.
Nebivololün nikardipin ile kombinasyonu, klinik etkilerini değiştirmeden, her iki ilacın plazma
düzeylerini hafifçe arttırmıştır. Birlikte alkol, furosemid veya hidroklorotiyazid uygulaması
nebivololün farmakokinetiğini etkilememiştir. Nebivolol varfarinin farmakokinetiğini ve
farmakodinamiğini etkilemez.
S-amlodipin
Amlodipin tiyazid diüretikleri, alfa blokörler, beta blokörler, anjiotensin dönüştürücü
(converting) enzim inhibitörleri, uzun etkili nitratlar, dil altı nitrogliserin, nonsteroid
antiinflamatuvar ilaçlar, antibiyotikler ve oral hipoglisemik ilaçlarla birlikte güvenli bir şekilde
kullanılmıştır.
7İnsan plazması ile yapılan çalışmalara ait in vitro veriler, amlodipinin test edilen ilaçların
(digoksin, fenitoin, varfarin veya indometasin) proteine bağlanmaları üzerine etkisi olmadığını
göstermiştir.
Amlodipinin greyfurt veya greyfurt suyu ile kullanımı; bazı hastalarda biyoyararlanım artışına
bağlı olarak kan basıncı düşürme etkisinde artışa neden olabileceğinden önerilmez.
Aşağıda listelenmiş çalışmalarda, ne amlodipinin ne de diğer ilaçların çalışma boyunca birlikte
kullanıldıklarında farmakokinetiklerinde belirgin bir değişiklik yoktur.
Diğer ajanların amlodipin üzerine etkisi
Simetidin: Amlodipinin simetidin ile beraber uygulanması, amlodipinin farmakokinetiğini
değiştirmemiştir.
Greyfurt suyu: 20 sağlıklı gönüllüde, 240 ml greyfurt suyu ile beraber tek doz 10 mg amlodipinin
oral uygulanmasının, amlodipinin farmakokinetiği üzerinde önemli bir etkisi olmamıştır.
Alüminyum/magnezyum (antiasit): Alüminyum/magnezyum içeren bir antiasitin tek doz
amlodipin ile birlikte uygulanması, amlodipinin farmakokinetiği üzerine önemli bir etki
yaratmamıştır.
Sildenafil: Esansiyel hipertansiyonu olan hastalara tek doz 100 mg sildenafil uygulanması,
amlodipinin farmakokinetik parametreleri üzerine hiçbir etki yapmamıştır. Amlodipin ve
sildenafil kombine olarak kullanıldığında, her ajan birbirinden bağımsız olarak, kendi kan
basıncını düşürme etkisini göstermiştir.
CYP3A4 inhibitörleri: CYP3A4 inhibitörü eritromisin ile genç hastalarda ve diltiazem ile yaşlı
hastalarda birlikte kullanımı ile, amlodipinin plazma konsantrasyonları sırasıyla %22 ve %50
oranında artmıştır. Bu bulgunun klinik anlamlılığı belirsizdir. Güçlü CYP3A4 inhibitörlerinin
(örn. ketokonazol, itrakonazol, ritonavir) amlodipinin plazma konsantrasyonlarını diltiazemden
daha fazla arttıracağı söylenemez. Amlodipin, CYP3A4 inhibitörleri ile birlikte dikkatli
kullanılmalıdır; ancak bu etkileşimle bağlantılı yan etkiler rapor edilmemiştir.
CYP3A4 indükleyicileri: CYP3A4 indükleyicilerinin amlodipin üzerine etkilerine dair herhangi
bir veri bulunmamaktadır. CYP3A4 indükleyicilerinin (rifampisin, sarı kantaron gibi) birlikte
kullanımı, düşük amlodipin plazma konsantrasyonlarına sebep olabilir. Amlodipin, CYP3A4
indükleyicileri ile birlikte kullanılırken dikkatli olunmalıdır.
8Amlodipinin diğer ajanlar üzerine etkisi
Atorvastatin: Tekrarlanan dozlarda 10 mg amlodipin ile beraber 80 mg atorvastatin uygulaması,
atorvastatinin kararlı durum farmakokinetik parametrelerinde anlamlı bir değişiklik ile
sonuçlanmamıştır.
Digoksin: Normal gönüllülerde, amlodipin ile digoksinin beraber uygulanması, serum digoksin
seviyelerini veya digoksinin renal klerensini değiştirmemiştir.
Etanol (alkol): Tek ve tekrarlanan dozlarda 10 mg amlodipin uygulaması etanol
farmakokinetiğinde anlamlı hiçbir etki oluşturmamıştır.
Varfarin: Amlodipin ve varfarinin beraber uygulanması, varfarinin protrombin cevap süresini
değiştirmemiştir.
Siklosporin: Siklosporin ile yapılan farmakokinetik çalışmalar amlodipinin, siklosporinin
farmakokinetiğini anlamlı olarak değiştirmediğini göstermiştir.
İlaç/Laboratuvar testi etkileşimleri: Bilinen etkileşim yoktur.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanılması önerilmemektedir. Eğer tedavi sırasında
hamile kalınırsa, NORDİP kullanımı sonlandırılmalıdır.
Çocuk doğurma potansiyeli olan kadınlar etkin doğum kontrol yöntemi kullandığından emin
olmalıdır.
9Gebelik dönemi
NORDİP’in içeriğindeki nebivololün gebelik ve/veya fetüs/yeni doğan üzerinde zararlı
farmakolojik etkileri bulunmaktadır.
Genel olarak beta-adrenoreseptör blokörler gelişme geriliği, intrauterin ölüm, düşük yapma ya da
erken doğum ile bağlantılı plasental perfüzyonu azaltır.
Fetüs ve yeni doğanda advers etkiler (hipoglisemi ve bradikardi gibi) ortaya çıkabilir. Eğer beta-
adrenoreseptör blokörleri ile tedavi gerekliyse, beta -selektif adrenoreseptör blokörleri tercih
1
edilmelidir.
NORDİP’in içeriğindeki S-amlodipinin insanlarda gebelik dönemindeki emniyeti
saptanmamıştır. Buna göre hamilelerde kullanımı ancak daha emin bir tedavi alternatifi
bulunmadığı ve hastalığın anne ve fetüs için daha büyük risk taşıdığı hallerde tavsiye edilebilir.
NORDİP gerekli olmadıkça gebelik döneminde kullanılmamalıdır. Eğer gerekli olduğu
düşünülürse, uteroplasental kan akışı ve fetal büyüme takip edilmelidir. Gebelik ya da fetüs
üzerine zararlı etkileri olması durumunda alternatif tedavi düşünülmelidir. Yeni doğanlar
yakından takip edilmelidir. Hipoglisemi ve bradikardi semptomları genellikle ilk 3 gün içinde
beklenir.
Laktasyon dönemi
Hayvanlar üzerinde yapılan çalışmalar, NORDİP’in içeriğindeki nebivololün anne sütüne
geçtiğini göstermiştir. Nebivololün insan sütüne geçip geçmediği bilinmemektedir. Beta-
blokörlerin çoğu, özellikle nebivolol gibi lipofilik bileşikler ve aktif metabolitleri anne sütüne
değişik oranlarda geçer. NORDİP’in içeriğindeki S-amlodipinin insanlarda laktasyon
dönemindeki emniyeti saptanmamıştır. Bu sebeple, emzirme döneminde NORDİP’in kullanımı
önerilmemektedir.
Üreme yeteneği/Fertilite
NORDİP’in içeriğindeki nebivololün fertilite üzerine bilinen bir etkisi bulunmamaktadır. Bazı
dihidropiridin bileşikleri hayvanlarda teratojenik bulunmuş olsa bile sıçan ve tavşan verileri
amlodipin için teratojenik etkiyi kanıtlamamıştır. Amlodipin, hayvan üreme deneylerinde,
insanlara tavsiye edilen maksimum dozun 50 misli doz seviyesinde sıçanlarda doğumu
geciktirme ve doğum travayını uzatma dışında toksisite göstermemiştir.
104.7. Araç ve makine kullanımı üzerindeki etkiler
NORDİP’in içeriğindeki nebivololün araç ve makine kullanma yeteneği üzerine etkileri ile ilgili
çalışma bulunmamaktadır. Farmakodinamik çalışmalar nebivololün psikomotor fonksiyonu
etkilemediğini göstermiştir. Ancak NORDİP ile tedavi sırasında, araç veya makina kullanırken
bazen baş dönmesi ve yorgunluk hissinin oluşabileceği dikkate alınmalıdır.
4.8. İstenmeyen etkiler
Nebivolol
İstenmeyen etkiler, sistem organ sınıfına göre sıralanmış ve şu sıklık tanımları kullanılarak
başlıklar altında toplanmıştır: Çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000); bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Bilinmiyor: Anjiyonörotik ödem, hipersensitivite
Psikiyatrik hastalıklar
Yaygın olmayan: Kabus, depresyon
Sinir sistemi hastalıkları
Yaygın: Baş ağrısı, baş dönmesi, parestezi
Çok seyrek: Senkop
Göz hastalıkları
Yaygın olmayan: Görme bozuklukları
Kardiyak hastalıklar
Yaygın olmayan: Bradikardi, kalp yetmezliği, AV iletiminde yavaşlama/AV blok
Vasküler hastalıklar
Yaygın olmayan: Hipotansiyon, intermittant klodikasyon (artışı)
Solunum, göğüs bozuklukları ve mediastinal hastalıklar
Yaygın: Dispne
Yaygın olmayan: Bronkospazm
11Gastrointestinal hastalıklar
Yaygın: Konstipasyon, bulantı, diyare
Yaygın olmayan: Dispepsi, karında gaz, kusma
Deri ve deri altı doku hastalıkları
Yaygın olmayan: Kaşıntı, eritematöz döküntü
Çok seyrek: Psöriazis alevlenmesi
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Yorgunluk, ödem
Bu istenmeyen etkiler bazı beta-adrenerjik antagonistler için de bildirilmiştir: Halüsinasyonlar,
psikozlar, konfüzyon, soğuk/siyanotik ekstremiteler, Raynaud fenomeni, göz kuruluğu ve
praktolol-tipi okulo-mukokütanöz toksisite.
S-amlodipin
S-amlodipin, amlodipinin terapötik etkiye sahip olan izomeridir. Amlodipin iyi tolere edilir.
Amlodipin ile yapılan plasebo kontrollü klinik araştırmalarda görülen yan etkiler sistem organ
sınıfına göre ve şu sıklık tanımları kullanılarak başlıklar altında toplanmıştır: Çok yaygın
(≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000
ila < 1/1.000); çok seyrek (< 1/10.000); bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Purpura, trombositopeni, lökopeni
Bağışıklık sistemi hastalıkları
Çok seyrek: Alerjik reaksiyon
Endokrin hastalıklar
Yaygın olmayan: Jinekomasti
Metabolizma ve beslenme hastalıkları
Yaygın olmayan: Hiperglisemi
12Psikiyatrik hastalıklar
Yaygın: Uyku basması
Yaygın olmayan: İmpotans, duygu durum dalgalanmaları, uykusuzluk
Sinir sistemi hastalıkları
Yaygın: Baş dönmesi, sersemlik, baş ağrısı, yüzde kızarma, uyku basması
Yaygın olmayan: Tat almada bozulma, terlemede artış, hipertoni, hipoestezi/parestezi, periferik
nöropati, senkop, tremor
Göz hastalıkları
Yaygın olmayan: Görme bozukluğu, görmede bulanıklık
Kulak ve iç kulak hastalıkları
Yaygın olmayan: Kulak çınlaması
Kardiyak hastalıklar
Yaygın: Ödem, çarpıntı (palpitasyon)
Yaygın olmayan: Hipotansiyon
Çok seyrek: Miyokard enfarktüsü, aritmi, ventriküler taşikardi, atriyal fibrilasyon
Vasküler hastalıklar
Yaygın: Yüzde kızarma
Yaygın olmayan: Hipotansiyon, vaskülit
Solunum, göğüs bozuklukları ve mediastinal hastalıklar
Yaygın olmayan: Öksürük, dispne, rinit
Gastrointestinal hastalıklar
Yaygın: Karın ağrısı, bulantı
Yaygın olmayan: Bağırsak hareketlerinde değişiklik, ağız kuruluğu, dispepsi (gastrit dahil), diş
eti hiperplazisi, pankreatit, kusma
Hepato-bilier hastalıklar
Çok seyrek: Hepatit, sarılık ve karaciğer enzim yükselmeleri (çoğunlukla kolestazis ile uyumlu)
13Deri ve deri altı doku hastalıkları
Yaygın olmayan: Alopesi, purpura, terlemede artış, kaşıntı (prurit), deride renk değişikliği,
ürtiker
Seyrek: Anjiyoödem, eritema multiforma, pruritusu da içeren alerjik reaksiyonlar
Kas-iskelet bozuklukları, bağ doku ve kemik hastalıkları
Yaygın olmayan: Artralji, kas krampları, miyalji, sırt ağrısı
Böbrek ve idrar hastalıkları
Yaygın olmayan: İdrara çıkma sıklığında artma, miksiyon bozukluğu, noktüri
Genel bozukluklar ve uygulama bölgesine ilişkin hastalıklar
Yaygın: Yorgunluk, ödem
Yaygın olmayan: Asteni, kırıklık hali, ağrı
Araştırmalar
Yaygın olmayan: Kilo artışı/azalması
Bu klinik çalışmalarda amlodipine bağlı klinik olarak anlamlı laboratuvar testlerinde anomali
paterni gözlenmemiştir.
Amlodipin kullanımı sırasında hospitalizasyon gerektirecek şiddette bazı vakalar rapor edilmiştir.
Çoğu kez nedensel ilişki belli değildir.
4.9. Doz aşımı ve tedavisi
Nebivolol
Nebivololün doz aşımına ilişkin veri yoktur.
Semptomlar
Beta-blokörlerle aşırı doz semptomları şunlardır: Bradikardi, hipotansiyon, bronkospazm ve akut
kalp yetmezliğidir.
Tedavi
Doz aşımı veya aşırı duyarlılık durumunda, hasta yakın takibe alınmalı ve yoğun bakım
ünitesinde tedavi edilmelidir. Kan glukoz düzeyleri kontrol edilmelidir. Gastrointestinal kanalda
hala bulunabilecek herhangi bir ilaç kalıntısının emilimi gastrik lavajla önlenmeli, aktive edilmiş
kömür ve bir laksatif uygulanmalıdır. Suni solunum gerekli olabilir. Bradikardi veya aşırı vagal
14reaksiyonlar atropin veya metilatropin uygulanarak tedavi edilmelidir. Hipotansiyon ve şok
plazma/plazma substituentleri ve gerekli ise, katekolaminlerle tedavi edilmelidir. Beta-bloke edici
etki, yavaş intravenöz uygulama şeklinde izoprenalin ile yaklaşık 5 μg/dakika veya dobutamin ile
2,5 μg/dakika doz ile başlanarak kaldırılabilir. Refraktör olgularda izoprenalin, dopamin ile
kombine edilebilir. Eğer bu da arzu edilen etkiyi oluşturamazsa intravenöz 50-100 μg/kg
glukagon uygulaması düşünülebilir. Gerekirse, bir saat içinde tekrarlanmalı ve bunu gerekirse
70 μg/kg/saat dozunda IV glukagon infüzyonu izlemelidir. Tedaviye dirençli bradikardilerin
ekstrem olgularında bir kalp pili takılabilir.
S-amlodipin
Mevcut veriler, amlodipinin yüksek miktarlardaki doz aşımının aşırı periferik vazodilatasyona ve
muhtemel refleks taşikardiye yol açabileceğini düşündürmektedir. Belirgin ve muhtemelen uzun
süreli sistemik hipotansiyon ile başlayıp, ölümle sonuçlanan şoka uzanan birkaç vaka da rapor
edilmiştir.
Sağlıklı gönüllülere, oral 10 mg amlodipin alımının hemen ardından veya 2 saat sonrasına kadar
aktif kömür verildiğinde, amlodipin emiliminde anlamlı bir azalma meydana gelmiştir. Bazı
durumlarda mide yıkanması yararlı olabilir. Amlodipin doz aşımına bağlı klinik olarak anlamlı
hipotansiyonda kalp ve solunum fonksiyonlarının sık izlenmesi, ekstremitelerin yükseğe
kaldırılması, dolaşımdaki sıvı hacmi ve atılan idrar hacminin kontrolü dahil olmak üzere aktif
kardiyovasküler destek sağlanması gerekir. Vasküler tonus ve kan basıncını düzeltmek için,
kullanımına ait bir kontrendikasyon bulunmaması şartıyla bir vazokonstriktör yararlı olabilir.
İntravenöz kalsiyum glukonat, kalsiyum kanal blokajı etkilerini gidermede faydalı olabilir.
Amlodipin yüksek oranda proteine bağlı olduğu için diyaliz muhtemelen yararlı olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta blokör ilaçlar ve dihidropiridin türevleri
ATC Kodu: C07AB12 (Nebivolol) ve C08CA01 (S-amlodipin)
Nebivolol
Nebivolol selektif bir beta-blokördür.
15Nebivolol iki enantiomerin, SRRR-nebivolol (veya d-nebivolol) ile RSSS-nebivolol (veya
l-nebivolol), bir rasematıdır. Nebivolol iki farmakolojik aktiviteyi birleştirir:
 Kompetitif ve selektif bir beta-reseptör antagonistidir: Bu etki SRRR-enantiomerine
(d-enantiomeri) bağlıdır.
 Büyük bir olasılıkla L-arjinin/nitrik oksit yolağı ile etkileşmeye bağlı hafif bir vazodilatör
etkiye sahiptir.
Nebivololün tek ve tekrarlanan dozları, istirahatte ve egzersiz sırasında, hem normotansiflerde
hem de hipertansif hastalarda, kalp atım hızı ve kan basıncını düşürür. Antihipertansif etki kronik
tedavi süresince sürdürülür.
Terapötik dozlarda, nebivololün alfa-adrenerjik antagonistik etkisi yoktur.
Hipertansif hastaların nebivolol ile akut ve kronik tedavisi sırasında sistemik vasküler rezistans
azalır. Kalp atım hızı azalmasına rağmen, atım hacmindeki artış nedeniyle dinlenme ve egzersiz
sırasındaki kalp debisi korunur. Diğer beta- reseptör antagonistleri ile kıyaslandığında bu
1
hemodinamik farklılıkların klinikle ilişkisi tam olarak tespit edilmemiştir.
Hipertansif hastalarda nebivolol, endotel disfonksiyonlu hastalarda azalan, (ACh) NO-aracılı
Asetilkolin (ACh)’in vasküler yanıtını arttırır.
Hayvanlar üzerindeki in vitro ve in vivo çalışmalar, nebivololün intrinsik sempatomimetik
aktivitesinin olmadığını göstermiştir.
Hayvanlar üzerindeki in vitro ve in vivo çalışmalar, farmakolojik dozlardaki nebivololün
membran stabilize edici etkisinin olmadığını göstermiştir.
Sağlıklı gönüllülerde yapılan araştırmalarda, nebivololün maksimum egzersiz kapasitesini
azaltması üzerine ya da dayanıklılık üzerine anlamlı bir etkisi bulunmamıştır.
S-amlodipin
Amlodipin, dihidropiridin grubu bir kalsiyum iyon akışı inhibitörüdür (yavaş kanal blokörü veya
kalsiyum iyon antagonisti) ve kalp ve damar düz kaslarında kalsiyum iyonunun hücre
membranından geçerek hücre içine girişini inhibe eder.
16Amlodipinin antihipertansif etki mekanizması vasküler düz kaslar üzerindeki direkt gevşetici
etkiye bağlıdır. Amlodipinin angina pektorisi giderici etkisinin kesin mekanizması tam olarak
belirlenmemiştir.
Amlodipin rasemik karışım olarak, R- ve S-amlodipin izomerlerini içerir, fakat sadece
S-amlodipin terapötik etkiye sahiptir; R-amlodipin 1000 kat daha az etkindir. Bu nedenle
antihipertansif ve antianginal etkilerinden S-amlodipin sorumludur, R-amlodipinin ise
istenmeyen etkilere yol açtığı düşünülmektedir. 2002 yılında yayınlanan bir çalışmada
R-amlodipinin konsantrasyona bağımlı olarak kinin aracılı mekanizmalarla nitrik oksit (NO)
saldığı, S-amlodipinin ise NO salınmasına neden olmadığı bildirilmiştir. Bu nedenle
konvansiyonel amlodipin formülasyonunun yarısını oluşturan R-amlodipinin NO aracılı
venodilatasyona yol açtığı ve ilaç ile ilişkili advers etkilerden (periferal ödem, deride eritem ve
yüz kızarması) sorumlu olduğu düşünülmektedir. S-amlodipin ve amlodipinin farmakokinetik ve
farmakodinamik özelliklerinin ve güvenilirlik profillerinin karşılaştırıldığı çalışmalarda 2,5 mg
S-amlodipinin 5 mg amlodipin ile S-amlodipin emilimi ve eliminasyonu açısından biyoeşdeğer
olduğu, kan basıncını kontrol etmede iki formülasyon arasında anlamlı ölçüde fark olmadığı ve
her iki formülasyonun da iyi tolere edildiği bildirilmiştir.
Hipertansiyonlu hastalarda günde tek doz, hem yatar vaziyette hem de ayakta ölçülen kan
basıncında 24 saatlik süre boyunca klinik olarak anlamlı azalmalar meydana getirir. Etkisinin
yavaş başlaması nedeniyle, amlodipin kullanımında akut hipotansiyon görülmez.
Amlodipin ile metabolik advers etkiler veya plazma lipidlerinde değişiklik meydana gelmemiştir
ve astımlı, diyabetli, gutlu hastalarda kullanıma uygundur.
5.2. Farmakokinetik özellikler
Genel özellikler
Nebivolol
Emilim:
Nebivololün her iki enantiomeri de oral uygulamadan sonra hızla absorbe edilir. Nebivololün
absorpsiyonu yiyeceklerden etkilenmez; nebivolol yemeklerle veya aç karnına alınabilir.
Nebivololün oral biyoyararlanımı metabolizması hızlı olan kişilerde ortalama %12, yavaş
olanlarda ise hemen hemen tamdır. Kararlı durumda ve aynı doz düzeyinde, değişmemiş
nebivololün doruk plazma konsantrasyonu, metabolizması hızlı olan kişilere oranla
17metabolizması yavaş olan kişilerde 23 kez daha yüksektir. Değişmemiş ilaç ve aktif metabolitler
dikkate alındığında, doruk plazma konsantrasyonlarındaki fark 1.3 ila 1.4 kattır. Metabolizma
hızlarındaki varyasyon nedeniyle nebivololün dozu her zaman hastanın bireysel gereksinimlerine
göre ayarlanmalıdır, dolayısıyla metabolizması yavaş olanlar daha düşük dozlara gereksinim
duyabilirler.
Plazma konsantrasyonları 1-30 mg arasında doz bağımlıdır. Nebivololün farmakokinetiği yaş ile
etkilenmez.
Dağılım:
Plazmada her iki nebivolol enantiomeri başlıca albümine bağlıdır. Plazma proteinlerine bağlanma
SRRR-nebivolol için %98.1, RSSS-nebivolol için ise %97.9’dur.
Biyotransformasyon:
Nebivolol, kısmen aktif hidroksi-metabolitleri olmak üzere ileri derecede metabolize edilir.
Nebivolol alisiklik ve aromatik hidroksilasyon, N-dealkilasyon ve glukuronidasyon yoluyla
metabolize edilir. N-dealkilasyon ile oluşan hidroksi metabolitlerine, glukuronidasyon ile
glukuronitlerine dönüşür. Nebivololün aromatik hidroksilasyon ile metabolizması CYP2D6
bağımlı genetik oksidatif polimorfizm gösterir.
Eliminasyon:
Metabolizması hızlı olan kişilerde, nebivolol enantiomerlerinin eliminasyon yarı ömürleri
ortalama 10 saattir. Metabolizması yavaş olanlarda ise, bunların yarı ömürleri 3-5 kez daha
uzundur. Metabolizması hızlı olan kişilerde, RSSS-enantiomerlerinin plazma düzeyleri SRRR-
enantiomerlerinden biraz daha fazladır. Metabolizması yavaş olanlarda bu fark daha büyüktür.
Metabolizması hızlı olan kişilerde, her iki enantiomerin hidroksimetabolitlerinin eliminasyon yarı
ömürleri ortalama 24 saattir ve metabolizması yavaş olan kişilerde bu süre iki kat daha uzundur.
Bireylerin çoğunda (hızlı metabolize ediciler) kararlı durum plazma düzeylerine, nebivolol ile
24 saat içinde, hidroksimetabolitleri ile ise bir kaç günde ulaşılır.
Uygulamadan bir hafta sonra, dozun %38'i idrarla, %48'i feçesle atılır. İdrarla değişmemiş
nebivolol atılımı dozun %0.5'inden azdır.
Doğrusallık/Doğrusal olmayan durum:
Nebivolol doğrusal farmakokinetik gösterir.
18S-amlodipin
Tek merkezli, randomize, açık etiketli, iki evreli, karşılaştırmalı, çaprazlama çalışmada 5 mg
S-amlodipin ile 10 mg amlodipinin farmakokinetik özellikleri karşılaştırılmıştır. Sağlıklı erkek
gönüllülerde yürütülen bu çalışmada S-amlodipinin plazma konsantrasyon-zaman profilleri her
iki formülasyonda da benzer bulunmuştur. İki formülasyon arasında ortalama (SS: Standart
Sapma) EAA değerleri (referans fomülasyon 175,3 (45,1) ng×sa/ml’e karşılık test formülasyon
161,7 (43,8) ng×sa/ml) açısından anlamlı fark görülmemiştir. Ayrıca iki formülasyonda
S-amlodipin klerensinde de anlamlı fark görülmemiştir.
Emilim:
Terapötik dozların oral uygulanmasından sonra, amlodipin iyi absorbe olur ve doz sonrası 6-12
saatler arasında doruk kan seviyeleri oluşturur. Mutlak biyoyararlanım % 64 – 80 arasında
hesaplanmıştır.
Gıda ile alınması, amlodipin emilimini etkilemez.
Dağılım:
Amlodipinin dağılım hacmi takriben 21 l/kg’dır.
İn vitro çalışmalar dolaşımdaki amlodipinin yaklaşık %97,5’inin plazma proteinlerine bağlı
olduğunu göstermiştir.
Biyotransformasyon:
Amlodipinin kararlı durum (steady state) plazma seviyelerine birbirini takip eden dozlarla 7-8
gün sonra erişilir. Amlodipin karaciğerde yoğun bir şekilde metabolize olarak inaktif
metabolitlere dönüşür ki ana ilacın %10'u ile metabolitlerinin %60'ı idrarla atılır.
Eliminasyon:
Amlodipinin terminal plazma eliminasyon yarı ömrü yaklaşık 35 - 50 saattir ve günde tek doz
kullanım tavsiyesi ile tutarlıdır.
Doğrusallık/Doğrusal olmayan durum:
Veri mevcut değildir.
19Hastalardaki karakteristik özellikler
Yaşlı hastalarda kullanımı:
Amlodipinin doruk plazma konsantrasyonlarına ulaşma zamanı yaşlılarda ve gençlerde benzerdir.
Yaşlılarda amlodipin klerensi; eğri altı alanı (EAA) ve eliminasyon yarılanma ömründe artmayla
sonuçlanacak şekilde azalma eğilimi gösterir. Konjestif kalp yetersizliği olan hastalarda eğri altı
alanı (EAA) ve eliminasyon yarılanma ömründeki artış, çalışılan hasta grubu için beklenildiği
gibi olmuştur.
5.3. Klinik öncesi güvenlilik verileri
Nebivolol
Klinik öncesi veriler, genotoksisite ve karsinojenik potansiyel konvansiyonel çalışmalara dayalı
olan insanlara yönelik özel bir tehlike ortaya koymamaktadır.
S-amlodipin
Karsinojenez:
İki yıl boyunca günde 0.5, 1.25 ve 2.5 mg/kg doz seviyelerine denk gelecek konsantrasyonlarda
amlodipin verilen fare ve sıçanlarda, karsinojeneze ait herhangi bir bulgu elde edilememiştir.
Mutajenez:
Mutajenez çalışmalarında, gen veya kromozom seviyesinde ilaca bağlı herhangi bir etki
görülmemiştir.
Fertilite bozuklukları:
Sıçanlarda, 10 mg/kg/gün dozlarına kadar (insanda mg/m2 bazında önerilen maksimum doz olan
10 mg’ın sekiz katı*) kullanımda (çiftleşme öncesi erkeklerde 64 gün dişilerde 14 gün) fertilite
üzerine herhangi bir etki görülmemiştir.
*Hasta ağırlığı 50 kg varsayılmıştır.
6. FARMASÖTİK ÖZELLİKLER
6.1. Yardımcı maddelerin listesi
HPMC E5 (Hidroksipropil metilselüloz)
Kroskarmelloz sodyum
Laktoz monohidrat
20Mikrokristalin selüloz
Aerosil 200
Mısır nişastası
Magnezyum stearat
Opadry II 85G18490 white*
* içeriği:
 Titanyum dioksit (E 171)
 Talk
 Makrogol/Peg 3350
 Lesitin (Soya) (E 322)
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
NORDİP, 30 ve 90 film kaplı tablet opak PVC/Alüminyum blister ambalajda, karton kutuda
kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
217. RUHSAT SAHİBİ
Celtis İlaç San. ve Tic. A.Ş.
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Telefon: 0850 201 23 23
Faks: 0212 482 24 78
e-mail: info@celtisilac.com.tr
8. RUHSAT NUMARASI(LARI)
2014/201
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 28.02.2014
Ruhsat yenileme tarihi :
10. KÜB’ÜN YENİLENME TARİHİ
22