 
1/7 KULLANMA TALİMATI  
 
KARPAVER  100 mcg / 1 mL I .V./I.M.  enjeksiyonluk çözelti  
Damar içine ya da kas içine enjekte edilerek kullanılır.  
Steril  
 
• Etkin madde:  Her bir mL çözelti 100 mikrogram Karbetosin içerir.  
• Yardımcı madde (ler):  L-metiyonin, süksinik asit, mannitol, sodyum hidroksit ve 
enjeksiyonluk su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye git tiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. KARPAVER  nedir ve ne için kullanılır?  
2. KARPAVER ’i kullanmadan önce dikkat edilmesi gerekenler  
3. KARPAVER  nasıl kullanılır?  
4. Olası yan etkiler nelerdir?  
5. KARPAVER ’in saklanması  
 
Başlıkları yer almaktadır.  
 
1. KARPAVER  nedir ve ne için kullanılır?  
KARPAVER , 1 mL’lik  1 adet  veya 5 adet ampul içeren ambalajlarda damar veya kas içine 
enjeksiyon için hazır olarak sunulmaktadır. Her bir ampulde, 100 mikrogram etkin madde 
karbetosin içeren çözelti bulunmaktadır. Karbetosin, doğum sırasında rahmin kasılması için 
vücut tarafından doğal olarak ü retilen oksitosin adlı maddeye benzer bir moleküldür.  
 
KARPAVER  yeni doğum yapmış olan kadınların tedavisinde kullanılır.  
 
Doğum sonrası, bazı kadınlarda rahim yeterince hızlı kasılmaz (büzülmez). Bu da rahmin  
normalden daha fazla kanaması ihtimalini artırır.  
 
KARPAVER  rahmin  kasılmasını sağlayarak kanama riskini azaltır.    
2/7 2. KARPAVER ’i kullanmadan önce dikkat edilmesi gerekenler  
KARPAVER ’i aşağıdaki durumlarda KULLANMAYINIZ  
Bebeğin doğumundan önce verilmemelidir.  
 
Doğum indüksiyonu için kullanılmamalıdır.  
 
Eğer:  
• Hamileyseniz,  
• Doğum sancısı çekiyorsanız ve bebek henüz doğmadıysa,  
• Doğumu başlatmak için kullanmayınız.  
• Karaciğer veya böbrek hastalığınız varsa,  
• Epilepsiniz (sara hastalığı) varsa,  
• Ciddi bir kalp hastalığınız varsa,  
• Karbetosin veya KAR PAVER  içindeki yardımcı maddelerden herhangi birine karşı aşırı 
duyarlılı ğınız varsa (yardımcı maddeler listesine bakınız),  
• Oksitosine (doğum sırasında veya sonrasında bazen damla veya enjeksiyon yoluyla verilen) 
karşı olumsuz bir reaksiyon verdiyseniz  
doktorunuza bilgi veriniz.  
 
KARPAVER ’i aşağıdaki durumlarda DİKKATLİ KU LLANINIZ  
Eğer:  
• Migreniniz varsa,  
• Astımınız varsa,  
• Preeklampsi (gebelikte yüksek kan basıncı) veya eklampsi (gebelikte kan zehirlenmesi) 
yaşadıysanız,  
• Kalp veya dolaşım sisteminizle (yüksek kan basıncı gibi) ilgili sorunlarınız varsa,  
• Başka bir tıbbi durumunuz varsa.  
 
KARPAVER , vücutta su artışına neden olabilir ve bu durum uyuşukluk, halsizlik ve baş 
ağrısına yol açabilir.  
 
Bu uyarılar geçmişteki herhangi herhangi bir dönemde dahi olsa sizin için geçerliyse lütfen 
doktorunuza danışınız.  
 
KARPAVER ’in yiyecek ve içecek ile kullanılması  
Bildirilmemiştir.  
 
Çocuklarda kullanımı  
12 yaş altındaki çocuklarda kullanımı uygun değildir.  
Adolesanlarla (ergenl erle) çalışma sınırlıdır.  
   
3/7 Hamilelik  
İlacı kullanmadan önce doktorunuza veya eczacınıza danışınız.  
 
KARPAVER  hamilelik sırasında, bebek doğmadan önce, doğum eyleminde ve doğum 
indüksiyonu için kullanılmamalıdır.  
 
Emzirme  
İlacı kullanmadan önce doktorunuza veya eczacınıza danışınız.  
 
Klinik çalışmalar sırasında, süt verme üzerine hiçbir belirgin etki bildirilmemiştir. Az miktarda 
karbetosinin, emziren kadının kanından anne sütüne geçtiği gösterilmiştir. Ancak karbetosinin 
bebeğin bağırsağında par çalandığı düşünülmektedir. Karbetosin kullanımından sonra 
emzirmenin kısıtlanmasına gerek yoktur.  
 
Araç ve makine kullanımı  
İlgili değildir.  
 
KARPAVER ’in içeriğinde bulunan bazı yardımcı maddeler hakkında önemli bilgiler  
KARPAVER ’in her bir ampulde (1 mL) 1 mmol (23 mg)’den daha az sodyum ihtiva eder; yani 
aslında “sodyum içermez”.  
 
Diğer ilaçlar ile birlikte kullanımı  
Karbetosinin doğumun yönetiminde sıklıkla kullanılan oksitosine yapısal olarak benzer olması 
nedeniyle, oksitosinle i lişkili olduğu bilinen etkileşimlerin oluşumu ihtimal dahilindedir. 
Metilergometrin, oksitosin ve karbetosin gibi ergot alkaloidleri (rahmin kasılmasını sağlayan 
diğer ilaçlar) birlikte kullanıldığında, bu ajanların etkileri artarak kan basıncını artırabil ir. 
Prostaglandinlerin (doğumun başlatılmasında kullanılan bir ilaç) oksitosinin etkisini 
güçlendirdiği bulunmuştur. Bunun karbetosin ile olması da beklenir. Halotan ve siklopropan 
gibi bazı solunum yoluyla uygulanan ameliyatta kullanılan bedeni uyuşturucu  ilaçlar, tansiyon 
düşürücü etkiyi artırıp karbetosinin rahim üzerindeki etkisini zayıflatabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkın da bilgi veriniz.  
 
3. KARPAVER  nasıl kullanılır?  
Uygun kullanım ve doz/uygulama sıklığı için talimatlar:  
KARPAVER , normal doğum, epidural veya spinal anestezi altında sezaryen ile doğum 
yaptıktan hemen sonra damarlarınızdan birinden bir kez 1 dakikadan uzun s ürede yavaş bir 
şekilde veya kaslarınızdan birine enjeksiyon yoluyla verilir. Doz bir flakondur (100 
mikrogram). Doğumdan hemen sonra mümkün olduğunca çabuk ve tercihen plasentanın 
atılmasından önce verilmelidir. Tek dozda uygulanır. Sonradan ek doz uygula nmamalıdır.  
  
4/7 Uygulama yolu ve metodu:  
Damar içine ya da kas içine enjeksiyonla uygulanır.  
 
Değişik yaş grupları:  
Çocuklarda kullanımı:  12 yaş altındaki çocuklarda kullanımı uygun değildir. Adolesan larla 
(ergenlerle) çalışma sınırlıdır.  
 
Yaşlılarda kullanımı : Kullanım önerisi bulunmamaktadır.  
 
Özel kullanım durumları:  
Böbrek / Karaciğer yetmezliği:  Bildirilmemiştir.  
 
Eğer KARPAVER ’in etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KARPAVER  kullandıysanız:  
Size yanlışlıkla çok fazla KARPAVER  verildiyse, rahminiz zarar görecek kadar çok fazla 
kasılabilir veya şiddetli kanamanız olabilir. Vücudunuzdaki su birikimi nedeniyle uyuşukluk, 
halsizlik ve baş ağrısı yaşayabilirsiniz.  
 
KARPAVER ’i kullanmayı unutursanız:  
Uygulanabilir değildir.  
 
KARPAVER ’i ile tedavi sonlandırıldığında oluşabilecek etkiler:  
Uygulanabilir değildir.  
 
4. Olası yan etkiler nelerdir?  
Tüm ilaçlar gibi  KARPAVER ’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastadan en az birinde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1 .000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir.  
Çok seyrek  : 10.000 hastanın b irinden az görülebilir.  
Bilinmiyor  : Eldeki verilerden hareketle tahmin edilemiyor.  
   
5/7 Sezaryen doğumda:  
Çok yaygın:  
• Baş ağrısı  
• Titreme  
• Düşük kan basıncı  
• Kızarma (ciltte kızarıklık)  
• Bulantı  
• Karın ağrısı  
• Kaşıntı  
• Sıcak basması  
 
Yaygın:  
• Kansızlık  
• Baş dönmesi  
• Göğüs ağrısı  
• Nefes darlığı  
• Ağızda metalik tat hissi  
• Kusma  
• Sırt ağrısı  
• Üşüme  
• Ağrı 
 
Bilinmiyor:  
• Kalp atımının hızlanması  
 
Benzer ilaçlar ile görülen yan etkiler karbetosin ile de beklenebilir:  
Kalbin doğru atmadığı anl amına gelebilen yavaş kalp atımı, düzensiz kalp atmı,  göğüs ağrısı, 
bayılma veya çarpıntı görülebilir.  
 
Nadiren bazı kadınlarda terleme görülebilir.  
 
Normal doğumda:  
Yaygın olmayan:  
• Kansızlık  
• Baş ağrısı  
• Baş dönmesi  
• Kalp atımının hızlanması  
• Düşük kan basıncı  
• Göğüs ağrısı  
• Bulantı  
• Karın ağrısı  
• Kusma   
6/7 • Sırt ağrısı  
• Kas zayıflığı  
• Üşüme  
• Ateş 
• Ağrı 
 
Seyrek:  
• Titreme  
• Kızarma (ciltte kızarıklık)  
• Nefes darlığı  
• Kaşıntı  
• İşemede zorluk  
 
Benzer ilaçlar ile görülen yan etkiler karbetosin ile de beklenebilir:  
Kalbin doğru atmadığı anlamına gelebilen yavaş kalp atımı, düzensiz kalp atmı,  göğüs ağrısı, 
bayılma veya çarpıntı görülebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz . Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen ya n etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. KARPAVER ’in saklanması  
KARPAVER ’i çocukların göremeyeceği, erişemeyeceği yerlerde ve ambalajında saklayınız.  
 
25 °C altındaki  oda sıcaklığında saklayınız.  
 
Orjinal ambalajında ışıktan koruyarak saklayınız. Dondurmayınız. Sadece, partikül içermeyen 
berrak çözeltileri kullanınız.  
 
Son kullanma tarihiyle uyumlu olarak kullanınız.  
 
Ambalaj üzerindeki son kullanma tarihinden sonra KARPAVER ’i kullanmayınız.  
 
Eğer üründe ve/veya ambalajında bozukluklar fark ederseniz KARPAVER ’i kullanmayınız.  
  
7/7 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
HAVER FARMA İlaç A.Ş.  
Akbaba Mah. Maraş Cad. No.:52/2/1  
Beykoz / İstanbul  
 
Üretim Yeri:  
OSEL İlaç San. ve Tic. A.Ş.  
Akbaba Mah. Maraş Cad. No.: 52  
Beykoz / İstanbul  
 
Bu kullanma talimatı  13/03/2022  tarihinde onaylanmıştır.  