1 KULLANMA TALİMATI  
 
LUMAKRAS® 120 mg film kaplı tablet  
Ağız yoluyla alınır  
 
• Etkin madde:  Her bir film kaplı tablet 120 mg sotorasib içerir.  
• Yardımcı madde(ler): Mikrokristalin selüloz, laktoz monohidrat  (sığır sütünden elde 
edilen) , kroskarmelloz sodyum, magnezyum stearat, Opadry®II Sarı (polivinil alkol 
(E1203), titanyum dioksit (E171) polietilen glikol (E1521), talk (E553b), sarı demir 
oksit (E172)). 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4.  Bölümün sonuna 
bakabili rsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimat ta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız. 
 
Bu Kullanma Talimatında: 
 1. LUMAKRAS
® nedir ve ne için kullanılır?  
2. LUMAKRAS®'ı kullanmadan önce dikkat edilmesi gerekenler  
3. LUMAKRAS® nasıl kullanılır?  
4. Olası yan etkiler nelerdir?  
5. LUMAKRAS®’ın saklanması  
 Başlıkları yer almaktadır.  
 1. LUMAKRAS
® nedir ve ne için kullanılır?  
 
• LUMAKRAS®, bir yüzünde “AMG” ve diğer yüzünde “120” baskılı, sarı, oblong 
film kaplı tabletler halinde sunulmaktadır.  
 
• LUMAKRAS®, her blisterde 8 film kaplı tablet bulunan 240 tabletlik bir paket 
(30 blister içeren 1 karton) şeklinde sağlanmaktadır.  
 
• LUMAKRAS®, sotorasib etkin maddesini içerir ve antineoplastik ajanlar ( kanser 
tedavisinde kullanılan ilaçlar) olarak bilinen bir ilaç grubuna aittir.  
 2 • LUMAKRAS®, ileri evre olup vücudun diğer bölgelerine yayılmış olan, küçük hücreli 
dışı akciğer kanseri (KHDAK) adı verilen bir akciğer kanseri tipi bulunan 
yetişkinlerin tedavisinde kullanılır.  
 
•  LUMAKRAS®, KRAS G12C mutasyonu bulunan, daha öncesinde en az bir basamak 
kemoterapi almış ve kemoterapi ile beraber veya tek başına immünoterapi almış olan, 
ECOG performans durumu 0 veya 1 olan, aktif beyin metastazı olmayan, çıkarılması 
mümkün olmayan lokal ileri veya  yayılım göstermiş olan  küçük hücreli dışı akciğer 
kanseri (KHDAK) bulunan hastaların tedavisinde endikedir.  
 
• Doktorunuz, LUMAKRAS®’ın sizin için uygun olup olmadığını belirlemek için 
kanser hücrelerinizi bu değişiklik açısından önceden test edecektir.  
 
• Anormal KRAS G12C  proteini, kanser hücrelerinin kontrol edilemeyecek şekilde 
büyümelerine neden olur. LUMAKRAS®, bu proteine bağlanarak çalışmasını 
engeller ; böylece kanserin büyümesini yavaşlatabilir veya durdurabilir.  
 LUMAKRAS
®’ın nasıl çalıştığı veya neden sizin için reçete edildiği hakkında sorularınız 
varsa doktorunuza danışınız.  
 2. LUMAKRAS
®’ı kullanmadan önce dikkat edilmesi gerekenler  
 LUMAKRAS
®’ı aşağıdaki durumlarda KULLANMAYINIZ  
 Eğer sotorasibe veya bu ilacın içeriğindeki diğer maddelerden herhangi birine karşı alerjiniz 
varsa.  
 LUMAKRAS
®’ı aşağıdaki durumlarda DİKKATLİ KULLANINIZ  
 LUMAKRAS
®’ı almadan önce doktorunuz la görüşünüz. 
 Daha önce karaciğer ile ilgili sorunlar yaşadıysanız, bunu doktorunuza söyleyiniz. 
Doktorunuz karaciğer fonksiyonunuzu kontrol etmek için kan testleri yapabilir ve LUMAKRAS
® dozunu azaltmaya veya tedavinizi durdurmaya karar verebilir.  
 Daha önce akciğer ile ilgili başka sorunlar yaşadıysanız, bunu doktorunuza söyleyiniz. LUMAKRAS
®, tedavi sırasında akciğerlerde iltihaplanmaya neden olabileceğinden bazı 
akciğer sorunları LUMAKRAS® ile tedavi sırasında daha da kötüleşebilir. Semptomlar, 
akciğer kanseri semptomlarına benzer olabilir. Solunum güçlüğü, nefes darlığı ya da balgamlı veya balgamsız öksürük ya da ateş gibi yeni veya kötüleşen semptomlarınız varsa hemen doktorunuza söyleyiniz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 LUMAKRAS
®’ın yiyecek ve içecek ile ku llanılması  
 
LUMAKRAS® yiyecekler ile birlikte veya yiyecek olmadan alınabilir.  
 3 Hamilelik  
 
İlacı kullanmadan önce doktorunuza veya eczacınıza danışınız.  
 Hamileyseniz, hamile olabileceğinizi düşünüyorsanız veya çocuk sahibi olmayı 
planlıyorsanız, bu ilacı kullanmadan önce doktorunuza danışınız.  
 LUMAKRAS
®’ın hamile kadınlar üzerindeki etkileri bilinmediğinden bu ilacı kullanırken 
hamile kalmamalısınız; bu durum bebeğe zarar verebilir. Hamile kalabilecek durumdaysanız, 
tedavi sırasın da ve tedaviyi durdurduktan sonra en az 7 gün boyunca yüksek oranda etkili bir 
doğum kontrol yöntemi kullanmalısınız.  
 Doğum kontrol hapları  kullanırken LUMAKRAS
® alırsanız, doğum kontrol hapları  etkili 
olmayabilir. Ayrıca, bu ilacı kullanırken hamile kalmamak için bariyer yöntemi (ör. kondom) gibi başka bir güvenilir doğum kontrol yöntemi kullanmalısınız. Kendiniz ve partneriniz için 
uygun doğum kontrol yöntemleri hakkında doktorunuzla konuşunuz. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 Bu ilacı kullanırken ve son dozdan sonra 7 gün boyunca çocuğunuzu emzirmeyiniz. Bunun 
nedeni, LUMAKRAS
®’ın içerisindeki maddelerin anne sütüne geçip geçmediğinin ve 
dolayısıyla bebeğinize zarar verip veremeyeceğinin bilinmemesidir.  Bebeğiniz üzerinde 
olumsuz etkilerinin olabileceği göz ardı edilemez.  
 
Araç ve makine kullanımı  
 LUMAKRAS
®’ın araç ve makine kullanımı üzerinde belirgin bir etkisi yokt ur. 
 LUMAKRAS
®’ın içeriğinde bulunan bazı yardımcı maddeler hakkında önemli bilgiler  
 LUMAKRAS
®, laktoz içerir. Eğer daha önceden doktorunuz tarafından bazı şekerlere karşı 
bir intoleransınız olduğu söylenmişse bu tıbbi ürünü almadan önce doktorunuzla temasa 
geçiniz.  
 Bu tıbbi ürünün her bir tableti 1 mmol (23  mg)’dan daha az sodyum ihtiva eder; yani aslında 
“sodyum içermez”.  
 Diğer ilaçlar ile birlikte kullanımı  
 Reçetesiz ilaçlar, vitaminler ve bitkisel takviyeler de dahil olmak üzere başka herhangi bir ilaç alıyorsanız, yakın zamanda aldıysanız veya alma ihtimaliniz varsa doktorunuza bildiriniz. Bunun sebebi, LUMAKRAS
®’ın diğer bazı ilaçların işleyişini ve diğer bazı ilaçların da 
LUMAKRAS®’ın işleyişini etkileyebilecek olmasıdır.  
 4 LUMAKRA S®, hormonal doğum kontrol haplarının etkinliğini azaltabilir ve bu nedenle 
hormonal doğum kontrol haplarını kullanan kadınlar buna bir de bariyer yöntemi dahil 
etmelidir.  
 Aşağıdaki ilaçlar LUMAKRAS
®’ın etkisini azaltabilir:  
• Mide asidini azaltmak ve mide ülserlerini, hazımsızlığı ve mide yanmasını (bkz. 
bölüm  3) tedavi etmek için kullanılan aşağıdaki gibi ilaçlar:  
o dekslansoprazol, esomeprazol, lansoprazol, omeprazol, pantoprazol sodyum veya rabeprazol (“proton pompa inhibitörleri” olarak bilinen ilaçlar)  
o ranitidin, famotidin, simetidin (“H
2 reseptör antagonistleri” olarak bilinen ilaçlar)  
• Rifampisin (tüberküloz tedavisinde kullanılır)  
• Epilepsi tedavisinde kullanılan fenitoin, fenobarbital veya karbamazepin (sinir ağrısı 
tedavisinde de kullanılır) adlı ilaçlar  
• Sarı kantaron otu (depresyon tedavisinde kullanılan bitkisel ilaç)  
• Enzalutamid (prostat kanseri tedavisinde kullanılır)  
 
LUMAKRAS®, aşağıdaki ilaçların etkisini azaltabilir:  
• Alfentanil veya fentanil gibi şiddetli ağrıların tedavisinde kullanılan ilaçlar  
• Organ reddini önlemek için organ naklinde kullanılan siklosporin, sirolimus, everolimus veya takrolimus gibi ilaçlar  
• Kolesterol düzeylerini azaltmak için kullanılan simvastatin, atorvastatin veya lovastatin gibi ilaçlar  
• Midazolam (ak ut nöbetlerin tedavisi için veya cerrahi ya da tıbbi prosedürler öncesinde 
veya sırasında sedatif olarak)  
• Kalp ritim problemlerinin tedavisinde kullanılan dronedaron veya amiodaron gibi ilaçlar  
• Kanınızın pıhtılaşmasını durduran rivaroksaban veya apiksaban gibi antikoagülan 
ilaçlar  
 LUMAKRAS
®, aşağıdaki ilaçlarla birlikte yan etki riskini artırabilir:  
• Belirli kanserlerin veya enflamatuvar durumların tedavisinde kullanılan metotreksat, 
mitoksantron, topotekan veya lapatinib gibi ilaçlar  
• Kalp yetmezl iği tedavisinde kullanılan digoksin gibi ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. LUMAKRAS
® nasıl kullanılır?  
 Uygun kullanım ve doz/uygulama sıklığı için talimatlar:  
 Bu ilacı daima tam olarak doktorunuzun söylediği şekilde alınız. Emin değilseniz, doktorunuza danışınız.  
 Doktorunuz tarafından size söylenmediği müddetçe LUMAKRAS
® dozunuzu değiştirmeyiniz 
veya ilacı kesmeyiniz. İlacı ne kadar iyi tolere ettiğinize bağlı olarak doktorunuz dozu azaltabilir veya ilacınızı kesebilir.  
 5 • Önerilen doz, günde bir kez sekiz adet tablet (960 mg) şeklindedir. Günlük 
LUMAKRAS® dozunuzu her gün a ynı saatte ağız yoluyla günde bir kez alınız.  
• LUMAKRAS® yiyecekler ile birlikte veya yiyecek olmadan alınabilir.  
 Uygulama yolu ve metodu:  
 
• Tabletleri bütün halinde yutunuz. Tabletleri su ile çözebilirsiniz  ancak çiğnemeyiniz, 
ezmeyiniz veya bölmeyiniz.  
• LUMAKRAS
® tabletlerini bütün halinde yutamıyorsanız:  
o Günlük LUMAKRAS® dozunuzu, tabletleri ezmeden yarım bardak (en az 
120 ml) sade, oda sıcaklığında içme suyunun içerisine koyunuz. Asitli içecekler 
(ör. meyv e suları) dahil olmak üzere başka sıvı kullanmayınız. 
o Tabletler küçük parçalara ayrılıncaya kadar (tabletler tamamen çözünmeyecektir) yavaşça karıştırınız. Karışımın görünümü soluk ile parlak sarı arasında olabilir.  
o Karışımı bekletmeden hemen içiniz.  
o LUMAK RAS
®’ın tam dozunu aldığınızdan emin olmak için bardağı ilave bir 
yarım bardak suyla çalkalayınız ve hemen içiniz.  
o Karışımın tamamını hemen içmezseniz, içmeyi bitirmeden önce karışımı bir kez daha karıştırınız. Karışımın tamamını, hazırladıktan sonraki iki saat içerisinde 
içiniz.  
 
Mide asidini azaltmaya yönelik bir ilaç almanız gerekiyorsa proton pompa inhibitörleri ve H
2 
reseptör antagonistleri önerilmemektedir (bkz. bölüm 2). Lokal etkili bir antasit 
kullanabilirsiniz ve LUMAKRAS®, bu ilaçtan 4 saat önce veya 10 saat sonra alınmalıdır 
(bkz. bölüm  2). 
 
Değişik yaş grupları:  
 Çocuklarda kullanımı:  
 LUMAKRAS
®, çocuklarda veya ergenlerde çalışılmamıştır. 18  yaşından küçük kişiler için 
LUMAKRAS® ile tedavi önerilmemektedir.  
 Yaşlılarda kullanımı:  
 75 yaş ve üzeri hastalarda LUMAKRAS
®’ın güvenliliği ve etkililiğine ilişkin sınırlı veriler 
doğrultusunda, yaşlı hastalarda doz ayarlaması önerilmemektedir.  
 Özel kullanım durumları:  
 Böbrek yetmezliği:  
 Hafif (kreatinin klerensi: ≥  60 ml/dak) böbrek yetmezliği olan hastalarda doz ayarlaması 
önerilmemektedir. LUMAKRAS
®, orta ila şiddetli (kreatinin klerensi: <  60 ml/dak) böbrek 
yetmezliği olan hastalarda çalışılmamıştır.  
 6 Karaciğer yetmezliği:  
 
Hafif karaciğer yetmezliği (AST veya ALT <  2,5 ×  NÜS veya total bilirubin <  1,5 × NÜS) 
bulunan hastalar için doz ayarlaması önerilmemektedir. Sotorasibin orta ve şiddetli karaciğer yetmezliği bulunan gönüllülere uygulanması önerilmemektedir. 
 
Eğer LUMAKRAS
®’ın etkisinin çok güçlü veya zayıf olduğuna dair bir izle niminiz var ise 
doktorunuz veya eczacınız ile konuşunuz.  
Kullanmanız gerekenden daha fazla LUMAKRAS
® kullandıysanız:  
 
Önerilenden daha fazla tablet aldıysanız, hemen doktorunuz, eczacınız veya hemşirenizle 
temasa geçiniz.  
 
LUMAKRAS® dozunu aldıktan sonra kusarsanız, ekstra bir doz almayınız. Bir sonraki 
dozunuzu sizin için planlanan normal saatte alınız. 
 
LUMAKRAS®’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 LUMAKRAS
®’ı kullanmayı unutursanız  
 LUMAKRAS
®’ın bir dozunu sizin için planlanan normal saatte almayı unutursanız ve 
6 saatten az bir süre geçtiyse dozunuzu normal şekilde alınız. Sizin için planlanan normal saatin üzerinden 6  saatten fazla bir süre geçtiyse dozu alma yınız. Bir sonraki dozunuzu ertesi 
gün sizin için planlanan normal saatte alınız.  
 Unutulan dozları dengelemek için çift doz almayınız.  
 LUMAKRAS
® ile tedavi sonlandırıldığındaki oluşabilecek etkiler  
 Doktorunuz tarafından size söylenmediği müddetçe LUMAKR AS
® ile tedaviyi 
sonlandırmayınız.  
 4. Olası yan etkiler nelerdir?  
 Tüm ilaçlar gibi LUMAKRAS
® da bazı kişilerde yan etkilere yol açabilir. 
 LUMAKRAS
®’ın çok yaygın ve  olası ciddi yan etkileri, karaciğer sorunlarının bir işareti olan 
bazı karaciğer enzimlerindeki (AST/ALT) artıştır. Doktorunuz karaciğerinizin ne kadar iyi 
çalıştığını kontrol etmek için kan testleri yapabilir ve LUMAKRAS® dozunu azaltmaya veya 
tedavinizi durdurmaya karar verebilir (bkz. bölüm  2). 
 Aşağıdakilerden herhangi birini fark ederseniz, doktorunuza söyleyiniz:  
 
Çok yaygın  (10 hastanın birinden fazlasında görülebilir):  
 
• Diyare  
• Mide bulantısı (bulantı)  
• Yorgun hissetme  7 • Kusma  
• Kabızlık  
• Karın ağrısı  
• Ateş 
• Eklem ağrısı  
• Sırt ağrısı  
• Nefes darlığı  
• Öksürük 
• Yorgunluğa ve bitkinliğe neden olabilen düşük kırmızı kan hücresi sayısı ; kansızlık  
(anemi)  
• Baş ağrısı  
• Karaciğer enzim düzeylerinde artış (aspartat aminotransferaz ve a lanin 
aminotransferaz ) 
 
Yaygın (10 hastanın en fazla birinde görülebilir)  
 
• Kan enzimleri de dahil olmak üzere testlerde görülen yüksek düzeylerdeki bazı 
enzimler (alkalen fosfataz ve gama- glutamil transferaz artışı)  
• Karaciğer hasarı  
• Kan bilirubin artışı  
 
Yaygın olmayan (100 hastanın en fazla birinde görülebilir)  
 
• “İnterstisyel akciğer hastalığı” adı ve rilen akciğerlerde iltihaplanma  
 
Bunlar LUMAKRAS®’ın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında da ha fazla bilgi edinilmesine katkı sağlamış olacaksınız.  
 5. LUMAKRAS
®’ın saklanması  
 LUMAKRAS
®’ı çocukların göremeyeceği, erişemeyeceği yerlerde ve ambalajında saklayınız.  
 30°C altındaki oda sıcaklığında saklayınız.  
 Son kullanma tarihiyle uyumlu olarak kull anınız.  
 Kartondaki ve blisterdeki son kullanma tarihinden sonra LUMAKRAS
®’ı kullanmayınız. Son 
kullanma tarihi, o ayın son gününü gösterir.  8  
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Amgen İlaç Tic. Ltd. Şti.  
İş Kuleleri, Levent Mah., Meltem Sok. No: 10 Kule: 2 Kat: 25, 4. Levent, Beşiktaş,  
İstanbul  
 Üretim Yeri:  
Patheon Inc  
2100 Syntex Court Mississauga,  
Ontario L5N 7K9, Kanada  
 Bu kullanma talimatı 28.10.2022 tarihinde onaylanmıştır.  
 