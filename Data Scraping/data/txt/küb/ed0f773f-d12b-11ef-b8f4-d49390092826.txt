KISA ÜRÜN BİLGİSİ
1. BEŞERİ TIBBİ ÜRÜNÜN ADI
KENTERA 3.9 mg / 24 saat, transdermal flaster
2. KALİTATİF VE KANTİTATİF BİLEŞİM
Etkin madde:
Her bir 39 cm2 flaster:
Oksibutinin 36 mg.
(Her 24 saatte nominal olarak 3.9 mg oksibutinin salınır)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Transdermal flaster.
Flaster, uygulamadan önce çıkartılan salım yapan tabaka ile korunan, yapışkan arkalı şeffaf
bir plastiktir.
4. KLİNİK ÖZELLİKLER
4.1. Terapötik endikasyonlar
Stabil olmayan mesaneye sahip yetişkin hastalarda görülebilen sıkışma inkontinansının
ve/veya artmış idrar sıklığının ve sıkışmanın semptomatik tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Flaster, koruyucu paketinden çıkarılır çıkarılmaz karın, kalça ya da uyluk bölgesindeki kuru,
sağlam cilde uygulanmalıdır. Aynı bölgeye 7 gün içinde yeniden uygulama yapmaktan
kaçınmak için her yeni flaster uygulamasında yeni bir bölge seçilmelidir.
Önerilen doz haftada iki kez bir adet 3.9 mg transdermal flaster uygulanmasıdır (her 3-4
günde bir).
Uygulama şekli:
Flaster, koruyucu paketinden çıkarılır çıkarılmaz karın, kalça ya da uyluk bölgesindeki kuru,
sağlam cilde uygulanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
KENTERA hepatik veya renal bozukluğu olanlarda dikkatli bir biçimde kullanılmalıdır.
Hepatik bozukluğu olanlarda KENTERA kullanımı dikkatli bir şekilde takip edilmelidir.
1Pediyatrik popülasyon:
Çocuklarda ve adolesanlarda KENTERA’nın etkililik ve güvenliliği ile ilgili herhangi bir
çalışma yapılmamıştır. Bu nedenle KENTERA’nın çocuklar ve adolesanlarda kullanımı
önerilmez. Güncel veriler bölüm 4.8’de sunulmaktadır ancak bu veriler ile herhangi bir
pozoloji önerisi yapılamamaktadır.
Geriyatrik popülasyon:
Klinik çalışmalardan elde edilen verilere göre bu hasta grubunda herhangi bir doz ayarlaması
yapılmasına gerek yoktur. Ancak, KENTERA, santral etkili antikolinerjiklerin etkilerine daha
hassas olabilen ve farmakokinetikte farklılıklar gösterebilen ileri yaştaki hastalarda dikkatli
kullanılmalıdır (bkz. bölüm 4.4).
4.3 Kontrendikasyonlar
Etkin madde ya da yardımcı maddelerden herhangi birine karşı aşırı duyarlılığı olanlarda
kullanımı kontrendikedir
KENTERA, üriner retansiyonu, ciddi gastro-intestinal durumu, myasthenia gravisi ya da dar
açılı glokomu olanlarda ve bu hastalıklar açısından risk altında olan hastalarda kontrendikedir.
4.4. Özel kullanım uyarıları ve önlemleri
KENTERA hepatik veya renal bozukluğu olanlarda dikkatli bir biçimde kullanılmalıdır.
Hepatik bozukluğu olanlarda KENTERA kullanımı dikkatli bir şekilde takip edilmelidir.
KENTERA ile tedaviye başlamadan önce sık idrara çıkmanın diğer nedenleri (kalp yetmezliği
ya da renal hastalık) değerlendirilmelidir. Eğer üriner yol enfeksiyonu varsa uygun bir
antibakteriyel tedaviye başlatılmalıdır.
Üriner retansiyon: Klinik olarak anlamlı mesane çıkışı obstrüksiyonu olan hastalarda üriner
retansiyon riskinden dolayı antikolinerjik ürünler dikkatli bir şekilde uygulanmalıdır.
KENTERA, santral etkili antikolinerjiklerin etkilerine daha hassas olabilen ve
farmakokinetikte farklılıklar gösterebilen ileri yaştaki hastalarda dikkatli kullanılmalıdır.
Randomize, çift kör, plasebo-kontrollü 12 haftalık çalışma ile 14 haftalık uzatılmış güvenlilik
çalışmasında toplamda 496 hasta KENTERA’ya maruz kalmıştır. Hastaların 188’i (%38) 65
yaş ve üzerinde olmakla birlikte bu hasta grubu genç hastalarla karşılaştırıldığında, etkinlik ve
güvenlilikte genel olarak bir fark gözlenmemiştir. Dolayısıyla, eldeki klinik veriler ışığında,
yaşlı hastalarda herhangi bir doz ayarlaması yapılması gerekli görülmemektedir.
Özellikle yaşlı hastalarda, uyku bozuklukları (örn.insomnia) ve kognitif bozukluklar gibi
psikiyatrik ve santral sinir sistemi (SSS) antikolinerjik istenmeyen etkiler oksibutinin
kullanımı ile ilişkili bulunmuştur. Oksibutinin’in diğer antikolinerjik ilaçlar ile eş zamanlı
2kullanımına dikkat edilmelidir (bkz. Bölüm 4.5). Hastada bu istenmeyen etkilerin oluşması
durumunda, ilacın bırakılması düşünülmelidir.
İlacın pazara verilmesinden sonra kullanımı ile antikolinerjik mekanizmayı işaret eden başka
psikiyatrik olaylar rapor edilmiştir (bkz. bölüm 4.8).
Oksibutininin oral uygulanması sırasında aşağıdaki uyarılara dikkat edilmesi gerekebilir
ancak bu olaylar KENTERA ile yapılan klinik çalışmalar sırasında gözlenmemiştir:
Gastrointestinal bozukluklar: Antikolinerjik tıbbi ürünler, gastrointestinal motiliteyi azaltabilir
ve gastrik retansiyon riskinden dolayı gastrointestinal obstrüktif hastalıkları olan hastalarda
dikkatli kullanılmalıdır. Ayrıca ülseratif kolit gibi hastalıklarda ve intestinal atonide dikkatli
kullanılmalıdır. Antikolinerjik tıbbi ürünler, hiatus hernisi/gastroözofajiyal reflüsü olan
ve/veya eşzamanlı olarak özofajite yol açabilen veya alevlendirebilen tıbbi ürünler
(bifosfonatlar gibi) kullanan hastalarda dikkatli bir biçimde kullanılmalıdır.
Antikolinerjik tıbbi ürünler otonomik nöropatisi, kognitif bozukluğu veya Parkinson hastalığı
olanlarda dikkatli bir biçimde kullanılmalıdır.
Hastalar, sıcak bir ortamda oksibutinin gibi bir antikolinerjik kullanınca sıcak çarpmasının
(terlemenin azalmasına bağlı olarak ateş veya sıcak çarpması) ortaya çıkabileceği konusunda
bilgilendirilmelidir. Oksibutinin hipertiroidizm, koroner kalp hastalığı, konjestif kalp
yetmezliği, kardiyak aritmiler, taşikardi, hipertansiyon ve prostat hipertrofisi semptomlarını
alevlendirebilir.
Oksibutinin tükürük sekresyonlarını baskılayabilir ve bu da diş çürüklerine, parodontoza veya
oral kandidiyazise yol açabilir.
4.5. Diğer tıbbi ürünler ile etkileşimler ve diğer etkileşim şekilleri
Oksibutininin, diğer antikolinerjik tıbbi ürünlerle veya CYP3A4 enzim metabolizması için
yarışan diğer ilaçlarla birlikte kullanılması ağız kuruluğu, kabızlık ve sersemliğin sıklık ve
şiddetini arttırabilir.
Antikolinerjik ilaçlar, gastrointestinal motilite üzerine antikolinerjik etkilerinden dolayı eş
zamanlı uygulanan bazı ilaçların emilimini değiştirebilir. Oksibutinin sitokrom P450
izoenzimi CYP 3A4 ile metabolize olduğundan bu izoenzimi inhibe eden ilaçlarla etkileşimler
göz ardı edilemez. Oksibutinin ile eşzamanlı olarak azol antifungaller (ör. ketokonazol) veya
makrolid antibiyotikler (ör. eritromisin) kullanılacağı zaman bu akılda tutulmalıdır.
Oksibutininin antikolinerjik etkinliği, diğer antikolinerjiklerin veya amantadin gibi
antikolinerjik etkinliğe sahip ilaçların ve diğer antikolinerjik antiparkinson etkili ilaçların (ör.
biperiden, levodopa), antihistaminiklerin, antipsikotiklerin (ör. fenotiyazinler, butirofenonlar,
3klozapin), kinidin, trisiklik antidepresanlar, atropin ve atropin antispazmodikleri gibi ilgili
bileşiklerin ve dipiridamolün eşzamanlı kullanımı ile artar.
Hastalar, oksibutinin gibi antikolinerjik ilaçların alkol ile birlikte kullanımı sonucunda
sersemlik etkisinin artabileceği konusunda bilgilendirilmelidirler. (bkz. Bölüm 4.7)
Oksibutinin, prokinetik tedavileri antagonize edebilir.
Özel popülasyonlara ilişkin ek bilgiler:
Pediyatrik popülasyon
Pediyatrik hastalarda yapılmış herhangi bir etkileşim çalışması yoktur.
4.6. Gebelik ve Laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda oksibutinin transdermal flaster kullanımı ile
ilgili yeterli veri yoktur.
Gebelik dönemi
Oksibutinin transdermal flasterinin gebelerde kullanımı ile ilgili yeterli veri yoktur. Hayvan
deneyleri, üreme üzerine minör toksisite göstermiştir (Bkz. Bölüm 5.3). KENTERA,
kesinlikle gerekli olmadığı sürece gebelikte kullanılmamalıdır.
Laktasyon dönemi
Oksibutinin emzirme döneminde kullanıldığında az miktarda anne sütüne geçebilir. Bu
nedenle emzirme döneminde kullanılması önerilmez.
Üreme yeteneği / fertilite
Oksibutininin insan fertilitesine olası etkileri hakkında veri mevcut değildir. Hayvan
deneyleri, üreme üzerine minör toksisite göstermiştir (Bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı yeteneği üzerine etkileri ile ilgili herhangi bir çalışma
yapılmamıştır.
KENTERA uyuşukluk, görme bulanıklığı, somnolans yapabilir. Bu nedenle hastalar araç ve
makine kullanırken dikkatli olmaları konusunda uyarılmalıdır (Bkz. Bölüm 4.5).
4.8. İstenmeyen etkiler
En sık bildirilen advers ilaç reaksiyonları, hastaların %23.1’inde meydana gelen uygulama
bölgesi reaksiyonlarıdır. Bildirilen diğer advers ilaç reaksiyonlar: ağız kuruluğu (%8.6),
konstipasyon (%3.9), diyare (%3.2), baş ağrısı (%3.0), baş dönmesi (%2.3), ve görme
bulanıklığı (%2.3)’dır.
4Faz III ve faz IV klinik çalışmalarda gözlenmiş advers reaksiyonlar, vücut sistemi organ
sınıflaması ve sıklıklarına göre aşağıda gibi listelenmiştir. Sıklık tanımlaması şöyledir:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (eldeki verilerden hareketle
tahmin edilemiyor).
Her sıklık gruplaması içinde istenmeyen etkiler, azalan ciddiyete göre sunulmaktadır. Klinik
çalışmalarda meydana gelmeyen ve pazarlama sonrası görülen advers reaksiyonlar da dahil
edilmiştir.
Enfeksiyonlar ve enfestasyonlar
Yaygın: İdrar yolu enfeksiyonu
Yaygın olmayan: Üst solunum yolu enfeksiyonu, mantar enfeksiyonu
Psikiyatrik hastalıklar
Yaygın olmayan: Anksiyete, konfüzyon, sinirlilik, ajitasyon, insomnia
Seyrek: Panik bozukluk#, delirium#, halüsinasyonlar#, dezoryantasyon#
Sinir sistemi hastalıkları
Yaygın: Baş ağrısı, somnolans
Seyrek: Hafıza bozukluğu#, amnezi#, letarji#, dikkat bozukluğu#
Göz hastalıkları
Yaygın: Bulanık görme
Kulak ve iç kulak hastalıkları
Yaygın: Baş dönmesi
Kardiyak hastalıklar
Yaygın olmayan: Palpitasyon
Vasküler hastalıklar
Yaygın olmayan: Ürtiker, sıcak basması
Solunum, göğüs bozuklukları ve mediastinal hastalıklar
Yaygın olmayan: Rinit
Gastrointestinal hastalıklar
Yaygın: Ağız kuruluğu, konstipasyon, diyare, bulantı, abdominal ağrı
Yaygın olmayan: Abdominal rahatsızlık, dispepsi
5Kas iskelet bozuklukları, bağ dokusu ve kemik hastalıkları
Yaygın olmayan: Sırt ağrısı
Böbrek ve idrar yolu hastalıkları
Yaygın olmayan: Üriner retansiyon, dizüri
Genel bozukluklar ve uygulama bölgesine ilişkin hastalıklar
Çok yaygın: Uygulama bölgesinde kaşıntı
Yaygın: Uygulama bölgesi eritemi, uygulama bölgesi reaksiyonu, uygulama bölgesinde
kızarıklık
Yaralanma, zehirlenme ve prosedürel komplikasyonlar
Yaygın olmayan: Yaralanma
# sadece ilaç pazara verildikten sonra bildirilen pazarlama sonrası advers reaksiyonlar (klinik
çalışmalarda gözlenmemiştir), klinik çalışma güvenlilik verilerinden hareketle tahmin edilen
sıklık kategorisiyle ve oksibutinin topikal kullanımı (antikolinerjik sınıf etkisi) ile ilişkili
şekilde raporlanan istenmeyen etkiler.
Genel olarak antikolinerjik ilaçlarla ilgili olduğu düşünülen veya oksibutinin oral yoldan
kullanılması ile görülen; ancak henüz klinik çalışmalarda ya da pazarlama sonrasında
KENTERA ile görülmeyen advers reaksiyonlar: anoreksi, kusma, reflü özofajit, terlemenin
azalması, sıcak çarpması, lakrimasyon azalması, midriyazis, taşikardi, aritmi, kabus görme,
huzursuzluk, konvülsiyon, intraoküler hipertansiyon ve glokom indüksiyonu, paranoya,
fotosensitivite, erektil disfonksiyondur.
Pediyatrik popülasyon:
Pazarlama sonrası deneyimde bu yaş grubunda ilacın kullanılmasıyla, oksibutinin ile ilişkili
halüsinasyonlar (anksiyete manifastasyonları ile birlikte) ve uyku bozuklukları raporlanmıştır.
Çocuklar ilacın etkilerine, özellikle de SSS ve psikiyatrik advers reaksiyonlara daha duyarlı
olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Oksibutinin plazma konsantrasyonu, transdermal sistem(ler) çıkartıldıktan sonra 1 - 2 saat
içinde azalır. Semptomlar geçene kadar hastalar takip edilmelidir. Oksibutinin doz aşımı
6santral sinir sistemi (SSS) eksitasyonu, cilt kızarması, ateş, dehidratasyon, kardiyak aritmi,
kusma ve üriner retansiyon gibi antikolinerjik etkilerle ilişkilidir.
100 mg oral oksibutinin klorürün alkolle alınması ile 13 yaşındaki bir erkek çocukta hafıza
kaybı meydana geldiği bildirilmiştir; ayrıca 34 yaşındaki bir kadında stupor gelişmiş ve bunu
dezoriyantasyon, uyanırken ajitasyon, dilate olmuş göz bebeği, kuru cilt, kardiyak aritmi ve
üriner retansiyon takip etmiştir. Her iki hasta semptomatik tedavi ile tamamen iyileşmiştir.
KENTERA ile herhangi bir doz aşımı vakası bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üriner antispazmodik
ATC kodu: G04BD04
Etki mekanizması:
Oksibutinin post-gangliyonik muskarinik reseptörlerde asetilkolinin bir kompetitif antagonisti
olarak etki etmekte ve mesane düz kasının gevşemesine yol açmaktadır.
Farmakodinamik Etkiler:
Detrüsör kas instabilitesi veya hiperrefleksi ile karakterize aşırı aktif mesanesi olan
hastalarda, sistometrik çalışmalar oksibutininin, maksimum üriner mesane kapasitesini ve ilk
detrüsör kontraksiyon hacmini arttırdığını göstermiştir. Dolayısıyla oksibutinin üriner
sıkışmayı ve hem inkontinans epizodlarını hem de istemli idrar yapma sıklığını azaltır.
Oksibutinin rasemik bir R- ve S-izomeri (50:50) karışımıdır. Antimuskarinik aktivitesi
ağırlıklı olarak R-izomerine dayanmaktadır. Oksibutinin R-izomeri, M alt tipiyle (daha çok
2
kalp dokusunda bulunan) kıyaslandığında M ve M muskarinik alt-tiplerine (bunlar
1 3
çoğunlukla mesane detrüsör kasında ve parotis bezinde bulunur) daha fazla seçicilik gösterir.
Aktif metabolit, N-desetiloksibutinin, in vitro çalışmalardaki oksibutinininkine benzer şekilde
insan detrüsör kası üzerine farmakolojik etkinliğe sahiptir ancak oksibutinine nazaran parotis
bezine daha fazla bağlanma afinitesi gösterir. Oksibutininin serbest baz formu farmakolojik
olarak oksibutinin hidroklorüre denktir.
Klinik etkililik:
Toplam 957 sıkışma üriner inkontinans hastası, KENTERA’nın plasebo, oral oksibutinin
ve/veya tolterodin uzun etkili kapsüller ile karşılaştırıldığı üç kontrollü çalışmada
değerlendirilmiştir. Haftalık inkontinans epizodları, üriner sıklık ve üriner idrar hacmindeki
azalmalar değerlendirilmiştir. KENTERA plaseboyla karşılaştırıldığında aşırı aktif mesane
semptomlarında istikrarlı iyileşmelere yol açmıştır.
75.2. Farmakokinetik özellikler
Genel özellikler
Emilim:
KENTERA, 3 ila 4 günlük doz aralığında sürekli salımı korumaya yetecek konsantrasyonda
oksibutinine sahiptir. Oksibutinin sağlam ciltten, stratum korneumdan pasif difüzyonla
sistemik dolaşıma geçer. KENTERA uygulamasının ardından, oksibutinin plazma
konsantrasyonları ortalama 24 ila 48 saat boyunca artar ve maksimum ortalama 3 ila 4ng/ml
konsantrasyonlara erişir. Transdermal flasterin ikinci uygulamasında kararlı durum
konsantrasyonlarına ulaşılır. Dolayısıyla kararlı durum konsantrasyonları 96 saate kadar
korunur. Karın, kalça veya uyluktan KENTERA’nın transdermal uygulamasının ardından
oksibutinin ve aktif metaboliti N-desetiloksibutininin EAA ve C farkı klinik olarak
maks
anlamlı değildir.
Dağılım:
Oksibutinin sistemik emilim sonrasında geniş ölçüde vücut dokularına dağılır. Dağılım hacmi
5 mg oksibutinin hidroklorürün intravenöz uygulamasından sonra 193 l olarak tahmin
edilmiştir.
Metabolizma:
Oral olarak uygulanan oksibutinin esas olarak sitokrom P450 enzim sistemleriyle, özellikle
karaciğer ve bağırsak duvarında en çok bulunan CYP3A4 ile metabolize edilir. Metabolitler,
farmakolojik olarak inaktif olan fenilsikloheksilglikolik asiti ve farmakolojik olarak aktif olan
N-desetiloksibutinini içerir. Oksibutininin transdermal uygulaması, gastrointestinal ve hepatik
metabolizma ilk geçişine uğramaz ve N-desetil metabolitinin oluşumu azalır.
Eliminasyon:
Oksibutinin geniş ölçüde karaciğer tarafından metabolize edilir. Uygulanan dozun %0.1’den
azı değişmeden idrarla atılır. Ayrıca uygulanan dozun %0.1’den azı N-desetiloksibutinin
metaboliti olarak atılır.
Doğrusallık/doğrusal olmayan durum:
Doğrusallık/Doğrusal olmayan durum hakkında veri bulunmamaktadır.
5.3 Klinik öncesi güvenlilik verileri
Klinik öncesi veriler, akut toksikoloji, tekrarlayan doz toksisitesi, genotoksisite, lokal toksisite
ve karsinojenik potansiyel çalışmalarına dayanarak insanlar için özel bir zarar ortaya
çıkarmamıştır. Subkutan uygulanan 0.4 mg/kg/gün oksibutinin konsantrasyonunda organ
anomalisi oluşumu önemli ölçüde artar, ancak sadece maternal toksisite varlığında bu durum
gözlenir. KENTERA yaklaşık 0.08 mg/kg/gün salım yapmaktadır. Ancak, maternal toksisite
ve gelişim etkisi arasındaki ilişki bilinmediğinden, insan güvenliğindeki önemi
belirlenememektedir. Sıçanlardaki subkutan fertilite çalışmalarında erkeklerde ve dişilerde
8etki bildirilmezken fertilite bozulmuştur ve 5 mg/kg’lık NOAEL (gözlenebilen hiçbir advers
etki göstermeyen doz) belirlenmiştir.
6. FARMASÖTİK ÖZELLİKLER
6.1 Yardımcı Maddelerin Listesi
Transdermal flaster üç tabakadan oluşur: arka film tabakası, adezif/ilaç tabakası ve salım
yapan astar. Arka film tabakası, oklüzivite ve fiziksel bütünlük ile matriks sistemini sağlar ve
adezif/ilaç tabakasını korur. Adezif/ilaç tabakası oksibutinin ve triasetin içerir. Salım yapan
astar çakışan iki silikonize polyester şerittir ve flaster kullanılmadan önce hasta tarafından
soyulup atılır.
Arka Film Tabaka:
Şeffaf polyester /etilen vinil asetat (PET/EVA)
Ara Tabaka:
Triasetin
2-etilheksil akrilat N-vinil pirolidon ve hekzametilenglikol dimetilakrilat polimer alanları
içeren Akrilik Kopolimer Adezif Çözelti
Salım Yapan Astar:
Silikonize Polyester
6.2 Geçimsizlikler
Bilinen herhangi bir geçimsizlik yoktur.
6.3 Raf ömrü
36 ay
6.4 Saklamaya yönelik özel uyarılar
Orjinal ambalajında saklayınız. Buzdolabında ve buzlukta saklamayınız.
6.5 Ambalajın niteliği ve içeriği
Transdermal flasterlerin her biri LDPE/kâğıt laminat paketlerdedir ve 8 flasterlik Hasta
Takvim Kutular’ında tedarik edilir.
6.6 Beşeri tıbbi üründen arta kalan maddelerin imhası ve diğer özel önlemler
Koruyucu paketinden çıkarır çıkarmaz uygulanmalıdır. Kullanımdan sonra flaster hala önemli
miktarda etkin madde içerir. Bunlar çevredeki sulara zarar verebilir. Bu nedenle, kullandıktan
sonra adezif kısımları içe doğru olacak şekilde ikiye katlanarak ilacı salan kısmın çevreyle
temas etmesi engellenmelidir. Daha sonra bu, orjinal paketine koyarak çocukların
erişemeyeceği bir yere atılmalıdır. Kullanılmış veya kullanılmamış flasterler yerel
9gerekliliklere göre atılmalı veya eczaneye iade edilmelidir. Kullanılmış flasterler tuvalete
veya herhangi bir su giderine atılmamalı ve kanalizasyona karışmasına mahal verilmemelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
Aşırı terlemeye yol açan aktiviteler veya suya ya da aşırı sıcağa maruz kalınması adezyon
problemlerine yol açabilir. Flasterler güneşte bırakılmamalıdır.
7. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad. No:36
Kapaklı/Tekirdağ
Tel: 0282 999 16 00
8. RUHSAT NUMARASI
2016/734
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.10.2016
Ruhsat yenileme tarihi:
10. KÜB’ ün YENİLENME TARİHİ
10