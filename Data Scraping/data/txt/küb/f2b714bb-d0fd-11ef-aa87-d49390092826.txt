KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEVETEN PLUS® 600/12,5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Eprosartan ……………………………………………600 mg
(735,8 mg eprosartan mesilat halinde)
Hidroklorotiyazid …………………………………….12,5mg
Yardımcı madde(ler):
Sığır kaynaklı laktoz monohidrat ………………………………… 43,3 mg
Yardımcı maddeler için Bölüm 6.1’e bakınız
3. FARMASÖTİK FORM
Film kaplı tablet
Oral kullanım için, krem renginde, bir yüzünde ‘5147’ yazılı, kapsül şeklinde tabletlerdir.
4. KLİNİK ÖZELLİKLER
4.1 Terapötik endikasyonlar
Esansiyel hipertansiyon. TEVETEN PLUS®, tek başına eprosartan tedavisi ile kan basıncının
yeterli şekilde kontrol edilemediği hastalarda endikedir (bkz. Bölüm 4.3, 4.4, 4.5 ve 5.1).
4.2 Pozoloji ve uygulama şekli
TEVETEN PLUS® tek başına ya da diğer antihipertansif ajanlarla kombine olarak kulllanılabilir
(bkz. Bölüm 4.3, 4.4, 4.5 ve 5.1).
Pozoloji / Uygulama sıklığı ve süresi:
Önerilen doz, her gün sabahları alınan 1 tablettir.
Kan basıncında 8 haftalık stabilizasyon sağlandıktan sonra, eprosartan monoterapiden, sabit
kombinasyon tedavisine geçiş düşünülebilir.
Uygulama şekli:
TEVETEN PLUS®, yiyeceklerle veya yalnız alınabilir.
Özel popülasyonlara ilişkin ek bilgiler:
Böbrek yetmezliği:
Hafif-orta dereceli böbrek yetmezliği olan (kreatinin klerensi ≥30 mL/dk) hastalarda doz
ayarlaması gerekli değildir. TEVETEN PLUS®, ağır böbrek yetmezliği olan hastalarda
kontrendikedir (bkz. Bölüm 4.3 ve 4.4).
1Karaciğer yetmezliği:
Bu hasta grubunda eprosartan mesilat ile elde edilen deneyim günümüzde sınırlı olduğu için, hafif-
orta dereceli karaciğer yetmezliği olan hastalarda TEVETEN PLUS®’ın kullanılması tavsiye
edilmemektedir. Ağır karaciğer yetmezliği olan hastalarda TEVETEN PLUS® kontrendikedir (bkz.
Bölüm 4.3)
Pediyatrik popülasyon:
Çocuklarda kullanımı ile ilgili güvenliliği ve etkililiği gösterilmediği için, çocuklarda ve 18 yaşın
altındaki ergenlerde TEVETEN PLUS® ile tedavi önerilmemektedir.
Geriyatrik popülasyon:
Yaşlılarda elde edilen verilerin sınırlı olmasına rağmen, yaşlı hastalarda doz ayarlamasına gerek
bulunmamaktadır.
4.3 Kontrendikasyonlar
− Eprosartan, sülfonamid türevli maddeler (hidroklorotiyazid gibi) veya yardımcı maddelerden
herhangi birisine (Bölüm 6.1’de listelenmiştir) karşı aşırı duyarlılık,
− Gebelikte kontrendikedir (bkz. Bölüm 4.4 ve 4.6)
− Şiddetli karaciğer yetmezliği
− Kolestazis ve biliyer obstruktif hastalıklar
− Şiddetli renal yetmezlik (kreatinin klerensi < 30mL/dk)
− Hemodinamik olarak önemli bilateral renovasküler hastalık veya tek çalışan böbreklerde
şiddetli stenoz.
− Tedaviye dirençli hipokalemi ya da hiperkalsemi
− Refrakter hiponatremi
− Semptomatik hiperürisemi/gut
− TEVETEN PLUS® ile aliskiren içeren ilaçların birlikte kullanımı, diyabetes mellitus veya
böbrek yetmezliği (GFR<60 mL/dak/1,73m2) olan hastalarda kontrendikedir (bkz. Bölüm 4.5 ve
5.1).
4.4 Özel kullanım uyarıları ve önlemleri
Melanom dışı cilt kanseri
Danimarka Ulusal Kanser Kayıtlarına dayanarak yapılan iki epidemiyolojik çalışmada; artan
kümülatif hidroklorotiyazid maruziyeti ile melanom dışı cilt kanseri [bazal hücreli karsinom ve
skuamöz hücreli karsinom] riskinde artış gözlenmiştir. Hidroklorotiyazidin fotosensitivite yapıcı
etkisi melanom dışı cilt kanserinde olası bir mekanizma olarak rol oynayabilir.
Hidroklorotiyazid alan hastalar melanom dışı cilt kanseri riski hakkında bilgilendirilmeli ve yeni
lezyonlar için ciltlerini düzenli olarak kontrol etmeleri ve şüpheli deri lezyonlarını derhal
bildirmeleri önerilmelidir. Hastalara deri kanseri riskini minimum düzeye indirmek üzere güneş
ışığı ve UV ışını maruziyetini sınırlandırmaları ve maruziyet durumunda yeterli koruma
uygulamaları tavsiye edilmelidir. Şüpheli deri lezyonları, histolojik biyopsi incelemeleri de dahil
edilerek acil olarak incelenmelidir. Melanom dışı deri kanseri öyküsü olan hastalarda
hidroklorotiyazid kullanımının dikkatli bir şekilde tekrar gözden geçirilmesi de gerekebilir. (ayrıca
bkz. Bölüm 4.8).
2Hidroklorotiyazide karşı aşırı duyarlılık reaksiyonları, sülfonamid türevli maddelere aşırı duyarlılık
dahil olmak üzere alerji öyküsü olan hastalarda daha olasıdır.
• Böbrek yetmezliği riski olan hastalar
Böbrek işlevleri renin-anjiyotensin-aldosteron sisteminin devamlı, doğal aktivitesine bağlı
bazı hastalarda (örneğin: Şiddetli kardiyak yetmezliği olan hastalarda [NYHA-
sınıflandırması: Sınıf IV], bilateral renal arter stenozu veya tek böbrekli olup renal arter
stenozu olan hastalar) anjiyotensin dönüştürücü enzim (ADE) inhibitörü ile tedavi sırasında
oligüri ve/veya progresif azotemi ve nadiren akut böbrek yetmezliği geliştirme riski
bulunmaktadır. Bu olaylar eş zamanlı diüretik kullanan hastalarda daha sık görülür. Bu grup
hastada, eprosartan gibi anjiyotensin II reseptör blokörleri ile böbrek fonksiyonlarının
bozulması açısından benzer risk olduğunu belirlemek için yeterli deneyim
bulunmamaktadır. Bu hastalarda, şiddetli hipotansiyon ve böbrek yetmezliği riski yüksek
olduğu için, böbrek fonksiyonu yakın şekilde izlenmelidir.
Renin-anjiyotensin-aldosteron sisteminin (RAAS) dual blokajı:
ADE-inhibitorleri, anjiyotensin II reseptör blokörleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS'ın dual
blokajına yol açtığından ADE-inhibitörleri, anjiyotensin II reseptör blokörleri ya da
aliskirenin birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli gorülürse sadece uzman gözetimi altnda yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE-inhibitorleri ve anjiyotensin II reseptör
blokörleri birlikte kullanılmamalıdır.
• Böbrek yetmezliği ve böbrek transplantasyonu
Böbrek yetmezliği olan hastalarda eprosartan + hidroklorotiyazid kullanılacağı zaman
böbrek işlevleri, serum potasyumu ve ürik asit, tedaviye başlamadan önce ve tedavi
sırasında belirli aralıklarla değerlendirilmelidir. Tedavi sırasında böbrek işlevlerinin
kötüleştiği gözlenirse eprosartan + hidroklorotiyazid ile tedavi yeniden değerlendirilmelidir
(bkz. Bölüm 4.3). Renal yetersizliği olan hastalarda hidroklorotiyazide bağlı azotemi
oluşabilir. Böbrek transplantasyonu yapılmış olan hastaların TEVETEN PLUS® kullanımı
ile ilgili deneyim yoktur.
• Karaciğer yetmezliği
Hafif-orta dereceli karaciğer yetmezliği olan hastalardaki deneyim sınırlı olduğu için, bu
hasta grubunda eprosartan kullanırken dikkatli olunmalıdır. Hidroklorotiyazid, intrahepatik
kolestaza neden olabileceği için hafif-orta dereceli karaciğer yetmezliği olan hastalarda
dikkatli kullanılmalıdır. Sıvı ve elektrolit dengesindeki değişimler, hepatik komayı
hızlandırabilir.
• Metabolik ve Endokrin etkiler
Hidroklorotiyazid glikoz toleransını bozabilir ve bu durum antidiyabetik ilaç alımında doz
ayarlamasını gerektirebilir (bkz. Bölüm 4.5). Eprosartan + hidroklorotiyazid ile tedavi
sırasında gizli diyabet açık hale gelebilir. Eprosartan + hidroklorotiyazidin içerdiği 12,5 mg
hidroklorotiyazid dozunda sadece hafif metabolik ve endokrin istenmeyen etkiler
gözlenmiştir (serum kolesterol ve trigliseridlerde artış).
• Elektrolit dengesizliği
3Hidroklorotiyazid sıvı veya elektrolit denge bozukluğuna yol açabilir (hipokalemi,
hiponatremi, hiperkalsemi, hipomagnezemi ve hipokloremik alkaloz). Diüretik tedavi alan
her hastada olduğu gibi serum elektrolit düzeylerinin periyodik olarak tetkik edilmesi
gerekir.
Potasyum tutucu diüretikler, potasyum takviyeleri, potasyum içeren tuz ikameleri veya
potasyum düzeyini artırabilen (örn. trimetoprim içeren ilaçlar) diğer tıbbi ürünler, serum
potasyumunda artışa neden olabilir, eprosartan ile birlikte kullanımı sırasında dikkatli
olunmalıdır (bkz. Bölüm 4.5).
• Koroidal efüzyon, Akut Miyopi ve Sekonder Kapalı Açılı Glokom
Bir sulfonamid olan hidroklorotiyazid idiosenkrazik bir reaksiyona neden olabilir ve görme
alanı kusurunun eşik ettiği koroidal efüzyon, akut geçici miyopi ve akut kapalı açılı glokom
ile sonuçlanabilir. Semptomlar genellikle ilaca başlandıktan saatler-haftalar sonra ortaya
çıkan görme keskinliğinde akut olarak başlayan azalma veya oküler ağrıyı içerir. Tedavi
edilmeyen akut kapalı açılı glokom kalıcı görme kaybına yol açabilir. Primer tedavi,
hidroklorotiyazidin mümkün olan en kısa sürede kesilmesidir. İntraoküler basınç kontrol
edilemezse, hızla tıbbi veya cerrahi tedavi düşünülmesi gerekebilir. Akut kapalı açılı
glokom gelişmesi açısından risk faktörleri sülfonamid veya penisilin alerjisi öyküsü
içerebilir.
• Hipotansiyon
Semptomatik hipotansiyon şiddetli tuz veya sıvı kaybı olan hastalarda (örneğin, yüksek
dozlu diüretik tedavi, tuzu kısıtlayıcı diyet, diyare veya kusma sonrası) oluşabilir.
Eprosartan + hidroklorotiyazid ile tedaviye başlamadan önce tuz ve/veya sıvı kaybının
düzeltilmesi gerekmektedir.
• Aort ve Mitral Kapak Stenozu, Obstrüktif Hipertrofik Kardiyomiyopati
Bütün vazodilatatörlerde olduğu gibi aort veya mitral kapak stenozu veya obstrüktif
hipertrofik kardiyomiyopatisi olan hastalarda eprosartan+hidroklorotiyazid dikkatli
kullanılmalıdır.
• Primer Hiperaldosteronizm
Primer hiperaldosteronizmi olan hastalar, Renin-Anjiyotensin-Aldosteron sisteminin
inhibisyonu yoluyla etki eden antihipertansiflere yeterli şekilde tepki vermediği için,
eprosartan+hidroklorotiyazid tedavisi önerilmemektedir.
• Koroner Kalp Hastalığı
Koroner kalp hastalığı olan hastalarla ilgili deneyim kısıtlıdır.
• Gebelik
Anjiyotensin II reseptör blokörlerine gebelikte başlanmamalıdır. Anjiyotensin II reseptör
blokörleri ile tedavinin mutlaka gerekli olduğu düşünülmediği sürece gebelik planlayan
hastalarda gebelikte kullanım açısından belirlenmiş bir güvenlik profili olan alternatif
antihipertansif tedavilere geçilmelidir. Gebelik tespit edildiğinde, anjiyotensin II reseptör
blokörleri ile tedavi hemen kesilmelidir ve uygunsa alternatif bir tedavi başlanmalıdır (bkz.
Bölüm 4.3 ve 4.6).
• Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dahil olmak
üzere çok seyrek şiddetli akut solunum toksisitesi vakaları bildirilmiştir. Akciğer ödemi
tipik olarak hidroklorotiyazid alımından sonra dakikalar ila saatler içinde gelişir.
4Başlangıçta, semptomlar dispne, ateş, pulmoner açıdan kötüye gitme ve hipotansiyonu
içerir. Eğer ARDS teşhisi şüphesi varsa, Teveten Plus HCT 600 mg/12,5 mg kesilmeli ve
uygun tedavi uygulanmalıdır. Hidroklorotiyazid alımını takiben ARDS yaşayan hastalarda
hidroklorotiyazid tedavisi uygulanmamalıdır.
• Diğer uyarı ve önlemler
Tiyazid diüretiklerinin, sistemik lupus eritematozusu alevlendirdiği veya aktive ettiği
bildirilmiştir.
Hidroklorotiyazid, doping testlerinde pozitif sonuç verebilir.
Nadir kalıtımsal galaktoz intoleransı, total laktaz yetmezliği ya da glikoz- galaktoz
malabsorpsiyon problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Eprosartan ve hidroklorotiyazid’in her ikisi için potansiyel etkileşimler
Birlikte alınması tavsiye edilmeyenler
Lityum:
Lityumun, anjiyotensin dönüştürücü enzim inhibitörleri ve nadiren anjiyotensin II reseptör
blokörleri ile birlikte uygulanması sırasında serum lityum konsantrasyonlarında reversibl artışlar ve
toksisite bildirilmiştir. Ayrıca, tiyazidler lityumun renal klerensini düşürebilir ve dolayısıyla lityum
toksisitesi riski artabilir. Bu nedenle, TEVETEN PLUS® ve lityumun birlikte kullanılması tavsiye
edilmemektedir (bkz. Bölüm 4.4). Kombinasyon tedavinin gerekli olması halinde, serum lityum
seviyeleri dikkatle izlenmelidir.
Birlikte alındığında dikkatli olunması gerekenler
Baklofen:
Antihipertansif etki güçlenebilir.
Non-steroid antienflamatuvar ilaçlar:
ADE inhibitörlerinde olduğu gibi anjiyotensin II reseptör blokörlerinin NSAID’ler ile birlikte
kullanılması, özellikle böbrek fonksiyonu daha önceden kötü olan hastalarda, böbrek
fonksiyonunun kötüleşmesi riskinin artmasına (olası akut böbrek yetmezliği ve serum potasyum
düzeyinde artış dahil) yol açabilir.
Bu kombinasyon özellikle yaşlılarda dikkatli kullanılmalıdır. Hastalarda yeterli hidrasyon
sağlanmalıdır ve eş zamanlı tedavi başlandıktan sonra böbrek fonksiyonunun takibine ve daha
sonra periyodik olarak kontrol edilmesine dikkat edilmelidir. Losartan ile NSAID indometasinin
eşzamanlı kullanımı, anjiyotensin II reseptör blokörünün etkililiğinde azalmaya neden olmuştur,
sınıf etkisi göz ardı edilemez.
Birlikte alındığında değerlendirilmesi gerekenler
Amifostin:
Antihipertansif etki güçlenebilir.
Diğer antihipertansif ajanlar:
Eprosartan + hidroklorotiyazidin kan basıncını düşürücü etkisi, diğer kan basıncını düşüren ilaçlarla
beraber kullanımı ile artabilir.
Alkol, barbitüratlar, narkotikler veya antidepresanlar:
5Ortostatik hipotansiyon artabilir.
Eprosartan için potansiyel etkileşimler
Birlikte alınması tavsiye edilmeyenler
Potasyum seviyelerini etkileyen tıbbi ürünler:
Renin-anjiyotensin sistemini etkileyen diğer tıbbi ürünlerin kullanılması ile elde edilen deneyime
dayanılarak, potasyum tutucu diüretikler, potasyum takviyeleri, potasyum içeren tuz ikameleri veya
serum potasyum seviyelerini artırabilen diğer tıbbi ürünler (örn. heparin, trimetoprim içeren ilaçlar,
ADE inhibitörleri) ile birlikte kullanım, serum potasyum seviyelerinde artışa neden olabilir.
Potasyum seviyelerini etkileyen bir tıbbi ürünün TEVETEN PLUS® ile kombinasyon olarak reçete
edilmesi halinde potasyum plazma seviyelerinin izlenmesi tavsiye edilmektedir (bkz. Bölüm 4.4).
Klinik çalışma verileri, renin-anjiyotensin-aldosteron sisteminin (RAAS), ADE-inhibitörleri,
anjiyotensin II reseptör blokörleri ya da aliskirenin kombine kullanımıyla ikili blokajının, tekli
RAAS-etkili ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili olduğunu
göstermiştir (bkz. Bölüm 4.3, 4.4 ve 5.1).
Hidroklorotiyazid için potansiyel etkileşimler
Birlikte alınması tavsiye edilmeyenler
Potasyum seviyelerini etkileyen tıbbi ürünler:
Diğer kaliüretik diüretikler, laksatifler, kortikosteroidler, ACTH, amfoterisin, karbenoksolon,
penisilin G sodyum veya salisilik asit türevleri gibi potasyum kaybı ve hipokalemi ile ilişkili diğer
tıbbi ürünler ile birlikte alındığında hidroklorotiyazidin potasyum tüketme etkisi artabilir. Bu
nedenle bu şekilde birlikte kullanım tavsiye edilmemektedir (bkz. Bölüm 4.4).
Birlikte alındığında dikkatli olunması gerekenler
Kalsiyum tuzları ve D vitamini:
Tiyazid diüretikleri, atılımın azalmasından dolayı serum kalsiyum seviyelerinde artışa neden
olabilir. Kalsiyum katkılarının ya da serum kalsiyum seviyelerini etkileyen tıbbi ürünlerin (örn.
D vitamini terapisi) kullanılması gerektiğinde, serum kalsiyum seviyeleri izlenmeli ve kalsiyum
dozu buna göre ayarlanmalıdır.
Kolestiramin ve kolestipol reçineleri:
Kolestiramin ya da kolestipol gibi anyon değiştirici reçineler, hidroklorotiyazidin absorbsiyonunu
azaltır. Ancak, hidroklorotiyazidin reçine alımından en az 4 saat önce ya da 4-6 saat sonra alımıyla,
etkileşim en aza indirebilir.
Digitalis glikozidleri:
Tiyazid kaynaklı hipokalemi veya hipomagnezemi, digitalis kaynaklı kardiyak aritminin
başlamasını tetikleyebilir.
Serum potasyum bozukluğundan etkilenen tıbbi ürünler:
TEVETEN PLUS®’ın serum potasyum bozukluğundan etkilenen tıbbi ürünler (örn. digitalis
glikozidleri ve antiaritmikler) ile birlikte ve hipokaleminin torsades de pointes (ventriküler
taşikardi) için predispozan bir faktör olduğu torsades de pointesi (ventriküler taşikardi) indükleyen
aşağıdaki tıbbi ürünler (bazı antiaritmikler dahil) ile birlikte uygulanması halinde serum potasyumu
ve EKG’ nın düzenli olarak izlenmesi tavsiye edilmektedir:
• Sınıf Ia antiaritmikler (örn. kinidin, hidrokinidin, disopiramid)
• Sınıf III antiaritmikler (örn. amiodaron, sotalol, dofetilid, ibutilid)
6• Bazı antipsikotikler (örn. tiyoridazin, klorpromazin, levomepromazin, trifluoperazin,
siyamemazin, sülpirid, sultoprid, amisülprid, tiaprid, pimozid, haloperidol, droperidol)
• Diğerleri (örn. bepridil, sisaprid, difemanil, eritromisin IV, halofantrin, mizolastin, pentamidin,
terfenadin, vinkamin IV).
Non-depolarizan iskelet-kas gevşeticileri (örn. tubokurarin):
Hidroklorotiyazid, non-depolarizan iskelet-kas gevşeticilerinin etkisini artırabilir.
Antikolinerjik ajanlar (örn. atropin, biperiden):
Gastrointestinal motilite ve mide boşalma hızının azalması ile tiyazid tipi diüretiklerin
biyoyararlanımı artabilir.
Antidiyabetik tıbbi ürünler (oral ajanlar ve insülin):
Tiyazid ile tedavi glikoz toleransını etkileyebilir. Antidiyabetik ilacın dozunun ayarlanması
gerekebilir (bkz. Bölüm 4.4).
Metformin:
Hidroklorotiyazid ile ilişkili olası fonksiyonel böbrek yetmezliğinin indüklediği laktik asidoz
riskinden dolayı metformin dikkatli kullanılmalıdır.
Beta blokörler ve diazoksit:
Tiyazidler, beta blokörler ve diazoksitin hiperglisemik etkisini artırabilir.
Presör aminler (örn. noradrenalin):
Presör aminlerin etkisi azalabilir.
Gut tedavisinde kullanılan tıbbi ürünler (probenesid, sülfinpirazon ve allopurinol):
Hidroklorotiyazid, serum ürik asit seviyesini artırabileceği için ürikozürik tıbbi ürünlerin dozunun
ayarlanması gerekebilir. Probenesid veya sülfinpirazon dozunun artırılması gerekebilir. Tiyazid ile
birlikte kullanılması, allopurinole karşı gelişen aşırı duyarlılık reaksiyonlarının insidansında artışa
neden olabilir.
Amantadin:
Tiyazidler, amantadinin neden olduğu advers etkilerin riskinde artışa neden olabilir.
Sitotoksik ajanlar (örn. siklofosfamid, metotreksat):
Tiyazidler, sitotoksik tıbbi ürünlerin böbreklerden atılımını azaltabilir ve bu ajanların miyelo-
supresif etkilerini artırabilir.
Tetrasiklinler:
Tetrasiklinler ve tiyazidlerin birlikte uygulanması, tetrasiklin kaynaklı üre artışı riskini artırabilir.
Bu etkileşim, doksisiklin için muhtemelen geçerli değildir.
Serum sodyum seviyesini azaltan tıbbi ürünler:
Hidroklorotiyazidin hiponatremik etkisi; antidepresan, antipsikotik, antiepileptik gibi ilaçlarla
birlikte kullanıldığında artabilir. Bu ilaçların uzun dönem kullanımında dikkatli olunması önerilir.
Özel popülasyonlara ilişkin ek bilgiler
Veri bulunmamaktadır.
4.6 Gebelik ve laktasyon
Genel tavsiye
Gebelik Kategorisi: D
7Çocuk doğurma potansiyeli bulunan kadınlar/Doğum Kontrolü (Kontrasepsiyon):
Anjiyotensin II reseptör blokörü tedavisinin mutlaka gerekli olduğu durumlar dışında hamile
kalmayı planlayan hastalar hamilelikte bilinen güvenlik profili olan diğer alternatif antihipertansif
tedavilere geçmelidirler. Bu ilacı kullanan çocuk doğurma potansiyeli bulunan kadınların etkili bir
doğum kontrol yöntemi kullanması önerilmektedir. Doğum kontrol yöntemleri ve TEVETEN
PLUS® arasında etkileşim çalışması mevcut değildir.
Gebelik dönemi:
Anjiyotensin II Reseptör Blokörü:
Anjiyotensin II reseptör blokörlerinin hamileliğin tüm trimesterlerinde kullanılması kontrendikedir.
(bkz. Bölüm 4.3 ve 4.4). TEVETEN PLUS® gerekli olmadıkça gebelik döneminde
kullanılmamalıdır.
Hamileliğin ilk trimesterinde ADE inhibitörlerine maruziyeti takiben teratojenite riski ile ilgili
epidemiyolojik kanıtlar kesinleşmiş değildir. Ancak riskdeki küçük artış dışlanamaz. Anjiyotensin
II reseptör blokörlerindeki risk için kontrollü epidemiyolojik veri bulunmasa da benzer risk bu ilaç
grubu için de geçerli olabilir. Anjiyotensin II reseptör blokör tedavisinin zorunlu olmadığı
durumlarda, gebelik planlayan hastalar için, bilinen bir güvenlik profiline sahip alternatif
antihipertansif tedavilere geçilmelidir. Hamilelik tespit edildiğinde Anjiyotensin II reseptör blokörü
ile tedavi derhal durdurulmalı ve uygunsa alternatif tedaviye başlanmalıdır.
İkinci ve üçüncü trimesterlerde anjiyotensin II reseptör blokör tedavisine maruziyetin insanda fötal
toksisite (renal işlevlerde azalma, oligohidroamniyoz, kafatası kemikleşme retardasyonu) ve
neonatal toksisiteye (böbrek yetmezliği, hipotansiyon, hiperkalemi) neden olduğu bilinmektedir
(bkz. Bölüm 5.3). Hamileliğin 2. trimesterinden itibaren Anjiyotensin II reseptör blokörüne
maruziyette böbrek işlevlerinin ve kafatasının ultrason tetkiki önerilmektedir. Anneleri
Anjiyotensin II reseptör blokörü almış olan bebekler hipotansiyon için yakın takip edilmelidir (bkz.
Bölüm 4.3 ve 4.4).
Hidroklorotiyazid:
Hamilelikte, özellikle 1. trimesterde hidroklorotiyazid kullanımı deneyimi sınırlıdır. Hayvan
çalışmaları yeterli değildir. Hidroklorotiyazid plasentadan geçer. Hidroklorotiyazidin farmakolojik
etki mekanizması göz önüne alındığında 2. ve 3. trimesterlerde kullanımı fetoplasental perfüzyonu
bozabilir ve sarılık, elektrolit denge bozukluklarına ve trombositopeni gibi neonatal ve fötal etkilere
neden olabilir. Hidroklorotiyazid, plazma hacim azalması ve plasental hipoperfüzyon riskinden
dolayı gestasyonel ödem, gestasyonel hipertansiyon veya pre-eklampsi tedavisinde, bu hastalıkların
seyrinde hiç bir yarar sağlamayacağı için kullanılmamalıdır. Hidroklorotiyazid, hamile kadınlarda
başka tedavinin kullanılamadığı nadir durumlar dışında esansiyel hipertansiyon için
kullanılmamalıdır.
Laktasyon dönemi:
Anjiyotensin II Reseptör Blokörleri (ARB’ler):
Emzirme döneminde TEVETEN PLUS® kullanımına yönelik bilgi olmadığı için, TEVETEN
PLUS® önerilmemektedir ve özellikle yenidoğan veya prematüre bebek emzirirken, daha iyi
belirlenmiş güvenlik profili olan alternatif tedaviler tercih edilir.
Hidroklorotiyazid:
Hidroklorotiyazid insan sütüne az miktarda geçer. Yoğun diüreze neden olan yüksek dozlardaki
tiazidler süt üretimini baskılayabilir. Emzirme esnasında TEVETEN PLUS® kullanılması
önerilmez. Emzirme esnasında TEVETEN PLUS® kullanılacaksa, doz mümkün olduğu kadar
düşük tutulmalıdır.
8Üreme yeteneği /Fertilite:
Fertilite üzerine klinik veri mevcut değildir.
Eprosartan üzerine klinik olmayan veriler, erkek ve dişi fertiliteye herhangi bir etkisi olduğunu
göstermemektedir. Hidroklorotiyazidin fertiliteye olası etkileri üzerine klinik öncesi bilgi mevcut
değildir.
4.7 Araç ve makine kullanımı üzerindeki etkiler
TEVETEN PLUS®’ın araç ve makine kullanma üzerine etkisi incelenmemiştir ancak
farmakodinamik özellikleri göz önüne alındığında TEVETEN PLUS®’ın araç ve makine kullanma
yeteneğini etkileyeceği düşünülmemektedir. Bununla birlikte hipertansiyon tedavisi sırasında araç
ve makine kullanırken bazen sersemlik veya yorgunluk oluşabileceği dikkate alınmalıdır.
4.8 İstenmeyen etkiler
Güvenlilik profilinin özeti
Eprosartan + hidroklorotiyazid ile tedavi edilen hastalarda en yaygın bildirilen istenmeyen etkiler,
hastaların yaklaşık %11 ve %8’inde (plasebo ile %14 ve %8) görülen baş ağrısı ve spesifik
olmayan gastrointestinal şikayetlerdir.
Advers etkilerin özeti
Plasebo kontrollü klinik çalışmalarda ortaya çıkan veya bilimsel literatürde bildirilen advers etkiler
aşağıdaki tabloda özetlenmiştir. Her bir sıklık kategorisi altında, advers etkiler, eprosartan,
eprosartan + hidroklorotiyazid kombinasyonu ve tek başına hidroklorotiyazid tedavisinden elde
edilen verilere dayanılarak listelenmiştir (tablo dip notlarına bakınız).
Çok yaygın (>1/10); Yaygın ( >1/100, <1/10); Yaygın olmayan (>1/1.000, <1/100); Seyrek
(≥1/10.000 ila <1/1.000); Çok seyrek (<1/10.000), Bilinmiyor (eldeki verilerden hareketle tahmin
edilemiyor).
Plasebo Kontrollü Çalışmalarda ve Bilimsel Literatürde Bildirilen Advers Etkiler (MedDRA
sistem organ sınıfına göre):
İyi huylu neoplazmalar, malign ve belirtilmemiş (kist ve polip dahil)
Bilinmiyor: Melonom dışı cilt kanseri (Bazal hücreli karsinom ve Skuamöz hücreli
karsinom*)
*Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı ilişki gözlenmiştir.
(ayrıca bkz. Bölüm 4.4. ve 5.1)
Kan ve lenf sistemi hastalıkları
Yaygın olmayan: Lökopeni
Çok seyrek: Hemolitik anemi*
Bilinmiyor: Agranülositoz, aplastik anemi, trombositopeni
Bağışıklık sistemi hastalıkları
Yaygın olmayan: Aşırı duyarlılık
Bilinmiyor: Anafilaktik reaksiyonlar
Metabolizma ve beslenme hastalıkları
Yaygın: Hiperglisemi
Yaygın olmayan: Hipokalemi, hiponatremi, hipokloremi, hiperürisemi, gut,
hiperkolesterolemi
9Bilinmiyor: Hiperkalsemi, hipomagnezemi, hipertrigliseridemi, anoreksi
Psikiyatrik hastalıklar
Yaygın olmayan: Depresyon, anksiyete, insomnia, sinirlilik, libido bozuklukları
Bilinmiyor: Huzursuzluk
Sinir sistemi hastalıkları
Çok yaygın: Baş ağrısı**
Yaygın: Baş dönmesi, parestezi
Göz hastalıkları
Bilinmiyor: Akut miyopi ve sekonder kapalı açılı glokom*, koroidal efüzyon***
Kulak ve iç kulak hastalıkları
Yaygın olmayan: Vertigo**
Vasküler hastalıklar
Yaygın: Hipotansiyon (örn. ortostatik)
Bilinmiyor: Vaskülit
Solunum, göğüs bozuklukları ve mediastinal hastalıklar
Yaygın: Rinit
Seyrek: Pulmoner ödem*, pnömoni*
Çok seyrek: Akut solunum sıkıntısı sendromu (ARDS) (bkz. Bölüm 4.4) ****
Gastrointestinal hastalıklar
Yaygın: Spesifik olmayan gastrointestinal şikayetler (örn., bulantı, diyare, kusma)
Yaygın olmayan: Kabızlık**
Seyrek: Pankreatit*
Hepato-bilier hastalıklar
Bilinmiyor: Sarılık (intrahepatik kolestatik sarılık)
Deri ve deri altı doku hastalıkları
Yaygın: Alerjik deri reaksiyonları (örn., döküntü, kaşıntı)
Yaygın olmayan: Anjiyoödem
Bilinmiyor: Toksik epidermal nekroz, fotosensitivite, kutanöz lupus eritematozus
Kas-iskelet bozuklukları, bağ doku ve kemik hastalıkları
Yaygın olmayan: Kas spazmları**
Bilinmiyor: Sistemik lupus eritematozus, artralji
Böbrek ve idrar yolu hastalıkları
Bilinmiyor: İnterstisyel nefrit, böbrek yetmezliği/ riskli hastalarda renal işlevlerde bozulma
(örn. renal arter stenozu)
Üreme sistemi ve meme hastalıkları
Yaygın olmayan: Cinsel işlev bozukluğu
Genel bozukluklar ve uygulama bölgesine ilişkin hastalıklar
Yaygın: Asteni
Yaygın olmayan: Pireksi
10* Hidroklorotiyazid ile ilgili bilimsel literatürden elde edilen verilere dayanan sıklık
** Plasebo’dan daha yüksek sıklıkta görülmemiştir.
*** Tiyazid ve tiyazid benzeri diüretiklerin kullanımından sonra görme alanı kusurunun eşlik ettiği
koroidal efüzyon vakaları bildirilmiştir.
**** bkz. Bölüm 4.4.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi'ne
(TÜFAM) bildirmeleri gerekmektedir (www.titck.gov.tr; e-posta: tufam@titck.gov.tr; tel:0 800 314
00 08; faks:0 312 218 35 99).
4.9 Doz aşımı ve tedavisi
İnsanda aşırı doz ile ilgili veriler kısıtlıdır. 12000 mg’a kadar eprosartan dozlarının alındığı
pazarlama sonrası deneyimler bireysel olarak bildirilmiştir. Hastaların çoğunun semptom
bildirmemesine rağmen, bir hastada, 12000 mg eprosartan aldıktan sonra dolaşım kollapsı ortaya
çıktığı görülmüştür. Hasta tamamen iyileşmiştir. Eprosartan+hidroklorotiyazid için maksimum
alınan doz 3600 mg eprosartan/75 mg hidroklorotiyazid olmuştur. Bu doz bir intihar girişimi
vakasında bildirilmiştir.
Doz aşımının en olası belirtisi hipotansiyondur.
Diğer semptomlar dehidrasyon ve elektrolit kaybına (hipokalemi, hipokloremi, hiponatremi) bağlı
olabilir ve büyük olasılıkla bulantı ve somnolans şeklinde görülebilir. Tedavi semptomatik ve
destekleyici olmalıdır. Eprosartan hemodiyaliz ile uzaklaştırılamaz. Hidroklorotiyazidin
hemodiyaliz ile atılma derecesi ise belirlenmemiştir.
5 FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grubu: Anjiotensin II reseptör blokerleri ve diüretikler
ATC Kodu: C09DA02
Eprosartan:
Eprosartan, AT reseptörlerine selektif olarak bağlanan, non-peptid, oral olarak aktif, non-bifenil ve
1
non-tetrazol bir anjiotensin II reseptör blokörüdür.
Anjiotensin II, hipertansiyonun patofizyolojisinde önemli bir rol oynar. Renin-Anjiyotensin-
Aldosteron sisteminin primer aktif hormonudur ve etkili bir vazokonstriktördür.
Eprosartan anjiotensin II’nin kan basıncı, renal kan akımı ve aldosteron salgılanması üzerindeki
etkilerini antagonize eder. Kan basıncı kontrolü 24 saat süreyle ilk doza bağlı postural hipotansiyon
veya refleks taşikardi oluşmaksızın sağlanmıştır. Eprosartan ile tedavinin kesilmesi, kan basıncında
hızlı rebound artışa neden olmamaktadır.
Eprosartan renal otoregülasyon mekanizmalarını etkilemez. Sağlıklı erişkin erkeklerde
eprosartanın, ortalama efektif renal plazma akımını artırdığı gösterilmiştir.
Eprosartan, öksürük gibi bradikinine (ADE tarafından ortama salınan) bağlı olan etkileri artırmaz.
11İki büyük randomize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE-inhibitorünün bir anjiyotensin II reseptör blokörüyle kombine
kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya hipotansiyon
riskinin arttığı gözlenmiştir. Benzer farmakodinamik özellikleri dikkate alındığında, bu sonuçlar
diğer ADE-inhibitörleri ve anjiyotensin II reseptör blokörleri için de anlamlıdır.
Bu nedenle ADE-inhibitörleri ve anjiyotensin II reseptör blokörleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan tip 2
diyabetes mellitus hastalarında standart bir ADE-inhibitörü ya da bir anjiyotensin II reseptörü
blokörü tedavisine aliskiren eklenmesinin yararını test etmek için tasarlanan bir çalışma olmuştur.
Advers sonuç riskinde artış olması nedeniyle çalışma erken sonlandırılmıştır. Aliskiren grubunda,
plasebo grubuna kıyasla, kardiyovasküler ölüm ve inme vakalarının her ikisi de sayısal olarak daha
sık görülmüş ve ilgili advers olaylar ve ciddi advers olaylar (hiperkalemi, hipotansiyon ve renal
disfonksiyon) aliskiren grubunda plasebo grubuna göre daha sık bildirilmişir.
Hidroklorotiyazid:
Hidroklorotiyazid yerleşmiş bir tiyazid grubu diüretiktir. Tiyazidler elektrolit reabsorbsiyonunun
renal tübüler mekanizmasını, sıvı, sodyum ve klorür atılımını artırarak etkilerler.
Hidroklorotiyazidin diüretik etkisi ile plazma hacmi azalır, plazma renin aktivitesi ve aldosteron
salgısı artar. Bunun sonucu, üriner potasyum ve bikarbonat kaybı artar, serum potasyumunda
azalma oluşur. Hidroklorotiyazidin antihipertansif etkisi, diüretik ve direkt vasküler aktivite
(vasküler rezistans azalması) mekanizmasının kombinasyonuna dayanmaktadır.
Melanom dışı cilt kanseri: Epidemiyolojik çalışmalardan elde edilen mevcut verilere dayanarak,
hidroklorotiyazid ve melanom dışı cilt kanseri arasında kümülatif doza bağımlı bir ilişki
gözlenmiştir. Yapılan bir çalışmaya, sırasıyla 1.430.833 ve 172.462 popülasyon kontrolleriyle
eşleştirilmiş 71.533 bazal hücreli karsinom vakası ve 8629 skuamöz hücreli karsinom vakasından
oluşan bir popülasyon dahil edilmiştir. Yüksek düzeyde hidroklorotiyazid kullanımı (≥50,000 mg
kümülatif) bazal hücreli karsinom için 1,29 (%95 güven aralığı (CI): 1,23 – 1,35) ve skuamöz
hücreli karsinom için 3,98 (%95 CI: 3,68 – 4,31) düzeyinde düzeltilmiş maruziyet olasılıkları oranı
(OR;Odds Ratio) ile ilişkilendirilmiştir. Hem bazal hücreli karsinom, hem de skuamöz hücreli
karsinom için belirgin bir kümülatif doz-yanıt ilişkisi gözlenmiştir. Başka bir çalışma, dudak
kanseriyle hidroklorotiyazid maruziyetinin ilişkili olabileceğini göstermiştir: 633 dudak kanseri
vakası bir riskli-küme örnekleme stratejisi kullanılarak 63.067 kontrolle eşleştirilmiştir. 2,1 (%95
CI: 1,7 – 2,6) düzeyinde ayarlanmış bir olasılık oranı (OR) ile kümülatif doz-yanıt ilişkisi
kanıtlanmış olup, uzun zamandır yüksek düzeyde kullananlar için (~25.000 mg) OR 3,9’a (3,0 –
4,9) ve en yüksek kümülatif doz için (~100.000 mg) 7,7’ye (5,7 – 10,5) yükselmektedir.
TEVETEN PLUS®:
Esansiyel hipertansiyonu olan 473 hasta ile yapılan 8 haftalık plasebo kontrollü bir klinik
çalışmada, 600 mg eprosartan ve 12,5 mg hidroklorotiyazid kombinasyonunun, iyi tolere edildiği
ve etkili olduğu gösterilmiştir. Plasebo yanıtının yüksek olmasına rağmen (tek başına eprosartan ve
plasebo karşılaştırması için p=0,08) TEVETEN PLUS® sistolik ve diastolik kan basıncını klinik
olarak anlamlı derecede düşürmüştür ve her iki tek tek bileşen ve plaseboya karşı istatistiksel olarak
12anlamlı derecede üstün bulunmuştur. Tolerabilite, eprosartan/ hidroklorotiyazid 600 mg/12,5 mg,
eprosartan ve plasebo için aynı olmuştur.
Bir diğer klinik çalışmada, tek başına 600 mg eprosartan ile 3 haftada yeterli şekilde tedavi
edilmeyen ve diastolik kan basıncı 98 –114 mmHg arasında olan hastalara, 8 hafta boyunca 600 mg
eprosartan/ 12,5 mg hidroklorotiyazid veya tek başına 600 mg eprosartan verilmiştir. Bu
kombinasyon, eprosartan monoterapiye yeterli şekilde cevap vermeyen hastalarda sistolik ve
diastolik kan basıncında istatistiksel ve klinik olarak ilgili ilave bir azalma sağlamıştır. Tolerabilite,
hem kombinasyon tedavisi hem de monoterapi için eşit derecede tatmin edici olmuştur.
80 yaşın üzerindeki hastalar için yalnızca sınırlı veriler mevcuttur.
Eprosartan ve hidroklorotiyazid kombinasyonunun morbidite ve mortaliteye olan etkisi
incelenmemiştir. Epidemiyolojik çalışmalar, hidroklorotiyazid ile yapılan uzun süreli tedavinin,
kardiyovasküler morbidite ve mortalite riskini azalttığını göstermiştir.
5.2 Farmakokinetik özellikler
Eprosartan
Eprosartanın farmakokinetiği erkekler ve kadınlar arasında farklılık göstermemektedir.
Eprosartanın, insan sitokrom P450 izoenzimleri olan CYP1A, 2A6, 2C9/8, 2C19, 2D6, 2E ve 3A’
yı inhibe etmediği in vitro olarak gösterilmiştir.
Emilim:
Oral uygulamayı takiben eprosartanın mutlak biyoyararlanımı yaklaşık %13’dür. Eprosartan, aç
olarak alınmasından sonra maksimum plazma konsantrasyonuna 1- 2 saatte ulaşır. Eprosartan
kronik kullanımda küçük oranda birikir (%14). Eprosartanın gıda ile birlikte alınması emilimi
geciktirir, fakat biyoyararlanımda azalmaya neden olmaz.
100 ile 800 mg doz aralığında, eprosartana maruz kalımda doz orantılı artıştan biraz daha az bir
artış bulunmaktadır. Bu durum, muhtemelen ilacın fizikokimyasal özelliklerinden
kaynaklanmaktadır.
Dağılım:
Eprosartanın plazma proteinlerine bağlanma oranı %98’dir. Bu oran cinsiyet, yaş, karaciğer
fonksiyon bozukluğu veya hafif-orta düzeyde böbrek yetmezliğinden etkilenmemektedir. Plazma
proteinlerine bağlanma, ağır böbrek yetmezliği olan az sayıda hastada azalmaktadır.
Eprosartanın dağılım hacmi yaklaşık 13 litredir. Total plazma klerensi ise yaklaşık
130ml/dakikadır.
Biyotransformasyon:
Veri bulunmamaktadır.
Eliminasyon:
Eprosartanın terminal eliminasyon yarılanma ömrü tipik olarak 5-9 saat arasındadır.
[14C] eprosartanın oral uygulamasını takiben radyoaktivitenin yaklaşık %90’ı feçesten geri
alınmıştır. Yaklaşık %7’si idrarla itrah edilen ilacın %80’i eprosartandır.
Doğrusallık/doğrusal olmayan durum:
Veri bulunmamaktadır.
13Hidroklorotiyazid
Emilim:
Hidroklorotiyazidin, oral uygulamayı takiben emilimi rölatif olarak hızlıdır.
Dağılım:
Hidroklorotiyazid plasenta engelini geçer, ancak kan-beyin engelini aşmaz ve anne sütüne geçer.
Biyotransformasyon:
Hidroklorotiyazid metabolize edilmez.
Eliminasyon:
Böbrekler tarafından hızla elimine edilir. Oral olarak alınan dozun en az %61’i 24 saat içinde
değişmeden atılır. Açlık durumunda verildiğinde, ortalama eliminasyon yarılanma ömrü 5-15
saattir.
Doğrusallık/doğrusal olmayan durum:
Veri bulunmamaktadır.
TEVETEN PLUS®
Hidroklorotiyazid ve eprosartanın birlikte uygulanması iki etkin maddenin de farmakokinetiği
üzerinde anlamlı klinik etki göstermez.
Eprosartan ve hidroklorotiyazidin biyoyararlanımı besinlerden etkilenmez, ancak emilim gecikir.
Pik plazma konsantrasyonuna, eprosartan dozu uygulandıktan 4 saat sonra ve hidroklorotiyazid
dozu uygulandıktan 3 saat sonra ulaşılır.
Hastalardaki karakteristik özellikler
Böbrek yetmezliği:
Normal renal fonksiyonları olan kişilere oranla ortalama EAA ve C değerleri orta derecede renal
maks
yetersizliği olan (kreatin klerensi 30-59mL/dakika) hastalarda yaklaşık %30, ağır renal yetersizliği
olan (kreatin klerensi 5-29 mL/dakika) hastalarda yaklaşık %50 daha fazladır.
Karaciğer yetmezliği:
Karaciğer yetmezliği olan hastalarda eprosartanın EAA değerleri (C değil) ortalama olarak %40
maks
oranında yükselmiştir, ama bu durum doz ayarlaması yapılmasını gerektirmez.
Geriyatrik popülasyon:
Yaşlılarda eprosartanın EAA ve C değerleri daha yüksektir (ortalama 2 kat), ancak doz
maks
ayarlamasına gerek yoktur.
5.3 Klinik öncesi güvenlilik verileri
Oral uygulamadan sonra eprosartan/hidroklorotiyazid kombinasyonunun potansiyel toksisitesi, 3
aya kadar süren çalışmalarda fareler ve köpeklerde incelenmiştir. İnsanda terapötik dozların
kullanımını dışlayacak herhangi bir bulgu ortaya çıkmamıştır.
Toksikolojik hedef organ böbrektir. Eprosartan/hidroklorotiyazid kombinasyonu, böbrek
fonksiyonunda değişikliğe (serum üre ve serum kreatinin seviyelerinde artış) neden olmuştur.
Ayrıca, fareler ve köpeklerde daha yüksek dozlarda böbreklerde tübüler dejenerasyon ve
rejenerasyon meydana gelmiştir. Bu durum muhtemelen renal hemodinamiklerin değişmesinden
14(tübüler hipoksiye neden olan hipotansiyonun bir sonucu olarak renal perfüzyonda azalma ile
seyreden tübüler selüler dejenerasyon) kaynaklanmaktadır.
Ayrıca kombinasyon, jukstaglomerüler hücre hiperplazisine, kırmızı kan hücresi parametrelerinde
azalmalara ve kalp ağırlığında azalmaya neden olmuştur. Bu etkilerin, yüksek dozdaki eprosartanın
farmakolojik etkilerinden kaynaklandığı görülmektedir. Bu etkiler ayrıca diğer ADE inhibitörleri
ile de ortaya çıkmaktadır. Bu bulguların, terapötik dozlardaki eprosartan/hidroklorotiyazid
kombinasyonun insanda kullanımı ile ilişkisi bilinmemektedir.
Hem kombinasyon hem de tek başına eprosartan ve hidroklorotiyazid ile yapılan in vitro ve in vivo
çalışmalardan elde edilen bulgular, ilgili bir genotoksik potansiyeli göstermemiştir.
Eprosartan/hidroklorotiyazid kombinasyonu ile herhangi bir karsinojenisite çalışması
yapılmamıştır. 2 yıl süre ile sıçanlarda 600 mg/kg/gün ve farelerde 2000 mg/kg/gün doza kadar
uygulanan eprosartan ile karsinojenite gözlenmemiştir.
Gebe tavşanlarda, sadece hamileliğin son dönemlerinde 10 mg/kg/gün dozunda uygulanan
eprosartanın maternal ve fötal mortaliteye yol açtığı gözlenmiştir. Hidroklorotiyazid, eprosartanın
maternal ve embriyo fötal toksisitesini artırmamıştır. 3/1 mg/kg/gün (eprosartan/hidroklorotiyazid)
doza kadar oral yoldan uygulanan eprosartan/hidroklorotiyazid kombinasyonu maternal veya fötal
toksik etkilere neden olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği
Sığır kaynaklı laktoz monohidrat
Mikrokristalin sellüloz
Prejelatinize nişasta (mısır)
Krospovidon
Magnezyum stearat
Saf su
Film Kaplama
Polivinil alkol
Talk
Titanyum dioksit (E171)
Makrogol 3350,
Demir oksit sarı (E172)
Demir oksit siyah (E172)
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteligi ve içerigi
1528 film tabletlik PVC/Aclar/Al blister ambalajda, kullanma talimatı ile birlikte karton kutuda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeligi” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abbott Laboratuarları İth. İhr. ve Tic. Ltd. Şti.
Saray Mah., Dr. Adnan Büyükdeniz Cad., No:2,
Kelif Plaza, 34768 Ümraniye –İstanbul
8. RUHSAT NUMARASI
120/57
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 14.08.2006
Ruhsat yenileme tarihi :13.09.2019
10. KÜB’ÜN YENİLENME TARİHİ
16