1  KULLANMA  TALİMATI  
 
FEXONAD 180 mg film kaplı  tablet  
Ağızdan alınır.   
 
Etkin  madde : Feksofenadin  hidroklorür  
Yardımcı maddeler: Mikrokristalin selüloz pH 102, prejelatinize nişasta, kroskarmelloz 
sodyum,  magnezyum  stearat. Film kaplama malzemesi: Opadry orange 03B230054 
(hipromelloz, titanyum dioksit, polietilen glikol/makrogol, povidon, silika, sarı demir oksit, 
kırmızı demir oksit)  
 
 
Bu Kullanma Talimatında:  
1. FEXONAD nedir ve  ne için kullanılır?  
2. FEXONAD ’ı kullanmadan  önce  dikkat  edilmesi  gerekenler  
3. FEXONAD nasıl  kullanılır?  
4. Olası yan etkiler nelerdir?  
5. FEXONAD ’ın saklanması  
 
Başlıkları  yer almaktadır.  
 
1. FEXONAD nedir  ve ne için kullanılır?  
 
FEXONAD ’ın etkin  maddesi  feksofenadin  hidroklorür’dür.  1 film kaplı  tablet  içinde  180 mg   
feksofenadin hidroklorür (168 mg feksofenadin) bulunur. Tabletler, somon renkli, oblong,  
bombeli film kaplıdır.  
  
FEXONAD , 10 ve 20 film kaplı tabletlik blister içeren karton kutu ambalajlarda kullanıma 
sunulmuştur.  
 
FEXONAD ’ın 2 dozaj  şekli  mevcuttur.  FEXONAD  180, bir film kaplı  tablet  içinde  180 mg 
feksofenadin hidroklorür içerir. FEXONAD  120, bir film kaplı tablet içinde 120 mg 
feksofenadin hidroklorür içerir.  
 
FEXONAD , antihistaminik ilaçlar grubundandır. Antihistaminik ilaçlar, kronik idiyopatik 
ürtiker denen hastalıkta görülen ciltte kaşıntı ve kızarma gibi belirtileri iyileştirirler.  
 
• Doktorunuz size veya 12 yaşından büyük olan çocuğunuza FEXONAD ’ı, kronik  idiyopatik  
ürtiker  adı verilen  hastalığa  bağlı  olarak gelişen  aşağıdaki  belirtilerin  giderilmesi için 
reçetelemiş olabilir:  
­ Ciltte  kaşıntı  ve kızarıklık  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  bu ilacı 
kullandığınızı doktorunuza söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında 
yüksek veya düşük doz kullanmayınız.  2   
2. FEXONAD ’ı kullanmadan  önce  dikkat  edilmesi  gerekenler  
 
FEXONAD ’ı aşağıdaki durumlarda KULLANMAYINIZ  
 
• Eğer  FEXONAD ’ın içindeki  etkin  madde  olan feksofenadin  hidroklorüre  karşı  veya  ilacın 
içerdiği diğer maddelerden birine karşı alerjiniz varsa,  
• 12 yaşından küçük çocuklarda (güvenlilik ve etkililik verisi bulunmadığından), 
kullanmayınız.  
 
FEXONAD ’ı aşağıdaki  durumlarda  DİKKATLİ  KULLANINIZ  
 
Eğer;  
• İleri yaşta  iseniz  
• Sizde  karaciğer  ya da böbrek problemleri var ise 
• Kalp hastalığı geçirdiyseniz veya kalp ile ilgili problemleriniz var ise ( FEXONAD  gibi 
ilaçlar kalp atımının hızlanmasına veya düzensiz atmasına sebep olabilir)  
 
Bu uyarılar  geçmişteki  herhangi  bir dönemde  dahi olsa sizin  için geçerliyse,  lütfen  doktorunuza 
danışınız.  
 
FEXONAD ’ın yiyecek  ve içecek  ile kullanılması  
Yemeklerden  önce  su ile birlikte  alınır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Doktorunuz, FEXONAD ’ın sağlayacağı faydanın, bebeğiniz için olası zarardan daha fazla 
olduğunu düşünüyorsa, ilacı kullanmanızı tavsiye edebilir. Doktorunuza danışmadan 
FEXONAD ’ı kullanmayınız.  
 
FEXONAD  tedavisi  görürken  hamile  kaldığınız ı fark ederseniz,  doktorunuzla  konuşunuz. 
Sadece doktorunuz tedaviye devam etmenizin gerekip gerekmediğine karar verebilir.  
 
Doğurganlık  ve doğum  kontrolü üzerindeki  etkisi  hakkında  bilgi bulunmamaktadır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Bu ilacın anne sütüne geçip geçmediği net değildir. Emzirme sırasında FEXONAD  kullanımı 
önerilmemektedir.  
 
Araç  ve makine  kullanımı  
Araç  ve makine  kullanımı  üzerine  bilinen  herhangi bir  etkisi  yoktur.  
 
Ancak, araç kullanmadan önce veya tamamen odaklanmayı gerektiren işlerden önce, bu ilaca 
olağandışı  yanıt  göstermediğinizden  ve bu ilacın  dikkatinizi  etkilemediğinden  emin  olunuz  3  veya ilacı kullanmadan önce doktorunuza veya eczacınıza danışınız.  
 
FEXONAD ’ın içeriğinde  bulunan  bazı yardımcı  maddeler  hakkında  önemli  bilgiler  
Bu ilaç her film kaplı tablet başına 1 mmol sodyum (23 mg)’dan daha az sodyum içerir yani 
aslında “sodyum içermez”.  
 
Diğer  ilaçlar  ile birlikte  kullanımı  
Alüminyum hidroksit veya magnezyum hidroksit içeren antiasit ilaçlar alıyorsanız (mide 
yanması ve asit reflüsünü rahatlatmak için kullanılır), FEXONAD  ile bu tip antiasit ilaçların 
uygulanması arasında 2 saatlik süre bırakmalısınız . 
 
Omeprazol  etkin  maddesini  içeren  ilaçlar  ile ilaç etkileşimi görülmemiştir.  
 
Aynı  zamanda,  aşağıdaki  hastalıkların  tedavisi  için ilaç kullanmaktaysanız  doktorunuza 
söyleyiniz:  
• Bazı tip bakterilerin  neden  olduğu  bir enfeksiyon  (eritromisin  içeren  ilaç kullanılıyorsa)  
• Bazı mikroskobik mantarların  neden olduğu  bir enfeksiyon (ketokonazol  içeren  ilaç 
kullanılıyorsa)  
 
Feksofenadin'in etkisi azalabileceğinden, apalutamid (prostat kanseri tedavisi için bir tıbbi ürün) 
kullanıyorsanız doktorunuza söyleyiniz.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FEXONAD nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
Erişkinler ile 12 yaş ve üzerindeki çocuklar için önerilen feksofenadin hidroklorür dozu günde 
tek doz olarak 180 mg’dır. (Günde 1 adet, FEXONAD  180 mg film kaplı tablet).  
 
FEXONAD , ilacı almanızdan  sonraki  ilk saat içerisinde  belirtilerinizde  rahatlama  sağlar  ve 24 
saat boyunca etkisini sürdürür.  
 
Uygulama  yolu ve metodu:  
FEXONAD  ağızdan kullanılır. Tabletleri bir bardak su ile doktorunuzun önerdiği miktarda  
yutunuz.  
 
Hazımsızlık şikayetleriniz için alüminyum veya magnezyum içeren antiasit ilaçlar 
kullanıyorsanız, bu ilaçların alınmasıyla, FEXONAD ’ın yutulması arasında 2 saatlik bir 
zaman aralığı bırakınız.  
 
Değişik  yaş grupları:  
Çocuklarda kullanımı:  Feksofenadin’in 12 yaşından küçük çocuklarda güvenliliği ve 
etkililiği henüz kanıtlanmadığı için kullanılmaz.  
 
Yaşlılarda kullanımı:  Yaşlılarda uygulanmasına ilişkin çok sınırlı veri bulunmaktadır. 
Yaşlılarda FEXONAD  dikkatle uygulanmalıdır.  
 
 4  Özel  kullanım durumları:  
Böbrek/Karaciğer yetmezliği: Böbrek veya karaciğer yetmezliği olan hastalarda 
uygulanmasına ilişkin çok sınırlı veri bulunmaktadır. Bu hasta gruplarında FEXONAD  
dikkatle uygulanmalıdır.  
 
Eğer  FEXONAD ’ın etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  FEXONAD kullandıysanız  
Doz aşımının belirtileri sersemlik, baş dönmesi, yorgunluk ve ağız kuruluğunu içerir. Absorbe 
edilmemiş herhangi bir tıbbi ürünü elimine etmek için standart önlemler düşünülmelidir.  
 
FEXONAD ’dan kullanmanız  gerekenden  fazlasını  kullanmışsanız,  bir doktor  veya eczacı  ile 
konuşunuz.  
 
FEXONAD ’ı kullanmayı  unutursanız  
Unutulan  dozları  dengelemek  için çift doz almayınız.  
 
Bir sonraki  dozu  doktorunuz  tarafından  belirtilen normal  zamanında alınız.  
 
FEXONAD ile tedavi  sonlandırıldığında  oluşabilecek  etkiler  
FEXONAD  tedavisini doktorunuzun onayı olmadan bırakırsanız; ciltte kızarıklık ve kaşıntı 
gibi yakınmalarınız tekrar başlayabilir.  
 
Bu ilacın  kullanımıyla  ilgili  başka  sorularınız  olursa,  doktorunuza  veya eczacınıza  sorunuz.  
 
4. Olası  yan etkiler  nelerdir?  
 
Tüm  ilaçlar  gibi FEXONAD ’ın içeriğinde  bulunan  maddelere  duyarlı  olan kişilerde  yan 
etkiler olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  : 10 hastanın en az 1’inde görülebilir.  
Yaygın                   : 10 hastanın birinden az, fakat 100 hastanın birinden fazla görülebilir. 
Yaygın olmayan   : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000  hastanın  birinden  az, fakat  10.000  hastanın  birinden  fazla  görülebilir.  
Çok seyrek   : 10.000 hastanın birinden az görülebilir.  
Bilinmiyor  : Eldeki  verilerden  hareketle tahmin edilemiyor.  
 
Aşağıdakilerden  biri olursa,  FEXONAD ’ı almayı  durdurunuz  ve DERHAL  doktorunuza 
bildiriniz veya size en yakın hastanenin acil servisine başvurunuz : 
 
• Zorlukla  ve hırıltılı  bir şekilde  nefes  almaya  başlarsanız  
• Yüz, dil veya boğazınızda, yutmayı veya nefes almayı zorlaştıracak ani bir şişme 
(anjiyoödem), göğüs sıkışması, nefes almada zorluk (dispne), ciltte kızarma gibi anafilaktik 
reaksiyonlar ortaya çıkarsa  
 
Bunların hepsi çok ciddi yan etkilerdir. Eğer bunlardan biri sizde mevcut ise, FEXONAD ’a 
karşı ciddi alerjik reaksiyonunuz var demektir. Acil tıbbi müdahaleye veya hastaneye 
yatırılmanıza gerek olabilir.  5   
Aşağıdakilerden  herhangi  birini  fark ederseniz,  doktorunuza  söyleyiniz:  
 
Yaygın:  
• Baş ağrısı  
• Uyuşukluk  
• Baş dönmesi  
• Bulantı  
 
Yaygın  olmayan:  
• Yorgunluk/ Uyku hali  
 
Bilinmiyor:  
• Uykusuzluk  
• Sinirlilik  
• Uyku  bozuklukları  veya  kabuslar/aşırı  rüya görme  (paroniri)  
• Kalp  atımının  hızlanması  (taşikardi)  
• Çarpıntı  (palpitasyon)  
• İshal  
• Döküntü  
• Kurdeşen  (ürtiker)  
• Kaşıntı  
• Ağız  Kuruluğu  
• Bulanık görme  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. FEXONAD ’ın saklanması  
 
FEXONAD ’ı çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki  oda sıcaklığında  ve orijinal  ambalajında  saklayınız.  
 
Son kullanma  tarihiyle  uyumlu olarak  saklayınız.  
 
Ambalajdaki  son kullanma  tarihinden  sonra  FEXONAD ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği  Bakanlığınca belirlenen toplama sistemine veriniz.  
 
 6   
Ruhsat  sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim  yeri: 
NOBEL İLAÇ SANAYİİ VE TİCARET A.Ş.  
Merkez 81100 DÜZCE  
 
Bu kullanma  talimatı  20/03 /2025  tarihinde  onaylanmıştır.  