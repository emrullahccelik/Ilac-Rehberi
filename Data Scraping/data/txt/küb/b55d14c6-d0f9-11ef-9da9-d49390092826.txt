KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETNOVATE % 0,1 merhem
2. KALİTATİF ve KANTİTATİF BİLEŞİM
Etkin madde:
%0,1 a/a oranında betametazon (valerat esteri halinde) içerir.
Yardımcı maddeler:
Setostearil alkol ……………..........%2,5
Yardımcı maddeler için Bölüm 6.1.’e bakınız.
3. FARMASÖTİK FORM
Merhem
Beyaz renkte, yumuşak, yarı şeffaf görünümde
4. KLİNİK ÖZELLİKLER
4.1. Terapötik endikasyonlar
BETNOVATE yetişkinlerde, yaşlılarda ve 1 yaş üzeri çocuklarda steroide duyarlı dermatozun
iltihaplı ve kaşıntılı belirtilerinin giderilmesinde kullanılan potent bir topikal kortikosteroiddir.
Bu belirtiler:
• Atopik dermatit (infantil atopik dermatit dahil),
• Nummuler dermatit (diskoid egzama),
• Prurigo nodularis,
• Psöriyazis (yaygın plak psöriyazisi hariç),
• Liken simpleks kronikus (nörodermatit) ve liken planus,
• Seboreik dermatit,
• Tahriş dermatiti ya da alerjik kontakt dermatit,
• Diskoid lupus eritematozu,Yaygın eritodermada sistemik steroid tedavisine ek olarak:
Böcek ısırığı reaksiyonları,
o
İsilik (miliaria),
o
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler, yaşlılar ve 1 yaş üzeri çocuklarda:
BETNOVATE ince bir tabaka halinde nazik bir şekilde etkilenen alanı kaplayacak miktarda,
günde bir ya da iki kez düzelme sağlanana kadar 4 hafta boyunca uygulanır. Daha sonra
uygulama sıklığı azaltılır ya da tedavi daha az potent bir ilaçla değiştirilir. Bir yumuşatıcı
uygulanmadan önce her uygulama sonrasında emilim için yeterli süre beklenmelidir.
1BETNOVATE merhem kuru, likenifiye ve pullanmanın görüldüğü lezyonlar için uygundur.
Uygulama şekli:
Haricen kullanılır.
Dirsek ve dizlerdeki kalınlaşmış psöriazis plakları gibi daha inatçı lezyonlarda gerekirse
tedavi edilen saha polietilen film ile kapatılarak BETNOVATE' ın etkisi artırılabilir. Böyle
lezyonlarda yeterli bir cevap alabilmek için sadece geceleri kapalı tedavi uygulanması
genellikle yeterlidir. Daha sonra, oklüzyon uygulanmaksızın normal uygulama ile devam
ettirilir.
Durum kötüleşirse ya da 2-4 haftada düzelme sağlanmazsa tedavi ve tanı yeniden
değerlendirilmelidir.
Lezyon kontrolü sağlandıktan sonra tedavi azaltılarak kesilmelidir ve idame tedavi olarak bir
yumuşatıcı kullanımına devam edilmelidir.
Tedavinin ani kesilmesi dermatozlarda rebound etkisine yol açabilir.
Dirençli dermatozlar
Sık relaps görülen hastalarda topikal bir kortikosteroidin sürekli kullanılması ile akut atak
etkili biçimde tedavi edildikten sonra aralıklı doz (günde bir kez, haftada iki kez, kapalı tedavi
olmadan) uygulanması düşünülebilir. Bunun relaps sıklığını düşürmeye yardımcı olduğu
gösterilmiştir.
Önceden etkilenmiş ya da relaps potansiyeli olan alanlara uygulama sürdürülmelidir. Bu rejim
rutin günlük bir yumuşatıcı ile birlikte uygulanmalıdır. Durum ve sürdürülen tedavinin
yararları ve riskleri düzenli olarak yeniden değerlendirilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
Pediyatrik popülasyon:
1 yaşın altındaki çocuklarda kontrendikedir.
Çocuklarda deri bariyeri tam olarak gelişmediğinden ve erişkinlere göre yüzey alanı/vücut
ağırlığı oranına daha fazla olduğundan, topikal kortikosteroidlere karşı daha fazla lokal ve
sistemik yan etki gelişir ve genel olarak erişkinlere göre daha kısa süre ve daha az potent
ilaçlarla tedavi gerekir.
Çocukluk yaş grubunda zorunlu kalınmadıkça kullanımı önerilmemektedir.
Terapötik yararın sağlandığı en düşük miktarın uygulanmasına dikkat edilmelidir.
5 günden uzun süre kullanılmamalıdır, oklüzyon uygulanmamalıdır.
2Geriyatrik popülasyon:
Klinik çalışmalar yaşlılar ile genç hastalar arasında yanıt farkı saptamamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3. Kontrendikasyonlar
• Betametazon, lokal kortikosteroid ve benzeri maddelere veya ilacın içerdiği diğer
yardımcı maddelere karşı aşırı duyarlılık (Bkz. Bölüm 6.1.),
• Aşağıdaki durumlar BETNOVATE ile tedavi edilmemelidir:
Tedavi edilmemiş deri enfeksiyonları,
o
Rozasea,
o
Akne vulgaris,
o
Perioral dermatit,
o
İnflamasyonsuz pruritus,
o
Perianal ve genital pruritus,
o
• 1 yaşın altındaki çocuklarda dermatitler dahil olmak üzere dermatozlarda
kontrendikedir.
4.4. Özel kullanım uyarıları ve önlemleri
Diğer kortikosteroidlere lokal hipersensitivite hikayesi olan hastalarda dikkatli kullanılmalıdır
Lokal hipersensitivite reaksiyonları teşhis edilen hastalığa benzer semptomlar gösterebilir.
(Bkz. Bölüm 4.8.)
Topikal steroidlerin sistemik absorpsiyonunda artışın sonucu olarak glukokortikosteroid
eksikliğine yol açan hiperkortikolizm (Cushing’s sendromu) ve reversible hipotalamik pituiter
adrenal (HPA) eksen supresyonu bazı bireylerde meydana gelebilir. Bu durum
gözlemlendiğinde ya ilacın uygulama sıklığı azaltılarak ilaç yavaş yavaş bırakılır ya da daha
az potent bir kortikosteroid uygulanır. İlacın aniden bırakılması glukokortikosteroid
eksikliğine yol açabilir.
Sistemik etkileri artıran risk faktörleri:
• Topikal steroidlerin formülasyonu ve etkileri,
• Maruz kalma süresi,
• Geniş yüzey uygulamaları,
• Oklüzyon alanları örn. kıvrımlı bölgeler, ya da üzerine kapatılmış alanlarda (örn.
bebek bezi alanlar) kullanımı,
• Stratum corneumun artmış hidrasyonu,
• İncelmiş deri bölgelerinde(örn. yüz) kullanımı,
• Çatlayan veya diğer sebeplerle deri bariyerinin bozulduğu alanlarda kullanım,
• Yetişkinlere kıyasla çocuklarda absorpsiyonun daha fazla olması sebebiyle çocuklar
sistemik etkilere daha duyarlı olabilir. Bu durum çocukların deri bariyerlerinin tam
olarak olgunlaşmamasından ve yetişkinlere nazaran kiloya oranla daha geniş deri
yüzeyine sahip olmalarından kaynaklanmaktadır.
Çocuklarda
İnfantlarda ve 12 yaş altındaki çocuklarda tedavi 5 gün ile sınırlandırılmalıdır. Oklüzyon
kullanılmamalıdır. Adrenal supresyona sebebiyet verebileceğinden uzun dönem sürekli
topikal kortikosteroid kullanımında kaçınılmalıdır.
3Oklüzyon ile enfeksiyon riski
Bakteriyel enfeksiyonlar ılık ve nemli kalan deri katmanları ya da oklüzyon ile kapatılmış
deri alanları arasında gelişirler. Oklüzyon uygulanmadan önce deri alanı temizlenmeli ve
temiz bir bez ile kapatılmalıdır.
Psoriasiste kullanım
Topikal kortikosteroidler psoriasiste kullanılırken dikkatli olunmalıdır. Bazı olgularda nüks,
tolerans geliştirme, yaygınlaşmış püstüler psoriasis riski, bozulmuş deri bariyerinden
kaynaklı lokal ve sistemik toksisite gelişimi gibi istenmeyen etkiler raporlanmıştır. Psoriasisli
hastalarda kullanım gözetim altında olmalıdır.
Yüze uygulama
Atrofik değişikliklere karşı hassas olan yüz bölgesine uzun süreli uygulama tercih
edilmemelidir. Bu sebeple uygulama 5 gün ile sınırlandırılmalı ve oklüzyon
uygulanmamalıdır.
Göz kapaklarına uygulama
Göz kapaklarına uygulama esnasında ilacın göz ile temas etmemesine dikkat edilmelidir.
Göze tekrarlayan devamlı maruziyette katarakt ve glokom görülebilir.
Görme bozuklukları
Kortikosteroidlerin sistemik ve topikal kullanımında görme bozuklukları raporlanabilir. Eğer
hastalarda bulanık görme ya da diğer görme bozuklukları gibi semptomlar gelişirse, sistemik
veya topikal kortikosteroid kullanımı sonrası raporlanmış katarakt, glokom ya da santral seröz
koryoretinopati gibi nadir hastalıklara sebebiyet olasılığının incelenmesi için göz doktoruna
danışılması değerlendirilebilir.
Konkomitant enfeksiyonlar
Enfekte olmuş inflamasyonlu lezyonların tedavisi esnasında uygun antimikrobiyal tedavi
kullanılmalıdır. Enfeksiyonun yayılması halinde topikal kortikosteroid tedavisi
sonlandırılmalı ve uygun antimikrobiyal tedavi uygulanmalıdır.
Kronik bacak ülserleri
Topikal kortikosteroidler bazen kronik bacak ülserleri etrafındaki dermatitlerin tedavisinde
kullanılmaktadır. Ancak bu kullanım bölgesel hipersensitivite reaksiyonlarının daha fazla
görülmesine ve bölgesel enfeksiyonun artmasına sebep olabilir.
BETNOVATE’ın elbise, giysi veya nevresime bulaşması durumunda kumaş alev ile
tutuşabilir. Bu nedenle hastalar BETNOVATE kullanırken ateşten uzak durmaları konusunda
uyarılmalıdır.
BETNOVATE’ın içeriğinde kullanılan bazı yardımcı maddeler hakkında önemli bilgiler
BETNOVATE, içerdiği setostearil alkol yardımcı maddesi nedeniyle lokal deri
reaksiyonlarına (örneğin, kontak dermatite) neden olabilir.
BETNOVATE parafin içermektedir. Hastalara, şiddetli yanık riski nedeniyle sigara
içmemeleri ya da çıplak ateş yanında bulunmamaları söylenmelidir. BETNOVATE ile temas
eden kumaşlar (kıyafetler, yatak örtüleri, kaplamalar vb.) daha kolay alev almakta ve ciddi bir
4yangın tehlikesi oluşturmaktadır. Kıyafetlerin ve yatak örtülerinin yıkanması ürün birikimini
azaltabilir fakat tamamen ortadan kaldırmaz.
4.5. Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örneğin, ritonavir, itrakonazol) eşzamanlı kullanımının
kortikosteroid metabolizmasını baskılayarak sistemik maruziyette artışa yol açtığı
gösterilmiştir. Bu etkileşimin klinik olarak önemli düzeye ulaşması uygulanan kortikosteroid
dozu ve uygulama yolu ile CYP3A4 inhibitörü gücüne bağlıdır.
Özel popülasyonlara ilişkin ek bilgiler
Özel popülasyon için etkileşim çalışması yapılmamıştır.
Pediyatrik popülasyon:
Özel popülasyon için etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
Gebelik dönemi
Betametazon’un gebe kadınlarda kullanımına ilişkin yeterli veri mevcut değildir.
Hamile hayvanlara topikal kortikosteroid uygulanması fötal gelişim anormalliklerine neden
olabilir. (Bkz. Bölüm 5.3.) İnsanlar için bu bulgunun ilişkisi tespit edilmemiştir. Buna karşın,
betametazon gebelik sırasında yalnızca anne için beklenen yararın fetüse vereceği riskten
fazla olması halinde kullanılmalıdır. En az miktarda ve en kısa süre kullanılmalıdır.
Laktasyon dönemi
Topikal steroidlerin laktasyonda kullanımının güvenliliği saptanmamıştır. Topikal steroidlerin
anne sütünde saptanmaya yetecek düzeyde sistemik emilimi olup olmadığı bilinmemektedir.
Betametazon laktasyon sırasında yalnızca anne için beklenen yararın bebeğe vereceği riskten
fazla olması halinde kullanılmalıdır. Laktasyon sırasında kullanılırken bebeğin yanlışlıkla
yutmaması için memeye uygulanmamalıdır.
Üreme yeteneği/ Fertilite
İnsanlarda topikal kortikosteroidlerin fertiliteye etkisini değerlendirecek veri
bulunmamaktadır.
4.7. Araç ve makine kullanımı üzerindeki etkiler
Betametazonun araç ve makine kullanımı üzerindeki etkisini araştıran çalışma
bulunmamaktadır. Topikal betametazonun advers reaksiyon profiline göre bu aktiviteler
üzerinde olumsuz etki oluşturması beklenmez.
54.8. İstenmeyen etkiler
Yan etkiler aşağıdaki sıklık kategorilerine göre sunulmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite, genel döküntü
Endokrin hastalıklar
Çok seyrek: Hipotalamik-hipofizer adrenal (HPA) eksen süpresyonu
Cushingoid özellikler (örn. aydede yüzü, santral obezite), çocuklarda ağırlık
artışında/gelişmede gerilik, osteoporoz, glokom, hiperglisemi/glukozüri, katarakt,
hipertansiyon, vücut ağırlığı artışı/obezite, endojen kortizol düzeyinde azalma, alopesi,
trikoreksi
Göz hastalıkları
Bilinmiyor: Bulanık görme (bkz. Bölüm 4.4)
Deri ve derialtı doku hastalıkları
Yaygın: Kaşıntı, deride lokal yanma ve ağrı
Çok seyrek: Alerjik temas dermatiti/dermatit, eritem, döküntü, ürtiker, pustular psöriazis,
deride incelme*/atrofi*, stria*, deride kuruluk*, deride çizgilenme*, telenjektazi*,
pigmentasyon değişiklikleri*, hipertrikoz, altta yatan semptomların alevlenmesi
* Hipotalamik-hipofizer adrenal (HPA) eksen süpresyonunun lokal ve sistemik etkilerine
bağlıdır.
Genel bozukluklar ve uygulama bölgesine ilişkin durumlar
Çok seyrek: Uygulama yerinde irritasyon/ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Topikal uygulanan betametazon sistemik etki oluşturacak kadar emilebilir. Akut doz aşımı
oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir. Doz aşımı durumunda betametazon
glukokortikosteroid yetmezliği riski nedeniyle uygulama sıklığı azaltılarak ya da daha az
potent bir kortikosteroid ile değiştirilerek azaltılarak kesilmelidir.
65. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grup: Güçlü kortikosteroidler (grup III)
ATC kodu: D07AC01
Etki mekanizması
Topikal kortikosteroidler geç evre alerji reaksiyonlarını mast hücre yoğunluğunun azaltılması,
kemotaksis ve eozinofil aktivasyonunun azaltılmasını, lenfosit, monosit, mast hücreleri ve
eozinofiller tarafından sitokin üretiminin azaltılmasını ve araşidonik asit metabolizması
baskılanmasını içeren çeşitli mekanizmalarla baskılayan antienflamatuar ilaçlardır.
Topikal kortikosteroidler antienflamatuar, antipruritik ve vazokonstriktif özelliklere sahiptir.
5.2. Farmakokinetik özellikler
Genel özellikler
Emilim:
Topikal steroidler sağlam deriden sistematik olarak emilime uğrayabilir. Topikal
kortikosteroidlerin deriden emilim miktarı kullanılan taşıyıcı ve epidermal bariyerin
bütünlüğü gibi birçok faktöre bağlıdır. Oklüzif uygulama, inflamasyon ve/veya diğer deri
hastalıkları da perkutanöz absorbsiyonu artırabilir.
Dağılım:
Dolaşımdaki düzey saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle
aynı metabolizma yolaklarını kullanır. Başlıca karaciğer tarafından metabolize edilir.
Eliminasyon:
Böbrek yolu ile atılır. İlaveten bazı kortikosteroidler ve metabolitleri safra ile de atılır.
5.3. Klinik öncesi güvenlilik verileri
Betametazonun karsinojenik potansiyelini araştırmak için uzun süreli hayvan çalışmaları
yapılmamıştır. Betametazonun genotoksik potansiyelini araştırmak için özel bir çalışma
yürütülmemiştir. Fertilite üzerindeki etkisi hayvanlarda değerlendirilmemiştir. Gebelik
sırasında fare ve sıçanlarda ≥0,1 mg/kg/gün ya da tavşanlarda ≥12 mikrogram/kg/gün dozda
subkutan betametazon uygulaması damak yarığı ve sıçanlarda intrauterin gelişme geriliği
dahil olmak üzere fötal anormalliklere neden olmuştur.
6. FARMASÖTİK ÖZELLİKLER
6. 1. Yardımcı maddelerin listesi
Beyaz yumuşak parafin
Likit parafin
Setostearil alkol
76.2. Geçimsizlikler
Geçimsizlik rapor edilmemiştir.
6.3. Raf ömrü
36 ay
6.4. Saklamaya yönelik özel tedbirler
25o C altındaki oda sıcaklığında saklayınız.
6.5. Ambalajın niteliği ve içeriği
30 g’lık, içi kaplı alüminyum tüplerde ve karton kutularda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve
İklim Değişikliği Bakanlığı’nca belirlenen toplama sistemine veriniz.
7. RUHSAT SAHİBİ
GlaxoSmithKline İlaçları Sanayi ve Ticaret A.Ş.
1. Levent Plaza Büyükdere Cad. No.173 B Blok 34394 1. Levent/İstanbul
Telefon : 0212 339 44 00
Faks : 0212 339 45 00
8. RUHSAT NUMARASI
77/21
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 19.07.1965
Ruhsat yenileme tarihi: 22.07.2020
10. KÜB’ÜN YENİLENME TARİHİ
8