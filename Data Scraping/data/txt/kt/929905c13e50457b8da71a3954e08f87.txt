1/7 
 KULLANMA TALİMATI  
 
İLİADİN® MERCK %0,05 dozajlı sprey , çözelti  
Burun içine uygulanır.  
 
 Etkin madde: 1 mL içinde 0,5 mg oksimetazolin hidroklorür bulunur.  
 Yardımcı maddeler:  Benzalkonyum klorür , disodyum EDTA , sodyum hidroksit, sodyum 
dihidrojen fosfat dihidrat, disodyum hidrojen fosfat 12-hidrat , distile  su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duy abilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı kullandığınız ı 
doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. İLİADİN® nedir ve ne için kullanılır?  
2. İLİADİN®’i kullanmadan önce dikkat edilm esi gerekenler  
3. İLİADİN® nasıl kullanılır?  
4. Olası yan etkiler nelerdir?  
5. İLİADİN®’in saklanması  
 
Başlıkları yer almaktadır.  
 
1. İLİADİN® nedir ve ne için kullanılır?  
 İLİADİN®, bölgesel bir soğuk algınlığı ilacıdır. Oksimetazolin, kan damarlarını büzü cü 
özellikleri sayesinde burun tıkanıklığının giderilmesini sağlar. Buna ek olarak, etkin 
maddenin antiviral ( virüslerin etkilerini zayıflatan veya ortadan kaldıran), bağışıklık sistemini 
düzenleyici, iltihap  giderici ve antioksidan (oksidasyonu engelleyic i) etkileri olduğu da 
gösterilmiştir.  
 İLİADİN®, 10 ml içeren bal renkli şişelerde dozajlı sprey pompası ile birlikte sunulur. 
Berrak, hemen hemen renksiz  çözelti görünümündedir.  
 İLİADİN®, aşağıdaki durumların tedavisinde kullanılır:  
 Soğuk algınlığı, saman nezlesi veya diğer alerjik rinitlere (saman nezlesi) ve 
rinosinüzitlere (burun ve yüz kemiklerinin içindeki hava boşluklarının iltihabı) bağlı 
burun tıkanıklığının giderilmesi ,  
 Paranazal sinüs (yüz sinüsleri; alın, burnun arka kısmı ve burnun her iki tara fında 
bulunan kemik boşluklar) hastalıklarında salgı boşaltılmasına yardımcı olarak ,  
 Orta kulak iltihaplarında nazofarinks (burnun arka kısmı ile yutağın komşuluk yaptığı 
bölge) mukozasındaki şişliğin giderilmesinde yardımcı tedavi olarak,  
 Rinoskopiyi (bu run boşluklarının incelenmesinde kullanılan yöntem) kolaylaştırmak 
için. 2/7 
 2. İLİADİN®’i kullanmadan önce dikkat edilmesi gerekenler  
İLİADİN®’i aşağıdaki durumlarda KULLANMAYINIZ  
 Eğer İLİADİN®’in herhangi bir bileşenine veya diğer adrenerjik (sempatik sinir sistemini 
uyarıcı özelliğe sahip) ilaçlara karşı karşı aşırı duyarlıysanız,  
 Burun  mukozasında rinitis sikka  denilen özel bir iltihabi durum varsa (yani burun 
deliklerinizin derisinde veya iç yüzeyinde iltihap varsa veya burnunuzun içinde kabuk 
varsa),  
 İLİADİN®’in içeriğinde koruyucu madde olarak benzalkonyum klorür bulunması 
nedeniyle, bu maddeye karşı aşırı hassasiyetiniz varsa.  
 Hipofiz beziniz burun yoluyla cerrahi olarak çıkarıldı ise (transsfenoidal hipofizektomi) 
veya meninks zarınızı (dura mater) açı kta bırakan cerrahi bir girişim geçirdiyseniz.  
 
İLİADİN®’in içeriğindeki etkin madde konsantrasyonu yetişkinler ve okul çağındaki çocuklar 
için tasarlanmıştır; bu nedenle bebekler ve 6 yaşından küçük çocuklar da kullanılmamalıdır.  
Bu hastalar için içeriğin de daha az etkin madde bulunan preparatlar mevcuttur.  
 
İLİADİN®’i aşağıdaki durumlarda DİKKATLİ KULLANINIZ  
İLİADİN®, 6-12 yaş grubunda ki çocuklarda  doktor tarafından yarar/risk değerlendirmesi 
yapılması koşuluyla kullanılabilir . 
 
 Göz içi basıncınız artmışs a (özellikle dar açılı glokom),   
 Böbreküstü bezi tümörünüz (feokromasitoma) varsa,  
 Tiroid fonksiyon bozukluğunuz (hipertiroidi) varsa,  
 Şeker hastalığınız (diabetes mellitus) varsa,  
 Kalp -damar hastalığınız varsa,  
 Kan basıncı yüksekliğiniz (hipertansiyon)  varsa,  
 Monoamin oksidaz inhibitörleri (MAO inhibitörleri) veya t risiklik antidepresanlar (TSA) 
adı verilen ve depresyon tedavisinde kullanılan ilaçlarla tedavi altında iseniz,  
 Bromokriptin adı verilen ve Parkinson hastalığı tedavisinde kullanılan ilaçlarl a tedavi 
altında iseniz,  
 Prostat hipertrofiniz (prostat bezinde büyüme) varsa.  
 
Yukarıdaki durumlarda İLİADİN®’i kullanmadan önce doktorunuza danışınız.  
 
5 günden uzun süreli kullanılmamalıdır.  
 
Burun tıkanıklığını gideren soğuk algınlığı ilaçlarının süre kli kullanımının etkilerini 
zayıflatabileceğini göz önünde bulundurunuz.  
 
İLİADİN® kronik rinitin (6 aydan uzun süreli nezle) akut alevlenmeleri dışında 
kullanılmamalıdır.  
 
Sürekli kullanım, burun mukozasının reaktif hiperemisine (dokunun kan akımı birkaç saniye 
veya birkaç dakika süreyle kesildikten sonra tekrar kanlandırılmasıyla kan akımının 4 -7 kat 
artması) ve burun mukozasının kronik şişmesine (rinitis medikamentoza ) bağlı olarak burun 
tıkanıklığına ve bunun yanı sıra mukozal atrofi(hücre ve doku kaybı  ile burun mukozasının 
işlevini yerine getiremeyecek hale gelmesi) veya rinitis sikka ya(burun mukozasında gözlenen 
iltihabi bir durum) neden olabilir. Ürün kullanımı durdurulduktan bu etkiler sona ermelidir.  
 3/7 
 Kronik rinitli (6 aydan uzun süreli nezle) hast alarda geçici olarak kullanımda ve burun 
mukozasının tanı amaçlı dekonjesyonunda (burun mukozasındaki damarları büzerek 
mukozada kanlanmayı ve ona bağlı şişkinliğin azaltılması) tıbbi yönden izleme gerekir.  
 
Aşağıdakilerden herhangi birinin ortaya çıkması halinde İLİADİN® kullanımı 
sonlandırılmalıdır;  
 Halüsinasyon (bir duyu organını uyaran hiçbir nesne veya uyarıcı olmaksızın, kişinin 
sadece kendisinin duyabildiği, görebildiği, dokunabildiği ve koklayabildiği, gerçek 
olmayan duyuların algılanmasına veya san ıların alınması)  
 Huzursuzluk  
 Uyku bozuklukları  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
İLİADİN®’in yiyecek ve içecek ile kullanılması  
Burun içine uygulandığından yiyecek içecekler ile etk ileşmesi beklenmemektedir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız, bu ilacı almadan önce doktorunuza veya eczacınıza danışınız.  
 
Çocuk doğurma potansiyeli bulunan kadınlarda ve doğum kontrolü (kontrasepsiyon) 
uygulayanlarda ilacın kullanımı yönünden bir öneri bulunmamaktadır.  
 
İLİADİN® hamilelik sırasında, tedavinin yararları ve riskleri dikkatlice değerlendirildikten 
sonra ve ancak  bir doktora danışıldıktan sonra kullanılmalıdır.  
 
Hamilelik döneminde önerilen dozajı aşmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacını za danışınız.  
İLİADİN®’in anne sütüne geçip geçmediği bilinmemektedir. Emzirme döneminde anne için 
gerekli durumlarda  doktor tavsiyesi ile kullanılabilir.  
Emzirme döneminde önerilen dozajı aşmayınız.  
 
Araç ve makine kullanımı  
İLİADİN®‘in araç ya da makine  kullanma kabiliyeti üzerinde herhangi bir etkisi olması 
beklenmemektedir.  
 
İLİADİN®’in içeriğinde bulunan bazı yardımcı maddeler hakkında önemli bilgiler  
İLİADİN®, içeriğinde bulunan koruyucu madde benzalkonyum klorür nedeniyle tahriş edici 
olabilir ve de ri reaksiyonlarına sebep olabilir.  
Ürünün içeriğinde sodyum bulunmakla birlikte kullanım yolu ve dozu nedeniyle herhangi bir 
uyarı gerektirmemektedir.  4/7 
 Diğer ilaçlar ile birlikte kullanımı  
 İLİADİN® oksimetazolin ve duygu durumunu uyaran belirli ilaçların (t ranilsipromin tipi 
MAO inhibitörleri ya da trisiklik antidepresanlar) birlikte kullanımı, kalp -damar sistemi 
üzerindeki etkileri nedeniyle kan basıncında artışa ve kalp ritminde bozukluklara (aritmi) 
yol açabilmektedir.  
İLİADİN®, kan basıncında artış riski nden dolayı MAO inhibitörlerini aldıktan sonra 2 
haftaya kadar kullanılmamalıdır.  
 Duygu durumunu uyaran belirli ilaçların (trisiklik antidepesanlar ya da MAO inhibitörleri) 
eşzamanlı olarak ya da İLİADİN® uygulamasından hemen önce kullanımı  veya tek başına  
İLİADİN®’in doz aşımı veya yutulması kan basıncında artışa yol açabilmektedir.  
 İLİADİN®, beta blokör (akut kalp krizlerinin tedavisinde ve tekrarlayan kalp krizlerinin 
önlenmesinde kullanılır) ilaçlar ile metil dopa veya diğer anti -hipertansif (kan basıncını 
düşüren bazı ilaçlar)  ilaçların etkilerini azaltabilir.  
 Bromokriptin (Parkinson has talığı tedavisinde kullanılır) adı verilen etkin maddeyi içeren 
bir ilaç alıyorsanız doktorunuzu bilgilendirin.  
 İLİADİN® gibi ilaçlar kardiyak glikozidler (kalp yetmezliği tedavisinde kullanılan ilaçlar) 
ile birlikte kullanıldığında disritmi(kalp ritm boz ukluğu) riskinde olası bir artış söz 
konusudur.  
 İLİADİN®, ergot alkaloidleri (migren tedavisinde kullanılan bir ilaç grubu) ile birlikte 
kullanıldığında ergotizm(bir çeşit zehirlenme) riskinde olası bir artış söz konusudur.  
 
Eğer reçeteli ya da reçetesiz h erhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. İLİADİN® nasıl kullanılır?  
 Uygun kullanım ve doz/uygulama sıklığı için talimatlar:  
İLİADİN®, sadece 6 yaş v e üzerindeki çocuklar ile yetişkinlere verilebilir; küçük çocuklarda 
ve bebeklerde kullanılmamalıdır.  İLİADİN®, 6-12 yaş grubunda ki çocuklarda  doktor önerisi 
olmadan kullanılmamalıdır.  
6 yaş ve üzerindeki çocuklar ile yetişkinlerde: Her bir burun deliğine günde 2 -3 defa 1 
püskürtme İLİADİN® uygulanır.  
İLİADİN® için belirlenmiş tek bir doz, günde 3 defadan daha fazla uygulanmamalıdır.  
 
Özellikle çocuklarda uzun süreli kullanımdan ve doz aşımından kaçınılmalıdır.  
Önerilenden daha yüksek dozajlar,  yalnızca doktorunuzun gözetimi altında kullanılabilir.  
Yinelenen kullanımdan önce birkaç günlük tedavisiz bir dönem geçmelidir.  
Burun mukozası atrofisi riski nedeni ile ilaç, kronik rinitte yalnızca tıbbi gözetim altında 
kullanılabilir.  
 
 Uygulama yolu ve metodu:  
İLİADİN® burun içine uygulanır.  
 
 Değişik yaş grupları:  
Çocuklarda kullanımı:  İLİADİN®, 6 yaşın altında kullanılmamalıdır.  
6-12 (6 yaş ve üstü -12 yaş altı aralığı) yaş grubundaki çocuklarda: Doktor önerisi olmadan 
kullanılmamalıdır. Doktor tarafından yarar/ risk değerlendirmesi yapılması koşuluyla  
kullanılabilir.   
Yaşlılarda kullanımı:  Yaşlılarda kullanımına ilişkin özel bir durum bulunmamaktadır.  
 Özel kullanım durumları: Özel kullanımı yoktur.  
 5/7 
 Doktorunuz ayrı bir tavsiyede bulunmadıkça, bu talimatları taki p ediniz.  
 
Eğer İLİADİN®’in etkisinin çok güçlü ya da zayıf olduğuna dair bir izleniminiz varsa 
doktorunuz veya eczacınız ile konuşunuz.  
 
Kullanmanız gerekenden daha fazla İLİADİN® kullandıysanız : 
Doz aşımına ya da kaza sonucu ağız yoluyla alımına bağlı ol arak aşağıdaki etkiler ortaya 
çıkabilir:  
- göz bebeklerinin genişlemesi (midriyazis),  
- bulantı,  
- kusma,  
- dudaklarda mavimsi renk değişikliği (siyanoz),  
- ateş,  
- spazmlar,  
- kalp-damar bozuklukları (kalp atım sayısının artması, kalpte ritim bozukluğu, dolaşım 
yetersizliği, kalp fonksiyonlarının durması, kan basıncında yükselme),  
- akciğer fonksiyon bozukluğu (akciğer ödemi, solunum bozuklukları),  
- ruhsal bozukluklar.  
Bunun yanı sıra, sersemlik, vücut sıcaklığında düşme, kalp atım sayısında azalma, kan 
basıncında şok benzeri düşme, solunumun durması ve koma gelişebilir.  
Doz aşımı, özellikle çocuklarda çoğu kez nöbet ve koma gibi santral sinir sistemi etkilerine; 
bradikardi (kalp atım hızının düşmesi), apne (soluk durması) ve muhtemelen hipertansiyonu 
(kan basıncı yüksekliği) takip eden hipotansiyona (kan basıncı düşüşü) sebep olur.  
 
Ağır doz aşımı durumlarında yoğun bakım tedavisi gerekebilir. Oksimetazolin hızla 
emilebileceğinden hemen tıbbi müdahale edilmesi gereklidir. Yüksek doza maruz kaldıysanız 
derhal bir ha staneye başvurunuz.  
 
İLİADİN®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
İLİADİN’i kullanmayı unutursanız  
Unutulan dozları dengelemek için çift doz almayınız.  
Tedaviye dozaj talimatlarında tanımlandığı gibi  devam ediniz.  
 
İLİADİN ile tedavi sonlandırıldığında oluşabilecek etkiler  
İLİADİN® tedavisi sonlandırıldığında, herhangi bir olumsuz etki oluşması beklenmez.  
 
4. Olası yan etkiler nelerdir?  
Tüm ilaçlar gibi, İLİADİN®’in içeriğinde bulunan maddelere duyarl ı olan kişilerde yan etkiler 
olabilir.  
 
Aşağıdakilerden biri olursa, İLİADİN®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerji (yüz ve boğazda şişme, döküntü, kaşıntı gibi aşırı duyarl ılık reaksiyonları)  
 Kan basıncında yükselme, nabızda hızlanma ve çarpıntı  
 Nefes darlığı, bronşlarda daralma  
 
Bunların hepsi çok ciddi yan etkilerdir.  
 6/7 
 Eğer bunlardan biri sizde mevcut ise, sizin İLİADİN®’ e karşı ciddi alerjiniz var demektir. 
Acil tıbbi m üdahaleye veya hastaneye yatırılmanıza gerek olabilir.  
 
Diğer yan etkiler  
Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az f akat 100 hastanın birinden fazla görülebilir.  
Yaygın olmayan: 100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinde n az görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın  
 Burun mukozası, ağız ve boğazda yanma veya kuruluk; özellikle hassas hastalarda 
aksırma oluşabilir.  
 
Yaygın olmayan  
 Alerji (yüz ve boğazda şişme, döküntü, kaşıntı gibi aşı rı duyarlılık reaksiyonları)   
 Kan basıncında yükselme, nabızda hızlanma ve çarpıntı  
 
Seyrek  
 Uykusuzluk, yorgunluk, endişe, sinirlilik, rahatsızlık huzursuzluk, halüsinasyon (varsanı, 
hayal görme)  
 Etki kaybolduktan sonra mukozanın şişmesi şiddetlenebilir (r eaktif hiperemi)  
 Bulantı, deri döküntüsü ve görme bozuklukları  
 Artmış burun akıntısı, burun kanaması  
 
Çok Seyrek  
 Uyku hali, sedasyon, baş ağrısı, nöbetler (özellikle çocuklarda)  
 Bebekler ve yenidoğanlarda apne (solunumun durması)  
 
Bilinmiyor  
 Korku, titreme , etkide azalma ile birlikte tolerans gelişimi, anormal zihinsel durumlar  
 Gözlerde tahriş, rahatsızlık hissi ve kızarıklık  
 Kalp ritminde bozukluk  
 Kan basıncında yükselme ile birlikte damar daralması, ekstremitelere giden kan 
dolaşımında azalma (soğuk ekstr emiteler), burunda damar genişlemesi  
 Nefes darlığı, bronşlarda daralma  
 Bulantı, ağız kuruluğu, iştahsızlık, kusma  
 Bölgesel deri reaksiyonları (örneğin; kontakt dermatit)  
 Halsizlik  
 Geçici bölgesel tahriş ve kuruluk, ağrı, burunda tıkanıklık ve ilaçla uyarıl an burun iltihabı  
 Uzun dönem kullanım veya doz aşımı ile ilişkili tolerans gelişimi (taşifilaksi)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 
 7/7 
 Yan etkilerin raporlanm ası  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer a lan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkınd a daha fazla bilgi edinilmesine katkı sağlamış olacaksınız.  
 
5. İLİADİN®’in saklanması  
İLİADİN®’i çocukların göremeyeceği, erişemeyeceği yerlerde ve ambalajında saklayınız . 
25 C’nin altındaki oda sıcaklığında saklayınız.  
 
Son kullanma tarihiyle uyumlu ola rak kullanınız.  
Kutu üzerinde yazılı olan son kullanma tarihinden sonra İLİADİN®’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi : Palmer İlaç Ticaret A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 58 89  
 
Üretim Yeri:  Santa Farma İlaç Sanayii A.Ş.  
GEBKİM  41455 Dilovası - KOCAELİ  
 
Bu kullanma talimatı  ....  tarihinde onaylanmış tır. 