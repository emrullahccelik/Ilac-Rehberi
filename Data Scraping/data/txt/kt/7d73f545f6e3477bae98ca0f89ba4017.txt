1 / 8  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız. KULLANMA TALİMATI  
 
GLİVİDİN  50 mg tablet  
Ağızdan  alınır.  
• Etkin  madde: Her bir tablet 50  mg vildagliptin  içerir.  
• Yardımcı  maddeler:  Laktoz monohidrat (sığır  kaynaklı), sodyum  nişasta  glikolat,  
magnezyum stearat  ve mikrokristalin  selüloz (avicel  pH 102).  
 
 
Bu Kullanma  Talimatında : 
1. GLİVİDİN  nedir  ve ne için kullanılır?  
2. GLİVİDİN ’i kullanmadan önce dikkat edilmesi gerekenler  
3. GLİVİDİN  nasıl  kullanılır?  
4. Olası  yan etkiler  nelerdir?  
5. GLİVİDİN’in  saklanması  
Başlıkları yer almaktadır.  
 
1. GLİVİDİN  nedir  ve ne için kullanılır?  
GLİVİDİN , ağız yolu ile kullanılan, kan şekerini düşüren ilaçlar olarak adlandırılan bir ilaç 
grubuna dahildir. 
 
GLİVİDİN , 28, 56 ve 180 tablet  içeren  aluminyum blister  ambalajlarda takdim edilmektedir.  
 
GLİVİDİN , yalnızca diyet ve egzersizle kontrol altına alınamayan şeker hastalığının (Tip 2 
diyabetin) tedavisinde kullanılan bir ilaçtır. Kan şeker düzeyinin kontrol altına alınmasına 
yardım eder.  
 
Şeker  hastalığı (Tip  2 diyabet), vücudunuzun yeterli miktarda  insülin  üretemediği  ya da üretilen 
insülin doğru şekilde çalışmadığında gelişir. Hastalık ayrıca, çok fazla glukagon adı verilen 
hormonun üretildiği durumlarda da gelişebilir.  
İnsülin, özellikle yemeklerden sonra olmak üzere kanınızdaki şeker düzeyinin düşürülmesine 
yardım eden bir maddedir. Glukagon, karaciğerde şeker üretimini tetikleyerek kan şekeri 
düzeyinin yükselmesine neden  olan bir maddedir. Bu maddelerin  her ikisi de pankreas  tarafından 
üretilir.  2 / 8  GLİVİDİN , pankreasın daha fazla insülin ve daha az miktarda glukagon üretmesini sağlar. Bu 
şekilde, kan şeker düzeyinin kontrol altında tutulmasına yardım eder.  
 
Doktorunuz  GLİVİDİN ’i size kan şeker  düzeyinin tek başına  kullanılan  bir ilaçla  kontrol  altına 
alınamadığı durumlarda  başka  bir kan şekerini  düşüren ilaç ile kombinasyon şeklinde  kullanmak 
üzere reçete edecektir.  
 
GLİVİDİN  ile tedavi  görürken size önerilen  diyet ve/veya  egzersiz  programına  devam  etmeniz 
önemlidir.  
 
2. GLİVİDİN ’i kullanmadan  önce dikkat  edilmesi  gerekenler  
GLİVİDİN ’i aşağıdaki  durumlarda  KULLANMAYINIZ  
Eğer;  
• Vildagliptine ya da GLİVİDİN’in  içerdiği yardımcı maddelerden herhangi birine karşı 
aşırı duyarlılığınız (alerjiniz) varsa (yardımcı maddeler listesine  bakınız).  
 
GLİVİDİN ’i aşağıdaki  durumlarda  DİKKATLİ  KULLANINIZ  
Eğer;  
• Orta derecede ya da ileri derecede böbrek hastalığınız  varsa (GLİVİDİN  dozunun 
azaltılması gerekebilir),  
• Daha önce  GLİVİDİN  kullandıysanız  ve yan etkiler  (karaciğer  hastalığı)  nedeniyle 
bırakmak zorunda kaldıysanız, yeniden GLİVİDİN  kullanmamalısınız.  
• Karaciğer  hastalığınız  varsa,  karaciğer  fonksiyon testleri ve bozukluk  oluşması  
durumunda tedavi kesilmelidir. 
• Diyaliz  hastası  iseniz,  
• Kalp  yetmezliğiniz  varsa (doktorunuz  rahatsızlığınızın  derecesine göre GLİVİDİN’i  
reçete edip etmeme kararı verecektir.)  
• Tip 1 diyabetiniz  (Tip 1 şeker  hastalığı)  varsa  yani vücudunuz  insülin  üretmiyorsa  
GLİVİDİN  insülinin  yerine  geçmez.  
• Diyabetik ketoasidoz (şeker hastalığına bağlı olarak kanda keton cisimleri olarak 
adlandırılan maddelerin biriktiği ve koma öncesi bir duruma neden olabilen bir 
rahatsızlıktır.  Bu rahatsızlık  nedeniyle  karın  ağrısı,  hızlı ve  derin  soluma, uyku hali  veya 
nefesin olağandışı meyvemsi bir kokuya sahip olması belirtiler ortaya çıkabilmektedir) olarak adlandırılan durumunuz varsa,  
• Sülfonilüre olarak bilinen (diyabet için kullanılan başka bir ilaç) ilacı alıyorsanız 
(doktorunuz, kan şekerindeki düşüşün önüne geçme amacıyla, GLİVİDİN  ile birlikte 
aldığınız sülfonilüre dozunu düşürmek isteyebilir). 
 
Bu durumlar sizin için geçerli ise GLİVİDİN’i  kullanmadan önce doktorunuzla, eczacınızla 
veya diyabet hemşireniz ile görüşünüz.  
 
Şeker hastalığına bağlı deri yaraları şeker hastalığının sık görülen sonuçlarından biridir. 
Doktorunuz ya da hemşireniz tarafından verilen deri ve ayak bakımı tavsiyelerine uyunuz.  3 / 8  Ayrıca,  GLİVİDİN  kullanırken ortaya  çıkan  kabarcık  ya da yaralar  konusunda  özellikle  dikkatli 
olmanız tavsiye edilmektedir.  
 
Pankreatit (pankreas iltihabı) ciddi, yaşamı tehdit eden tıbbi bir durum olabilir. Eğer kusma ile 
birlikte olan veya olmayan ciddi ve inatçı karın ağrısı yaşarsanız pankreatitiniz olabilir, 
GLİVİDİN’i  kesip doktorunuza başvurunuz.  
 
GLİVİDİN  tedavisine başlamadan önce karaciğer fonksiyonunuzu değerlendiren bir test 
yapılacak ve ilk yıl üç ayda bir ve sonrasında periyodik olarak tekrarlanacaktır. Bu testler, 
karaciğer enzimlerindeki artış bulgularının mümkün olduğunca erken saptanabilmesi için 
yapılmaktadır.  
 
DPP-4 inhibitörleri olarak  adlandırılan  gruba  ait ilaçları  kullanan hastaların  bazılarında,  şiddetli 
ve sakatlığa yol açabilen eklem ağrısı geliştiği bildirilmiştir. Belirtilerin ortaya çıkışı, tedavi 
başlangıcından itibaren bir gün ile yıllar arasında değişmiştir. İlaç kesildiğinde belirtiler 
sonlanmıştır ve hastalara aynı ilaç veya bu gruba ait başka bir ilaç yeniden verildiğinde belirtilerin tekrar ortaya çıktığı gözlemlenmiştir. Bu ilaç grubu, şiddetli eklem ağrısının olası nedeni olarak düşünülmeli ve uygunsa ilaç bırakılmalıdır. 
 
Pazarlama sonrası dönemde, DPP -4 inhibitörleri olarak adlandırılan gruba ait ilaçları kullanan 
bazı hastalarda, büllöz pemfigoid (içi su dolu kabarcıklar oluşturan ve bu su dolu kabarcıkların 
patlayıp açılması ile üzeri kabuklanan, yüzeysel yaralar şeklinde seyreden bir deri hastalığı) 
olarak adlandırılan ve hastaneye başvurmayı gerektiren bir durumun geliştiği rapor edilmiştir. 
İlaç bırakılması ve sistemik/topikal bağışıklık baskılayıcı ilaçlarla tedavi uygulanması durumunda hastaların birçoğunda durumun düzeldiği görülmüştür. GLİVİDİN  kullanırken 
cildinizde kabarcık ve yüzeysel yaralar ortaya çıktığını gözlemlemeniz durumunda bunun 
doktorunuza bildirmeniz gerekmektedir. Eğer kendinizde büllöz pemfigoid geliştiğinden 
şüpheleniyorsanız bu durumda GLİVİDİN  kullanmayı bırakmak konusunda doktorunuza 
danışmalı ve uygun tanı ve tedavi için bir dermatoloğa başvurulmalısınız. 
 
Bu uyarılar  geçmişteki  herhangi  bir dönemde  dahil  olsa sizin  için geçerliyse lütfen  doktorunuza 
danışınız.  
 
GLİVİDİN’i n yiyecek  ve içecek  ile kullanılması 
GLİVİDİN’i  aç ya da tok karnına  alabilirsiniz.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız GLİVİDİN’i  kullanmadan önce doktorunuza danışınız. Hamilelik sırasında GLİVİDİN 
kullanmamalısınız.  
 
Tedaviniz  sırasında hamile  olduğunuzu fark ederseniz  hemen  doktorunuza danışınız.  4 / 8  Emzirme 
İlacı kullanmadan önce  doktorunuza veya eczacınıza  danışınız.  
 
GLİVİDİN’in  anne  sütüne  geçip  geçmediği  bilinmemektedir.  GLİVİDİN  tedavisi  sırasında 
bebeğinizi emzirmemelisiniz.  
 
Araç ve makine  kullanımı  
GLİVİDİN  kullanırken sersemlik  hali (baş  dönmesi  de içeren)  hissederseniz,  araç  veya  makine 
kullanmamalısınız.  
 
GLİVİDİN’in  içeriğinde bulunan bazı yardımcı maddeler hakkında önemli bilgiler 
GLİVİDİN , süt şekeri  (laktoz)  adı verilen  bir madde  içermektedir.  Eğer  daha önceden 
doktorunuz  tarafından  bazı şekerlere karşı  intoleransınız  olduğu söylenmişse  bu tıbbi ürünü 
kullanmadan önce doktorunuzla temasa geçiniz.  
GLİVİDİN , tablet başına 1 mmol'den (23 mg) daha az sodyum içerir, yani esasında "sodyum 
içermez" . 
 
Diğer ilaçlar  ile birlikte kullanımı  
Başka ilaçlar (örneğin tiyazidler, kortikosteroidler tiroid hastalığı ilaçları ve sinir sistemini 
etkileyen belirli bazı ürünler ile birlikte sülfonilüreler meglitinidler ve biguanidler sınıfı olarak 
adlandırılan kan şekerini düşüren ilaçlar) alıyorsanız doktorunuz GLİVİDİN  dozunuzu 
değiştirmek isteyebilir.  
 
ADE  inhibitörleri olarak  adlandırılan  gruba  dahil  olan ve yüksek tansiyon tedavisinde  kullanılan 
ilaçları GLİVİDİN  ile birlikte kullanan hastalarda, anjiyoödem olarak adlandırılan ciddi bir 
alerjik reaksiyon görülme riskinde artış olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. GLİVİDİN  nasıl  kullanılır?  
Uygun  kullanım  ve doz/uygulama sıklığı için talimatlar:  
Kullanılması gereken  GLİVİDİN  dozu hastanın  durumuna  bağlı  olarak  değişir. Tam olarak  kaç 
tablet GLİVİDİN  almanız gerektiğini doktorunuz size söyleyecektir. Günlük maksimum doz 
100 mg’dır. 
Genellikle  kullanılan  GLİVİDİN  dozu:  
• GLİVİDİN’i  sülfonilüre grubu başka bir ilaçla birlikte kullanıyorsanız günde bir doz 
olarak sabahları 50 mg, ya da  
• GLİVİDİN’i  tek başına, metformin veya glitazon isimli başka bir ilaçla birlikte, 
metformin  ve bir sülfonilüre  ya da insülin ile kombinasyon halinde  kullanıyorsanız  sabah 
50 mg ve akşam 50 mg olmak üzere günde 100 mg 
• Orta derecede ya da şiddetli böbrek hastalığınız  varsa veya diyaliz  tedavisi  alıyorsanız  
günde  bir doz olmak üzere  sabah 50 mg 5 / 8  GLİVİDİN’i  her gün, doktorunuzun size kullanmanızı söylediği süre boyunca kullanmaya 
devam ediniz. Bu tedaviyi uzun bir süre devam ettirmeniz gerekebilir. Doktorunuz tedavinin 
sizde istenen etkiyi sağlayıp sağlamadığını kontrol etmek üzere durumunuzu düzenli olarak izleyecektir.  
 
Doktorunuz  size söylemedikçe  GLİVİDİN  kullanmayı  bırakmayınız. 
İlacınızı zamanında almayı unutmayınız. 
GLİVİDİN’i  ne kadar  süreyle  kullanacağınız  konusunda  sorularınız  varsa,  doktorunuza 
danışınız.  
 
Uygulama yolu ve metodu:  
• GLİVİDİN  yalnızca ağızdan  kullanım  içindir.  
• Tabletleri  bütün olarak, bir bardak  su ile yutunuz. Tabletler  çiğnenmemeli,  ezilmemeli  
ve bölünmemelidir.  
• GLİVİDİN  aç ya da tok karnına  alınabilir.  
 
Değişik  yaş grupları  
Çocuklar  ve ergenlerde kullanımı  
GLİVİDİN’in  çocuklarda ve ergenlerde (18 yaşından küçüklerde) kullanılmasıyla ilgili 
herhangi  bir bilgi mevcut  değildir. Bu nedenle  GLİVİDİN’in  söz konusu hastalarda kullanılması 
önerilmemektedir.  
 
Yaşlılarda  kullanımı:  
GLİVİDİN , 65 yaş ve üstü kişilerde  erişkinlerdeki  ile aynı dozda  kullanılabilir. 
Doktorunuz ayrı bir tavsiyede bulunmadıkça, bu talimatları takip ediniz.  
 
Doktorunuz GLİVİDİN  ile tedavinizin ne kadar süreceğini size bildirecektir. Tedaviyi erken 
kesmeyiniz,  çünkü GLİVİDİN  tedavisini  durdurmak hastalığınızın  daha  kötüye  gitmesine  neden 
olabilir.  
 
Özel kullanım durumları 
Böbrek/Karaciğer yetmezliği:  
Hafif  derecede böbrek yetmezliği olan hastalarda doz ayarlaması  gerekli  değildir.  
 
Orta ya da ileri derecede böbrek yetmezliği ya da son dönem  böbrek  yetmezliği (ESRD) bulunan 
hemodiyaliz hastalarında önerilen GLİVİDİN  dozu, günde bir defa 50 mg’dır. 
 
Karaciğer  yetmezliği olan hastalarda GLİVİDİN  kullanılması önerilmez. 
Doktorunuz ayrı bir tavsiyede bulunmadıkça, bu talimatları takip ediniz.  
Eğer  GLİVİDİN’i n etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 6 / 8  Kullanmanız  gerekenden  daha  fazla  GLİVİDİN  kullandıysanız  
GLİVİDİN ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. Tıbbi müdahale gerekebilir. Bir doktora görünmeniz veya hastaneye gitmeniz 
gerekiyorsa, ilaç paketini yanınızda götürünüz.  
 
GLİVİDİN’i  kullanmayı  unutursanız  
İlacınızı her gün aynı saatlerde, tercihen sabahları almanız önerilir. GLİVİDİN  almayı 
unutursanız, anımsar anımsamaz alınız. Bunun ardından bir sonraki dozu gereken zamanda 
alınız. Ancak ilacı almayı unuttuğunuzu, bir sonraki dozun alınma saatine çok yakın bir saatte 
anımsarsanız, unuttuğunuz dozu almayınız.  
 
Unutulan dozları  dengelemek için çift doz almayınız. 
 
GLİVİDİN  ile tedavi  sonlandırıldığında  oluşabilecek  etkiler  
GLİVİDİN  tedavisini durdurmak hastalığınızın daha kötüye gitmesine neden olabilir. 
Doktorunuz tarafından belirtilmedikçe, tedaviyi durdurmayınız.  
 
4. Olası yan etkiler nelerdir?  
Tüm  ilaçlar  gibi GLİVİDİN’i n içeriğinde  bulunan maddelere duyarlı  olan kişilerde  yan etkiler  
olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın : 10 hastanın 1’inden fazla görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın olmayan : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın  birinden az, fakat  10.000 hastanın  birinden fazla  görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  veriler  ile belirlenemeyecek  kadar  az hastada görülebilir.  
 
Aşağıdakilerden biri olursa, GLİVİDİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anjiyoödem (seyrek) olarak adlandırılan ciddi alerjik bir reaksiyona işaret eden, yüzde, 
dilde ya da boğazda şişme, yutkunma zorluğu, solunum güçlüğü, aniden başlayan 
döküntü ya da kurdeşen  
• Karaciğer  hastalığına  (hepatit)  (bilinmiyor)  işaret  eden,  gözlerde  ve/veya  deride  sarı renk, 
mide bulantısı, iştah kaybı ya da idrar renginde koyulaşma  
• Sırta yansıyabilen, bulantı ve kusma ile seyredebilen şiddetli ve inatçı üst karın ağrısı 
(olası iltihaplı pankreas belirtisi) (seyrek)  
 
Bu çok ciddi  yan etkilerin  hepsi  oldukça  seyrek  görülür.  
 
Eğer bunlardan biri sizde  mevcut  ise, acil tıbbi müdahaleye  veya hastaneye yatırılmanıza  gerek  
olabilir.  7 / 8  GLİVİDİN  kullanıldığında  oluşabilecek  yan etkiler:  
• Çok yaygın:  boğaz  ağrısı,  burun akıntısı, ateş. 
• Yaygın: ciltte kaşıntı, döküntü, kaşıntılı deri iltihabı, titreme, baş ağrısı, sersemlik hali, 
kas ağrısı,  eklem  ağrısı,  kabızlık,  ellerde,  ayak  bileklerinde veya ayaklarda şişme  (ödem), 
aşırı terleme,  kusma, midede ve mide  çevresinde ağrı (karın  ağrısı),  ishal,  mide  ekşimesi, 
bulantı (kusacak gibi hissetme), bulanık görme, güçsüzlük, üst solunum yolu 
enfeksiyonu.  
• Yaygın olmayan: kilo artışı, üşüme, halsizlik, cinsel işlev bozukluğu, düşük kan şekeri, 
gaz, kurdeşen, karaciğer testlerinde anormallik.  
• Seyrek:  pankreas iltihabı 
 
Ürün  pazara  sunulduktan sonra  aşağıdaki  yan etkiler bildirilmiştir: 
Bilinmiyor (eldeki veriler ile sıklığı belirlenemiyor):  
• Derinin  soyulmuş  olduğu alanlar  ve kabarcıklar  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden bir deri hastalığı olan büllöz pemfigoid 
• Deri döküntüsü veya cilt yüzeyinin altında sivri, düz, kırmızı, yuvarlak lekelere veya  
morarmaya neden olabilen kan damarı iltihabı (vaskülit)  
• Hepatit  (karaciğer  iltihabı).  
 
Eğer  bu kullanma talimatında bahsi geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna tıklayarak  ya da 0 800 314 
00 08 numaralı  yan etki bildirim hattını  arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. GLİVİDİN’i n saklanması  
GLİVİDİN’i  çocukların  göremeyeceği,  erişemeyeceği  yerlerde ve ambalajında saklayınız.  
 
GLİVİDİN’i  25°C altındaki oda sıcaklığında saklayınız. Nemden korumak için orijinal 
ambalajında saklayınız.  
 
Son kullanma  tarihi  ile uyumlu olarak kullanınız.  
 
Ambalajdaki son kullanma tarihinden sonra GLİVİDİN’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  8 / 8  Eğer  ambalajın  hasar  görmüş  olduğunu fark ederseniz GLİVİDİN’i  kullanmayınız.  
 
Ruhsat  sahibi:  
Recordati İlaç San. ve Tic. A. Ş. 
Ç.O.S.B. Karaağaç  Mah.  Atatürk  Cad. 
No: 36 Kapaklı/TEKİRDAĞ  
Tel: 0282 999 16 00  
 
Üretim yeri: 
Helba İlaç İç ve D ış San. Tic. A.Ş . 
Tuzla/İSTANBUL  
 
Bu kullanma talimatı 26/12/2024 tarihinde  onaylanmıştır.  