KISA ÜRÜN BİLGİSİ
1.BEŞERİ TIBBİ ÜRÜNÜN ADI
LEVMONT 2,5/4 mg çiğneme tableti
2. KALİTATİF VE KANTİTATİF BİLEŞİM
Etkin madde:
Levosetirizin dihidroklorür 2,5 mg
Montelukast sodyum 4,157 mg (4 mg montelukasta eşdeğer)
Yardımcı maddeler:
Aspartam (E 951) 1,8 mg
Yardımcı maddeler için 6.1’e bakınız.
3. FARMASÖTİK FORM
Çiğneme tableti.
Pembe ve beyaz çift katmanlı oval, bikonveks tabletler.
4. KLİNİK ÖZELLİKLER
4.1 .Terapötik endikasyonlar
Alerjik rinit (intermittan/persistan veya mevsimsel/perennial) ve alerjik rinitle birlikte olan
astım tedavisinde ve semptomlarının giderilmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
15 yaş ve üzeri çocuklar ve yetişkinler: Günde bir kez iki adet LEVMONT 2,5/4 mg çiğneme
tableti kullanılır.
2-14 yaş arasındaki çocuklar: Günde bir kez bir adet LEVMONT 2,5/4 mg çiğneme tableti
kullanılır.
Uyum için ayrı tabletler halinde levosetirizin ve montelukast alan hastalar aynı bileşen
dozlarını içeren LEVMONT’a geçebilirler.
Alerjik rinit ve alerjik kökenli astım üzerinde LEVMONT’un terapötik etkisi bir gün içinde
başlar. Hastalara, alerjik temasın yer aldığı dönemlerde de LEVMONT almaya devam
etmeleri tavsiye edilmelidir.
İntermittan alerjik rinit (haftada 4 günden az ya da 4 haftadan kısa süren belirtiler) hastalığa
ve öyküye göre tedavi edilir; belirtiler geçtiğinde tedavi kesilebilir ve belirtiler tekrar
görüldüğünde tedaviye yeniden başlanabilir.
Persistan alerjik rinitte (haftada 4 günden fazla ve 4 haftadan uzun süren belirtiler), hastanın,
alerjenlere maruz kaldığı dönem boyunca tedavinin sürdürülmesi önerilir.
1Uygulama şekli:
LEVMONT, ağız yoluyla çiğnenerek alınır.
LEVMONT aç veya tok karnına alınabilir.
Özel popülasyonlara ilişkin ek bilgiler:
Böbrek yetmezliği:
Levosetirizin için böbrek yetmezliği olan hastalarda doz aralıkları, böbrek fonksiyonlarına
göre ve aşağıdaki tablodan yararlanarak ayarlanmalıdır. Bu dozaj tablosundan yararlanmak
için, hastanın ml/dakika cinsinden kreatinin klerensi (Clcr) değerine ihtiyaç vardır. Clcr
(ml/dakika), aşağıdaki formülden yararlanılarak elde edilen serum kreatinin (mg/dl)
değerleriyle hesaplanabilmektedir:
[140 - yaş (yıl)] × ağırlık (kg)
Clcr = ----------------------------------------------------- (× 0,85 [bayanlar için])
72 × serum kreatinin değeri (mg/dl)
Böbrek Fonksiyonları Bozuk olan Hastalar İçin Doz Ayarlaması
Kreatinin klerensi
Grup Dozaj ve sıklığı
(ml/dakika)
Normal ≥ 80 Günde 5 mg levosetirizin
Hafif 50-79 Günde 5 mg levosetirizin
Her 2 günde 5 mg
Orta 30-49
levosetirizin
Her 3 günde 5 mg
Ciddi < 30
levosetirizin
Son dönem böbrek yetmezliği ve
< 10 Kontrendikedir
diyalizdeki hastalarda
Böbrek yetmezliği olan pediyatrik hastalarda doz, hastanın renal klerensi ve vücut ağırlığı göz
önüne alınarak bireysel olarak uyarlanmalıdır. Böbrek yetmezliği olan çocuklar için spesifik
veri bulunmamaktadır.
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmemektedir.
Ancak ciddi karaciğer yetmezliği olan hastalar üzerine veri bulunmamaktadır.
Karaciğer ve böbrek yetmezliği bir arada olan hastalarda doz ayarlaması önerilmektedir.
Pediyatrik popülasyon:
LEVMONT’un 2 yaşın altındaki çocuk ve bebeklerde veri bulunmaması nedeniyle
kullanılması önerilmemektedir.
Geriyatrik popülasyon:
Geriyatrik popülasyonlarda orta dereceli ve şiddetli böbrek yetmezliği olan yaşlı hastalarda
doz ayarlaması önerilir (“Böbrek/Karaciğer yetmezliği” bölümüne bakınız).
2Diğer astım tedavileriyle birlikte LEVMONT ile tedavi
İnhale kortikosteroidler: İnhale kortikosteroidlerle ve/veya kısa etkili β2-agonistlerle yeterli
klinik kontrol sağlanamayan hastalarda gerektiğinde LEVMONT tedavisi ek tedavi olarak
kullanılabilir. Gerekli durumlarda inhale kortikosteroidin dozu yavaş yavaş azaltılabilir.
Ancak inhale kortikosteroidler aniden kesilerek LEVMONT ile tedavi başlanmamalıdır.
4.3. Kontrendikasyonlar
 LEVMONT, levosetirizine, montelukasta veya tablet bileşiminde yer alan yardımcı
maddelerden herhangi birine ya da piperazin türevlerine karşı aşırı duyarlılığı olan
kişilerde,
 Ağır böbrek yetmezliği (kreatinin klerensi 10 ml/dakika’nın altında) olan kişilerde
kontrendikedir.
4.4. Özel kullanım uyarıları ve önlemleri
Genel
Alkol ile birlikte alındığında dikkatli olunması önerilir (Bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri).
Levosetirizin üriner retansiyon riskini artırabileceğinden, üriner retansiyonun (örn., omurilik
lezyonu, prostatik hiperplazi) presdipozan faktörleri bulunan hastalarda dikkatli
kullanılmalıdır.
Hastalara LEVMONT’u akut astım ataklarının tedavisi için hiçbir zaman kullanmamaları ve
kendi olağan kurtarıcı ilaçlarını bu amaçla kullanmak üzere kolayca erişebilecekleri bir yerde
göz önünde tutmaları gerektiği söylenmelidir.
Akut bir atak yaşandığında kısa etkili inhale bir beta-agonist kullanılmalıdır. Hastalar kısa
etkili beta-agonistlerin normalden daha fazla inhalasyonuna ihtiyaç duyduklarında mümkün
olan en kısa sürede doktorlarına başvurmalıdır.
LEVMONT inhale veya oral kortikosteroidler kesilerek bunların yerine ani olarak
başlanmamalıdır.
Eş zamanlı olarak montelukast verildiğinde oral kortikosteroidlerin kesilebileceğini gösteren
hiçbir veri yoktur.
Nöropsikiyatrik olaylar
Montelukast kullanan yetişkin, adölesan ve pediyatrik hastalarda nöropsikiyatrik olaylar
raporlanmıştır. Pazarlama sonrası verilerde montelukast kullanımı sırasında ajitasyon,
saldırgan davranışlar veya düşmanlık hissetme, endişe, depresyon, disoryantasyon, rüya
anormallikleri, halüsinasyonlar, uykusuzluk, huzursuzluk, hareketlilik, uyurgezerlik, intihar
düşüncesi ve davranışı (intihar girişimi dahil) ve tremor gibi bozukluklar bildirilmiştir.
Montelukast ile ilgili olarak bildirilen pazarlama sonrası bazı raporların klinik özellikleri ile
advers etkiler arasında tutarlı bir ilişkinin varlığı belirlenmiştir.
3Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde LEVMONT tedavisine
devam etmek için ilacın riskleri ve yararlarını dikkatlice değerlendirmelidirler (bkz. bölüm
4.8).
Eozinofilik durumlar
Nadir durumlarda, LEVMONT gibi antiastım ajanlarıyla tedavi edilen hastalar sistemik
eozinofili tablosuyla başvurabilirler; bu tabloya, genellikle sistemik kortikosteroid ilaçlar ile
tedavi edilen ve Churg-Strauss sendromu adı verilen bir bozuklukla uyumlu vaskülitin klinik
özellikleri zaman zaman eşlik edebilir. Bu olaylar her zaman olmamakla birlikte genellikle
oral kortikosteroid tedavisinin azaltımı ya da kesilmesi ile ilişkilendirilmiştir. Lökotrien
reseptör antagonistlerinin Churg-Strauss sendromunun ortaya çıkışıyla ilişkili olma olasılığı
dışlanamamakta veya ispatlanamamaktadır. Hekimler hastalarındaki eozinofili, vaskülitik
döküntü, kötüleşen akciğer semptomları, kardiyak komplikasyonlar ve/veya nöropatiye karşı
dikkatli olmalıdır. Bu semptomların geliştiği hastalar tekrar değerlendirilmeli ve aldıkları
tedavi rejimleri gözden geçirilmelidir. LEVMONT tedavisi, aspirine duyarlı hastaların aspirin
ve diğer non-steroid antienflamatuvar ilaçları almaktan kaçınma gerekliliğini değiştirmez.
Yardımcı madde uyarısı
Bu tıbbi ürün, aspartamdan dolayı fenilalanin için bir kaynak içermektedir. Fenilketonürisi
olan insanlar için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Levosetirizin ile bağlantılı etkileşimler
Levosetirizin ile yapılmış etkileşim çalışması yoktur (CYP3A4 indükleyicilerle yapılan bir
çalışma da yoktur). Levosetirizinin rasemat bileşiği olan setirizin ile yapılan çalışmalarda,
klinikte anlamlı advers etkileşimlerin olmadığı gösterilmiştir (psödoefedrin, simetidin,
ketokonazol, eritromisin, azitromisin, glipizid ve diazepam ile). Teofilin (günde bir kez 400
mg) ile yapılan çok dozlu bir çalışmada setirizin klerensinde küçük bir azalma (%16)
gözlenmiş; ancak setirizin ile birlikte uygulandığında teofilinin dağılımı değişmemiştir.
LEVMONT gıdalar ile birlikte alındığında emilim hızında azalma olmasına karşın emilim
miktarı değişmemektedir.
Rasemat setirizinin alkolün etkisini artırmadığı gösterilmiş olsa da, hassas hastalarda, alkol
veya diğer Santral Sinir Sistemi depresanlarının setirizin veya levosetirizin ile birlikte
eşzamanlı kullanımının, santral sinir sistemi üzerine etkisi olabilir.
Ritonavir (günde iki kez 600 mg) ve setirizin (günde 10 mg) ile yapılan bir çoklu doz
çalışmasında, setirizine maruziyet yaklaşık %40 artmış, setirizin ile birlikte uygulandığında
ritonavirin dağılımı hafifçe azalmıştır.
4Montelukast ile bağlantılı etkileşimler
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmıştır. İlaç etkileşim çalışmalarında montelukastın önerilen klinik
dozu aşağıdaki ilaçların farmakokinetik özellikleri üzerinde klinik yönden önemli etkilere yol
açmamıştır:
Teofilin, prednizon, prednizolon, oral kontraseptifler (etinil estradiol/noretindron 35/1),
terfenadin, digoksin ve varfarin.
Montelukast plazma konsantrasyon eğrisi altında kalan alanı (EAA) eş zamanlı olarak
fenobarbital uygulanan hastalarda yaklaşık %40 azalmıştır. Montelukast CYP 3A4, 2C8 ve
2C9 ile metabolize edildiğinden, özellikle çocuklara fenitoin, fenobarbital ve rifampisin gibi
CYP 3A4, 2C8 ve 2C9 indükleyicileriyle birlikte montelukast uygulanırken dikkatli
olunmalıdır.
İn vitro çalışmalar montelukastın CYP 2C8’in güçlü bir inhibitörü olduğunu göstermiştir.
Ancak montelukast ve rosiglitazonu (esas olarak CYP 2C8 ile metabolize edilen tıbbi ürünleri
temsil eden bir araştırma substratı) içeren bir klinik ilaç etkileşim çalışmasının verileri
montelukastın CYP 2C8'i in vivo koşullarda inhibe etmediğini göstermiştir. Bu nedenle,
montelukastın bu enzim tarafından metabolize edilen tıbbi ürünlerin (örn., paklitaksel,
rosiglitazon ve repaglinid) metabolizmasını kayda değer biçimde değiştirmesi beklenmez.
İn vitro çalışmalar montelukastın CYP 2C8, 2C9 ve 3A4'ün bir substratı olduğunu
göstermiştir. Montelukast ve gemfibrozili (hem CYP 2C8 hem de 2C9’un bir inhibitörü)
içeren bir klinik ilaç etkileşim çalışmasının verileri gemfibrozilin montelukastın sistemik
maruz kalımını 4,4 kat artırdığını göstermiştir. Güçlü bir CYP 3A4 inhibitörü olan
itrakonazolün gemfibrozil ve montelukast ile birlikte uygulanması montelukastın sistemik
maruz kalımını daha da fazla artırmamıştır. Yetişkinlerde onaylanmış 10 mg dozundan daha
yüksek dozlarda (örn., yetişkin hastalarda 22 hafta süreyle günde 200 mg ve yaklaşık bir hafta
süreyle günde 900 mg'a kadar) klinik yönden önemli istenmeyen olayların gözlenmemiş
olmasına dayanarak, gemfibrozilin montelukastın sistemik maruz kalımı üzerindeki etkisinin
klinik yönden anlamlı olduğu düşünülmemektedir. Dolayısıyla gemfibrozil ile birlikte
uygulandığında montelukast dozunda ayarlama yapılması gerekmez. İn vitro verilere göre,
CYP 2C8’in bilinen diğer inhibitörleri (örn, trimetoprim) ile klinik yönden önemli ilaç
etkileşimleri beklenmemektedir. Ayrıca, montelukastın sadece itrakonazol ile birlikte
uygulanması montelukastın sistemik maruz kalımında anlamlı artışa yol açmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
5Gebelik dönemi
LEVMONT’un gebe kadınlarda kullanımına ilişkin yeterli veri mevcut değildir.
Hayvanlar üzerinde levosetirizinle yapılan çalışmalarda, gebelik, embriyonal/fetal gelişim,
doğum ve doğum sonrası gelişim üzerinde doğudan ya da dolaylı herhangi bir zararlı etki
bildirilmemiştir.
Hayvanlar üzerinde montelukastla yapılan çalışmalar, gebelik, embriyonal/fetal gelişim ile
ilgili olarak zararlı etkiler olduğunu göstermemektedir.
Mevut gebelik veri tabanlarının sınırlı verileri, tüm dünyada pazarlama sonrası kullanım
sırasında nadiren bildirilen malformasyonlar (örn. uzun defektleri) ile montelukast arasında
nedensel bir ilişki ortaya koymamaktadır.
LEVMONT gebelik döneminde sadece kesin bir gereklilik olduğuna karar verilirse
kullanılabilir.
Laktasyon dönemi
Montelukastın insan sütüyle atılıp atılmadığı bilinmemektedir. Levosetirizinin rasemat
bileşiği olan setirizin insan sütüne geçmektedir; dolayısıyla levosetirizinin de insan sütüne
geçmesi muhtemeldir.
LEVMONT’un emziren kadınların kullanması önerilmez.
Üreme yeteneği/Fertilite
Levosetirizin ile ilgili hayvanlarda yapılan çalışmalar fertiliteye bir etkisinin olmadığını
göstermiştir.
Dişi sıçanlarda yapılan fertilite çalışmalarında montelukastın 200 mg/kg oral dozu
(hesaplanan maruz kalım önerilen maksimum günlük oral dozda erişkinlerin EAA’sının
yaklaşık 70 katıydı) fertilite ve fekondite (doğurganlık) göstergelerinde azalmalara yol
açmıştır. 100 mg/kg (hesaplanan maruz kalım önerilen maksimum günlük oral dozda
erişkinlerin EAA’sının yaklaşık 20 katıydı) oral dozda dişilerde fertilite veya fekondite
üzerinde hiçbir etki gözlenmemiştir. Montelukast 800 mg/kg’a (hesaplanan maruz kalım
önerilen maksimum günlük oral dozda erişkinlerin EAA’sının yaklaşık 160 katıydı) kadar oral
dozlarda erkek sıçanlarda fertilite üzerinde hiçbir etki göstermemiştir.
LEVMONT’un insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
Montelukastın hastaların araç ve makine kullanma yeteneğini etkilemesi beklenmez. Ancak
çok nadir vakalarda uyuşukluk ve baş dönmesi bildirilmiştir.
Karşılaştırmalı klinik çalışmalar, levosetirizinin önerilen dozlarda zihinsel uyanıklığı, araç
kullanma reaktivitesini veya yeteneğini azaltmadığını ortaya koymuştur. Bununla beraber
levosetirizin tedavisi altında iken bazı hastalarda somnolans, yorgunluk ve asteni görülebilir.
Montelukastın araç ve makine kullanımı üzerine herhangi bir olumsuz etkisi
6beklenmemektedir. Ancak çok nadir vakalarda uyuşukluk bildirilmiştir.
Bu nedenle, araç kullanması gereken, potansiyel olarak tehlikeli aktivitelerde bulunan veya
makine kullanmak zorunda olan hastalar, ilaca verdikleri yanıtı dikkate almalıdırlar.
4.8. İstenmeyen etkiler
Tüm ilaçlar gibi LEVMONT’un içeriğinde bulunan maddelere duyarlı olan kişilerde yan
etkiler olabilir.
Her bileşen hakkında ilave bilgi
Levosetirizin
12-71 yaş grubundaki kadın ve erkeklerde yapılan terapötik çalışmalarda, levosetirizin 5 mg
grubundaki hastaların %15,1’inde, plasebo grubundaki hastaların %11,3’ünde en az bir advers
ilaç reaksiyonu görülmüştür.
Terapötik çalışmalarda, advers olaylara bağlı olarak tedaviyi bırakanların oranı, levosetirizin
5 mg ile %1,0 (9/935); plasebo ile %1,8 (14/771) idi.
Levosetirizin ile yapılan klinik çalışmalarda 935 gönüllü, tavsiye edilen 5 mg'lık günlük dozu
almıştır. Levosetirizin 5 mg ya da plasebo alan hastalarda elde edilen bu verilerde, %1 ya da
daha fazla oranda (yaygın: ≥1/100, <1/10) aşağıdaki advers ilaç reaksiyon insidansları
bildirilmiştir:
Advers etki Plasebo Levosetirizin 5 mg
(n=771) (n=935)
Baş ağrısı 25 (%3,2) 24 (%2,6)
Somnolans 11 (%1,4) 49 (%5,2)
Ağız kuruluğu 12 (%1,6) 24 (%2,6)
Yorgunluk 9 (%1,2) 23 (%2,5)
Ayrıca istenmeyen etkilerin yaygın olmayan (≥1/1.000 ila <1/100), sıklığında asteni veya
karın ağrısı gözlemlenmiştir.
Somnolans, yorgunluk ve asteni gibi sedatif advers ilaç reaksiyonlarının tamamı, levosetirizin
5 mg'da (%8,1) plaseboya göre (%3,1) daha sıktır.
Pediyatrik Popülasyon
Yaşları 6-11 ay ve 1 yaş ile 6 yaştan küçük pediyatrik hastalarda gerçekleştirilen iki plasebo
kontrollü çalışmalarda, 159 gönüllüye sırasıyla 2 hafta boyunca günlük 1,25 mg ve günde iki
kez 1,25 mg levosetirizin verilmiştir. Levosetirizin veya plasebo tedavisi altındakilerde
aşağıda belirtilen sıklıkta %1 veya daha fazla oranlarda istenmeyen reaksiyonlar bildirilmiştir:
7Sistem Organ Sınıfı ve Tercih Edilen Plasebo (n=83) Levosetirizin (n=159)
İsim
Gastrointestinal Bozukluklar
Diyare 0 3 (%1,9)
Kusma 1 (%1,2) 1 (%0,6)
Konstipasyon 0 2 (%1,3)
Sinir Sistemi Bozuklukları
Somnolans 2 (%2,4) 3 (%1,9)
Psikiyatrik Bozukluklar
Uyku bozuklukları 0 2 (%1,3)
1 haftadan daha az ile 13 haftaya kadar değişen çeşitli periyotlarda 5 mg levosetrizine maruz
kalan yaşları 6-15 yaş arasındaki çocuklarda çift kör plasebo kontrollü çalışmalar
gerçekleştirilmiştir. Levosetirizin veya plasebo tedavisi altındakilerde aşağıda belirtilen
sıklıkta %1 veya daha fazla oranlarda istenmeyen reaksiyonlar bildirilmiştir:
Tercih edilen isim Plasebo (n=240) Levosetirizin 5 mg (n=243)
Baş ağrısı 5 (%2,1) 2 (%0,8)
Somnolans 1 (%0,4) 7 (%2,9)
Pazarlama sonrası deneyim
Pazarlama sonrası deneyimden elde edilen istenmeyen etkiler, sistem organ sınıfı ve görülme
sıklığında göre verilmektedir: Çok yaygın (≥1/10), yaygın (≥1/100 ila <1/10), yaygın olmayan
(≥1.000 ila <1/100), seyrek (≥1/10.000 ila <1/1.000) ve çok seyrek (<1/10.000), bilinmiyor
(eldeki verilere göre tahmin edilemiyor).
Bağışıklık sistemi hastalıkları
Çok seyrek: Anafilaktik şok dahil aşırı duyarlılık
Bilinmiyor: Anafilaksiyi içeren hipersensitivite reaksiyonu
Metabolizma ve beslenme hastalıkları
Bilinmiyor: İştah artışı
Psikiyatrik hastalıklar
Bilinmiyor: Agresyon, ajitasyon, halüsinasyon, depresyon, insomnia, intihar düşüncesi
Sinir sistemi hastalıkları
Yaygın: Somnolans, baş ağrısı
Bilinmiyor: Konvülsiyon, sersemlik, parestezi, baş dönmesi, senkop, titreme, disgözi
Göz hastalıkları
Bilinmiyor: Görme bozukluğu, bulanık görme, okülojirasyon
Kulak ve iç kulak hastalıkları
Bilinmiyor: Vertigo
8Kardiyak hastalıklar
Çok seyrek: Palpitasyonlar, taşikardi
Solunum, göğüs hastalıkları ve mediastinal hastalıklar
Bilinmiyor: Dispne
Gastrointestinal hastalıklar
Yaygın: Ağız kuruluğu
Yaygın olmayan: Karın ağrısı
Bilinmiyor: Bulantı, kusma
Hepato-bilier hastalıklar
Bilinmiyor: Hepatit
Deri ve derialtı doku bozuklukları
Bilinmiyor: Anjiyonörotik ödem, sabit ilaç erüpsiyonu, kaşıntı, döküntü, ürtiker
Kas-iskelet bozuklukları, bağ doku ve kemik hastalıkları
Bilinmiyor: Kas ağrısı (miyalji)
Böbrek ve idrar hastalıkları
Bilinmiyor: Dizüri, idrar retansiyonu
Genel bozukluklar ve uygulama bölgesine ilişkin hastalıklar
Yaygın: Halsizlik
Yaygın olmayan: Asteni
Bilinmiyor: Ödem
Araştırmalar
Bilinmiyor: Kilo artışı, karaciğer fonksiyon testlerinde anormallik
Montelukast
Persistan astımlı hastalarda yapılan klinik çalışmalarda montelukast aşağıdaki şekillerde
değerlendirilmiştir:
 10 mg film kaplı tabletler 15 yaş ve üstündeki yaklaşık 4000 ergen ve erişkin hastada
 5 mg çiğneme tabletleri 6-14 yaş arasındaki 1750 pediyatrik hastada
 4 mg çiğneme tabletleri 2-5 yaş arasındaki 851 pediyatrik hastada
Fasılalı astım hastalarında yapılan klinik çalışmalarda montelukast aşağıdaki şekillerde
değerlendirilmiştir.
 4 mg granül ve çiğneme tabletleri 6 ay-5 yaş arasındaki 1038 pediyatrik hastada
Montelukastla tedavi edilen 2-5 yaş arasında pediyatrik astımlı hastalarda (bir 12 haftalık
çalışma, n=46l), (bir 48 haftalık çalışma n=278) yapılan klinik çalışmalarda, plaseboya göre
daha yüksek oranda rapor edilen, ilaçla ilişkili, yaygın olarak (≥1/100, <1/10) görülen, advers
9reaksiyonlar aşağıdaki gibidir:
Gastrointestinal hastalıklar:
Yaygın: Karın ağrısı
Genel bozukluklar ve uygulama bölgesine ilişkin hastalıklar:
Yaygın: Susama
Montelukastla tedavi edilen 15 yaş ve üstü (iki 12 haftalık çalışma n=795) ergen ve erişkin
astımlı hastalarda yapılan klinik çalışmalarda, plaseboya göre daha yüksek oranda rapor
edilen, ilaçla ilişkili, yaygın olarak (≥1/100, <1/10) görülen, advers reaksiyonlar aşağıdaki
gibidir:
Sinir sistemi hastalıkları:
Yaygın: Baş ağrısı
Gastrointestinal hastalıklar:
Yaygın: Karın ağrısı
Montelukastla tedavi edilen 6-14 yaş arasındaki pediyatrik astımlı hastalarda yapılan (bir 8
haftalık çalışma n=201), (iki 56 haftalık çalışma, n=615) klinik çalışmalarda, plaseboya göre
daha yüksek oranda rapor edilen, ilaçla ilişkili, yaygın olarak (≥1/100, <1/10) görülen, advers
reaksiyonlar aşağıdaki gibidir:
Sinir sistemi hastalıkları:
Yaygın: Baş ağrısı
Klinik çalışmalardaki belirli sayıda hastada yapılan uzun süreli astım tedavisinde erişkinlerde
2 yıla kadar ve 6-14 yaş arasında pediyatrik hastalarda 12 aya kadar güvenlilik profili
değişmemiştir.
Kümülatif olarak 2-5 yaş arasındaki 502 pediyatrik hasta en az 3 ay boyunca montelukastla
tedavi edilmiş, 338 hasta 6 ay veya daha uzun süre ve 534 hasta 12 ay veya daha uzun süre
tedavi edilmiştir. Bu hastalarda da uzun süreli tedavide güvenlilik profili değişmemiştir.
Pazarlama sonrası deneyim
Pazarlama sonrası kullanımda bildirilen istenmeyen reaksiyonlar Sistem Organ Sınıfı ve
spesifik İstenmeyen Olay Terimine göre listelenmektedir. Sıklık Kategorileri, ilgili klinik
çalışmalara dayanarak hesaplanmıştır. Sıklık Kategorisi: Her bir İstenmeyen Olay Terimi için,
klinik çalışmalar veri tabanında bildirilen insidans olarak tanımlanır: Çok Yaygın (≥1/10),
Yaygın (≥1/100 ila <1/10), Yaygın Olmayan (≥1/1.000 ila <1/100), Seyrek (≥1/10.000 ila
<1/1.000), Çok seyrek (<1/10.000).
10Enfeksiyonlar ve enfestasyonlar:
Çok yaygın: Üst solunum yolu enfeksiyonu†
Kan ve lenf sistemi hastalıkları:
Seyrek: Kanama eğiliminde artış
Bağışıklık sistemi hastalıkları:
Yaygın olmayan: Anaflaksiyi içeren aşırı duyarlılık reaksiyonları
Çok seyrek: Karaciğere eozinofilik infiltrasyon
Psikiyatrik hastalıklar:
Yaygın olmayan: Kabuslar dahil rüya anormallikleri, uykusuzluk, anksiyete, agresif davranış
ya da düşmanlık içeren ajitasyon, depresyon, uyurgezerlik, psikomotor hiperaktivite
(irritabilite, huzursuzluk, tremor§ dahil)
Seyrek: Dikkat eksikliği, unutkanlık
Çok seyrek: Halüsinasyonlar, intihar düşüncesi ve davranışı (intihar eğilimi), davranış
değişiklikleri
Sinir sistemi hastalıkları:
Yaygın olmayan: Baş dönmesi, sersemlik, parestezi/hipoestezi, nöbet
Kardiyak hastalıklar:
Seyrek: Çarpıntı
Solunum, göğüs bozuklukları ve mediyastinal hastalıklar:
Yaygın olmayan: Epistaksis
Çok seyrek: Churg-strauss Sendromu (CSS) (bkz. Bölüm 4.4), pulmoner eozinofili
Gastrointestinal hastalıklar
Yaygın: Diyare‡, bulantı‡, kusma‡
Yaygın olmayan: Ağız kuruluğu, dispepsi
Hepatobiliyer hastalıklar:
Yaygın: Serum transaminaz (ALT, AST) seviyelerinde yükselme
Çok seyrek: Hepatit (hepatoselüler ve karışık düzenli karaciğer yarasının da dahil olduğu
kolestatik hepatit)
Deri ve deri altı doku hastalıkları
Yaygın: Döküntü‡
Yaygın olmayan: Morluk, ürtiker, prurit
Seyrek: Anjiyoödem
Çok seyrek: Eritema nodozum, eritema multiforme
11Kas-iskelet bozuklukları ve bağ doku ve kemik hastalıkları:
Yaygın olmayan: Artralji, kas krampları dahil miyalji
Genel bozukluklar ve uygulama bölgesine ilişkin hastalıklar:
Yaygın: Pireksi‡
Yaygın olmayan: Bitkinlik/halsizlik, huzursuzluk, ödem
† Montelukast alan hastalarda Çok Yaygın olarak bildirilen bu istenmeyen olay, klinik
çalışmalarda plasebo alan hastalarda da Çok Yaygın olarak bildirilmiştir.
‡ Montelukast alan hastalarda Yaygın olarak bildirilen bu istenmeyen olay, klinik çalışmalarda
plasebo alan hastalarda da Yaygın olarak bildirilmiştir.
§ Sıklık kategorisi: Seyrek
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
LEVMONT ile henüz doz aşımı deneyimi yoktur.
Levosetirizin
Doz aşımının belirtileri erişkinlerde uyuşukluk; çocuklarda ise önce ajitasyon ve huzursuzluk,
ardından da uyuşukluk şeklinde ortaya çıkmaktadır. Bilinen belirli bir antidotu yoktur. Doz
aşımı meydana geldiğinde, semptomatik veya destekleyici tedavi önerilir. Alınmasının
üzerinden kısa bir süre geçmişse mide lavajı düşünülmelidir. Levosetirizin, hemodiyaliz ile
etkili bir şekilde atılamaz.
Montelukast
Montelukast doz aşımının tedavisiyle ilgili spesifik bilgi yoktur. Kronik astım çalışmalarında
montelukast erişkin hastalara 22 hafta süreyle günde 200 mg’a kadar dozlarda ve kısa süreli
çalışmalarda yaklaşık 1 hafta süreyle günde 900 mg’a kadar dozlarda uygulanmış ve klinik
yönden önemli istenmeyen olaylarla karşılaşılmamıştır.
Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları
bildiren raporları içermektedir (42 aylık bir çocukta yaklaşık 61 mg/kg). Gözlenen klinik ve
laboratuvar bulguları erişkin ve pediyatrik hastalardaki güvenlilik profiliyle uyumludur. Doz
aşımı raporlarının büyük kısmında hiçbir istenmeyen olay yoktur. En sık görülen istenmeyen
olaylar montelukastın güvenlilik profiliyle uyumludur ve abdominal ağrı, uyku hali, susama,
baş ağrısı, kusma ve psikomotor hiperaktivitedir.
12Montelukastın periton diyalizi veya hemodiyalizle uzaklaştırılabildiğine ilişkin bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik antihistaminik, piperazin türevleri ve lökotrien reseptör
antagonistleri kombinasyonu
ATC Kodu: R06AK
Levosetirizin
Levosetirizin, setirizinin (R) enantiyomeri, güçlü ve selektif bir periferik H -reseptör
1
antagonistidir.
Bağlanma çalışmaları, levosetirizinin insan H -reseptörlerine yüksek afinitesi olduğunu
1
göstermektedir (K = 3,2 nmol/l). Levosetirizin afinitesi, setirizinin kinin (K = 6,3 nmol/l) iki
i i
katıdır. Levosetirizin, 115 ± 38 dakikalık bir yarılanma ömrü ile H -reseptörlerinden ayrılır.
1
Tek uygulama sonrasında, levosetirizinin reseptör tutma oranı 4 saatte %90, 24 saatte
%57’dir.
Sağlıklı gönüllülerde yapılan farmakodinamik çalışmalar, yarı dozda levosetirizinin, hem
deride hem de burunda setirizin ile benzer aktiviteye sahip olduğunu göstermektedir.
Levosetirizinin farmakodinamik aktivitesi randomize, kontrollü çalışmalarda incelenmiştir:
Levosetirizin 5 mg, desloratadin 5 mg ve plasebonun, histamin ile indüklenen kabarıklık ve
kızarıklıklar üzerindeki etkilerini karşılaştıran bir çalışmada, plasebo ve desloratadin ile
karşılaştırıldığında levosetirizin tedavisi kabarıklık ve kızarıklık oluşumunu, ilk 12 saatte en
yüksek olmak üzere 24 saat süren etki ile, anlamlı derecede (p<0,001) azaltmıştır.
Alerjene maruziyet testi odası modelinde yapılan plasebo kontrollü çalışmalarda, polen ile
indüklenen belirtilerin kontrolünde, levosetirizin 5 mg'ın etki başlangıcı, ilaç alımından 1 saat
sonra gözlenmiştir.
İn vitro çalışmalarda ("Boyden Chamber" ve hücre tabakalama teknikleri), levosetirizinin cilt
ve akciğer hücreleri boyunca eotaksin ile indüklenen, eozinofil transendoteliyal migrasyonunu
inhibe ettiği gösterilmiştir. İn vivo ("skin chamber" tekniği ile), 14 yetişkin hastada yapılan
farmakodinamik deneysel bir çalışmada, polen ile indüklenen reaksiyonunun ilk 6 saatinde,
plaseboya kıyasla, levosetirizin 5 mg'ın 3 ana inhibitör etkisi saptanmıştır: Vasküler Hücre
Adhezyon Molekülü-1 (VCAM-1) salıverilmesinin inhibisyonu, vasküler permeabilitenin
modülasyonu ve eozinofil toplanmasında azalma.
Mevsimsel alerjik rinit, pereniyal alerjik rinit ya da persistan alerjik rinitli yetişkin hastalarda
yapılan çok sayıda çift-kör, plasebo kontrollü klinik çalışmada, levosetirizinin etkililiği ve
güvenliliği gösterilmiştir. Bazı çalışmalarda, levosetirizinin alerjik rinitin, nazal obstrüksiyon
dahil, tüm belirtilerini önemli derecede iyileştirdiği gösterilmiştir.
13Persistan alerjik rinitli (belirtilerin haftada 4 gün ve en az 4 ardışık hafta sürmesi) ve ev tozu
akarlarına ve çim polenine karşı duyarlı olan 551 yetişkin hastada (levosetirizin kullanan 276
hasta dahil) yapılan 6 aylık klinik çalışmada, 5 mg levosetirizinin, tüm çalışma süresi boyunca
taşifilaksi gelişmeden, alerjik rinit toplam semptom skorunu azalttığı, plaseboya göre klinik
ve istatistiksel olarak anlamlı derecede daha etkili olduğu gösterilmiştir. Tüm çalışma
boyunca, levosetirizinin hastaların yaşam kalitesini anlamlı şekilde iyileştirdiği görülmüştür.
Histamin ile indüklenen deri reaksiyonlarına etkisi, plazma konsantrasyonlarına bağımlı
değildir.
EKG’lerde levosetirizinin QT aralığı üzerine etkisi görülmemiştir.
Montelukast
Sisteinil lökotrienler (LTC , LTD , LTE ) mast hücreleri ve eozinofiller dahil çeşitli
4 4 4
hücrelerden salınan güçlü enflamatuvar eikozanoidlerdir. Bu önemli pro-astmatik
mediyatörler sisteinil lökotrien (CysLT) reseptörlerine bağlanırlar. CysLT tip-1 (CysLT )
1
reseptörü, insan solunum yolunda (solunum yolundaki düz kas hücreleri ve solunum
yolundaki makrofajlar) ve diğer pro-enflamatuvar hücrelerde (eozinofiller ve belirli miyeloid
kök hücreleri) bulunur. CysLT’ler astım ve alerjik rinit patofizyolojisiyle ilişkilendirilmiştir.
Astımda lökotrienlerin aracılık ettiği etkiler bronkokonstriksiyon, muköz sekresyon, damar
geçirgenliği ve eozinofil birikimini içerir. Alerjik rinitte CysLT’ler alerjen ile karşılaşmadan
sonra hem erken hem de geç faz reaksiyonlarında burun mukozasından salıverilir ve alerjik
rinit semptomlarıyla ilişkilidirler. CysLT’lerin intranazal yolla burun hava yolu direnci ve
burun tıkanıklığı semptomlarını artırdığı gösterilmiştir.
Levosetirizin / Montelukast
Persistan alerjik riniti olan 20 hasta ile yapılan 32 haftalık randomize, çift kör, plasebo
kontrollü, çapraz geçişli bir çalışmada, hastalara montelukast 10 mg/gün ve/veya levosetirizin
5 mg/gün veya plasebo verilmiştir. Uyku problemlerinin yanı sıra, yaşam kaliteleri tedaviye
başlamadan önce ve tedavinin son gününde Rinokonjunktivit Yaşam Kalitesi Ölçeği
kullanılarak değerlendirilmiştir. Çalışmada tedavi öncesi ortalama yaşam kalitesi skoru 2,58
(0,49) iken, plasebo tedavisi sonrasında 1,78 (0,46), levosetirizin tedavisi sonrasında 1,38
(0,42), montelukast tedavisi sonrasında 1,36 (0,37) ve montelukast ile birlikte levosetirizin
tedavisi sonrası ise 1,26 (0,39) gözlenmiştir. Persistan alerjik rinit tedavisinde, monoterapi ile
karşılaştırıldığında, kombine tedavinin daha etkili olduğu gözlenmiştir.
Randomize, çift kör, plasebo kontrollü, çapraz geçişli bir çalışmada, persistan alerjik riniti
olan hastalara levosetirizin (5 mg/gün), montelukast (10 mg/gün), plasebo veya levosetirizin
ve montelukast kombinasyonu verilmiştir. Tedavi süreci 2 haftalık arınma periyoduna
ayrılmıştır. Tedavi öncesinde ve tedavinin son gününde semptom skorlama, deri prick testleri,
spirometri, rinometri ve nazal lavaj uygulanmıştır. Eozinofil katyonik protein seviyeleri nazal
lavaj ortalamaları ile değerlendirilmiştir. Ortalama SD total başlangıç nazal semptom skoru
tedaviden önce 7,95+/-0,68 iken levosetirizinle 3,02+/-0,64, montelukastla 3,44+/-0,55 ve
montelukast/levosetirizin kombine kullanımında 2,14+/-0,39 bulunmuştur. Nazal
semptomlarda en büyük iyileşme kombinasyon tedavisinden sonra oluşmuştur. Eozinofil
14katyonik protein seviyelerinde azalma en fazla montelukastın levosetirizin ile kombine
kullanımında elde edilmiştir.
5.2. Farmakokinetik özellikler
Genel özellikler
LEVMONT, oral olarak verildikten sonra, levosetirizin ve montelukast doruk plazma
konsantrasyonlarına 3 saat sonra ulaşmaktadırlar. LEVMONT’un emilim hızı ve miktarı tek
tablet olarak verilen levosetirizin ve montelukastın biyoyararlanımına eşdeğerdir.
Levosetirizin
Emilim:
Levosetirizin, oral yolla alındığında hızla ve büyük oranda emilir. Doruk konsantrasyonuna
doz alımından 0,9 saat sonra ulaşır. Kararlı duruma 2 saat sonra ulaşır. Besinler levosetirizinin
emilimini etkilemez.
Dağılım:
Levosetirizinin insanlarda doku dağılımına ve kan-beyin-engelini aşmasına dair bilgi
bulunmamaktadır. Rat ve köpeklerde, en yüksek doku konsantrasyonu karaciğer ve
böbreklerde, en düşük olanı ise santral sinir sistemi kompartımanında saptanmıştır.
Levosetirizin plazma proteinlerine %90 oranında bağlanır. Dağılım hacmi 0,4 l/kg
olduğundan, dağılımı sınırlıdır.
Biyotransformasyon:
İnsanlarda levosetirizin biyotransformasyon oranı dozun %14’ünden azdır ve bu nedenle
genetik polimorfizmden veya enzim inhibitörlerinin eş zamanlı alımından kaynaklanan
farkların ihmal edilebilir olması beklenmektedir. Metabolik yolaklar, aromatik oksidasyonu,
N- ve O- dealkilasyonu ve taurin konjugasyonunu kapsar. Dealkilasyon yolaklarında birincil
olarak CYP 3A4 ile düzenlenirken; aromatik oksidasyon, çoklu ve/veya tanımlanmamış CYP
izoformlarını içerir. levosetirizin 5 mg oral doz ile ulaşılan doruk konsantrasyonların üstünde
bile 1A2, 2C9, 2C19, 2D6, 2E1 ve 3A4 CYP izoenzimlerinin aktiviteleri üzerinde herhangi
bir etki göstermemiştir.
Düşük metabolizması ve metabolik inhibisyon potansiyelinin yokluğundan dolayı,
levosetirizin diğer maddelerle, diğer maddelerin de levosetirizin ile etkileşimi beklenmez.
Eliminasyon:
Yetişkinlerdeki plazma yarılanma ömrü 7,9 ± 1,9 saattir. Küçük çocuklarda yarılanma ömrü
daha kısadır. Yetişkinlerde ortalama görünür toplam vücut klerensi 0,63 ml/dk/kg’dır.
levosetirizin ve metabolitlerinin başlıca eliminasyon yolu idrardır, dozun ortalama %85,4'ü,
idrarla vücuttan atılırlar. Dozun sadece %12,9’u dışkı yoluyla atılmaktadır. Levosetirizin hem
glomerül filtrasyonu, hem de aktif tübüler sekresyonla vücuttan atılır.
Doğrusallık/Doğrusal olmayan durum:
Levosetirizinin farmakokinetiği, denekler arası değişkenliği düşük, doz ve zamandan
15bağımsız olarak doğrusaldır. Emilim ve atılım süreci esnasında hiç bir kiral ters çevirme
ortaya çıkmamaktadır.
Montelukast
Emilim:
Montelukast oral uygulamayı takiben hızla emilir. Yetişkinlerde 10 mg film tablet
uygulamasının ardından ortalama plazma doruk konsantrasyonuna (C ) 3–4 saat içinde
maks
ulaşılır. Ortalama oral biyoyararlanım %64’dür. Oral biyoyararlanım ya da C , standart
maks
sabah kahvaltısından etkilenmez.
4 mg çiğneme tableti için ortalama C ’a 2–5 yaş pediyatrik hastalara açlık durumunda
maks
uygulandıktan sonraki 2 saat içinde ulaşılır. 10 mg Film Tablet alan yetişkinlere göre ortalama
C %66 daha fazla ve ortalama C daha düşüktür.
maks min
Dağılım:
Montelukast %99’dan fazlası plazma proteinlerine bağlanır. Montelukastın kararlı durum
dağılım hacmi ortalama 8–11 litredir. Hayvan çalışmalarında kan–beyin bariyerini minimal
oranda geçtiği gösterilmiştir. Ayrıca son dozdan 24 saat sonra diğer dokulardaki
konsantrasyonları da minimal düzeyde olmuştur.
Biyotransformasyon:
Montelukast yaygın şekilde metabolize olur. Terapötik dozlarla yapılan çalışmalarda,
montelukast metabolitlerinin plazma konsantrasyonları erişkinlerde ve pediyatrik hastalarda
kararlı durumda ölçülemeyecek kadar düşüktür.
İnsan karaciğer mikrozomlarının kullanıldığı in vitro çalışmalar P450 3A4 ve 2C9
sitokromlarının montelukast metabolizmasında rol oynadığını göstermektedir. İnsan karaciğer
mikrozomlarından elde edilen ek in vitro sonuçlara göre, montelukastın terapötik plazma
konsantrasyonları P450 3A4, 2C9, 1A2, 2A6, 2C19 veya 2D6 sitokromlarını inhibe etmez.
Metabolitlerin montelukastın terapötik etkisine katkısı minimal düzeydedir.
Eliminasyon:
Sağlıklı yetişkinlerde montelukastın plazma klerensi ortalama 45 mL/dk’dır. Oral uygulamayı
takiben radyoaktif işaretli montelukast 5 gün içinde %86 oranında fekal ve <%0,2 oranında
idrar içinde elde edilmiştir. Montelukast ve metabolitleri vücuttan hemen hemen tümüyle
safra yoluyla atılmaktadır.
Doğrusallık/Doğrusal olmayan durum:
Plazma eliminasyon yarı ömrü ise 2,7–5,5 saattir. Montelukast farmakokinetiği 50 mg’a kadar
oral dozlarda lineere yakındır. Günde 1 kez 10 mg günlük dozu ile ana ilaçta az miktarda
(%14) birikme mevcuttur.
16Hastalardaki karakteristik özellikler
Irk:
İlacın emilim ve biyotransformasyon özelliklerine bakılarak hastanın etnik orijininin
levosetirizinin farmakokinetik parametreleri üzerine bir etkisinin olmayacağı beklenir.
Cinsiyet:
Levosetirizin doruk plazma konsantrasyonları ve total emilimi erkeklere kıyasla kadınlarda
yaklaşık %20 ve %15 daha yüksektir. Genellikle, yarılanma ömrü kadınlarda (7,1 saat),
erkeklere (8,6 saat) göre kısmen daha kısa olma eğilimindedir. Bununla birlikte, vücut
ağırlığına göre ayarlanmış klerensler kadınlarda (0,67 ml/dak/kg) erkeklerdekine (0,59
ml/dak/kg) benzerdir. Bu farklar klinik olarak anlamlı değildir ve bu nedenle benzer günlük
dozlar ve dozlama aralıkları kadın ve erkeğe uygulanabilir.
Böbrek / Karaciğer yetmezliği:
Levosetirizinin vücuttan görünen temizlenmesi ile kreatinin klerensi arasında bir korelasyon
vardır. Bu yüzden, levosetirizinin alım aralıklarının, orta ve ağır şiddette böbrek yetmezliği
olan hastalarda, kreatinin klerensine göre ayarlanması önerilir. Anürik son evre böbrek hastası
olan gönüllülerde, toplam vücut klerensi, normal gönüllülerle karşılaştırıldığında yaklaşık
%80 azalmaktadır. Standart 4 saatlik bir hemodiyaliz sırasında atılan levosetirizin miktarı
<%10'dur.
Hafif-orta derecede karaciğer yetmezliği olan hastalarda montelukast dozunun ayarlaması
gerekmez. Ciddi karaciğer yetmezliği (Child-Pugh skoru >9) olan hastalarda montelukastın
farmakokinetiğine ilişkin hiçbir veri yoktur.
Montelukastın yüksek dozlarının kullanımı ile (önerilen yetişkin dozunun 20 - 60 katı) plazma
teofilin konsantrasyonunda azalma gözlenmiştir. Bu etki günlük bir kez 10 mg’lık tavsiye
edilen dozda görülmemiştir.
5.3. Klinik öncesi güvenlilik verileri
Levosetirizin
Levosetirizin için preklinik veriler; güvenlilik farmakolojisi, tekrarlayan doz toksisitesi,
genotoksisite, karsinojenik potansiyel ve üreme toksikolojisi ile ilgili geleneksel çalışmaların
temelinde insanlar için özel bir tehlikeyi ortaya çıkartmamıştır.
Montelukast
Montelukast ile ilgili hayvan toksisite çalışmalarında, serum biyokimyasında ALT, glukoz,
fosfor ve trigliserid düzeylerinde küçük, geçici değişiklikler görülmüştür. Hayvanlardaki
toksisite bulguları artmış tükürük salgılanması, gastrointestinal semptomlar, yumuşak dışkı ve
iyon dengesizliğidir. Bu olaylar klinik dozajda görülen sistemik maruz kalımın >17 katına yol
açan dozajlarda ortaya çıkmıştır.
Maymunlarda istenmeyen etkiler günde 150 mg/kg’dan yüksek dozlarda (klinik dozda
görülen sistemik maruz kalımın >232 katı) görülmüştür. Hayvan çalışmalarında montelukast
klinik sistemik maruz kalımın 24 katından daha fazla sistemik maruz kalımda fertilite veya
üreme performansını etkilememiştir. Günde 200 mg/kg (klinik sistemik maruz kalımın >69
17katı) dozunu alan sıçanlarda yapılan dişi fertilite çalışmasında yavruların vücut ağırlığında
küçük bir azalma kaydedilmiştir. Tavşanlarda yapılan çalışmalarda, klinik dozda görülen
klinik sistemik maruz kalımın >24 kat üzerindeki sistemik maruz kalımda eş zamanlı
incelenen kontrol hayvanlara göre yetersiz kemik gelişimi insidansının daha yüksek olduğu
görülmüştür. Sıçanlarda hiçbir anormallik görülmemiştir. Montelukastın hayvanlarda
plasentadan geçtiği ve anne sütüne geçtiği gösterilmiştir.
Farelerde ve sıçanlarda 5.000 mg/kg'a (test edilen maksimum doz) kadar montelukast sodyum
dozlarının (farelerde 15.000 mg/m2 ve sıçanlarda 30.000 mg/m2) tekli oral uygulanmasından
sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25.000 katına denktir.
Farelerde günde 500 mg/kg’a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol DC (E 421)
Mikrokristalin selüloz (Avicel pH 102)
Hidroksi propil selüloz (HPC LH-11)
Kroskarmelloz sodyum (Acdisol)
Aspartam (E 951)
Çilek aroması
Krem karamel aroması
Magnezyum stearat
Sodyum hidrojen karbonat
Kırmızı demir oksit (E 172)
6.2. Geçimsizlikler
Bilinen herhangi bir geçimsizliği yoktur.
6.3. Raf Ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Nemden ve ışıktan koruyunuz.
6.5. Ambalajın niteliği ve içeriği
30 ve 90 adet çiğneme tableti içeren, Al/Al blister ve karton kutu ambalaj
186.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Nuvomed İlaç San. Tic. A.Ş.
Esenler/İSTANBUL
Telefon: 0 850 201 23 23
Faks: 0 212 481 61 11
e-mail: info@nuvomedilac.com.tr
8. RUHSAT NUMARASI(LARI)
249/15
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.03.2013
Ruhsat yenileme tarihi:
10. KÜB’ÜN YENİLENME TARİHİ
19