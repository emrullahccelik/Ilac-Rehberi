KISA ÜRÜN BİLGİSİ
1. BEŞERİ TIBBİ ÜRÜNÜN ADI
METALYSE® 10.000 U enjeksiyonluk toz içeren flakon
Steril
2. KALİTATİF VE KANTİTATİF BİLEŞİM
Etkin madde:
1 flakon, 10.000 ünite (50 mg) tenekteplaz içerir.
1 önceden doldurulmuş enjektör, 10 ml enjeksiyonluk su içerir.
Sulandırılarak hazırlanmış çözelti, her ml’de 1.000 ünite (5 mg) tenekteplaz içerir.
Tenektaplazın potensi, tenekteplaz için spesifik olan ve diğer trombolitik ajanlar için kullanılan
ünitelerden farklı bir referans standart kullanılarak, ünite (U) cinsinden ifade edilmektedir.
Tenekteplaz, Çin hamsteri over hücre dizisinde rekombinant DNA teknolojisi ile üretilen, fibrin-
spesifik bir plazminojen aktivatörüdür.
Yardımcı maddeler:
Yardımcı maddelerin tam bir listesi için, Bölüm 6.1’e bakınız.
3. FARMASÖTİK FORM
Enjeksiyonluk çözelti tozu ve çözücüsü
Toz beyaz - beyazımsı renktedir. Çözücü berrak ve renksizdir.
4. KLİNİK ÖZELLİKLER
4.1 Terapötik endikasyonlar
METALYSE erişkinlerde, ısrarlı ST yükselmesi ya da yeni sol dal bloğu ile birlikte olan akut miyokard
enfarktüsünün trombolitik tedavisi için, miyokard enfarktüsü semptomlarının başlamasından sonraki 6
saat içerisinde kullanılmak üzere endikedir.
4.2 Pozoloji ve uygulama şekli
Pozoloji, uygulama sıklığı ve süresi:
METALYSE, trombolitik tedavi konusunda deneyimli ve bu türlü bir uygulamayı izleyebilecek
imkanları olan doktorlar tarafından reçete edilmelidir.
METALYSE tedavisi, semptomların ortaya çıkmasından sonra mümkün olduğu kadar erken
başlatılmalıdır.
1 / 14METALYSE, maksimum doz 10.000 ünite (50 mg tenekteplaz) olmak üzere, vücut ağırlığına göre
uygulanmalıdır. Doğru dozun uygulanabilmesi için gerekli olan miktar, aşağıdaki tabloya göre
hesaplanabilir.
Hastanın vücut ağırlığı Tenekteplaz Tenekteplaz Karşılık gelen hazırlanmış
kategorisi (kg) (U) (mg) çözelti miktarı (ml)
<60 6.000 30 6
≥60 ile <70 7.000 35 7
≥70 ile <80 8.000 40 8
≥80 ile <90 9.000 45 9
≥90 10.000 50 10
Ayrıntılar için bkz. Bölüm 6.6: Beşeri tıbbi üründen arta kalan maddelerin imhası ve diğer özel
önlemler
Uygulama şekli:
Uygulama şekline ilişkin talimatlar, Bölüm 6.6’da verilmektedir.
Gerekli doz, yaklaşık 10 saniye içinde, tek intravenöz bolus şeklinde uygulanmalıdır.
Sulandırılarak hazırlanan çözelti intravenöz olarak uygulanmalıdır ve hemen kullanım içindir.
Sulandırılarak hazırlanan çözelti, berrak ve renksiz ile hafif sarı arası bir çözeltidir.
Yardımcı tedavi
ST yükselmeli miyokard enfarktüsü olan hastaların tedavisine yönelik güncel tedavi kılavuzları
doğrultusunda, trombosit inhibitörleri ve antikoagülanlar ile yardımcı antitrombotik tedavi
uygulanmalıdır.
Koroner müdahale için “Bölüm 4.4”e bakınız.
METALYSE ile yürütülen klinik çalışmalarda, antitrombotik yardımcı tedavi olarak fraksiyone
olmayan heparin ve enoksaparin kullanılmıştır.
Asetilsalisilik asit, semptomların ortaya çıkışından sonra mümkün olduğu kadar kısa sürede
başlatılmalı ve kontrendike olmadığı sürece tedavi yaşam boyu sürdürülmelidir.
Özel popülasyonlara ilişkin ek bilgiler:
Böbrek yetmezliği:
Hayvanlardan elde edilen veriler temelinde böbrek fonksiyon bozukluğunun tenekteplaz aktivitesini
etkilemesi beklenmemektedir (Bkz 5.2).
Karaciğer yetmezliği:
METALYSE, karaciğer yetmezliği, siroz, portal hipertansiyon (özofagus varisleri) ve aktif hepatit gibi
ağır karaciğer fonksiyon bozukluğu durumlarında kullanılmamalıdır.
2 / 14Pediyatrik popülasyon:
METALYSE’in 18 yaşından küçük çocuklarda etkililiği ve güvenliliği belirlenmemiştir. Bu konuda
veri bulunmamaktadır.
Geriyatrik popülasyon:
METALYSE, yaşlı hastalarda (75 yaş ve üzeri), daha yüksek kanama riski nedeniyle, dikkatle
uygulanmalıdır (Bkz. Bölüm 4.4’deki kanama ile ilgili bilgi ve Bölüm 5.1'deki STREAM çalışması).
4.3 Kontrendikasyonlar
Etkin madde tenekteplaz veya Bölüm 6.1'de listelenen yardımcı maddelerden herhangi birine veya
gentamisine (üretim sürecinden gelen eser miktarda bir kalıntı) karşı aşırı duyarlılık. Eğer METALYSE
tedavisinin yine de gerekli olduğu düşünülüyorsa, resüsitasyon gereçleri ihtiyaç durumunda
kullanılmak üzere hazır bulundurulmalıdır.
Ayrıca, trombolitik tedavi daha yüksek bir kanama riskiyle ilişkili olduğu için, METALYSE aşağıdaki
durumlarda kontrendikedir:
• Halen var olan ya da son 6 ay içinde ortaya çıkmış bulunan önemli kanama bozukluğu,
• Halen, etkili oral antikoagülan (örneğin,varfarin sodyum) tedavisi almakta olan hastalar (INR>1,3)
(Bkz. Bölüm 4.4 ve alt bölümü "Kanama"),
• Herhangi bir merkezi sinir sistemi harabiyeti öyküsü (Yani, neoplazma, anevrizma, intrakraniyal ya
da spinal cerrahi),
• Var olduğu bilinen hemorajik diyatez,
• Kontrol altında olmayan şiddetli hipertansiyon,
• Önceki 2 ay içindeki majör cerrahi girişim, parenkimal bir organdan biyopsi ya da önemli travma
(bu halen geçirilmekte olan akut miyokard enfarktüsü ile ilişkili herhangi bir travmayı da kapsar),
• Yakınlarda geçirilmiş bir baş ya da kafatası travması,
• Son 2 hafta içinde yapılan uzun sürmüş (>2 dakika) kardiyopulmoner resüsitasyon,
• Akut perikardit ve/veya subakut bakteriyel endokardit,
• Akut pankreatit,
• Karaciğer yetmezliği, siroz, portal hipertansiyon (özofagus varisleri) ve aktif hepatit gibi ağır
karaciğer fonksiyon bozukluğu,
• Aktif peptik ülserasyon,
• Arteriyel anevrizma ve bilinen arteriyel veya venöz malformasyonlar,
• Kanama riski yüksek olan neoplazmalar,
• Herhangi bir zamanda geçirilmiş hemorajik inme ya da nereden kaynaklandığı bilinmeyen inme
öyküsü,
• Son 6 ay içindeki bilinen iskemik inme ya da geçici iskemik atak öyküsü,
• Demans.
4.4 Özel kullanım uyarıları ve önlemleri
İzlenebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri
numarası mutlaka hasta dosyasına kaydedilmelidir.
Koroner müdahale
Eğer ilgili güncel tedavi kılavuzlarına göre primer perkütanöz koroner girişim (percutaneous coronary
intervention=PCI) planlanıyorsa, tenekteplaz (Bkz. Bölüm 5.1 ASSENT-4 çalışması) verilmemelidir.
3 / 14Kılavuzlarca belirtilen primer PCI işleminin bir saat içinde yapılması önerisine uyulamayan ve primer
koroner rekanalizasyon tedavisi olarak tenekteplaz alan hastalar, anjiyografi ve yardımcı koroner
girişim için, gecikmeksizin, 6-24 saat içinde veya tıbben gerekliyse daha erken şekilde, koroner
müdahaleye uygun bir sağlık kuruluşuna aktarılmalıdır (Bkz. Bölüm 5.1. STREAM çalışması).
Kanama
METALYSE tedavisinde en sık karşılaşılan komplikasyon kanamadır. Heparin ile eşzamanlı
antikoagülasyon uygulaması kanamaya katkıda bulunabilir. METALYSE tedavisi sırasında fibrin
parçalandığı için, yeni yapılmış ponksiyon bölgelerinde kanamalar oluşabilir. Bu nedenle trombolitik
tedavi muhtemel bütün kanama bölgelerinin dikkatle izlenmesini gerektirir (kateter yerleştirilen
bölgeler, arteriyel ve venöz ponksiyon bölgeleri, kesi ve iğne giriş yerleri dahil). METALYSE tedavisi
sırasında sert kateterlerin kullanılmasından, intramusküler enjeksiyonlardan ve hastanın gereksiz yere
hareket ettirilmesinden kaçınılmalıdır.
Kanama en sık olarak enjeksiyon bölgesinde görülmüş, zaman zaman da genitoüriner ve gingival
kanama şeklinde gözlenmiştir.
Ciddi kanama ortaya çıktığında, özellikle de serebral hemoraji durumunda, eşzamanlı heparin
uygulamasına derhal son verilmelidir. Kanama başlangıcından önceki 4 saat içinde heparin verilmiş
ise, protamin kullanılması düşünülmelidir. Bu konservatif önlemlere yanıt vermeyen az sayıda hastada,
transfüzyon ürünlerinin dikkatle irdelenerek kullanılması endike olabilir. Kriyopresipitat, taze donmuş
plazma ve trombosit transfüzyonları gündeme getirilmeli ve her uygulama sonrasında klinik ve
laboratuar değerlendirmeleri yinelenmelidir. Kriyopresipitat infüzyonunda arzu edilen hedef fibrinojen
düzeyi 1 g/l’dir. Son alternatif olarak, antifibrinolitik ajanların kullanılması düşünülebilir.
Aşağıdaki durumlarda, METALYSE tedavisindeki riskler artabilir ve bu riskler beklenen yararlara
karşı tartılmalıdır:
• Sistolik kan basıncı >160 mm Hg (Bkz. Bölüm 4.3)
• Serebrovasküler hastalık
• Yakınlarda geçirilmiş gastrointestinal veya genitoüriner kanama (son 10 gün içinde)
• Sol kalpte trombüs olasılığının yüksek olduğu durumlar, örneğin, atriyal fibrilasyon ile birlikte
mitral stenozu
• Yakınlarda (son 2 gün içinde) yapıldığı bilinen herhangi bir intramusküler enjeksiyon
• İleri yaş hastalar (75 yaş üzeri)
• Düşük vücut ağırlığı (60 kg’ın altında)
• Oral antikoagülan alan hastalar: Uygulanan doz ya da antikoagülan ilacın kullanılan son dozundan
sonra geçen süre nedeniyle rezidüel etkililik beklenmiyorsa, bu durumun, bu ürünün/ürünlerin
antikoagülan aktivitesini gösteren uygun testlerle kanıtlanması koşuluyla, METALYSE kullanımı
düşünülebilir. Yapılan testlerin sonuçları, koagülasyon sistemi üzerinde klinik açıdan önemli bir
aktivite olmadığını göstermelidir (örneğin, K vitamini antagonistleri için INR ≤ 1,3 olması ya da
diğer antikoagülanlara ilişkin diğer testlere ait sonuçların o test için normalin üst sınırının altında
olması).
Aritmiler
Koroner tromboliz, reperfüzyon ile ilişkili aritmilere yol açabilir. Reperfüzyon aritmileri kalp
durmasına yol açabilir, yaşamı tehdit edebilir ve geleneksel antiaritmik tedavilerin kullanılmasını
gerektirebilir. METALYSE uygulaması sırasında bradikardi ve/veya ventriküler taşiaritmiler için
antiaritmik tedavi araçlarının (pacemaker, defibrilatör) hazır bulundurulması önerilmektedir.
4 / 14Gliko-Protein (GP) IIb/IIIa antagonistleri
GP IIb/IIIa antagonistlerinin birlikte kullanılması kanama riskini arttırır.
Aşırı duyarlılık / Tekrar kullanım
Tedaviden sonra, tenekteplaz molekülüne karşı kalıcı bir antikor oluşumu gözlenmemiştir. Ancak
METALYSE uygulamasının tekrarlanması konusunda sistematik bir deneyim bulunmamaktadır. Etkin
maddeye, yardımcı maddelerden herhangi birine ya da gentamisine (üretim prosesinden gelen bir
kalıntı) karşı aşırı duyarlı (anaflaktik reaksiyon dışında) olduğu bilinen kişilere METALYSE
uygularken dikkatli olunması gerekir. Eğer bir anaflaktoid reaksiyon ortaya çıkarsa, enjeksiyon derhal
durdurulmalı ve uygun tedavi başlatılmalıdır. Hiçbir durumda, fibrinojen, plazminojen ve alfa2-
antiplazmin gibi hemostatik faktörler değerlendirilmeden tenekteplaz uygulaması tekrarlanmamalıdır.
Pediyatrik popülasyon:
Güvenlilik ve etkililik hakkındaki veri bulunmadığından, çocuklarda (18 yaş altı) METALYSE
kullanımı önerilmemektedir.
4.5 Diğer tıbbi ürünler ile etkileşimler ve diğer etkileşim şekilleri
METALYSE ve akut miyokard enfarktüsü hastalarında sıklıkla kullanılan ilaçlar ile düzenli etkileşim
çalışmaları yapılmamıştır. Ancak, Faz I, II ve III araştırmaları esnasında tedavi edilen 12.000’den fazla
hastaya ilişkin verilerin analizinde, akut miyokard enfarktüsü hastalarında sıklıkla kullanılan ve
METALYSE ile birlikte uygulanan ilaçlarla, klinik olarak önemli bir etkileşim ortaya çıkarılmamıştır.
Pıhtılaşma/trombosit fonksiyonunu etkileyen ilaçlar
Koagülasyonu etkileyen ya da trombosit fonksiyonlarını değiştiren ilaçlar (örn. tiklodipin, klopidogrel,
düşük molekül ağırlıklı heparin), METALYSE tedavisinden önce, tedavi sırasında veya tedaviden
sonra, kanama riskini arttırabilir.
Birlikte GP IIb/IIIa antagonistlerinin kullanılması, kanama riskini arttırır.
4.6 Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Hamile kadınlarda METALYSE kullanımına ilişkin sınırlı miktarda veri vardır.
Gebelik dönemi:
METALYSE'in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz. 5.3).
İnsanlara yönelik potansiyel risk bilinmemektedir.
Tenekteplazla elde edilen klinik dışı veriler, etkin maddenin bilinen farmakolojik aktivitesine bağlı
olarak, anne hayvanlarda kanama ile birlikte sekonder mortalite göstermiş ve birkaç vakada düşük ve
fetüslerin rezorpsiyonu ortaya çıkmıştır (bu etkiler, sadece tekrarlanan doz uygulamasıyla
gözlenmiştir). Tenekteplazın teratojenik olduğu düşünülmemektedir (Bkz. Bölüm 5.3).
Gebelik sırasında miyokard enfarktüsü durumunda, potansiyel risklere karşılık tedavinin yararı
değerlendirilmelidir.
5 / 14Laktasyon dönemi:
Tenekteplazın insan sütüne geçip geçmediği bilinmemektedir.
METALYSE emziren bir kadına uygulandığında dikkatli olunmalı ve METALYSE uygulamasından
sonraki ilk 24 saat içinde emzirmenin kesilip kesilmeyeceğine karar verilmelidir.
Üreme yeteneği / Fertilite:
Tenektaplaz (METALYSE) için, fertilite ile ilgili klinik dışı çalışmalar ve klinik veriler
bulunmamaktadır.
4.7 Araç ve makine kullanımı üzerindeki etkiler
Geçerli değildir.
4.8 İstenmeyen etkiler
Güvenlilik profilinin özeti
Hemoraji, tenekteplaz kullanımıyla ilişkili çok yaygın bir istenmeyen etkidir. Hemoraji tipi büyük
çoğunlukla, enjeksiyon yerinde oluşan yüzeyel kanamalar şeklindedir. Ekimozlar yaygın olarak
gözlenir, ancak sıklıkla herhangi bir spesifik önlem gerektirmez. İnme (intrakraniyal kanama dahil) ve
diğer ciddi kanama episodları geçiren hastalarda ölüm ve kalıcı maluliyet durumları bildirilmiştir.
Advers etkilerin listelenmiş özeti
Aşağıda verilen advers etkiler sıklık ve sistem-organ sınıflarına göre gruplandırılmıştır. Sıklık
dereceleri şu şekilde tanımlanmıştır: Çok yaygın (≥1/10); yaygın (≥1/100 ilâ <1/10); yaygın olmayan
(≥1/1.000 ilâ <1/100); seyrek (≥1/10.000 ilâ <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Bağışıklık sistemi hastalıkları
Seyrek: Anaflaktoid reaksiyonlar (döküntüler, ürtiker, bronkospazm, larinks ödemi
dahil)
Sinir sistemi hastalıkları
Yaygın olmayan: Somnolans, afazi, hemiparezi, konvülsiyon gibi ilişkili semptomlar da dahil,
intrakraniyal hemoraji (serebral hemoraji, serebral hematom, hemorajik inme,
hemorajik transformasyon inmesi, intrakraniyal hematom, subaraknoid hemoraji
gibi)
Göz hastalıkları
Yaygın olmayan: Gözde kanama
Kardiyak hastalıklar
Yaygın olmayan: Tenekteplaz tedavisiyle zamansal olarak yakından ilişkili şekilde ortaya çıkan
reperfüzyon aritmileri (asistoli, akselere idiyoventriküler aritmi, aritmi,
ekstrasistoller, atriyal fibrilasyon, atriyoventriküler blok (birinci dereceden tam
bloğa kadar) bradikardi, taşikardi, ventriküler aritmi, ventriküler fibrilasyon,
ventriküler taşikardi gibi).
Seyrek: Perikardiyal hemoraji
6 / 14Vasküler hastalıklar
Çok yaygın: Kanama
Seyrek: Emboli (trombotik embolizasyon)
Solunum, göğüs bozuklukları ve mediastinal hastalıklar
Yaygın: Epistaksi
Seyrek: Pulmoner hemoraji
Gastrointestinal hastalıklar
Yaygın: Gastrointestinal kanama (gastrik kanama, gastrik ülser kanaması, rektal kanama,
hematemez, melena, ağızda kanama gibi)
Yaygın olmayan: Retroperitoneal kanama (retroperitoneal hematom gibi)
Bilinmiyor: Bulantı, kusma
Deri ve deri altı doku hastalıkları
Yaygın: Ekimoz
Böbrek ve idrar yolu hastalıkları
Yaygın: Ürogenital kanama (hematüri, üriner kanalda kanama gibi)
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde hemoraji, ponksiyon yerinde hemoraji
Araştırmalar
Seyrek: Kan basıncında düşme
Bilinmiyor: Vücut ısısında artış
Yaralanma ve zehirlenme
Bilinmiyor: Yağ embolizasyonu (emboli tutulan organlara ilişkin sonuçlara yol açabilir)
Diğer trombolitik ajanlarda olduğu gibi, miyokard enfarktüsünün ve/veya trombolitik uygulamasının
sekeli olarak aşağıdaki olaylar bildirilmiştir:
Çok yaygın: Hipotansiyon, kalp hızı ve ritminde bozukluklar, anjina pektoris
Yaygın: Rekürrent iskemi, kalp yetmezliği, miyokard enfarktüsü, kardiyojenik şok,
perikardit, pulmoner ödem
Yaygın olmayan: Kardiyak arrest, mitral yetmezlik, perikardiyal efüzyon, venöz tromboz, kalp
tamponadı, miyokard rüptürü
Seyrek: Pulmoner embolizm
Bu kardiyovasküler olaylar yaşamı tehdit edici olabilir ve ölüme yol açabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tüfam@titck.gov.tr; tel: 0 800
314 00 08; faks: 0 312 218 35 99).
7 / 144.9 Doz aşımı ve tedavisi
Semptomlar
Doz aşımı durumunda, kanama riskinde artış olabilir.
Tedavi
Şiddetli ve uzun süren bir kanamada yerine koyma tedavisi düşünülebilir (plazma, trombosit); Bölüm
4.4’e de bakınız.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antitrombotik ajanlar, enzimler
ATC kodu: B01A D11
Etki mekanizması
Tenekteplaz, doğal t-PA’dan protein yapısının üç bölgede modifiye edilmesiyle türetilmiş bir
rekombinant fibrin-spesifik plazminojen aktivatörüdür. Trombüsün (kan pıhtısı) fibrin bileşenine
bağlanır ve trombüse bağlı plazminojeni selektif olarak plazmine dönüştürür; bu ise trombüsün fibrin
matriksini degrade eder. Tenekteplaz, doğal t-PA’ya kıyasla daha yüksek bir fibrin spesifitesine sahiptir
ve endojen inhibitörü (PAI-1) tarafından inaktivasyona karşı da daha büyük bir direnç gösterir.
Farmakodinamik etkiler
Tenekteplaz uygulamasından sonra, α2-antiplazminin (plazminin sıvı faz inhibitörü) doza bağımlı
olarak tüketildiği ve bunun sonucunda sistemik plazmin oluşum düzeyinin yükseldiği gözlenmiştir. Bu
gözlem, amaçlanan plazminojen aktivasyonu etkisi ile uyumludur. Karşılaştırmalı çalışmalarda
maksimum tenekteplaz dozu (10.000 U, 50 mg’a karşılık gelir) ile tedavi edilen hastalarda fibrinojende
%15’in altında bir azalma ve plazminojende %25’in altında bir azalma gözlenirken, alteplaz fibrinojen
ve plazminojen düzeylerinde yaklaşık %50 azalmaya neden olmuştur. Otuz günde, klinikte önemli
olabilecek herhangi bir antikor oluşumu saptanmamıştır.
Klinik etkililik ve güvenlilik
Faz I ve II anjiyografi çalışmalarındaki damar açıklığı verileri, akut miyokard enfarktüsü geçirmekte
olan hastalarda tek intravenöz bolus şeklinde verilen tenekteplazın, enfarktüs ile ilişkili arterde bulunan
kan pıhtılarını eritmede, doza bağlı bir şekilde etkili olduğunu göstermektedir.
ASSENT-2
Yaklaşık 17.000 hasta üzerinde yürütülen geniş çaplı bir mortalite araştırmasında (ASSENT-2),
tenekteplazın mortaliteyi azaltmada alteplaza terapötik olarak eşdeğer olduğu (her iki tedavi rejiminde
de 30. günde %6,2; rölatif risk oranı için %95 güven aralığının üst sınırı 1,124) ve tenekteplaz
kullanımının non- intrakraniyal kanamaların insidansında anlamlı bir azalmayla ilişkili olduğu
(%26,4’e karşı %28,9, p=0,0003) gösterilmiştir. Bu, belirgin olarak daha az transfüzyon gerektiği
anlamına gelmektedir (%4,3’e karşı %5,5, p=0,0002). İntrakraniyal hemoraji tenekteplaz ve alteplaz
kullanımında sırasıyla %0,93 ve %0,94 oranında oluşmuştur.
Koroner damar açıklığı ve sınırlı klinik sonuçlardan elde edilen veriler, akut miyokard enfarktüsü
geçiren hastaların, semptomun ortaya çıkmasından sonra 6 saatten daha uzun bir zaman geçtiği
durumda da başarı ile tedavi edildiğini göstermiştir.
8 / 14ASSENT-4
ASSENT-4 PCI çalışması, geniş miyokard enfarktüsü olan 4.000 hastada, 60 ile 180 dakika içinde
yapılacak primer Perkütan Koroner Girişim (PCI) öncesinde uygulanan tam doz tenekteplaz ve
eşzamanlı 4.000 IU’ya kadar tek doz fraksiyone olmayan heparin bolusunun, tek başına primer PCI’ya
kıyasla daha iyi sonuçlar sağlayıp sağlamayacağını göstermek amacıyla tasarlanmıştır. Araştırma 1667
hasta randomize edilmişken, tenekteplaz alan destekli PCI grubunda mortalitenin sayısal olarak daha
yüksek bulunması nedeniyle, zamanından önce sonlandırılmıştır. Doksan gün içinde ölüm,
kardiyojenik şok ya da konjestif kalp yetmezliğinden oluşan bileşik primer sonlanım noktasının ortaya
çıkışı, tenekteplaz ve bunu izleyen rutin ivedi PCI uygulaması şeklindeki araştırma rejimiyle tedavi
edilen grupta anlamlı derecede daha yüksekti; tek başına PCI grubundaki %13,4’e (110/819) kıyasla
%18,6 (151/810), p = 0,0045. Primer sonlanım noktası açısından gruplar arasında 90. gündeki bu
anlamlı farklılık, henüz daha hastane tedavisi sürerken ve 30. günde yapılan değerlendirmelerde de
bulunmaktaydı.
Sayısal olarak, klinik bileşik sonlanım noktasını oluşturan bileşenlerin hepsi de, tek başına PCI rejimi
lehindeydi; ölüm, sırasıyla %6,7’e kıyasla %4,9, p = 0,14; kardiyojenik şok %6,3’e kıyasla %4,8,
p=0,19; konjestif kalp yetmezliği %12,0’a kıyasla %9,2, p = 0,06. Sekonder sonlanım noktaları olan
re-enfarktüs ve hedef damar revaskülarizasyon tekrarı, önceden tenekteplaz ile tedavi edilen grupta
anlamlı olarak daha fazlaydı; re-enfartüs %6,1’e kıyasla %3,7, p = 0,0279; hedef damar
revaskülarizasyon tekrarı, %6,6’ya kıyasla %3,4, p = 0,0041.
PCI’den önce tenekteplaz uygulamasında aşağıdaki advers olaylar daha sık ortaya çıktı; intrakraniyal
kanama, %1’e kıyasla %0, p = 0, 0037; inme, %1,8’e kıyasla %0, p <0,0001; majör kanamalar, %5,6’ya
kıyasla %4,4, p = 0,3118; minör kanamalar, %25,3’e kıyasla %19,0, p = 0,0021; kan transfüzyonları,
%6,2’ye kıyasla %4,2, p = 0,0873; ani damar tıkanması, %1,9’a kıyasla %0,1, p=0,0001.
STREAM ÇALIŞMASI
STREAM çalışması, semptomların başlamasından sonra 3 saat içinde ST yükselmeli miyokard
infarktüsü geçiren, ilk tıbbi temastan sonraki bir saat içinde primer PCI uygulanamayan hastalarda,
standart bir primer PCI stratejisine karşılık farmako-invazif bir stratejinin etkililik ve güvenliliğini
değerlendirmek için tasarlanmıştır. Farmako-invazif strateji, bolus tenekteplazla erken fibrinolitik
tedavi, buna ek antiplatelet ve antikoagülan tedavi ve sonrasında 6-24 saat içinde yapılan bir anjiyografi
veya kurtarıcı koroner girişimini kapsamıştır.
Çalışma popülasyonu, interaktif bir ses yanıt sistemi yardımıyla randomize edilmiş 1892 hastayı
kapsamıştır. 30 gün içinde görülen ölüm veya kardiyojenik şok veya konjestif kalp yetmezliği veya
enfarktüs tekrarının bir bileşimi olan primer sonlanım noktası, farmako-invazif kolda %12,4 (116/939)
olurken, primer PCI kolunda %14,3 (135/943) şeklinde ortaya çıkmıştır (rölatif risk 0,86 (0,68-1,09)).
Farmako-invazif stratejinin primer PCI'ye kıyasla primer bileşik sonlanım noktasının bileşenleri,
aşağıdaki sıklıklarla gözlenmiştir:
Farmako-invazif Primer PCI
p
(n=944) (n = 948)
Bileşik ölüm, şok, konjestif
kalp yetmezliği, enfarktüs 116/939 (%12,4) 135/943 (%14,3) 0,21
tekrarı
Tüm nedenlere bağlı mortalite 43/939 (%4,6) 42/946 (%4,4) 0,88
Kardiyojenik şok 41/939 (%4,4) 56/944 (%5,9) 0,13
Konjestif kalp yetmezliği 57/939 (%6,1) 72/943 (%7,6) 0,18
Enfarktüs tekrarı 23/938 (%2,5) 21/944 (%2,2) 0,74
9 / 14Kardiyak mortalite 31/939 (%3,3) 32/946 (%3,4) 0,92
Majör ve minör intrakraniyal olmayan (IKO) kanamalara ait gözlenen insidans, her iki grupta da
benzerdi:
Farmako-invazif Primer PCI p
(n=944) (n=948)
Majör IKO kanama 61/939 (%6,5) 45/944 (%4,8) 0, 11
Minör IKO kanama 205/939 (%21,8) 191/944 (%20,2) 0,40
Toplam inme ve intrakraniyal kanama insidansı
Farmako-invazif Primer PCI
p
(n=944) (n=948)
Toplam inme (tüm tipler) 15/939 (%1,6) 5/946 (%0,5) 0,03*
İntrakraniyal kanama 9/939 (%0,96) 2/946 (%0,21) 0,04**
75 yaş ve üzeri hastalara yarı
doz verilmesi şeklindeki
protokol değişikliğinden sonra
intrakraniyal kanama 4/747 (%0,5) 2/758 (%0,3) 0,45
* her iki gruptaki insidanslar, fibrinolitikler veya primer PCI ile tedavi edilen STEMI hastalarında beklenenler gibidir (daha
önceki çalışmalarda gözlendiği gibi).
** farmako-invazif gruptaki insidans, tenekteplazla beklenen fibrinoliz gibidir (önceki çalışmalarda gözlendiği gibi).
Yaşı ≥75 olan hastalarda tenekteplaz dozunun yarıya indirilmesinden sonra, doz azaltmasından önceki
%8,1'e kıyasla (3/37) (%95 CI: 1,7 - 21,9), başka bir intrakraniyal kanama (0/97) (%95 CI: 0,0-3,7)
olmamıştır. Doz azaltılmasından önceki ve sonraki gözlenen insidansların güven aralığı sınırları
örtüşmektedir.
Yaşı ≥75 olan hastalarda, farmako-invazif strateji ve primer PCI için primer etkililik bileşik sonlanım
noktasının gözlenen insidansı şöyledir: Doz azaltmasından önce 11/37'ye (%29,7) (%95 CI: 15,9- 47,0)
kıyasla 10/32 (%31,3) (%95 CI: 16,1 - 50,0), doz azaltılmasından sonra: 25/97'ye (%25,8) (%95 CI:
17,4-35,7) kıyasla 25/88 (%24,8) (%95 CI: 19,3-39,0). Her iki grupta da doz azaltılmasından önce ve
sonraki gözlenen insidansların güven aralığı sınırları örtüşmektedir.
5.2 Farmakokinetik özellikler
Absorbsiyon:
Tenekteplaz intravenöz olarak uygulanan, plazminojeni aktive eden bir rekombinant proteindir. Akut
miyokard enfarktüsü geçiren hastalarda 30 mg tenekteplazın intravenöz bolus uygulamasını takiben,
başlangıçta tahmin edilen tenekteplaz plazma konsantrasyonu 6,45±3,60 mikrogram/mL'dır (ortalama±
standart sapma).
Dağılım:
Dağılma fazı, 5 ila 50 mg aralığındaki dozların uygulanmasını takiben, toplam EAA (eğri altında kalan
alan) değerinin %31 ± %22 ila %69 ± %15'ini (ortalama ± standart sapma) temsil etmektedir. Dokuda
dağılım verileri, sıçanlarda radyoaktif işaretli tenekteplaz ile yapılan çalışmalardan elde edilmiştir.
Tenekteplazın dağılım gösterdiği esas organ karaciğerdir. Tenekteplazın insanlarda plazma
proteinlerine bağlanıp bağlanmadığı ve bağlanıyorsa ne oranda bağlandığı bilinmemektedir.Vücutta
10 / 14ortalama kalış süresi yaklaşık 1 saattir ve kararlı durumdaki ortalama (± standart sapma) dağılım hacmi
(V ) 6,3 ± 2 L ila 15 ± 7 L arasındadır.
ss
Biyotransformasyon:
Tenekteplaz dolaşımdan, karaciğerde spesifik reseptörlere bağlanarak ve daha sonrasında küçük
peptidlere katabolize olarak uzaklaştırılır. Ancak karaciğer reseptörlerine bağlanma, doğal t-PA’ya
kıyasla daha azdır ve daha uzun bir yarı-ömür ile sonuçlanır.
Eliminasyon:
Akut miyokard enfarktüslü hastalarda tek intravenöz bolus şeklinde tenekteplaz enjeksiyonundan
sonra, tenekteplaz antijeni plazmadan bifazik eliminasyon gösterir. Terapötik doz aralığında,
tenekteplaz klerensi için doza bağımlılık söz konusu değildir. Başlangıçtaki dominant yarı-ömür 24 ±
5,5 (ortalama ±standart sapma) dakikadır ve doğal t-PA’nınkinden 5 kat daha uzundur. Terminal yarı-
ömrü 129 ± 87 dakika ve plazma klerensi 119 ± 49 ml/dakikadır.
Doğrusallık/Doğrusal olmayan durum
EAA (eğri altında kalan alan) değerine dayanan doz linearitesi analizleri, çalışılan doz aralığı olan 5-
50 mg için tenekteplazın doğrusal olmayan farmakokinetik sergilediğini göstermektedir.
Hastalardaki karakteristik özellikler
Yaş, cinsiyet ve vücut ağırlığı:
Vücut ağırlığında artma, tenekteplaz klerensinde orta derecede bir artış ile, yaş artışı ise klerenste hafif
bir azalma ile sonuçlanmıştır. Genel olarak kadınlar, erkeklerden daha düşük bir klerens gösterirler,
ama bu durum kadınlarda vücut ağırlığının genellikle daha düşük olmasıyla açıklanabilir.
Böbrek ve karaciğer yetmezliği:
Tenektaplazın eliminasyonu karaciğer yoluyla olduğundan, renal fonksiyon bozukluğunun
farmakokinetiği etkilemesi beklenmez. Bu, hayvan verileri ile de desteklenmiştir. Ancak, renal ve
hepatik bozuklukların tenektaplaz farmakokinetiği üzerindeki etkileri insanlarda spesifik olarak
araştırılmamıştır. Bu nedenle, hepatik ve şiddetli renal yetmezliği olan hastalarda tenektaplaz dozunun
ayarlanması konusunda bir kılavuz yoktur.
5.3 Klinik öncesi güvenlilik verileri
Sıçanlar, tavşanlar ve köpeklerde intravenöz tek doz uygulaması, sadece koagülasyon parametrelerinde
doza bağımlı ve geri dönüşümlü değişikliklerle birlikte enjeksiyon bölgesinde lokal hemoraji ile
sonuçlanmıştır ve bunlar tenekteplazın farmakodinamik etkisinin sonucu olarak kabul edilmiştir.
Sıçanlarda ve köpeklerde yürütülen çok-dozlu toksisite çalışmaları, yukarıda sözü edilen bu gözlemleri
doğrulamış, ancak çalışma süresi, insan proteini tenekteplaza karşı antikorların gelişmesi ve anaflaksi
ile sonuçlanması nedeniyle iki hafta ile sınırlanmıştır.
Sinomolgus maymunlarında elde edilen güvenlilik farmakolojisi verileri, kan basıncında azalma ve
bunu izleyen EKG değişiklikleri açığa çıkarmıştır, ancak bunlar, klinikte kullanılan dozlardan oldukça
yüksek dozlar ile ortaya çıkmıştır.
İnsanlardaki endikasyon ve tek doz uygulaması göz önüne alınarak, üreme toksisitesi testleri, sadece
bir embriyotoksisite çalışması şeklinde ve duyarlı bir tür olarak sadece tavşanlarda yapılmıştır.
Tenekteplaz tüm yavruların orta-embriyonal dönemde ölmelerine yol açtı. Tenekteplaz orta ya da geç
embriyonal dönemde verildiğinde, anne hayvanlarda ilk dozun verildiği gün vajinal kanamaya neden
oldu. Sekonder mortalite 1-2 gün sonrasında görüldü. Fetal döneme ilişkin veri bulunmamaktadır.
11 / 14Bu rekombinant proteinler sınıfından mutajenisite ve karsinojenisite beklenmemektedir ve
genotoksisite ve karsinojenisite incelemeleri gerekli değildir.
Nihai tenekteplaz formülasyonu intravenöz, intra-arteriyel ya da paravenöz yoldan uygulandıktan
sonra, kan damarlarında lokal irritasyon gözlenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Toz:
Arjinin
Konsantre fosforik asit
Polisorbat 20
Üretim sürecinden kalan kalıntı: Gentamisin
Çözücü:
Enjeksiyonluk su
6.2 Geçimsizlikler
METALYSE dekstroz infüzyon çözeltileriyle geçimsizdir.
Enjeksiyon çözeltisine ya da infüzyon hattına başka hiçbir ilaç eklenmemelidir.
6.3 Raf ömrü
Satışa hazır ambalajın raf ömrü: 36 ay.
Hazırlanmış çözelti
Sulandırılarak hazırlanmış çözeltinin 2-8 oC’de 24 saat ve 30 oC’de 8 saat süreyle kimyasal ve fiziksel
stabiliteye sahip olduğu gösterilmiştir.
Mikrobiyolojik açıdan, bu ürün hazırlandıktan sonra derhal kullanılmalıdır. Eğer derhal kullanılmaz
ise, uygulama öncesindeki saklama süreleri ve koşulları uygulayıcının sorumluluğundadır ve normal
olarak 2-8 oC’de 24 saatten daha uzun olmamalıdır.
6.4 Saklamaya yönelik özel tedbirler
30 oC’nin altındaki oda sıcaklığında saklanmalıdır.
Toz haldeki ürün ışıktan korumak için karton kutusunun içinde saklanmalıdır.
Sulandırılarak hazırlanmış tıbbi ürünün saklama koşulları için bölüm 6.3’e bakınız.
6.5 Ambalajın niteliği ve içeriği
Üzeri kaplanmış (B2-42) gri kauçuk tıpa ve flip-off kapak ile birlikte, enjeksiyonluk çözelti için toz ile
doldurulmuş 20 ml’lik tip I cam flakon. Her flakon 50 mg tenekteplaz içerir.
12 / 14Enjeksiyon çözeltisinin hazırlanmasında kullanılacak 10 ml enjeksiyonluk su ile önceden doldurulmuş,
10 ml plastik enjektör.
Steril flakon adaptörü.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü Yönetmeliği” ve “Ambalaj
Atıklarının Kontrolü Yönetmeliği” ne uygun olarak imha edilmelidir.
Hazırlama ve uygulama talimatları:
METALYSE, önceden doldurulmuş enjektörde bulunan çözücünün tamamı enjeksiyonluk çözelti için
toz içeren flakona eklenerek hazırlanmalıdır.
1. Hastanın ağırlığına göre uygun flakon büyüklüğünün seçildiğinden emin olunuz.
Hastanın vücut ağırlığı Hazırlanmış çözelti Tenekteplaz Tenekteplaz
kategorisi (kg) hacmi (ml) (U) (mg)
<60 6 6.000 30
≥60 ile <70 7 7.000 35
≥70 ile <80 8 8.000 40
≥80 ile <90 9 9.000 45
≥90 10 10.000 50
2. Flakon başlığının halen sağlam olup olmadığını kontrol ediniz.
3. Flakonun flip-off başlığını çıkarınız.
4. Flakon adaptörünün üstünü açınız. Önceden çözücü ile doldurulmuş enjektörün ucundaki başlığı
çıkarınız. Daha sonra, önceden doldurulmuş enjektörü derhal flakon adaptörü üzerine sıkıca vidalayınız
ve flakon adaptörünün sivri çıkıntısını flakon tıpasının ortasına batırınız.
5. Enjektörün pistonunu, köpük oluşmasından kaçınmak amacıyla yavaşça iterek, çözücüyü flakon
içine ekleyiniz.
6. Şırıngayı flakon adaptörüne bağlı tutunuz ve yavaşça döndürerek çözünmesini sağlayınız.
7. Sulandırılarak hazırlanmış olan enjeksiyonluk çözelti, renksiz ile soluk sarı arasında, berrak bir
çözeltidir. Sadece berrak olan ve partikül içermeyen çözeltiler kullanılmalıdır.
8. Çözeltinin hastaya uygulanmasından hemen önce, flakonu halen bağlı durumdaki enjektör ile birlikte
ters çevirerek, enjektörü flakonun altına getiriniz.
9. Hazırlanmış METALYSE çözeltisinden, hastanın ağırlığına göre gerekli miktarda hacmi enjektörün
içine aktarınız.
10. Enjektörü flakon adaptöründen çevirerek çıkarınız.
11. METALYSE sadece %0,9 sodyum klorür çözeltisi ile rekonstitüe edilmesi şartıyla, daha önce
açılmış mevcut bir intravenöz damar yoluyla uygulanabilir.
13 / 14Enjeksiyon çözeltisine başka hiçbir ilaç eklenmemelidir.
12. METALYSE hastaya, intravenöz olarak, yaklaşık 10 saniye içinde uygulanmalıdır. Dekstroz içeren
bir hat içine uygulanmamalıdır. METALYSE dekstroz çözeltisiyle geçimsizdir.
13. Enjeksiyon hattı, uygun bir uygulama için METALYSE enjeksiyonundan sonra yıkanmalıdır.
14. Kalan kullanılmamış rekonstitüe çözelti atılmalıdır.
7. RUHSAT SAHİBİ
Boehringer Ingelheim İlaç Tic. A.Ş.
Esentepe Mah. Harman 1 Sok.
Nidakule Levent No: 7/9 Kat: 15
34394 Şişli / İstanbul
Tel: (0 212) 329 1100 Faks: (0 212) 329 1101
8. RUHSAT NUMARASI
117 / 29
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11/02/2005
Ruhsat yenileme tarihi: 12/02/2014
10. KÜB’ÜN YENİLENME TARİHİ
14 / 14