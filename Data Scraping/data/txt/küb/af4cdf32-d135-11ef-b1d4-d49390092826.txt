KISA ÜRÜN BİLGİLERİ
1. BEŞERİ TIBBİ ÜRÜNÜN ADI
IMPROVE PLUS 20mg/12.5 mg film tablet
2. KALİTATİF VE KANTİTATİF BİLEŞİMİ
Etkin madde:
Olmesartan medoksomil 20 mg
Hidroklorotiyazid 12.5 mg
Yardımcı maddeler:
Laktoz monohidrat 128mg
Yardımcı maddeler için 6.1’e bakınız.
3. FARMASÖTİK FORMU
Film tablet.
Kirli sarı renkli, yuvarlak, bikonveks, film tabletler.
4. KLİNİK ÖZELLİKLER
4.1. Terapötik endikasyonlar
IMPROVE PLUS sabit doz kombinasyonu, tek başına olmesartan medoksomille yeterince
kan basıncı kontrol altına alınamayan hastalarda endikedir.
4.2. Pozoloji ve uygulama şekli
Pozoloji:
Yetişkinlerde
IMPROVE PLUS başlangıç tedavisi olarak kullanım için değildir. Tek başına 20 mg
olmesartan medoksomille yeterince kan basıncı kontrol altına alınamayan hastalarda kullanım
içindir.
Klinik olarak uygun olduğunda, 20 mg olmesartan medoksomille monoterapiden sabit
kombinasyona doğrudan geçiş düşünülebilir. Antihipertansif etki tedavinin başlamasından
sonra maksimum 8 haftada elde edilmiştir (Bkz. Kısım 5.1). İçerisindeki her bir bileşenin doz
titrasyonu tavsiye edilir.
20 mg olmesartan medoksomil/12.5 mg hidroklorotiyazid, kan basıncı tek başına 20 mg
olmesartan medoksomil ile oluşan optimum monoterapiyle yeterince kontrol altına
alınamayan hastalara uygulanabilir.
120 mg olmesartan medoksomil/25 mg hidroklorotiyazid, kan basıncı 20 mg olmesartan
medoksomil/12.5 mg hidroklorotiyazid ile yeterince kontrol altına alınamayan hastalara
uygulanabilir.
20 mg olmesartan medoksomil ve 25 mg hidroklorotiyazid maksimum günlük doz
kombinasyonu aşılmamalıdır.
Uygulama sıklığı ve süresi:
Improve Plus 20mg/12.5mg film tablet, yemeklerle birlikte veya öğünler arasında, bütün
olarak yeterli miktarda su ile yutularak alınır.
Uygulama şekli:
Sadece ağızdan kullanım içindir.
Film kaplı tablet, yemeklerle birlikte veya öğünler arasında, bütün olarak yeterli miktarda su
ile yutularak alınır.
Özel popülasyonlara ilişkin ek bilgiler
Böbrek/Karaciğer yetmezliği:
IMPROVE PLUS 20mg/12.5mg film tablet hafif ile orta derecede böbrek yetmezliği
(kreatinin klerensi 30-60ml/dk.) bulunan hastalarda kullanıldığında böbrek fonksiyonlarının
periyodik olarak izlenmesi önerilir (Bkz. Kısım 4.4). IMPROVE PLUS 20mg/12.5mg film
tablet, şiddetli böbrek yetmezliği bulunan hastalarda kontrendikedir (kreatinin klerensi <
30ml/dk) (Bkz. Kısım 4.3).
Karaciğer yetmezliği bulunan hastalarda IMPROVE PLUS 20mg/12.5mg film tablet
kullanımı tavsiye edilmez, çünkü günümüzde bu hasta grubunda olmesartan medoksomil
deneyimleri sınırlıdır (Bkz. Kısım 4.4, 5.2).
Pediyatrik popülasyon:
IMPROVE PLUS 20mg/12.5mg film tablet çocuklar üzerindeki emniyeti ve etkinliği
belirlenmediğinden çocuklarda ve 18 yaşından küçük gençlerde kullanımı önerilmez.
Geriyatrik popülasyon:
Yaşlı hastalara, erişkinler ile aynı kombinasyon dozu önerilir.
4.3. Kontrendikasyonlar
-Hamilelik (Bkz. Kısım 4.6).
-Süt verme (Bkz. Kısım 4.6).
-Etkin maddelere, yardımcı maddelerden herhangi birine (Bkz. Kısım 6.1) veya diğer
sülfonamid türevli maddelere (hidroklorotiyazid bir sülfonamid türevi tıbbi üründür) aşırı
duyarlılık.
-Şiddetli böbrek yetmezliği (kreatinin klerensi < 30ml/dk.).
-Tedavisi güç hipokalemi, hiperkalsemi, hiponatremi ve semptomatik hiperürisemi.
-Şiddetli karaciğer yetmezliği, kolestaz ve safra kanal tıkanıklığı bozuklukları.
2-Bu tıbbi ürün laktoz içerir. Seyrek olarak galaktoz intoleransı, Lapp-laktaz eksikliği veya
glukoz-galaktoz malabsorbsiyonu kalıtımsal problemleri bulunan hastalar bu tıbbi ürünü
kullanmamalıdır.
4.4. Özel kullanım uyarıları ve önlemleri
İntravasküler hacim azalması:
Yoğun diüretik tedavi, diyet tuzu sınırlaması, diyare veya kusma nedeniyle hacim ve/veya
sodyum azalması olan hastalarda özellikle ilk dozdan sonra semptomatik hipotansiyon
olabilir. Bu gibi koşullar IMPROVE PLUS 20mg/12.5mg film tablet uygulamasından önce
düzeltilmelidir.
Renin-anjiyotensin-aldosteron sisteminin uyarıldığı diğer koşullar:
Vasküler tonus veya renal fonksiyonu büyük ölçüde renin-anjiyotensin-aldosteron sistemine
bağlı olan hastalarda (örneğin, şiddetli kalp yetmezliği bulunan veya temelinde, renal arter
stenozu da dahil böbrek hastalığı bulunan hastalarda), bu sistemi etkileyen tıbbi ürünlerle
tedavi, akut hipotansiyon, azotemi, oligüri veya seyrek olarak akut böbrek yetmezliğiyle
bağlantılı olmuştur.
Renovasküler hipertansiyon:
Bilateral renal arter stenozu veya tek çalışan böbreğe giden arter stenozu bulunan hastalar,
renin-anjiyotensin-aldosteron sistemini etkileyen tıbbi ürünlerle tedavi edildiğinde şiddetli
hipotansiyon ve böbrek yetersizliği riski yüksektir.
Böbrek yetmezliği ve böbrek transplantasyonu:
IMPROVE PLUS 20mg/12.5mg film tablet, şiddetli böbrek yetmezliği (kreatinin klerensi <
30ml/dk.) bulunan hastalarda kullanılmamalıdır (Bkz. Kısım 4.3). Hafif ile orta şiddette
böbrek yetmezliği (kreatinin klerensi ≥ 30 ml/dk., < 60ml/dk.) bulunan hastalarda dozaj
ayarlamasına gerek yoktur. Ancak, bu gibi hastalarda, IMPROVE PLUS 20mg/12.5mg film
tablet dikkatli uygulanmalıdır ve serum potasyumu, kreatinin ve ürik asit seviyelerinin
periyodik olarak izlenmesi tavsiye edilir. Böbrek fonksiyonları bozuk olan hastalarda tiyazid
diüretikle bağlantılı azotemi olabilir. İlerleyen böbrek yetmezliği görülmekte ise tedavinin
gerekliliği yeniden gözden geçirilmeli, gerektiğinde diüretik tedavisi sona erdirilmelidir.
Yakın zamanda böbrek transplantasyonu yapılmış hastalarda IMPROVE PLUS 20mg/12.5mg
film tablet uygulamasıyla ilgili bir deneyim bulunmamaktadır.
Karaciğer yetmezliği:
Hafif ile orta şiddette karaciğer yetmezliği bulunan hastalarda günümüzde olmesartan
medoksomille ilgili deneyimler sınırlıdır ve şiddetli karaciğer yetmezliği bulunan hastalarla
ilgili deneyim bulunmamaktadır. Ayrıca, tiyazid tedavisi sırasında sıvı ve elektrolit
dengesindeki küçük değişimler, karaciğer yetmezliği veya progresif karaciğer hastalığı
bulunan hastalarda ani hepatik komaya sebep olabilir. Bu nedenle, karaciğer yetmezliği
bulunan hastalarda IMPROVE PLUS 20mg/12.5mg film tablet kullanımı tavsiye edilmez
(Bkz. Kısım 4.2). Şiddetli karaciğer yetmezliği, kolestaz ve safra kanal tıkanıklığı bulunan
hastalarda IMPROVE PLUS 20mg/12.5mg film tablet kullanımı kontrendikedir (Bkz. Kısım
4.3, 5.2).
Aortik ve mitral kapak stenozu, obstrüktif hipertrofik kardiyomiyopati:
Diğer vazodilatörlerde olduğu gibi, aortik veya mitral stenoz ya da obstrüktif hipertrofik
kardiyomiyopati hastalarında özel dikkat gösterilmelidir.
3Primer aldosteronizm:
Primer aldosteronizm bulunan hastalar genelde renin-anjiyotensin sisteminin inhibisyonuyla
etki eden anti-hipertansif tıbbi ürünlere cevap vermez. Bu nedenle, bu gibi hastalarda
IMPROVE PLUS 20mg/12.5mg film tablet kullanımı tavsiye edilmez.
Metabolik ve endokrin etkileri:
Tiyazid grubu ilaç tedavisi glukoz toleransını bozabilir. Diyabetik hastalarda insülin ve oral
hipoglisemik ajanların dozaj ayarlaması gerekli olabilir (Bkz. Kısım 4.5). Gizli diyabet,
tiyazid grubu ilaç tedavisi sırasında açığa çıkabilir.
Kolesterol ve trigliserid seviyelerinin artması, tiyazid diüretik tedavisiyle bağlantılı olduğu
bilinen istenmeyen etkilerdir.
Tiyazid grubu ilaç tedavisi uygulanan bazı hastalarda hiperürisemi olabilir veya ani gut ortaya
çıkabilir.
Elektrolit dengesizliği:
Diüretik tedavi uygulanan herhangi bir hasta için uygun aralıklarla serum elektrolitleri
periyodik olarak tayin edilmelidir.
Hidroklorotiyazid de dahil olmak üzere tiyazidler sıvı veya elektrolit dengesizliğine
(hipokalemi, hiponatremi ve hipokloremik alkaloz) sebep olabilirler. Sıvı veya elektrolit
dengesizliği uyarısı niteliği taşıyan belirtiler, ağız kuruluğu, susama, zayıflık, letarji,
uyuşukluk, huzursuzluk, kas ağrısı veya krampları, kas yorgunluğu, hipotansiyon, oligüri,
taşikardi ve bulantı, kusma gibi gastrointestinal bozukluklar (Bkz. Kısım 4.8).
Karaciğer sirozu bulunan hastalarda, şiddetli diürez bulunan hastalarda, yetersiz oral elektrolit
alan hastalarda ve aynı anda kortikosteroid veya ACTH tedavisi uygulanan hastalarda
hipokalemi riski yüksektir (bkz. Kısım 4.5). Tersine, IMPROVE PLUS 20mg/12.5mg film
tablet’in olmesartan medoksomil bileşeni yoluyla anjiyotensin-II reseptörlerindeki (AT’ )
1
antagonizmadan dolayı, özellikle böbrek yetmezliği ve/veya kalp yetersizliği ve diyabet
varlığında hiperkalemi olabilir. Risk altındaki hastalarda serum potasyumunun yeterli
düzeyde izlenmesi tavsiye edilir. Potasyum tutucu diüretikler, potasyum takviyeleri veya
potasyum içeren tuz ikameleri ve serum potasyum seviyesini artıran diğer tıbbi ürünler
(örneğin heparin) IMPROVE PLUS 20mg/12.5mg film tablet’le birlikte kullanılırken dikkatli
olunmalıdır (Bkz. Kısım 4.5).
Olmesartan medoksomilin diüretik etkili hiponatremiyi azalttığına veya engellediğine dair bir
kanıt bulunmamaktadır. Klorür eksikliği genelde hafiftir ve çoğu zaman tedavi gerektirmez.
Tiyazidler üriner kalsiyum atılımını azaltabilir ve bilinen bir kalsiyum metabolizması
bozukluğu bulunmaması durumunda serum kalsiyumunu aralıklı olarak ve hafif düzeyde
artırabilir. Hiperkalsemi, gizli hiperparatiroidizm kanıtı olabilir. Paratiroid fonksiyon testleri
yapılmadan önce tiyazidler kesilmelidir.
Tiyazidlerin, hipomagneziye sebep olabilecek idrarla magnezyum atılımını artırdığı
gösterilmiştir.
Sıcak havalarda ödemli hastalarda dilüsyonel hiponatremi oluşabilir.
4Lityum:
Anjiyotensin II reseptör antagonistleri ve tiyazid kombinasyonu içeren diğer tıbbi ürünlerde
olduğu gibi, IMPROVE PLUS 20mg/12.5mg film tablet ve lityumun aynı anda uygulanması
tavsiye edilmez (Bkz. Kısım 4.5).
Irksal farklılıklar:
Bütün diğer anjiyotensin II antagonistlerinde olduğu gibi, olmesartan medoksomilin kan
basıncını düşürme etkisi siyahi hastalarda siyahi olmayan hastalara göre biraz daha düşüktür;
bunun muhtemel sebebi de hipertansiyonlu siyahi popülasyonda düşük renin durumunun daha
yüksek oranda görülmesidir.
Anti-doping test:
Bu ürünün hidroklorotiyazid içermesinden dolayı anti-doping testlerinin pozitif çıkmasına
neden olabilir.
Diğerleri:
Genel arteriyosklerozda, iskemik kalp hastalığı veya iskemik serebrovasküler hastalık
bulunan hastalarda, aşırı kan basıncı düşmesinin miyokardiyal enfarktüse veya inmeye sebep
olma riski her zaman vardır.
Alerji veya bronşiyal astım geçmişi bulunan ya da bulunmayan hastalarda hidroklorotiyazide
aşırı duyarlılık reaksiyonları olabilir, fakat bu tip geçmişi bulunan hastalarda bu olasılık daha
yüksektir.
Tiyazid grubu diüretiklerin kullanımında, sistemik lupus eritematoz şiddetlenmesi veya
aktivasyonu rapor edilmiştir.
4.5. Diğer tıbbi ürünler ile etkileşimler ve diğer etkileşim şekilleri
Olmesartan medoksomil ve Hidroklorotiyazid ile bağlantılı etkileşimler:
IMPROVE PLUS’ın diğer ilaçları etkileme potansiyeli
Lityum:
Lityumun anjiyotensin dönüştürücü enzim inhibitörleriyle ve nadiren anjiyotensin II
antagonistleriyle birlikte uygulanması esnasında, serum lityum konsantrasyonlarında geri
dönüşlü artışlar ve toksisite bildirilmiştir. Ayrıca, tiyazidler lityumun renal klerensini azaltır
ve bunun sonucu olarak lityum toksisitesi riski artabilir. Bu nedenle, IMPROVE PLUS
20mg/12.5mg film tablet’in ve lityumun birlikte kullanılması önerilmez (bkz. Kısım 4.4). Bu
kombinasyonun kullanılması mutlaka gerekliyse, serum lityum düzeylerinin dikkatle
izlenmesi önerilir.
Diğer ilaçların IMPROVE PLUS’ı etkileme potansiyeli
Baklofen:
Antihipertansif etki potansiyelize olabilir.
Non-steroidal antiinflamatuar ilaçlar:
NSAID’ler (yani asetilsalisilik asit (> 3 g/gün), COX-2 inhibitörleri ve non-selektif
NSAID’ler) tiyazid grubu diüretiklerin ve anjiyotensin II antagonistlerinin antihipertansif
etkilerini azaltabilir.
5Böbrek fonksiyonu zayıf olan bazı hastalarda (örneğin dehidrate hastalar ya da böbrek
fonksiyonu zayıf olan yaşlı hastalar), siklo-oksijenaz enzimini inhibe eden ajanların ve
anjiyotensin II antagonistlerin birlikte uygulanması böbrek fonksiyonunun daha da
bozulmasına (genellikle geri dönüşlü olan akut böbrek yetmezliği olasılığı da dahil olmak
üzere) neden olabilir. Bu nedenle, bu kombinasyon özellikle yaşlılarda dikkatle
uygulanmalıdır. Hastalar yeterince hidrate edilmeli ve eşlik eden tedavinin başlatılmasını
takiben ve bunun ardından periyodik olarak böbrek fonksiyonu dikkatle izlenmelidir.
IMPROVE PLUS’ın Amifostin ile birlikte kullanımı
Antihipertansif etki potansiyelize olabilir.
IMPROVE PLUS’ın Diğer antihipertansif ajanlar ile birlikte kullanımı:
Diğer antihipertansif tıbbi ürünlerle birlikte kullanıldığı takdirde IMPROVE PLUS’ın kan
basıncı düşürücü etkisi artırabilir.
IMPROVE PLUS’ın Alkol, Barbitüratlar, Narkotik ajanlar ya da Antidepresanlar ile birlikte
kullanımı
Ortostatik hipotansiyon potansiyelize olabilir.
Olmesartan medoksomil ile bağlantılı etkileşimler:
Potasyum düzeylerini etkileyen tıbbi ürünler:
Renin-anjiyotensin sistemini etkileyen diğer tıbbi ürünlerin kullanımıyla ilgili deneyimler,
potasyum tutucu diüretiklerin, potasyum destekleyici ajanların, potasyum içeren tuz yerine
kullanılan ürünlerin ya da serum potasyum düzeylerini artırabilecek başka tıbbi ürünlerin
(örneğin heparin, ADE inhibitörleri) eşlik eden kullanımının serum potasyum düzeylerinde
artışlara yol açabileceğini göstermiştir (bkz. Kısım 4.4). Potasyum düzeylerini etkileyen tıbbi
ürün IMPROVE PLUS 20mg/25mg film tablet ile birlikte verilecekse, plazma potasyum
düzeylerinin izlenmesi önerilir.
Antasitle (alüminyum magnezyum hidroksit) tedaviden sonra Olmesartanın
biyoyararlanımının bir miktar azaldığı gözlenmiştir.
Olmesartan medoksomilin, varfarinin farmakokinetiği ya da farmakodinamiği ve digoksinin
farmakokinetiği üzerinde anlamlı bir etkisi olmamıştır.
Olmesartan medoksomilin pravastatin ile birlikte uygulanması sağlıklı deneklerde bu
bileşenlerin farmakokinetiği üzerinde klinik açıdan anlamlı herhangi bir etkiye yol
açmamıştır.
Olmesartan, insan sitokrom P450 enzimleri 1A1/2, 2A6, 2C8/9, 2C19, 2D6, 2E1 ve 3A4
üzerinde klinik açıdan anlamlı herhangi bir in vitro inhibitör etkiye yol açmamıştır. Sıçan
sitokrom P450 aktiviteleri üzerinde indükleyici hiçbir etkiye yol açmamış ya da indükleyici
etkisi minimal düzeyde olmuştur. Olmesartan ile yukarıdaki sitokrom P450 enzimler
tarafından metabolize edilen tıbbi ürünler arasında klinik açıdan anlamlı herhangi bir
etkileşim beklenmez.
6Hidroklorotiyazid ile bağlantılı etkileşimler:
Hidroklorotiyazid’in diğer ilaçları etkileme potansiyeli
Kalsiyum tuzları:
Tiyazid grubu diüretikleri, atılımın azalması nedeniyle serum kalsiyum düzeylerinin
yükselmesine neden olabilir. Eğer kalsiyum destekleyici ajanların verilmesi gerekiyorsa,
serum kalsiyum düzeyleri izlenmeli ve kalsiyum dozajı uygun şekilde ayarlanmalıdır.
Dijital glikozidler:
Tiyazidle indüklenen hipokalemi ya da hipomagnezemi, dijitalisle indüklenen kardiyak
aritmilerin başlamasını kolaylaştırabilir.
Nondepolarizan iskelet kası gevşeticiler (örneğin tubokurarin):
Hidroklorotiyazid, nondepolarizan iskelet kası gevşeticilerin etkisini potansiyelize edebilir.
Antidiyabetik tıbbi ürünler (oral ajanlar ve insülin):
Tiyazid tedavisi glukoz toleransını etkileyebilir. Antidiyabetik tıbbi ürünün dozajının
ayarlanması gerekebilir (bkz. Kısım 4.4).
Metformin:
Hidroklorotiyazide bağlı olası fonksiyonel renal yetmezliğin indüklediği laktik asidoz riski
nedeniyle metformin dikkatle kullanılmalıdır.
Beta-blokörler ve diazoksit:
Tiyazidler beta-blokörlerin ve diazoksidin hiperglisemik etkisini artırabilir.
Vazopresör aminler (örneğin noradrenalin):
Vazopresör aminlerin etkisi azalabilir.
Gut hastalığının tedavisinde kullanılan tıbbi ürünler (probenesid, sulfinpirazon ve
allopurinol):
Hidroklorotiyazid serum ürik asit düzeyini yükseltebildiğinden, ürikozürik tıbbi ürünlerin
dozajının ayarlanması gerekebilir. Probenesid ya da sulfinpirazonun dozajının artırılması
gerekebilir. Bir tiyazidle birlikte uygulanması, allopurinole karşı hipersensitivite
reaksiyonlarının insidansını artırabilir.
Amantadin:
Tiyazidler amantadininin neden olduğu advers etkilerin riskini artırabilir.
Sitotoksik ajanlar (örneğin siklofosfamid, metotreksat):
Tiyazidler sitotoksik tıbbi ürünlerin böbrekler yoluyla atılımını azaltabilir ve bunların
miyelosüpresif etkilerini potansiyelize edebilir.
Salisilatlar:
Salisilatlar yüksek dozlarda kullanıldığı takdirde, hidroklorotiyazid salisilatların santral sinir
sistemi üzerindeki toksik etkisini artırabilir.
7Diğer ilaçların Hidroklorotiyazid’i etkileme potansiyeli
Potasyum düzeylerini etkileyen tıbbi ürünler:
Potasyum kaybıyla ve hipokalemiyle ilişkili diğer ilaçlarla (örneğin diğer kaliüretik
diüretikler, laksatifler, kortikosteroidler, ACTH, amfoterisin, karbenoksolon, penisilin G
sodyum ya da salisilik asit türevleri) birlikte kullanıldığında hidroklorotiyazidin potasyum
tüketici etkisi (bkz. Kısım 4.4) potansiyelize olabilir. Bu nedenle, bunların birlikte
kullanılması önerilmez.
Kolestiramin ve Kolestipol reçineleri:
Anyon değiştirici reçinelerin varlığı hidroklorotiyazidin emilimini azaltır.
Serum potasyum bozukluklarından etkilenen tıbbi ürünler:
IMPROVE PLUS serum potasyum düzeyi bozukluklarından etkilenen tıbbi ürünlerle (örneğin
dijtal glikozidleri ve antiaritmikler) ve bazı antiaritmikler de dahil olmak üzere, aşağıda
belirtilen torsades de pointes (ventriküler taşikardi) indükleyici tıbbi ürünlerle birlikte
uygulandığında, serum potasyum düzeylerinin ve EKG’nin periyodik olarak izlenmesi
önerilir; hipokalemi torsades de pointes’i (ventriküler taşikardi) hazırlayıcı bir faktördür:
- Sınıf Ia antiaritmikler (örneğin kinidin, hidrokinidin, disopiramid).
- Sınıf III antiaritmikler (örneğin amiodaron, sotalol, dofetilid, ibutilid).
- Bazı antipsikotikler (örneğin tiyoridazin, klorpromazin, levomepromazin, trifluoperazin,
siyamemazin, sulpirid, sultoprid, amisulprid, tiyaprid, pimozid, haloperidol, droperidol).
- Diğerleri (örneğin bepridil, sisaprid, difemanil, eritromisin IV, halofantrin, mizolastin,
pentamidin, sparfloksasin, terfenadin, vinsamin IV).
Antikolinerjik ajanlar (örneğin atropin, biperiden):
Gastrointestinal motiliteyi ve mide boşaltım hızını azaltarak tiyazid grubu diüretiklerin
biyoyararlanımı artırır.
Hidroklorotiyazid’in Metildopa ile birlikte kullanımı
Hidroklorotiyazid ve metildopanın birlikte kullanımıyla ortaya çıkan hemolitik anemiyle ilgili
tek tük vakalar bildirilmiştir.
Hidroklorotiyazid’in Siklosporin ile birlikte kullanımı
Siklosporinle birlikte uygulanan tedavi, hiperürisemi ve gut tipi komplikasyonların riskini
artırabilir.
Hidroklorotiyazid’in Tetrasiklinler ile birlikte kullanımı
Tetrasikliklerin ve tiyazidlerin birlikte uygulanması, üre düzeylerinde tetrasiklinle indüklenen
yükselmenin riskini artırır. Bu etkileşim muhtemelen doksisiklin için geçerli değildir.
4.6. Gebelik ve laktasyon
Genel tavsiye
Gebelik Kategorisi: ilk trimester C, ikinci ve üçüncü trimester D
Çocuk doğurma potansiyeli bulunan kadınlar / Doğum Kontrolü (Kontrasepsiyon)
Planlı bir hamilelikten önce, uygun bir alternatif tedaviye geçilmelidir.
8Gebelik dönemi
IMPROVE PLUS 20mg/12.5mg film tablet’in gebe kadınlarda kullanımına ilişkin yeterli veri
mevcut değildir. Hayvanlar üzerinde yapılan araştırmalar üreme toksisitesinin bulunduğunu
göstermiştir (bkz. kısım 5.3). İnsanlara yönelik potansiyel risk bilinmemektedir.
IMPROVE PLUS 20mg/12.5mg film tablet’in gebelik ve/veya fetus/yenidoğan üzerinde
zaralı farmakolojik etkileri bulunmaktadır.
Bir önlem olarak, IMPROVE PLUS 20mg/12.5mg film tablet hamileliğin ilk üç ayında
kullanılmamalıdır. Hamilelik belirlenirse, IMPROVE PLUS 20mg/12.5mg film tablet en kısa
sürede kesilmelidir. Bu sebeple, hamileliğin ikinci ve üçüncü üç aylık dönemlerinde
IMPROVE PLUS 20mg/12.5mg film tablet’in kullanımı kontrendikedir.
IMPROVE PLUS 20mg/12.5mg film tablet’in hamile kadınlarda kullanımıyla ilgili bir
deneyim bulunmamaktadır. Olmesartan medoksomil/hidroklorotiyazid kombinasyonu hayvan
araştırmaları bir teratojenik etki ortaya koymamıştır; ancak fetotoksisite göstermiştir (Bkz.
Kısım 5.3).
Hamileliğin ikinci ve üçüncü üç aylık döneminde, renin-anjiyotensin sistemini etkileyen
maddeler fetüslerde ve neonatlarda hasara (hipotansiyon, böbrek fonksiyonu bozulması,
oligüri ve/veya anüri, oligohidramniyoz, kraniyal hipoplazi, intrauterin büyüme gecikmesi) ve
ölüme yol açabilir. Pulmoner hipoplazi, yüz anomalileri ve kol/bacak kontraksiyonları
vakaları da rapor edilmiştir. Olmesartan medoksomille yapılan deneysel hayvan araştırmaları,
geç fetal ve neonatal safhada böbrek hasarı olabileceğini de göstermiştir. Mekanizma,
muhtemelen, renin-anjiyotensin-aldosteron sisteminin farmakolojik etkilerinin bir sonucudur.
Hidroklorotiyazid, hem plazma hacmini, hem de uteroplasental kan akışını azaltabilir.
Tiyazidler plasenta bariyerini geçer ve kordon kanında bulunur. Fetal elektrolit
bozukluklarına ve yetişkinlerde gözlenen başka muhtemel reaksiyonlara yol açabilirler.
Annenin tiyazidlerle tedavisinden sonra neonatlarda trombositopeni vakaları ve fetal veya
neonatal sarılık rapor edilmiştir. Hamileliğin ikinci trimesterinde IMPROVE PLUS
20mg/12.5mg film tablet’e maruz kalınırsa kafatası ve fetal böbrek fonksiyonu ekografi ile
kontrol edilmelidir.
Laktasyon dönemi
Olmesartan, süt veren sıçanların sütüne geçmektedir. Ancak, olmesartanın insan sütüne geçip
geçmediği bilinmemektedir. Tiyazidler insan sütüne geçmektedir ve süt vermeyi
engelleyebilir. Bu nedenle, süt verme döneminde IMPROVE PLUS 20mg/12.5mg film
tablet’in kullanımı kontrendikedir (bkz. Kısım 4.3). Emzirmeyi sonlandırma ya da ilaç
kullanımını sonlandırma kararı almadan önce anne için ilacın önemi hesaplanmalıdır.
Üreme yeteneği / Fertilite
Klinik ya da klinik dışı üreme yeteneği üzerine çalışmalar mevcut değildir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde araştırma yapılmamıştır. Ancak, antihipertansif
tedavi gören hastalarda zaman zaman baş dönmesi veya yorgunluk olabileceği akılda
tutulmalıdır. Bu konularda hastalar uyarılmalıdır.
94.8. İstenmeyen etkiler
Olmesartan/Hidroklorotiyazid kombinasyonlarında:
20/12.5 mg veya 20/25 mg dozajlarında olmesartan medoksomil/hidroklorotiyazid
kombinasyonlarıyla tedavi edilen 1155 hastanın ve plaseboyla tedavi edilen 466 hastanın
katıldığı 21 aya kadar süren klinik araştırmalarda, olmesartan medoksomil/hidroklorotiyazid
kombinasyon tedavisinde advers olayların genel sıklığı plasebodakine benzerdi. Advers
olaylara bağlı olarak tedavinin kesilmesi de, olmesartan medoksomil/hidroklorotiyazid
20/12.5 mg - 20/25 mg (%2) ve plasebo (%3) gruplarında benzerdi. Olmesartan
medoksomil/hidroklorotiyazid tedavisinde advers olayların plaseboya göre genel sıklığının 75
yaş ve üzeri hastalarda başağrısı sıklığının biraz artmasına rağmen, yaş (≤ 65 yaşa karşı < 65
yaş), cinsiyet veya ırkla ilgili olmadığı görülmüştür.
Olmesartan medoksomil/hidroklorotiyazid 20/12.5 mg - 20/25 mg’deki en yaygın advers olay
ve plasebodaki sıklığı en az %1 aşan tek advers olay baş dönmesiydi (olmesartan
medoksomil/ hidroklorotiyazid 20/12.5 mg - 20/25 mg’da %2.6 ve plaseboda %1,3).
Potansiyel klinik etkisi bulunan advers olaylar aşağıda sistem organ sınıfına göre
listelenmiştir. Sıklıklar şu şekilde tanımlanmıştır: yaygın (≥ 1/100, < 1/10); yaygın olmayan
(≥ 1/1000, < 1/100); seyrek (≥ 1/10000, < 1/1000); çok seyrek (< 1/10000).
Metabolizma bozuklukları
Yaygın olmayan:
Hiperürisemi, hipertrigliseridemi.
Sinir sistemi bozuklukları
Yaygın:
Baş dönmesi.
Yaygın olmayan:
Senkop.
Kardiyovasküler bozukluklar
Yaygın olmayan:
Palpitasyonlar, hipotansiyon, ortostatik hipotansiyon.
Dermatolojik bozukluklar
Yaygın olmayan:
Kızarıklık, ekzema.
Genel bozukluklar
Yaygın:
Yorgunluk.
Yaygın olmayan:
Zayıflık.
Araştırmalar
Yaygın olmayan:
Kan potasyumu düşmesi, kan potasyumu artışı, kan kalsiyumu artışı, kan üresi artışı, kan
lipidleri artışı.
10Laboratuvar testleri:
Klinik araştırmalarda, standart laboratuvar parametrelerindeki klinik açıdan önemli
değişiklikler nadiren olmesartan medoksomil/hidroklorotiyazidle bağlantılıdır. Olmesartan
medoksomil/ hidroklorotiyazid tedavisi sırasında ortalama ürik asit, kan üre nitrojeni ve
kreatinin değerlerinde küçük artışlar ve ortalama hemoglobin ve hematokrit değerlerinde
küçük düşüşler gözlenmiştir.
İçeriğindeki bileşenlerle ilgili ilave bilgiler:
İçeriğindeki bileşenlereden herhangi biriyle daha önce rapor edilen istenmeyen etkiler,
IMPROVE PLUS 20mg/12.5mg film tablet’le yapılan klinik araştırmalarda gözlenmese dahi,
bu ürünün potansiyel istenmeyen etkileri olabilir.
Olmesartan medoksomil:
Pazarlama sonrası deneyimler
Pazarlama sonrası deneyimlerde aşağıdaki advers reaksiyonlar rapor edilmiştir. Bunlar,
Sistem Organ Sınıfıyla listelenmiş ve şu tanımlamayı kullanan sıklık başlıkları altında
sıralanmıştır:
çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1000, < 1/100); seyrek
(≥ 1/10.000, < 1/1000); çok seyrek (< 1/10000), ayrı raporlar dahil.
Kan ve lenf sistemi bozuklukları
Çok seyrek:
Trombositopeni.
Sinir sistemi bozuklukları
Çok seyrek:
Baş dönmesi, baş ağrısı.
Solunum, göğüs ve mediastinal bozukluklar
Çok seyrek:
Öksürük.
Gastrointestinal bozukluklar
Çok seyrek:
Karın ağrısı, bulantı, kusma.
Deri ve deri altı doku bozuklukları
Çok seyrek:
Prürit, ekzantem, kızarıklık. Anjiyonevrotik ödem, alerjik dermatit, yüz ödemi ve ürtiker gibi
alerjik koşullar.
Kas-iskelet ve bağ doku bozuklukları
Çok seyrek:
Kas krampı, miyalji.
Renal ve üriner bozukluklar
Çok seyrek:
Akut böbrek bozukluğu ve böbrek yetmezliği (ayrıca bkz. Araştırmalar).
11Genel bozukluklar ve uygulama yeri koşulları
Çok seyrek:
Asteni, yorgunluk, letarji, kırıklık gibi astenik koşullar.
Araştırmalar
Çok seyrek:
Kan kreatini artışı ve kan üresi artışı gibi anormal böbrek fonksiyonu testleri. Artan karaciğer
enzimleri.
Klinik araştırmalar
Çift kör, plasebo kontrollü monoterapi araştırmalarında, tedaviyle ortaya çıkan advers
olayların genel insidansı, olmesartan medoksomilde ve plaseboda benzerdi.
Plasebo kontrollü monoterapi araştırmalarında, kesin olarak tedaviyle bağlantılı olan tek
advers ilaç reaksiyonu baş dönmesidir (olmesartan medoksomilde %2,5 insidans, plaseboda
%0,9 insidans).
Uzun süreli (2 yıl) tedavide, günde bir kez 10-20 mg olmesartan medoksomilde advers
olaylara bağlı geri çekilme insidansı %3,7’dir.
Olmesartan medoksomille yapılan bütün klinik araştırmalarda (etkin maddeyle ve yanı sıra
plasebo kontrolüyle yapılan araştırmalar dahil), plaseboyla ilgili nedensellik veya insidanstan
bağımsız olarak aşağıdaki advers olaylar rapor edilmiştir. Vücut sistemiyle listelenmiş ve
aşağıda verilen tanımlamalar kullanılarak sıklık başlıkları altında sıralanmıştır.
Sinir sistemi bozuklukları
Yaygın:
Baş dönmesi.
Yaygın olmayan:
Vertigo.
Kardiyovasküler bozukluklar
Seyrek:
Hipotansiyon.
Yaygın olmayan:
Anjino pektoris.
Solunum, göğüs bozuklukları ve mediastinal hastalıkları
Yaygın:
Bronşit, öksürük, farenjit, rinit.
Gastroentestinal hastalıklar
Yaygın:
Karın ağrısı, diyare, dispepsi, gastroenterit, bulantı.
Dermatolojik bozukluklar
Yaygın olmayan:
Kızarıklık.
12Kas iskelet sistemi bozuklukları
Yaygın:
Artirit, sırt ağrısı, iskelet ağrısı.
Böbrek ve üriner bozuklukları
Yaygın:
Hematüri, idrar yolu enfeksiyonu.
Genel bozukluklar
Yaygın:
Göğüs ağrısı, yorgunluk, grip benzeri belirtiler, periferik ödem, ağrı.
Laboratuvar testleri:
Plasebo kontrollü monoterapi araştırmalarında, hipertrigliseridemi ve yüksek kreatinin
fosfokinaz için plaseboya nazaran olmesartan medoksomilde biraz daha yüksektir
(hipertrigliseridemi için %1,1’e karşı %2,0 ve yüksek kreatinin fosfokinaz için %0,7’ye karşı
%1,3).
Olmesartan medoksomille yapılan bütün klinik araştırmalarda (plasebo kontrolsüz
araştırmalar dahil) rapor edilen laboratuvar advers olaylar (plaseboya nazaran nedensellik
veya insidanstan bağımsız olarak) şunlardır:
Metabolizma bozuklukları
Yaygın:
Yüksek kreatinin fosfokinaz, hipertrigliseridemi, hiperürisemi.
Seyrek:
Hiperkalemi.
Karaciğer bozuklukları
Yaygın:
Karaciğer enzim yükselmesi.
Hidroklorotiyazid:
Hidroklorotiyazid, hacim azalmasına sebep olabilir veya şiddetlendirebilir ve bu da elektrolit
dengesizliğine sebep olabilir (Bkz. Kısım 4.4).
Tek başına hidroklorotiyazid kullanımıyla rapor edilen advers olaylar şunları içerir:
Enfeksiyonlar ve enfestasyonlar
Seyrek:
Siyaladenit.
Kan ve lenf sistemi bozuklukları
Seyrek:
Lökopeni, nötropeni/agranülositoz, trombositopeni, aplastik anemi, hemolitik anemi, kemik
iliği depresyonu.
13Metabolizma bozuklukları
Yaygın:
Hiperglisemi, glikozüri, hiperürisemi, elektrolit dengesizliği (hiponatremi, hipomagnezemi,
hipokloremi, hipokalemi ve hiperkalsemi dahil), kolesterol ve trigliserid artışları.
Yaygın olmayan:
Anoreksi.
Psikiyatrik bozukluklar
Seyrek:
Huzursuzluk, depresyon, uyku bozuklukları, apati.
Sinir sistemi bozuklukları
Yaygın:
Sersemlik, bilinç bulanıklığı.
Yaygın olmayan:
İştah kaybı.
Seyrek:
Parestezi, konvülsiyonlar.
Duyma ve görme bozuklukları
Yaygın:
Vertigo.
Seyrek:
Ksantopsi, geçici bulanık görme, gözyaşı salgısı azalması.
Kardiyovasküler bozukluklar
Yaygın olmayan:
Ortostatik hipotansiyon.
Seyrek:
Kardiyak aritmi, nekroza sebep olan damar iltihabı (vaskülit, deri vasküliti), tromboz, emboli.
Solunum, göğüs bozuklukları ve mediastinal hastalıkları
Seyrek:
Dispne (interstisyel pnömoni ve pulmoner ödem dahil).
Gastroentestinal hastalıklar
Yaygın:
Gastrik iritasyon, bulantı, kusma, diyare, kabızlık, meteorizm ve karın ağrısı.
Seyrek:
Pankreatit.
Çok seyrek:
Paralitik ileus.
Karaciğer bozuklukları
Seyrek:
Sarılık (intrahepatik kolestatik sarılık), akut kolesistit.
Dermatolojik bozukluklar
Yaygın olmayan:
Fotosensitivite reaksiyonları, kızarıklık, ürtiker.
14Seyrek:
Eritemli deri lupusu benzeri reaksiyonlar, eritemli deri lupusunun tekrar aktivasyonu,
anafilaktik reaksiyonlar, toksik epidermal nekroliz.
Kas iskelet sistemi bozuklukları
Seyrek:
Kas spazmı, kas zayıflığı, parez.
Böbrek ve üriner bozukluklar
Seyrek:
Böbrek bozukluğu, idrarla zorunlu olarak atılan serum maddelerinin (kreatinin, üre) artışı,
interstisyal nefrit, akut böbrek yetmezliği.
Üreme sistemi bozuklukları
Seyrek:
Ereksiyon bozukluğu.
Genel bozukluklar
Yaygın:
Zayıflık, baş ağrısı ve yorgunluk.
Seyrek:
Ateş.
4.9. Doz aşımı ve tedavisi
IMPROVE PLUS 20mg/12.5mg film tablet aşırı dozunun tedavisinin etkileriyle ilgili spesifik
bilgiler mevcut değildir. Hasta yakından izlenmeli ve tedavi belirtilere yönelik ve destekleyici
olmalıdır. Tedavi yönetimi, yutmanın başladığı zamana ve belirtilerin şiddetine bağlıdır.
Önerilen önlemler arasında kusturma ve/veya gastrik lavaj bulunur. Aşırı doz tedavisinde
aktif kömür yararlı olabilir. Serum elektrolitleri ve kreatinin sık sık izlenmelidir. Hipotansiyon
meydana gelirse, hasta sırt üstü yatırılmalı ve hemen tuz ve hacim takviyeleri yapılmalıdır.
En muhtemel olmesartan aşırı dozu belirtilerinin hipotansiyon ve taşikardi olması beklenir,
fakat bradikardi de ortaya çıkabilir. Hidroklorotiyazidle aşırı dozaj, aşırı diürezden
kaynaklanan elektrolit azalmasıyla (hipokalemi, hipokloremi) ve dehidrasyonla bağlantılıdır.
En sık aşırı dozaj belirtileri bulantı ve uyuklamadır. Hipokalemi kas spazmına sebep olabilir
ve/veya dijital glikozidlerinin veya belirli anti-aritmik tıbbi ürünlerin aynı zamanda
kullanımına bağlı kardiyak aritmileri şiddetlendirebilir.
Olmesartan veya hidroklorotiyazidin diyalizde kullanımıyla ilgili bir bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri ve diüretikler
ATC Kodu: C09D A 08
IMPROVE PLUS 20mg/12.5mg film tablet, bir anjiyotensin II reseptör antagonisti olan
olmesartan medoksomil ile bir tiyazid diüretik olan hidroklorotiyazidin bir kombinasyonudur.
15Bu bileşenlerin kombinasyonu, ilave bir antihipertansif etkiye sahiptir ve kan basıncını, tek
başına bileşenlere göre daha yüksek derecede düşürür.
Günde tek doz IMPROVE PLUS 20mg/12.5mg film tablet, 24 saatlik doz aralığında kan
basıncının etkin ve düzgün bir şekilde azaltılmasını sağlar.
Olmesartan medoksomil oral olarak aktif, selektif anjiyotensin II reseptörü (tip AT )
1
antagonistidir. Anjiyotensin II, renin-anjiyotensin-aldosteron sisteminin primer vazoaktif
hormonudur ve hipertansiyonun patofizyolojisinde önemli bir rol oynar. Anjiyotensin II’nin
etkileri arasında vazokonstriksiyon, aldosteron sentezinin ve salımının uyarılması, kardiyak
uyarım ve renal sodyum reabsorpsiyonu yer alır. Olmesartan, anjiyotensin II’nin, vasküler düz
kas ve adrenal bez de dahil dokulardaki AT reseptörüne bağını bloke ederek vazokonstriktör
1
ve aldosteron salgılama etkilerini bloke eder. Olmesartanın etkisi, anjiyotensin II sentezinin
kaynağından veya yolundan bağımsızdır. Anjiyotensin II (AT ) reseptörlerinin olmesartan
1
tarafından selektif antagonizması, plazma renin seviyelerinde ve anjiyotensin I ve II
konsantrasyonlarında artışlara ve plazma aldosteron konsantrasyonlarında bir miktar düşüşe
yol açar.
Hipertansiyonda, olmesartan medoksomil, arteriyel kan basıncında doza bağlı olarak uzun
süreli bir düşüşe sebep olur. Uzun süreli tedavide ilk doz hipotansiyonu ve taşifilaksiye dair
veya tedavinin aniden kesilmesinden sonra hipertansiyonun geri dönüşüne dair bir kanıt
yoktur.
Günde tek doz olmesartan medoksomil, 24 saatlik doz aralığında kan basıncının etkin ve
düzgün bir şekilde azaltılmasını sağlar. Günde tek doz, aynı toplam günlük dozdaki günde iki
doza benzer kan basıncı azalması sağlamıştır.
Sürekli tedavide, kan basıncını azaltma etkisinin önemli bir kısmı 2 haftalık tedaviden sonra
gözlenmiş olmasına rağmen, kan basıncında maksimum azalmalar tedavinin başlamasından 8
hafta sonra elde edilmiştir.
Olmesartan medoksomilin mortalite ve morbidite üzerindeki etkisi henüz bilinmemektedir.
Hidroklorotiyazid bir tiyazid diüretiktir. Tiyazid diüretiklerin antihipertansif etki mekanizması
tam olarak bilinmemektedir. Tiyazidler, doğrudan sodyum ve klorür atılım miktarlarını
yaklaşık eşdeğer miktarlarda artırarak renal tübüler elektrolit reabsorpsiyon mekanizmalarını
etkiler. Hidroklorotiyazidin diüretik etkisi plazma hacmini azaltır, plazma renin aktivitesini ve
aldosteron salgılamasını artırır ve bunun sonucunda da üriner potasyum ve bikarbonat kaybını
artırır ve serum potasyumunu düşürür. Renin-aldosteron bağı anjiyotensin II’yle sağlanır ve
bu nedenle de bir anjiyotensin II reseptörü antagonistinin aynı zamanda uygulanması, tiyazid
diüretiklerle bağlantılı potasyum kaybını tersine çevirme eğilimi gösterir. Hidroklorotiyazidle,
diürez başlangıcı dozdan yaklaşık 2 saat sonra ve en önemli etki de yaklaşık 4 saat sonra olur,
etki ise yaklaşık 6-12 saat devam eder.
Epidemiyolojik araştırmalar göstermiştir ki, hidroklorotiyazidle uzun süreli tedavi
kardiyovasküler mortalite ve morbidite riskini azaltmaktadır.
Olmesartan medoksomil ve hidroklorotiyazid kombinasyonu, kan basıncında ilave düşüşler
sağlar ve bu düşüşler de genelde her bir bileşenin dozuyla artar. Havuzlanmış plasebo
kontrollü araştırmalarda, 20/12.5 mg ve 20/25 mg olmesartan medoksomil/hidroklorotiyazid
16kombinasyonları, plasebo çıkarıldıktan sonra sırasıyla 12/7 mm Hg ve 16/9 mm Hg’lik
ortalama diastolik/sistolik kan basıncı düşüşlerine sebep olmuştur. Yaşın ve cinsiyetin,
olmesartan medoksomil/hidroklorotiyazid kombinasyon tedavisine cevap üzerinde klinik
açıdan ilgili bir etkisi olmamıştır.
Olmesartan medoksomil 20 mg monoterapisiyle yeterince kontrol altına alınamayan
hastalarda 12,5 ve 25 mg hidroklorotiyazid uygulaması, 24 saatlik diastolik/sistolik kan
basınçlarında, olmesartan medoksomil monoterapi taban çizgisine nazaran, ambülatör kan
basıncı izlemesiyle yapılan ölçümlere göre sırasıyla 7/5 mm Hg ve 12/7 mm Hg’lik ilave
düşüşlere neden olmuştur. Taban çizgisine nazaran, geleneksel yöntemle yapılan ölçümlere
göre ilave ortalama sistolik/diastolik kan basıncı düşüşleri sırasıyla 11/10 mm Hg ve 16/11
mm Hg’ydi.
Olmesartan medoksomil/hidroklorotiyazid kombinasyon tedavisinin etkinliği uzun süreli (bir
yıl) tedavi boyunca korunmuştur. Aynı zamanda uygulanan hidroklorotiyazid tedavisinin
varlığında veya yokluğunda olmesartan medoksomil tedavisinin kesilmesi, hipertansiyonun
geri dönmesine sebep olmamıştır.
Sabit dozlu olmesartan medoksomil/hidroklorotiyazid kombinasyonunun mortalite ve
kardiyovasküler morbidite üzerindeki etkisi henüz bilinmemektedir.
5.2. Farmakokinetik özellikler
Genel Özellikler
Olmesartan medoksomil bir ön ilaçtır.
Emilim:
Olmesartan medoksomil gastrointestinal kanaldan absorpsiyon sırasında bağırsak
mukozasında ve portal kanda esterazlarla farmakolojik olarak aktif metabolit olan
olmesartana hızla dönüşür. Plazmada veya atılım ürünlerinde değişikliğe uğramamış
olmesartan medoksomil veya yan zincir medoksomil kısmı tespit edilmemiştir. Bir tablet
formülasyonundan olmesartanın ortalama mutlak biyoyararlanımı %25,6 olmuştur.
Olmesartanın ortalama doruk plazma konsantrasyonuna (Cmax), olmesartan medoksomil oral
dozundan sonra yaklaşık 2 saat içinde ulaşılır ve olmesartanın plazma konsantrasyonları 80
mg'a kadar artan tek oral dozlarla yaklaşık olarak lineer bir şekilde artmaktadır.
Gıdaların olmesartanın biyoyararlanımı üzerinde minimum etkisi vardır ve bu nedenle de
olmesartan medoksomil gıdalarla birlikte veya gıdalar olmadan uygulanabilir.
Olmesartanın farmakokinetiğinde klinik açıdan ilgili, cinsiyete bağlı bir farklılık
gözlenmemiştir.
Hidroklorotiyazid oral uygulamayı takiben iyi absorbe olur (%65–75). Plazma
konsantrasyonları uygulanan dozla doğrusal ilişkilidir. Hidroklorotiyazidin absorbsiyonu
intestinal geçiş süresine bağlıdır; intestinal geçiş zamanı yavaş olduğunda, örneğin besinlerle
alındığında emilim artar. Plazma düzeyleri en az 24 saat boyunca izlendiğinde, plazma
yarılanma ömrünün 5.6 ile 14.8 saat arasında değiştiği ve doruk plazma değerine dozdan
sonra 1 ve 5 saat arasında ulaştığı gözlenmiştir.
17Dağılım:
Olmesartan plazma proteinine yüksek oranda bağlanır (%99,7), fakat olmesartan ile aynı
zamanda uygulanan diğer yüksek bağlı etkin maddeler arasındaki, klinik açıdan önemli
protein bağı yer değiştirmesi etkileşimleri potansiyeli düşüktür (olmesartan medoksomil ile
varfarin arasındaki, klinik açıdan önemli bir etkileşimin yokluğuyla doğrulanır). Olmesartanın
kan hücrelerine bağlanması ihmal edilebilirdir. İntravenöz doz uygulamasından sonra
ortalama dağılım hacmi düşüktür (16 – 29 L).
Oral olmesartan medoksomil ve hidroklorotiyazid kombinasyonu uygulamasının ardından
hidroklorotiyazid doruk konsantrasyonları süresi orta değeri, doz uygulamasından sonra 1,5-2
saattir. Hidroklorotiyazid, plazmada %68 protein bağına sahiptir ve görünür dağılım hacmi
0,83–1,14 L/kg’dir.
Biyotransformasyon:
Olmesartanın toplam plazmadan temizlenmesi tipik olarak 1,3 L/saatti (CV, %19) ve
karaciğer kan akışına (yaklaşık 90 L/saat) nazaran yavaştı. 14C-etiketli olmesartan
medoksomilin tekli oral dozunun ardından, uygulanan radyoaktivitenin %10-16’sı idrarla
atılır (büyük çoğunluğu, doz uygulamasından sonraki 24 saat içinde) ve geri kazanılan
radyoaktivitenin geri kalanı feçesle atılır. %25,6 sistemik biyoyararlanıma dayanarak, absorbe
edilen olmesartan hem böbrek (yaklaşık %40), hem de karaciğer-safra yoluyla (yaklaşık %60)
atılarak temizlenir. Tüm geri kazanılan radyoaktivite olmesartan olarak tanımlanmıştır. Başka
önemli metabolit teşhis edilmemiştir. Olmesartanın enterohepatik geri dönüşümü
minimumdur. Olmesartanın büyük kısmı safra yoluyla atıldığından, safra tıkanıklığı bulunan
hastalarda kullanımı kontrendikedir (Bkz. Kısım 4.3).
Hidroklorotiyazid insanda metabolize olmaz ve değişmeden idrarla atılır.
Eliminasyon:
Olmesartanın terminal eliminasyon yarı ömrü, çoklu oral doz uygulamasından sonra 10-15
saat arasında değişmiştir. Kararlı duruma ilk 5 dozdan sonra ulaşılmıştır ve 14 gün tekrarlanan
doz uygulamasından sonra başka bir akümülasyon görülmemiştir. Böbreklerden arınma
yaklaşık 0,5-0,7 l/saattir ve dozdan bağımsızdır.
Hidroklorotiyazidin oral dozunun yaklaşık %60’ı 48 saat içinde değişmemiş etkin madde
halinde elimine olur. Böbreklerden arınması yaklaşık 250 – 300 ml/dk.’dir. Terminal
eliminasyon yarı ömrü 10–15 saattir, idrarla değişmemiş etkin madde halinde hemen hemen
tamamen atılır.
Doğrusallık/Doğrusal Olmayan Durum:
Olmesartanın plazma konsantrasyonları 80 mg'a kadar artan tek oral dozlarla yaklaşık olarak
doğrusal bir şekilde artmaktadır. Olmesartanın kinetiği, hidroklorotiyazidle birlikte
kullanılmaktan etkilenmez. Hidroklorotiyazidin yararlılığı olmesartan ile birlikte
kullanıldığında % 20 düşer. Ancak bu önemsiz düşüş herhangi bir klinik sonuca neden olmaz.
Hastalardaki karakteristik özellikler
Yaşlılar:
Hipertansiyon hastalarında, kararlı durumda olmesartan EAA, daha genç yaş grubuna göre,
yaşlı hastalarda (65-75 yaş) yaklaşık %35, çok yaşlı hastalarda (≥ 75 yaş) yaklaşık %44
artmıştır (Bkz. Kısım 4.2).
18Sınırlı verilere göre hidroklorotiyazidin sistemik klerensi sağlıklı ve hipertansif yaşlılarda,
genç sağlıklı gönüllüler ile karşılaştırıldığında düşüktür.
Böbrek yetmezliği:
Böbrek yetmezliği bulunan hastalarda, kararlı durumda olmesartan EAA, sağlıklı kontrollere
nazaran hafif, orta ve şiddetli böbrek yetmezliği olan hastalarda sırasıyla %62, %82 ve %179
artmıştır (Bkz. Kısım 4.2, 4.4).
Böbrek yetmezliği olan hastalarda hidroklorotiyazidin yarılanma ömrü uzar.
Karaciğer yetmezliği:
Tekli oral uygulamadan sonra, olmesartan EAA değerleri, hafif ve orta karaciğer yetmezliği
bulunan hastalarda karşılık gelen sağlıklı kontrollerine nazaran sırasıyla %6 ve %65 daha
yüksek olmuştur. Sağlıklı deneklerde, hafif karaciğer yetmezliği bulunan hastalarda ve orta
karaciğer yetmezliği bulunan hastalarda dozdan 2 saat sonra bağlanmamış olmesartan
fraksiyonu sırasıyla %0,26, %0,34 ve %0,41 olmuştur. Şiddetli karaciğer yetmezliği bulunan
hastalarda olmesartan medoksomil değerlendirilmemiştir (Bkz. Kısım 4.2, 4.4).
Karaciğer yetmezliği hidroklorotiyazidin farmakokinetiğini anlamlı derecede etkilemez.
5.3. Klinik öncesi güvenlilik verileri
Olmesartan medoksomil/hidroklorotiyazid kombinasyonlarının toksik potansiyeli, sıçanlarda
ve köpeklerde 6 aya kadar tekrarlamalı doz oral toksisite araştırmalarında değerlendirilmiştir.
Bu sınıftaki diğer tıbbi ürünlerde ise, toksikolojik hedef organ böbrektir. Olmesartan
medoksomil/hidroklorotiyazid kombinasyonu fonksiyonel renal değişiklikleri (serum üre
nitrojeninde ve serum kreatininde artışlar) artmıştır. Yüksek dozajlar, muhtemelen renal bir
hemadinamik değişim vasıtasıyla (tübüler hipoksi ve tübüler hücre dejenerasyonuyla birlikte
hipotansiyondan kaynaklanan düşük renal perfüzyon) sıçanların ve köpeklerin böbreklerinde
tübüler dejenerasyon ve rejenerasyona sebep olmuştur. Olmesartan
medoksomil/hidroklorotiyazid kombinasyonu, ayrıca, alyuvar parametrelerinde (eritrosit,
hemoglobin ve hematokrit) bir düşüşe ve kalp ağırlığında azalmaya sebep olmuştur.
Bu etkiler diğer AT reseptörü antagonistleri ve ADE inhibitörleri için de gözlenmiştir ve
1
yüksek olmesartan medoksomil dozajlarının farmakolojik etkisiyle indüklendiği ve tavsiye
edilen terapötik dozlarda insanlarla ilgili olmadığı düşünülmektedir.
İçeriğindeki her bir bileşenin ve kombinasyonun kullanıldığı genotoksisite araştırmaları,
klinik açıdan ilgili genotoksik bir aktiviteye ait herhangi bir belirti ortaya koymamıştır.
Bir olmesartan medoksomil ve hidroklorotiyazid kombinasyonunun kanserojen potansiyeli
araştırılmamıştır, çünkü klinik kullanım koşullarında iki münferit bileşen için ilgili kanserojen
etkilere dair bir kanıt yoktur.
Olmesartan medoksomil/hidroklorotiyazid kombinasyonlarıyla tedavi edilen farelerde veya
sıçanlarda teratojenite kanıtı yoktur. Bu sınıf bir tıbbi üründen beklendiği gibi, gebelik
sırasında olmesartan medoksomil/hidroklorotiyazid kombinasyonlarıyla tedavi edildiklerinde
sıçanlarda fetal toksisite gözlenmiştir (önemli derecede azalan fetal vücut ağırlıklarıyla
kanıtlanır) (Bkz. Kısım 4.3 ve 4.6).
196. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
Povidon (K-30)
Mikrokristalin selüloz (pH 101)
Poloksamer 188 (Mikro 68)
Krospovidon (CL)
Hidroksiproil selüloz (LH-21)
Kalsiyum stearat
Talk
İzopropil alkol
Opadry II Orange 85F38005*
*polivinil alkol, titanyum dioksit, makrogol/PEG 3350, talk, sarı demir oksit ve kırmızı demir
oksit
6.2. Geçimsizlikler
İlgili değildir.
6.3. Raf ömrü
24 ay.
6.4. Saklamaya yönelik özel tedbirler
25oC’nin altındaki oda sıcaklığında saklayınız.
6.5. Ambalajın niteliği ve içeriği
Alüminyum/alüminyum laminat blister
28 ve 84 film kaplı tabletli ambalajlar.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak/Sarıyer/İSTANBUL
Tel: 0212 366 84 00
Fax: 0212 276 20 20
208. RUHSAT NUMARASI
231/32
9. İLK RUHSAT TARİHİ / RUHSAT YENİLEME TARİHİ
28.04.2011
10. KÜB’ÜN YENİLENME TARİHİ
21