KISA ÜRÜN BİLGİSİ
1. BEŞERİ TIBBİ ÜRÜNÜN ADI
RHEOMACRODEX %10 - İzotonik sodyum klorür solüsyonunda (Cam şişede)
2. KALİTATİF VE KANTİTATİF BİLEŞİM
Etkin madde:
Her 100 ml çözeltide:
Dekstran (Ortalama molekül ağırlığı 40.000): 10 g
Sodyum klorür: 0.9 g
Yardımcı maddeler:
Yardımcı maddeler için 6.1’e bakınız.
Çözeltinin iyon konsantrasyonları:
mmol/litre mEq/litre
Sodyum 154 154
Klorür 154 154
3. FARMASÖTİK FORM
İntravenöz infüzyon için steril ve apirojen çözelti.
Berrak renksiz çözelti.
4. KLİNİK ÖZELLİKLER
4.1. Terapötik endikasyonlar
- Kapiler dolaşımın yavaşladığı durumlar (Şok, yanıklar, yağ embolisi, pankreatit,
peritonit ve paralitik ileus).
- Arter ve ven dolaşımı bozuklukları (Gangren tehdidi, bacak ülserleri, Raynaud
hastalığı, hemorajik olmayan serebral damar hastalıkları, ameliyat ve travma sonrası
görülen tromboembolik olayların profilaksisi).
- Damar cerrahisi ve plastik cerrahide (Periferik dolaşımı düzeltmek ve aşılanmış
greftte tromboz olasılığını azaltmak amacı ile).
- Açık kalp ameliyatlarında (kalp - akciğer cihazında kullanılan perfüzyon sıvısına ek
olarak).
4.2. Pozoloji ve uygulama şekli
Pozoloji / Uygulama sıklığı ve süresi
İntravenöz infüzyon şeklinde kullanılır. İnfüzyonun hızı ve uygulanacak doz, hastalığın
klinik seyrine göre düzenlenir.
Şok vb. gibi kapiler dolaşımın yavaşladığı durumlar:
1- Başlangıçta toplam doz ilk 24 saat içinde 20 ml/kg'ı aşmamalıdır. Bu dozun ilk 10
ml/kg'lık bölümü hızlı bir şekilde, kalan bölümü ise yavaş bir şekilde infüze edilir.
Daha sonraki günler 10 ml/kg'lık günlük dozlar en fazla 5 gün uygulanır.
Arter ve ven dolaşımının bozulduğu durumlar:
- Başlangıç olarak ilk 24 saatte kilo başına 500 - 1000 ml uygulanır. Ek olarak ertesi
gün ve daha sonra da en fazla 2 hafta süreyle günaşırı 500 ml daha uygulanır.
Ameliyat ve travma sonrası görülen tromboembolik olayların profilaksisi:
- İntravenöz infüzyon yoluyla 500 - 1000 ml (kilo başına 10 - 20 ml) uygulanır.
İnfüzyona, ameliyat sırasında ya da travmadan hemen sonra başlanmalıdır. Tedavi,
ertesi gün 500 ml daha uygulanarak tamamlanabilir.
- Tromboz tehlikesinin çok fazla olduğu durumlarda (femur başı kırığı, karın
boşluğundaki ya da prostattaki malign durumlarda, uzun süre hareketsiz yatan
hastalarda, anamnezinde tromboz bulunan hastalarda vb.) tedaviye yukarıdaki gibi
500 - 1000 ml ile başlanır. Ertesi gün ve en fazla iki hafta süreyle günaşırı 500 ml
daha uygulanır.
Damar cerrahisi ve plastik cerrahi:
- Ameliyat sırasında 500 ml (yaklaşık olarak 10 ml/kg) intravenöz yoldan uygulanır.
Ameliyattan sonra 500 ml daha uygulanır. Ameliyatın ertesi günü ve daha sonra da
en fazla iki hafta süreyle günaşırı 500 ml uygulanır.
Açık kalp ameliyatları:
- Kilo başına 10 - 20 ml kadar perfüzyon sıvısına katılır. Perfüzyon sıvısındaki
dekstran konsantrasyonu %3'ü geçmemelidir. Ameliyat sonrası için öğütlenen doz
"kapiler dolaşımın yavaşladığı durumlar" için önerilenin aynıdır.
Uygulama şekli:
Uygulama steril apirojen setlerle periferik ya da santral venlerden intravenöz yoldan
yapılır (Açık kalp ameliyatlarında perfüzyon sıvısına katılarak kullanılır).
Kan akımının aşırı yüklenmesi olasılığı bulunan durumlarda, infüzyon yavaş
uygulanmalıdır.
Uygulamayla ilgili ayrıntılar için ayrıca bölüm 6.6’ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği
Böbrek işlevlerinde bozulma bulunan hastalarda dikkatle uygulanmalıdır; dozun
ayarlanması gerekebilir.
Karaciğer yetmezliği durumunda kullanımıyla ilgili özel bir bilgi bulunmamaktadır.
Pediyatrik popülasyon
Uygulanacak doz ve infüzyon hızı, hastanın ağırlığına veya vücut yüzey alanına, klinik
ve biyolojik durumuna ve birlikte uygulanan tedaviye göre hekim tarafından ayarlanır.
Geriyatrik popülasyon
Genel olarak yaşlı hastalarda doz dikkatle seçilmelidir.
Yaşlılarda karaciğer, böbrek veya kardiyak işlevlerin azalmış olabileceği, birlikte başka
2ilaçların da kullanılabileceği ya da tedavi edilmeye çalışılan durumdan başka
hastalıkların da bulunabileceği düşünülerek genelde tedaviye doz aralığının en altındaki
dozlarla başlanması önerilir.
4.3. Kontrendikasyonlar
Aşağıdaki durumlarda kontrendikedir.
- Dekstrana karşı aşırı duyarlılık durumunda.
- Belirgin hemostatik bozukluk (trombositopeni, hipofibrinojenemi vb) ve ciddi
kanama hastalığı olanlarda.
- Belirgin kalp yetmezliğinde.
- Oligüri veya anüri ile seyreden ağır böbrek yetmezliğinde.
4.4. Özel kullanım uyarıları ve önlemleri
Tüm intravenöz infüzyonların başlangıcında dikkatli bir klinik izlem gerekir.
Uygulamalar düzenli ve dikkatli bir gözlem altında yürütülmelidir. Klinik ve biyolojik
parametreler, özellikle de serum elektrolit düzeyleri izlenmelidir.
İntravenöz çözeltilerin uygulanması, serum elektrolit konsantrasyonunda dilüsyon, aşırı
hidrasyon, konjestif durumlar veya pulmoner ödem oluşturacak şekilde sıvı ve/veya
solüt yüklenmesine yol açabilir. Dilüsyon riski elektrolit konsantrasyonuyla ters
orantılıdır. Periferik ve pulmoner ödeme yol açabilen konjestif durumların gelişme riski
ise çözeltideki elektrolit konsantrasyonuyla doğru orantılıdır.
Çözeltinin iyon konsantrasyonları aşağıdaki gibidir:
mmol/litre mEq/litre
Sodyum 154 154
Klorür 154 154
Sodyum içeren çözeltiler hipertansiyon, konjestif kalp yetmezliği, periferik ya da
pulmoner ödem veya böbrek fonksiyonlarının bozuk olduğu durumlarda, preeklampsi
durumunda, aldosteronizm durumunda ya da sodyum birikimiyle seyreden diğer durum
ve tedavilerde (örn. kortikosteroid tedavisi) dikkatle kullanılmalıdır.
Sodyum kısıtlaması uygulanan hastalarda, RHEOMACRODEX uygulanırken,
çözeltinin litrede 154 mEq sodyum içerdiği dikkate alınmalıdır.
RHEOMACRODEX hiperonkotik bir çözelti olduğundan, özellikle gizli ya da belirgin
kalp yetmezliği durumlarında damar sistemini aşırı yüklemekten kaçınılmalıdır.
İnfüzyonun hızlı yapıldığı durumlarda, dolaşımdaki her gram dekstranın 20 - 25 ml su
tutmasına bağlı olarak plazmanın hacmi geçici olarak infüzyonla verilen sıvı hacminin
iki katına çıkabilir. Toplam doz ve infüzyon hızı hastanın klinik durumuna göre
saptanmalı, gerektiğinde hastanın arteriyel kan basıncı ve santral ven basıncı kontrol
edilmelidir.
RHEOMACRODEX su kaybetmiş hastalara uygulandığında, kristaloid çözeltilerle
hastanın su ve eletrolit dengesi düzeltilmelidir. RHEOMACRODEX tedavisi sırasında,
visköz idrarla kendini belli eden oligüri görüldüğünde, kristaloid çözeltilerle diürez
başlatılmalıdır. Buna rağmen oligüri devam ederse, furosemid ya da mannitol gibi
diüretikler kullanılmalıdır.
Dekstran içeren çözeltiler diabetes mellituslu hastalarda dikkatle kullanılmalıdır.
3Dekstran uygulamasının erken dönemlerinde ciddi yan etkiler gelişebildiği
bildirildiğinden, infüzyonun ilk dakikalarında hastalar dikkatle izlenmelidir. Ciddi
hipotansiyonun şoktan veya dekstran kullanımından dolayı olup olmadığı dikkatle
araştırılmalıdır.
Çözeltiye eklenecek herhangi başka bir ilaçla olabilecek bir geçimsizlik riskini en aza
indirmek için, karıştırma işleminden hemen sonra, uygulamadan önce ve uygulama
sırasında belirli aralarla infüzyonu yapılacak son karışımda herhangi bir bulanıklık veya
çökelme olup olmadığı kontrol edilmelidir.
Uygulama kontrollü bir infüzyon pompasıyla yapılacaksa, şişenin tümüyle boşalmadan
önce pompanın çalışmasının durmuş olduğuna dikkat edilmelidir; aksi halde hava
embolisi oluşabilir.
Çözelti, steril setler aracılığıyla intravenöz yoldan uygulanır. İntravenöz uygulamada
kullanılan setlerin 24 saatte bir değiştirilmesi önerilir.
Yalnızca çözelti berraksa, ambalajı ve kapakları sağlamsa kullanınız.
Yaşlılarda kullanımla ilgili uyarı ve önlemler:
- Genel olarak yaşlı hastalarda doz dikkatle seçilmelidir. Yaşlılarda karaciğer, böbrek
veya kardiyak işlevlerin azalmış olabileceği, birlikte başka ilaçların da
kullanılabileceği ya da tedavi edilmeye çalışılan durumdan başka hastalıkların da
bulunabileceği düşünülerek genelde tedaviye doz aralığının en altındaki dozlarla
başlanması önerilir.
4.5. Diğer tıbbi ürünler ile etkileşimler ve diğer etkileşim şekilleri
Çözeltiye eklenen bazı ilaç veya çözeltiler geçimsiz olabilir. Tüm parenteral
çözeltilerde olduğu gibi kullanım öncesi ek ilaçlarla geçimliliği hekim tarafından
değerlendirilmelidir.
Çözeltiye başka maddeler eklenecekse aseptik teknik kullanılmalı ve karışana kadar
çalkalanmalıdır. İlaçların çözelti içine eklenmesi sonrasında renk değişimi, çözünmeyen
partiküller ve kristalleşme olmadığından emin olunmalıdır.
Çözelti, içerdiği sodyumla ilişkili olarak kortikoidler/steroidler ve karbenoksolon ile
birlikte kullanılırken sodyum ve su retansiyonu riski nedeniyle dikkatli olunmalıdır.
RHEOMACRODEX’in heparinle birlikte verilmesi durumunda hemoraji riski söz
konusudur.
Dekstran 40 infüzyonu daha sonra yapılan kan grubu, cross-matching ve indirekt
Coombs testini etkilemez. Yalnız, enzim kullanılan yöntemler Dekstran 40
infüzyonundan etkilenirler. Eğer RHEOMACRODEX uygulanmaya başlandıktan sonra
tiplendirme ve cross-matching yapılmak istenirse, tuzlu su aglütinasyonu ve indirekt
antiglobulin yöntemleri kullanılmalıdır. Proteolitik enzim teknikleri ile ölçümlemeler
yapıldığında güçlüklerle karşılaşılabilir.
Dekstran uygulanımı sonrası sülfürik veya asetik asit hidroliz yöntemiyle yapılan kan
glukozu ölçümleri normalden yüksek değerler verebilir. Türbidimetrik yöntemler
kullanılarak yapılan laboratuvar testleri de yalancı yükselmelere neden olabilir. Bu
testler için dekstran uygulanması öncesi kan örneklerinin alınması önerilir.
Varfarin, digoksin ve amilorid, spironalakton, triamteren gibi diüretiklerle etkileşim
riski bulunmaktadır.
Özel popülasyonlara ilişkin ek bilgiler
4Hiçbir etkileşim çalışması yapılmamıştır.
Pediatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar / Doğum kontrolü (Kkontrasepsiyon)
Bilinen olumsuz bir etkisi bulunmamaktadır. Çocuk doğurma potansiyeli bulunan
kadınlarda ilacın kullanımı sırasında bir doğum kontrol yöntemi kullanılmasına gerek
bulunmamaktadır.
Gebelik dönemi
Dekstranın gebe kadınlarda kullanımına ilişkin yeterli veri mevcut değildir.
Gebe kadınların RHEOMACRODEX ile tedavi edilmesi hakkında yeterli bilgi yoktur.
Hayvanlarda üreme toksikolojisi çalışmalarında test edilmemiştir, bu yüzden hamilelik
sırasında açık ve kesin gereksinim varsa kullanılmalıdır.
Laktasyon dönemi
RHEOMACRODEX’in anne sütüne geçip geçmediği bilinmediğinden, annenin ilaca
olan gereksinimine göre, ilacı veya süt vermeyi kesmek konusunda bir karar
verilmelidir.
Üreme yeteneği / Fertilite
Bilinen olumsuz bir etkisi bulunmamaktadır.
4.7. Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik
yönden mümkün değildir. Kullanıldıktan sonra araç ve makine kullanma üzerinde
bilinen bir etkisi yoktur.
4.8. İstenmeyen etkiler
Advers ilaç reaksiyonlarının sıklık ve şiddet sınıflandırması şu şekildedir: Çok yaygın
(1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000), çok seyrek, izole raporlar dahil (<1/10.000); bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Ölümle sonuçlanabilecek ciddi hipotansiyonla seyreden anafilaktik
reaksiyonlar.
Bilinmiyor: Alerjik belirtiler (Ürtiker, nazal konjesyon, göğüste sıkışma hissi,
hafif hipotansiyon gibi).
Metabolizma ve beslenme hastalıkları
5Bilinmiyor: Elektrolit bozuklukları (Hipernatremi durumunda su tutulması ve
ekstraselüler sıvı hacminin genişlemesine bağlı olarak ödem
görülebilir, konjestif kalp yetmezliği ağırlaşabilir. Klorür iyonları
büyük miktarlarda infüze edildiklerinde bikarbonat kaybına yol
açabilir ve sonuç olarak asitleştirici bir etkiye neden olabilir);
Hipervolemi*
Gastrointestinal hastalıklar
Bilinmiyor: Bulantı; kusma; anestezi altındaki hastalarda kusma ve istemsiz
defekasyon.
Kas-iskelet hastalıkları, bağ doku ve eklem hastalıkları
Bilinmiyor: Artralji.
Genel bozukluklar ve uygulama bölgesine ilişkin hastalıklar
Bilinmiyor: Ateş; Febril reaksiyonlar*; Enjeksiyon yerinde enfeksiyon*;
Enjeksiyon yerinde başlayarak yayılan venöz tromboz*; Flebit*;
Ekstravazasyon*.
* Uygulama tekniğine bağlı
Uygulama sırasında yan etki görüldüğünde infüzyon durdurulmalı hastanın durumu
değerlendirilmeli ve uygun tedavi önlemleri alınmalıdır.
Seyreltilerek uygulanan ek ilaçların da advers etkilere yol açabileceği konusunda uyanık
olunmalıdır. Böyle bir durumda, uygulanan ek ilacın ürün bilgisine bakılmalıdır.
4.9. Doz aşımı ve tedavisi
Dekstranın akut doz aşımıyla ilişkili en büyük risk hipervolemidir. Doz aşımı
durumunda infüzyon hemen kesilmeli ve hasta sıvı ve solüt yükü açısından yeniden
değerlendirilerek diüretik uygulaması dahil uygun tedavi girişimlerinde bulunulmalıdır.
Vücutta sodyum fazlalığına bağlı görülen advers reaksiyonlar arasında bulantı, kusma,
diyare, karında kramplar, susama hissi, tükürük, gözyaşı ve ter miktarında azalma, ateş,
taşikardi, hipertansiyon, böbrek yetmezliği, periferik ve pulmoner ödem, solunum
durması, baş ağrısı, baş dönmesi, huzursuzluk hali, iritasyon, halsizlik, kaslarda seyirme
ve sertleşme, konvülsiyonlar, koma ve ölüm bulunmaktadır.
Vücutta aşırı klorür birikimi bikarbonat kaybı ve vücut sıvılarında asidik tarafa doğru
kaymaya neden olabilir.
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu
eklenen ilacın özelliklerine bağlıdır. Tedavi sırasında yanlışlıkla doz aşılırsa,
uygulamaya son verilmeli ve hasta uygulanan ilaçla ilişkili belirti ve semptomlar
açısından izlenmelidir. Gerektiğinde semptomatik ve destek tedavileri uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kan yerine kullanılanlar ve plazma protein fraksiyonları
ATC kodu: B05AA05
6RHEOMACRODEX ortalama molekül ağırlığı 40.000 olan dekstranın izotonik sodyum
klorür solüsyonundaki %10'luk çözeltisidir. Bileşimindeki dekstran, sukrozun
fermentasyonundan türetilmiş olan, düşük ortalama molekül ağırlıklı (40.000)
dekstranlardan (glukoz polimerleri) oluşmaktadır.
Dekstranların biyolojik özellikleri, ortalama molekül ağırlığına, molekül ağırlığının
dağılımına ve molekül yapısına dayanır. Dekstran 40'ın ortalama molekül ağırlığı,
molekül ağırlığının dağılımı ve molekül yapısı, hem genel hem de
mikrosirkülasyondaki kan akımını kolaylaştıracak ve aynı zamanda da plazma hacmini
hızla genişletecek şekilde düzenlenmiştir.
Dekstran 40'ın temel etkisi, intravenöz yoldan uygulanmasının ardından, plazma
hacmini artırmasıdır. Preparatın kolloid ozmotik etkisi sonucu interstisiyel bölgedeki
sıvı, intravasküler bölgeye çekilir. Maksimum plazma hacmindeki genişlemenin süresi
ve miktarı, uygulanmış olan Dekstran 40'ın hacmine, uygulama öncesindeki plazma
hacmine ve Dekstran 40'ın renal atılım hızına bağlıdır.
Dekstran 40 antitrombotik nitelikler taşır.
Dekstran 40 infüzyonu daha sonra yapılan kan grubu, basit cross-matching ve indirekt
Coombs testini etkilemez. Yalnız, enzim kullanılan yöntemler Dekstran 40
infüzyonundan etkilenirler.
Sodyum, ekstraselüler sıvının başlıca katyonudur. Organizmadaki sıvıların dağılım ve
dengesinde yer alır. Vücut sıvı hacminde görülen değişiklikler, genellikle vücuttan
sodyum kaybedilmesi ya da vücutta sodyum tutulmasıyla ilişkilidir.
Organizma, hipofizin antidiüretik hormonu aracılığıyla sodyumun idrarla dışarı
atılmasını düzenleyerek plazmadaki sıvı hacmini ve tonusu korumaya çalışır. Sodyum
buna ek olarak klorür ve bikarbonat iyonlarıyla birlikte organizmadaki asit-baz
dengesini korumada da rolü olan bir iyondur.
Sodyum gibi iyonlar, sodyum pompası (Na-K-ATPaz) gibi çeşitli transport
mekanizmalarını kullanarak hücre zarından geçerler. Sodyum, nörotransmisyon,
kardiyak elektrofizyoloji ve renal metabolizmada önemli rol oynar.
Klorür, ekstraselüler sıvının başlıca anyonudur ve plazma düzeyleri, sodyum
konsantrasyonu ile yakından ilişkilidir. Sodyum metabolizmasındaki anormalliklerde
genellikle klorür konsantrasyonunda da değişiklikler görülmektedir. Vücut sıvılarından
sodyumla birlikte klorür kaybı da olur.
5.2. Farmakokinetik özellikler
Genel özellikler
RHEMACRODEX’in farmakokinetik özellikleri, bileşenlerinin (sodyum, klorür ve
dekstran) özelliklerinden oluşur.
Emilim:
İntravenöz yoldan uygulanan ilaçlar içindeki etkin maddeler uygulamadan hemen sonra
maksimum plazma konsantrasyonlarına ulaşır.
Dağılım:
Sodyum dağılımı dokulara göre değişir: kas, karaciğer, böbrek, kıkırdak ve deride hızlı,
eritrosit ve nöronlarda yavaş, kemikte ise çok yavaştır.
Klorür esas olarak hücre dışı sıvılarda dağılır.
Dekstran esas olarak damar içinde kalır. İntravenöz infüzyon sonrası, molekül ağırlığı
750.000 ve altı dekstran molekülleri böbrek yolu ile değişmeden atılırlar. Molekül ağırlığı
50.000 ve üstü olan dekstran molekülleri ise yavaş bir şekilde glukoza metabolize olur.
Biyotransformasyon:
Radyoaktif olarak işaretlenmiş sodyum (24Na) enjeksiyonu sonrası yarılanma ömrü,
enjekte edilen sodyumun %99'u için 11-13 gün ve kalan % 1'i için bir yıldır.
Klorür, sodyum metabolizmasını yakından izler ve vücudun asit-baz dengesinde olan
değişiklikler klorür konsantrasyonunda olan değişiklikler ile yansıtılır.
Böbrek fonksiyonu normal kişilerde Dekstran 40 infüzyonunu izleyen 6 saat içinde
dekstranın %60'ı; 24 saat içinde de %70 kadarı böbrekler yoluyla dışarı atılır. Geri
kalan dekstranın ise kilo başına 70 mg'ı 24 saat içinde vücut tarafından yakılır.
Eliminasyon:
Sodyum esas olarak renal yolla atılır fakat aynı zamanda büyük çoğunluğu renal yolla
geri emilir. Az miktarda sodyum ise feçes ve ter ile atılır.
Klorür metabolik olarak sodyumu izlediğinden esas olarak renal yolla az miktarda ise
feçes ve ter ile atılır.
Dekstran primer olarak idrarla atılır. Küçük miktarlarda dekstran gastrointestinal sisteme
salınır ve dışkı ile atılır.
Doğrusallık / doğrusal olmayan durum:
RHEOMACRODEX'in bileşimindeki elektrolitler vücutta eksikliklerini tamamlayacak
oranda yani terapötik dozlarda verildiklerinde doğrusal bir farmakokinetik davranış
gösterir.
5.3. Klinik öncesi güvenlilik verileri
Çözeltinin bileşenlerinden sodyum ve klorür insan ve hayvan plazmasının fizyolojik
bileşenleri olduğundan ve klinik uygulama durumunda toksik etkilerin görülmesi
beklenmediğinden karsinojen, mutajen potansiyeli ile fertilite üzerindeki etkilerini
değerlendirmek amacıyla herhangi bir çalışma yapılmamıştır.
RHEOMACRODEX hayvanlarda toksikoloji çalışmalarında test edilmemiştir. Dekstran
içeren benzer ürünlerin yayınlanmış herhangi bir teratojen ve karsinojen etkisi
bulunmamaktadır.
Çözelti içine katılan ilaçların emniyeti ayrı olarak dikkate alınmalıdır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
RHEOMACRODEX uygulanımı sonrası sülfürik veya asetik asit hidroliz yöntemiyle
yapılan kan glukozu ölçümleri normalden yüksek değerler verebilir. Türbidimetrik
yöntemler kullanılarak yapılan laboratuvar testleri de yalancı yükselmelere neden
olabilir. Bu testler için dekstran uygulanması öncesi kan örneklerinin alınması önerilir.
8Çözeltiye eklenecek ilacın geçimliliği önceden değerlendirilmelidir. Geçimlilik
verilerinin bulunamaması durumlarında çözeltiye herhangi bir ilaç eklenmemelidir.
İlaç eklenmesi sonrası renk değişikliği ve/veya çökelme, çözünmeyen bileşiklerin ya da
kristalleşmenin olup olmadığını kontrol ederek eklenen ilacın geçimli olup olmadığına
karar vermek, uygulamayı yapan hekimin sorumluluğundadır. RHEOMACRODEX’e
eklenecek ilacın geçimli olup olmadığına eklenecek ilacın prospektüsünden faydalanarak
karar verilmelidir.
Çözeltiye ilaç eklemeden önce RHEOMACRODEX içinde çözünür ve stabil olduğu
doğrulanmalıdır.
RHEOMACRODEX, içine geçimli bir ilaç eklendikten hemen sonra kullanılmalıdır.
Geçimsiz olduğu bilinen ilaçlar eklenmemelidir.
6.3. Raf ömrü
36 ay.
İçine ilaç eklendikten sonraki raf ömrü: Mikrobiyolojik açıdan, uygulamaya
hazırlandıktan hemen sonra kullanılmalıdır. Hemen kullanılmadığı durumlarda saklama
koşulunun ve süresinin belirlenmesi ilaç eklenmesi/seyreltmesini yapanın
sorumluluğundadır ve süre; bu işlemin valide edilmiş aseptik koşullarda yapılmadığı
durumlarda normalde 2-8°C arasında 24 saatten uzun değildir.
6.4. Saklamaya yönelik özel tedbirler
Özel bir muhafaza şartı yoktur, 25 °C'nin altındaki oda sıcaklığında doğrudan ışık
almayan bir yerde saklanmalıdır. Dondurulmamalıdır.
6.5. Ambalajın niteliği ve içeriği
500 ml'lik cam şişelerde
Ürünün setli ve setsiz olmak üzere iki formu bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanma Talimatı
Kullanım öncesi çözelti kontrol edilmelidir.
Uygulama steril apirojen setlerle intravenöz yoldan yapılır.
Yalnızca berrak, partikülsüz ve ambalaj bütünlüğü bozulmamış ürünler
kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Şişedeki rezidüel havaya bağlı olarak meydana gelebilecek bir hava embolisini önlemek
için, başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır.
Sisteme hava girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir.
Oluşan son ürünün izotonisitesi parenteral uygulama yapılmadan önce belirlenmiş
olmalıdır.
9Hastaya uygulamadan önce eklenmiş ilacın çözeltiyle tümüyle karışmış olması
gereklidir. Ek ilaç içeren çözeltiler, ilaç eklenmesinden hemen sonra kullanılmalıdır;
daha sonra kullanılmak üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen
kontaminasyonuna bağlı ateş reaksiyonuna neden olabilir. Advers reaksiyon görülmesi
durumunda infüzyona hemen son verilmelidir.
Tek kullanımlıktır.
Kısmen kullanılmış çözeltiler saklanmamalıdır.
Kısmen kullanılmış şişeler yeniden hastaya uygulanan sistemlere bağlanmamalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle
geçimli olmalıdır. Ürüne ekleme yapılacaksa, hastaya uygulamadan önce son
karışımında geçimlilik kontrol edilmelidir.
Uygulama öncesi ilaç ekleme
1. Şişenin tıpası dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle şişe içine
eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme
1. Setin klempi kapatılır.
2. Şişenin tıpası dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle şişenin içine
uygulanır.
4. Çözelti askısından çıkarılır ve ters çevrilir.
5. Bu pozisyondayken şişeye hafifçe vurularak çözelti ve ek ilacın karışması sağlanır.
6. Şişe eski konumuna getirerek klemp açılır ve uygulamaya devam edilir.
7. RUHSAT SAHİBİ
Adı : Eczacıbaşı Baxter Hastane Ürünleri Sanayi ve Ticaret A.Ş.
Adresi : Cendere Yolu Pırnal Keçeli Bahçesi
34390 Ayazağa –İSTANBUL
Tel : (0212) 329 62 00
Faks : (0212) 289 92 75
8. RUHSAT NUMARASI(LARI)
151/52
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.01.1990
Ruhsat yenileme tarihi: 16.01.1995 / 16.01.2000 / 16.01.2005
10. KÜB’ÜN YENİLENME TARİHİ
----------
10