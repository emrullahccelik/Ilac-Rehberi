1/6 
 KULLANMA TALİMATI  
 
ACNEWELL  %5 jel  
Deriye uygulanır. 
 
• Etkin madde:  Bir tüp (3 0 gram) etkin madde olarak 1,5 g ram dapson içerir.  
• Yardımcı maddeler:  Karbomer, dietilen glikol monoetil eter, metil p -hidroksibenzoat  
(E218) , sodyum hidroksit  (%10), saf su . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını  saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1.ACNEWELL  nedir ve ne için kullanıl ır? 
2.ACNEWELL ’i kullanmadan önce dikkat edilmesi gerekenler  
3.ACNEWELL  nasıl kullanılır?  
4.Olası yan etkiler nelerdir? 
5.ACNEWELL ’in saklanması  
Başlıkları yer almaktadır.  
 
1.ACNEWELL  nedir ve ne için kullanılır?  
ACNEWELL , 30 g’lık tüplerde kullanıma sunulmuştur. E tkin madde olarak dapson içerir.  
ACNEWELL , beyaza yakın krem renkli, görünür partikül içeren yarı katı yapıda jel dir. 
ACNEWELL  akne vulgarisin (sivilce)  tedavisinde kullanılır.  
 
2.ACNEWELL  kullanmadan önce dikkat edilmesi gerekenler  
 
ACNEWELL ’i aşağıdaki durumlarda KULLANMAYINIZ  
Eğer;  
• Etkin madde veya formüldeki yardımcı maddelerden herhangi birine alerjiniz (aşırı 
duyarlılığınız) varsa , 
• Oral dapson veya sıtma tedavisi ilaçları alıyorsanız , 
bu ilacı kullanmayınız. 
 
 
 2/6 
 ACNEWELL ’i aşağıdaki durumlarda DİKKATLİ KULLANINIZ  
 
ACNEWELL  %5 jel kullanmadan önce aşağıdaki durumlardan herhangi biri varsa 
doktorunuza bilgi veriniz. 
 
Eğer;  
• ʺGlukoz -6-fosfat dehidrogenaz eksikliği ʺ olarak bilinen bir tür kan hastalığınız varsa, 
• Methemoglobinemi gibi bir h astalığınız varsa ( Kanınızdaki methemoglobin 
miktarının yüksek olması), 
• Karın ağrısı, ciltte solgunluk gibi kansızlığı düşündüren belirti ve semptomlar 
görülürse ilacı kullanmayı kesiniz ve doktorunuza danışınız.  
• Gebe iseniz ya da gebelik planlıyorsanız (B akınız. Hamilelik  bölümü).  
• Emziriyorsanız ya da emzirmeyi planlıyorsanız ; dapson sütünüze geçebilir ve 
bebeğinize zarar verebilir. ACNEWELL  kullanıp kullanmayacağını zı ya da emzirip 
emzirmeyeceğinizi doktorunuzla birlikte karar vermelisiniz veya ikisini de  
yapmamalısınız (Bakınız. Emzirme  bölümü).  
 
İlaç ile tedavi esnasında el ve ayaklarda karıncalanma, uyuşma ile ortaya çıkan motor kaybı 
ve kas güçsüzlüğü (periferal nöropati) gözleniyorsa  doktorunuza danışınız.  
 
İlaç ile tedavi süresinde istenmeyen cilt reaksiyonları gözleniyorsa doktorunuza söyleyiniz.  
Bu uyarılar, geçmişteki  herhangi bir dönemde dahi ol sa sizin için geçerliyse lütfen 
doktorunuza danış ınız. 
 
ACNEWELL 'in yiyecek ve içecek ile kullanılması 
ACNEWELL  ile yiyecek içecek etkileşimi bildirilmemiştir.  
 Hamilelik  
İlacı kullanmadan önce doktorunuza veya eczacınıza danışınız.  
 
Gebe iseniz ya da gebelik planlıyorsanız doktorunuza mutlaka söyleyiniz. ACNEWELL ’in 
doğmamış bebeğinize zarar verip vermeyeceği bilinmemektedir. Doktorunuz ilaca ait yarar ve 
potansiyel riskleri değerlendirecektir.  
Çocuk doğurma potansiyeli bulunan kadınlar, tedavi süresince etkili doğum kontrol 
yöntemleri kullanmalıdır.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Dapsonun anne sütüne geçtiği bilinmektedir  ve dapson bebeğinize zarar verebilir . Bu nedenle 
ilaç emzirme döneminde kullanılmamalıdır.  3/6 
 ACNEWELL ’i kullanıp kullanmayacağınızı ya da emzirip emzirmeyeceğinizi doktorunuzla 
birlikte karar vermelisiniz veya ikisini de yapmamalısınız.  
Araç ve makine kullanımı  
ACNEWELL 'in araç ve makine kullanma yeteneğiniz üzerindeki etkileri bilinmemektedir.  
 
ACNEWELL ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün metil p -hidroksibenzoat içermektedir. Alerjik reaksiyonlara (muhtemelen 
gecikmiş) sebebiyet verebilir. 
 
Diğer ilaçlar ile birlikte kullanımı 
Eğer;  
• Trimetoprim- sülfametoksazol  (enfeksiyon tedavisinde kullanılır) kullanıyorsanız, 
doktorunuzu bilgilendiriniz.  
• Rifampin (antibiyotik), antikonvülsanlar (sara tedavisinde kullanılan ilaçlar) ve St. 
John’s wort (depresyona bağlı şikayetlerin hafifletilmesinde kullanılır) ile eşzamanlı 
olarak kullanıyorsanız, doktorunuzu bilgilendiriniz.  
• Cildinize  benzoil peroksit içeren bir ilaç sürüyorsanız,  cildinizdeki ve yüzünüzdeki 
tüylerde geçici bölgesel sarı veya turuncu renk meydana gelebilir.  
• Methemoglobinemiyi (kanınızdaki methemoglobin miktarının yüksek olması) arttıran 
sülfonamidler  (bazı enfeksiyonların tedavisinde kullanılır) , nitrat  ve nitritler (koroner 
kalp hastalığına bağlı göğüs ağrısı  tedavisinde kullanılır ), asetanilit (ağrı kesici) , 
asetoaminofen  (ağrı kesici) , anilin boyalar, benzokain (bölgesel anestezik) , klorokin 
(sıtma tedavisinde kullanılır) , dapson (cüzzam tedavisinde etkili ilaç) , naftalin  (venöz 
kılcal damarların yetmezliğinde kullanılır) , nitrofurantoin (idrar yolları anti septiği) , 
nitrogliserin  (koroner kalp hastalığına bağlı göğüs ağrısı tedavisinde kullanılır ), 
nitroprussid (damar genişletici) , pamakin (sıtma tedavisinde kullanılır) , para -
aminosalisilik asit (tüberküloz tedavisinde kullanılır) , fenasetin  (ağrı kesici) , 
fenobarbital, fenitoin (sara nöbetleri ni önleyen ilaçlar) , primakin ve kinin (sıtma 
tedavisinde kullanılan ilaçlar) gibi ilaçlar kullanıyorsanız doktorunuzu bilgilendiriniz.  
 
Eğer reçeteli ya  da reçetesiz herhangi bir ilacı su anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.ACNEWELL  nasıl kullanılır?  
Uygun kullanım ve doz / uygulama sıklığı için talimatlar:  
Cildi nazikçe yıkayıp kuruladıktan sonra, akneden etkilenen alana ince bir katman halinde 
günde iki kez yaklaşık bezelye büyüklüğünde ACNEWELL  uygulayın. ACNEWELL ’i 
nazikçe ve tamamen sürün. ACNEWELL  gözle görülen etkin madde partikülleri nedeniyle 
pütürlüdür. ACNEWELL ’i uyguladıktan sonra ellerinizi yıkayın.  
12 hafta sonra hiç düzelme olmazsa ACNEWELL  ile tedavi tekrar değerlendirilmelidir . 
 ACNEWELL ’i göz, ağız bölgesinde  ve mukoza zarlarında kullanmayınız. 
 
 4/6 
 Uygulama yolu ve metodu:  
ACNEWELL , derideki hastalıklı bölgeye sürülerek (topikal) kullanılır. 
 
Değişik yaş grupları:  
Çocuklarda kullanım:  
ACNEWELL ’in 12 yaşın altındaki çocuklarda kullanımı önerilmemektedir.  
 Yaşlılarda kullanım:  
Yaşınız 65 yaşın üzerinde ise; ACNEWELL ’in kullanımı konusunda doktorunuza danışınız.  
 Özel kullanım durumları:  
Böbrek/Karaciğer yetmezliği:  
Böbrek veya karaciğer yetmezliğiniz varsa bu ilacı kullanmadan önce doktorunuzla temasa 
geçiniz.  
 
Eğer ACNEWELL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
 
Kullanmanız gerekenden daha fazla ACNEWELL  kullandıysanız  
ACNEWELL  sadece haricen  kullanım içindir. Ağızdan kullanı lması durumunda tıbbi yardım 
almalısınız.  
 
ACNEWELL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
ACNEWELL ’i kullanmayı unutursanız  
Unutulan dozları dengelemek için çift doz almayınız.  
4.Olası yan etkiler nelerdir?  
Tüm ilaçlar gibi, ACNEWELL ’in içeriğinde bulunan maddelere duyarlı olan kişilerde yan 
etkiler e olabilir.  
 
Aşağıdakilerden biri olursa ACNEWELL ’i kullanmayı durdurunuz ve DERHAL 
doktorunuza bildiriniz veya siz en yakın hastanenin acil bölümüne başvurunuz:  
• Yaygın cilt döküntüleri ile birlikte bütün vücutta alerjik reaksiyonlar (hipersensitivite 
reaksiyonları);  
•  Dudak, göz ya da dilde ani başlangıçlı şişlik ve ani nefes darlığı (anjiyoödem). 
 
Bunların hepsi çok ciddi yan etkilerdir.  
Eğer bunlardan biri si zde mevcut ise, sizin ACNEWELL ’e karşı ciddi alerjiniz var demektir. 
Acil tıbbi  müdahaleye veya hastaneye yatırılmanıza gerek olabilir. 
  5/6 
 Aşağıdakilerden herhangi birini fark ederseniz hemen doktorunuza bildiriniz veya size 
en yakın hastanenin acil bölümüne başvurunuz:  
• Derinin gri -mavi renk alması  (methemoglobinemi belirtileri),  
• Aniden başlayan: bel ağrısı, nefes kesilmesi, günlük aktivitelerde yorgunluk/güçsüzlük, 
koyu kahverengi idrar, yüksek ateş ve sararmış veya solgun cilt (hemolitik anemi 
belirtileri).  
 
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
 
İstenmeyen etkiler aşağıda belirtilen sıklıklara göre sınıflandırılmıştır:  
Çok yaygın: 10 hastanın en az 1’inde görülür.  
Yaygın  : 100 hastanın en az 1’inde, en fazla 10’unda görülür. 
Yaygın olmayan: 1000 hastanın en az 1’inde, en fazla 10’unda görülür.  
Seyrek: 10000 hastanın en az 1’inde, en fazla 10’unda görülür.  
Çok seyrek: 10000 hastanın 1’inden az görülür.  
Bilinmiyor : Eldeki verilerd en hareketle tahmin edilemiyor.  
 
Çok yaygın:  
• Uygulama bölgesi r eaksiyonları  
• Uygulama bölgesinde kuruluk 
• Uygulama b ölgesinde kızarıklık  
• Uygulama bölgesinde yağlı his/soyulma  
 
Yaygın:  
• Uygulama bölgesinde yanma  
• Uygulama bölgesinde kaşıntı  
• Burun- boğaz iltihabı ( Nazofarenjit ) 
• Üst solunum yolu enfeksiyonu  
• Ateş 
• Sinüs (Burun, alın, şakak ve göz çevresindeki içi hava dolu boşluklar) iltihabı (Sinüzit ) 
• Grip 
• Yutak iltihabı ( Farenjit ) 
• Öksürük 
• Eklem burkulması  
• Baş ağrısı  
 
Bilinmiyor : 
• Yüzde şişme  
• Şiddetli farenjit  
• İntihar girişimi 
• Ritmik ve istemsiz hareketler ( Tonik klonik hareketler)  
• Karın ağrısı  6/6 
 • Şiddetli kusma  
• Pankreas iltihabı ( Pankreatit ) 
• Methemoglobinemi (Kanınızdaki methemog lobin miktarının yüksek olması)  
• Ciltte y aygın kızarıklık veya döküntü (E ritematöz döküntü, uygulama bölgesinde 
döküntü dahil ) 
• Yüzde şişme (D udak şişmesi, göz şişmesi dahil)  
 
Bunl ar ACNEWELL 'in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenlil iği hakkında daha fazla bilgi edinilmesine katkı sağlamış olacaksınız.  
 
5.ACNEWELL ’in saklanması  
ACNEWELL ’i çocukların göremeyeceği, erişemeyeceği yerlerde ve ambalajında saklayınız. 
25 ºC altındaki oda sıcaklığında saklayınız. 
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra ACNEWELL ’i kullanmayınız.  
Eğer üründe ve/veya ambalajında bozukluklar fark ederseniz ACNEWELL ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre  ve Şehircilik 
Bakanlığınca belirlenen toplama sistemine veriniz.  
Ruhsat s ahibi:  
İlko İlaç Sanayi ve Tic. A.Ş. 
Veysel Karani Mah. Çolakoğlu Sok. No: 10 
34885 Sancaktepe/ İstanbul  
Tel: 0216 564 80 00 
 
Üretim y eri:  
İlko İlaç Sanayi ve Tic. A.Ş. 
3. Organize Sanayi Bölgesi Kuddusi Cad.  
23. Sok. No:1 Selçuklu/ Konya  
 
Bu kullanma talimat … …… tarihinde onaylanmıştır. 