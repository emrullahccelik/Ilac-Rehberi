 
1  
  
KULLANMA TALİMATI  
 
JEVTANA 60 mg/1 ,5 mL infüzyonluk konsantre çözelti ve çözücü  
Damar yoluyla kullanılır .  
Steril  
Sitotoksik  
 
• Etkin madde:   Her bir  tek kullanımlık JEVTANA  60 mg/1 ,5 mL İnfüzyonluk Konsantre 
Çözelti 60 mg kabazitakseli (solvansız ve susuz) aseton solvatı formunda içerir.  
• Yardımcı maddeler:  Konsantre çözelti p olisorbat 80  ve sitrik asit, çözücü  ise % 
96’lıketanol  ve enjeksiyonluk su içerir.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz , çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak size reçetelendirilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız .   
 
Bu Kullanma Talimatında : 
1.  JEVTANA  nedir ve ne için kullanılır?  
2.  JEVTANA ’yı kullanmadan önce dikkat edilmesi gerekenler  
3.  JEVTANA nasıl  kullanılır?  
4.  Olası yan etkiler nelerdir?  
5.  JEVTANA ’nın saklanması  
 
Başlıkları yer almaktadır.   
 
1.  JEVTANA  nedir  ve ne için kullanılır?  
İlacın adı JEVTANA'dır. Yaygın adı kabazitakseldir.  Kabazitaksel kanser tedavisinde 
kullanılan taksan adı verilen bir ilaç grubundandır.   
 
JEVTANA önceki kemoterapi tedavileri  / kemoterapi içeren tedavi rejimleri sonrasında 
ilerlemiş prostat kanserinin tedavisinde kullanılır. Bu ilaç, hücrelerin gelişmesini ve 
çoğalmasını durdurarak etki eder.  
 
JEVTANA konsantre açık sarı -kahverengimsi sarı renkte yağlı çözeltidir. Çözücü ise berrak ve 
renksiz bir çözeltidir. 1 kutu içinde 1 adet konsantre çözelti ve 1 adet çözücü bulunmaktadır.  
    
JEVTANA, t edavinizin bir parçası olarak, size her gün ağızdan alınacak b ir kortikosteroid ilaç 
(prednizon ya da prednizolon)  ile birlikte uygulanacaktır . Doktorunuzdan  prednizon ve 
prednizolon ile ilgili size bilgi vermesini isteyiniz.  
 
2.  JEVTANA ’yı kullanmadan önce dikkat edilmesi gerekenler   
2  
  
JEVTANA ’yı aşağıdaki durumlarda KULLANMAYINIZ  
 
Eğer:  
• Kabazitaksel , diğer taksanlar  veya polisorbat 80 dahil , JEVTANA’nın içinde bulunan 
yardımcı maddelerden herhangi birine  (Bölüm 6’da listelenmiştir)  karşı  alerji niz (aşırı 
duyarlılı ğınız )  varsa  
• Beyaz kan hücresi sayınız çok düşük ise ( nötrofil sayısı 1 .500 /mm3 veya daha az ise)   
• Karaciğer fonksiyonlarınızda bozukluk varsa  
• Size kısa süre önce sarı humma aşısı uygulandıysa veya yakın zamanda uygulanacaksa.  
 
Yukarıdaki durumlardan biri sizin için geçerliyse, size JEVTANA uygulanmaması gerekir. 
Emin değilseniz, JEVTANA uygulanmadan önce doktorunuzla görüşünüz.  
 
JEVTANA ’yı aşağıdaki durumlarda DİKKATLİ KULLANINIZ  
  
Her JEVTANA tedavisi öncesinde yeterli kan hücreniz olup olmadığının ve karaciğer/böbrek 
işlevlerinizin yeterli olup olmadığının saptanması için kan testleri yapılacaktır.   
 
Aşağıdaki durumları hemen doktorunuza bildiriniz. Eğer,  
 
• Ateşiniz varsa  
JEVTANA tedavisi sırasında beyaz kan hücre si sayınızın düşme olasılığı vardır. Bu 
nedenle doktorunuz kan değerlerinizi ve genel olarak enfeksiyon  bulguları açısından 
durumunuzu izleyecektir. Kan hücre si sayınızı korumak için başka ilaçlar verebilir. Kan 
değerleri düşük hastalarda yaşamı tehdit eden enfeksiyonlar gelişebilir. Ateş en erken 
enfeksiyon bulgusu olabilir , bu nedenle ateşiniz yükseldiğinde doktorunuzu arayınız.  
 
• Daha önce h erhangi bir alerjiniz olduysa    
JEVTANA ile  tedavi sırasında  ciddi alerjik  reaksiyonlar ortaya çıkabilir.   
 
• Ciddi ya da sürekli ishal , bulantı ve kusmanız varsa   
Bunların hepsi ciddi dehidratasyona (vücudun  su kaybetmesine) neden olabilir.  Doktor 
tedavisine ihtiyacınız olabilir.  
 
• Ellerinizde veya ayaklarınızda uyuşma, karıncalanma, yanma veya his azalması varsa  
 
• Bağırsaklarınızda kanama probleminiz ya da dışkınızda renk değişikliği ya da mide 
ağrınız varsa. Eğer kanama veya ağrı şiddetli ise doktorunuz JEVTANA ile tedavinizi 
durduracaktır. Bunun nedeni, JEVTANA’nın kanama ve bağırsak kanalında delikler 
meydana gel me riskinizi artırabileceğidir.  
 
• Böbrek sorunlarınız varsa  
 
• Derinizde ve gözlerinizde sararma, idrarınızın koyulaşma, şiddetli mide bulantısı 
(hastalık hissi) veya kusma varsa, bunlar karaciğer problemlerinin belirtileri olabilir.  
 
•  Günlük idrar miktarınızda anlamlı düzeyde artış veya azalma olursa  
 
• İdrarınızda kan varsa   
3  
  
Bu durumlardan herhangi biri  olursa  doktorunuz JEVTANA dozunu azaltabilir ya da tedaviyi 
kesebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
JEVTANA’nın yiyecek ve içecek ile kullanılması  
Geçerli değildir.  
 
Hamilelik   
İlacı kullanmadan önce doktorunuza veya eczacınıza danışınız .  
JEVTANA ’nın kadınlarda kullanımı mevcut değildir . 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme   
İlacı kullanmadan önce doktorunuza veya eczacınıza danışınız.  
JEVTANA emzirme döneminde kullanılmamalıdır.  
 
Üreme  yeteneği  
Eşiniz hamile  ise veya hamile  olma olasılığı varsa, cinsel ilişki sırasında prezervatif kullanınız.   
JEVTANA sperminizde bulunabilir ve cenine (anne karnındaki bebe ğe) zarar verebilir. Tedavi 
sırasında ve tedaviden sonraki 6 ay içinde çocuk sahibi olmamanız ve sperm saklanması 
konusunda danışmanlık almanız önerilir, çünkü JEVTANA erkeklerde üremeyi etkileyebilir.  
 
Araç  ve makine kullanımı  
Bu ilacı kullandığınızda yorgunluk veya baş dönmesi hissedebilirsiniz. Bu belirtiler ortaya 
çıkarsa , belirtiler düzelene dek araç ya da alet/makine kullanmayınız.   
 
JEVTANA ’nın içeriğinde bulunan bazı yardımcı maddeler hakkında önemli bilgiler  
 
JEVTANA eta nol (alkol ) içerir  
 
Bu ilacın her çözücü flakonunda 573 mg alkol (etanol) bulunur. Bu ilacın dozundaki alkol  
miktarı, 11 mL' den az bira veya 5 mL şaraptakine eşdeğerdir . Bu ilacın içindeki az miktardaki 
alkolün gözle görülür bir etkisi yoktur . Alkol bağımlısıysanız, karaciğer hastalığınız veya 
epilepsiniz varsa bu ilacı almadan önce doktorunuzla veya eczacınızla konuşunuz.  
 
Diğer ilaçlar ile birlikte kullanımı  
Bazı ilaçlar JEVTANA etki sini ya da JEVTANA diğer ilaçların etki sini değiştirebilir.  Bu 
ilaçlar aşağıda  listelenmiştir:  
• Ketokonazol, rifampisin ,– çeşitli enfeksiyon ların tedavisinde kullanılan ilaçlar  
• Nefazodon adı verilen depresyon tedavisinde kul lanılan bir ilaç  
• Karbamazepin, fenobarbital, fenitoin – nöbet  tedavisinde kullanılan ilaçlar  
• St. John’s Wort ( Sarı kantaron ) – depresyon ve benzeri durumlar da kullanılan bitkisel bir 
ürün.  
• Statinler ( simvastatin, lovastatin, atorvastatin, rosuvastatin veya pravastatin gibi 
kolesterol seviyelerini düşürmek için kullanılan ilaçlar),   
4  
 • Valsartan (yüksek kan basıncı tedavisinde kullanılan bir ilaç)  
• Repaglinid (kan şeker seviyelerinin kontrolüne yardımcı olan bir ilaç)   
• JEVTANA  ile tedavi olduğunuz dönemde, aşı olacaksanız doktorunuza başvurunuz  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza ve eczacınıza bunlar hakkında bilgi veriniz.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve 
seri numarası mutlaka hasta dosyasına kaydedilmelidir . 
 
3.  JEVTANA nasıl kullanılır?  
 
Uygun kullanım ve doz/uygulama sıklığı için talimatlar:  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 
 Uygulanacak doz vücut yüzey alanınıza bağlıdır. Doktorunuz almanız gereken dozu 
saptamak için vücut yüzey alanınızı metrekare (m2) cinsinden hesaplayacak ve 
alacağınız doza karar verecektir.  
 Size genellikle her 3 haftada bir infüzyon (damar içine damla damla gidecek şekilde) 
uygulanacaktır.  
 
Uygulama yolu ve metodu :  
Alerjik reaksiyon riskini azaltmak için size, JEVTANA uygula nmadan  önce alerji karşıtı   
ilaçlar verilecektir .    
 
 JEVTANA size bir doktor veya bir hemşire tarafından uygulanacaktır.  
 Uygulama öncesinde JEVTANA ’nın hazırlanması (seyreltilmesi) gerekmektedir.  
JEVTANA’nın doktor, hemşire ve eczacılar tarafından hazırlanması ve uygulanması 
için gerekli bilgiler bu talimatın sonunda yer almaktadır.   
 JEVTANA toplar damarlarınızdan birine (intravenöz olarak) serum yolu ile ( infüzyon ) 
uygulanacaktır.  İnfüzyon hastanede yaklaşık 1 saat boyunca uygulanacaktır.  
 JEVTANA t edavinizin bir parçası olarak, size her gün ağızdan alınacak bir 
kortikosteroid ilaç (prednizon ya da prednizolon) ile birlikte 3 hafta aralıklarla 1 saatlik 
infüzyon şeklinde  verilecektir.  
   
Eğer ilacın kullanımına ilişkin sorularınız olursa, lütfen doktorunuza veya eczacınıza danışınız.  
 
Değişik yaş grupları:  
 
Çocuklarda kullanımı:  JEVTANA’nın çocuklarda  ve 18 yaşın altındaki ergenlerdeki  
güven liliği ve etki liliği saptanmadığı  için  kullanılmamalıdır.  
 
Yaşlılarda kullanımı:  Yaşlı hastalarda JEVTANA için özel bir doz ayarlanması önerilmez.  
 
Özel kullanım durumları:  
 
Karaciğer yetmezliği:   
Önlem olarak JEVTANA karaciğer yetmezliği olan hastalara uygulanmamalıdır .  
 
Böbrek yetmezliği:   
5  
 Hafif  böbrek yetmezliği olan h astalarda doz ayarlaması gerekmez. Orta ve  ciddi böbrek 
yetmezliği olan hastalarda tedavi dikkatli uygulanmalı  ve hasta tedavi sırasında yakından 
izlenmelidir . 
 
Eğer JEVTANA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla JEVTANA  kullandıysanız:   
JEVTANA size hastanede ve uzman sağlık personeli tarafından uygulanacağı için  kullanmanız 
gereken den fazlasını kullanmanız ihtimali yoktur. Size kullanmanız gerekenden daha fazla 
JEVTANA uygulandığını düşünüyorsanız doktorunuzla konuşunuz.  
 
JEVTANA ’yı kullanmayı unutursanız:   
JEVTANA size hastanede ve uzman sağlık personeli tarafından uygulanacağı  için  kullanmayı 
unutma ihtimaliniz yoktur.   
 
Unutulan dozları dengelemek için çift doz almayınız.   
 
JEVTANA  ile tedavi sonlandırı ldığındaki oluşabilecek etkiler   
JEVTANA  size hastanede ve uzman sağlık personeli tarafından uygulanacağı  için 
doktorunuzun denetimi dışında tedaviyi sonlandırmanız mümkün değildir.  
 
4. Olası yan etkiler nelerdir?  
 
Tüm ilaçlar gibi, JEVTANA ’nın içeriğinde bulunan maddelere duyarlı olan kişilerde yan etkiler 
olabilir.  
 
Doktorunuz bu yan etkileri sizinle tartışacak ve tedavinin risklerini ve yararlarını size 
açıklayacaktır.  
 
Yan etkiler aşağıdaki kategorilerde gösterildiği şekilde  sınıflandırılmıştır :  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek: 1 .000 hastanın birinden az, fakat 10 .000 hastanın birinden fazla görülebilir.  
Çok seyrek: 10 .000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor . 
 
Aşağıdakilerden biri olursa DERHAL doktorunuza bildiriniz veya size en yakın 
hastanenin acil bölümüne başvurunuz:  
  
• Ateş. Bu durum yaygın görülür ( 10 hasta dan en fazla 1’ini etki leyebilir ). 
• Vücuttan ciddi sıvı kaybı (dehidratasyon). Bu durum yaygın görülür ( 10 hastanın  1’inden 
az, fakat 100 hastanın  1'inden fazla). Sizde şiddetli  veya uzun süren ishal  veya  ateş veya  
kusma  olması halinde ortaya çıkabilir.  
• Şiddetli ya da geçmeyen mide ağrısı . Mide, yemek borusu, ince veya kalın 
bağırsaklarınızda delinme (gastrointestinal perforasyon) varsa meydana gelebilir. Bu 
ölüme neden olabilir.  
 
Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.    
6  
  
Diğer yan etkiler şunlardır:  
 
Çok yaygın:  
• Kırmızı  kan hücresi sayısında azalma  (kansızlık ) ya da beyaz kan hücres i (enfeksiyonlarla 
mücadele eden hücreler) sayısında azalma  
• Kan pulcu ğu sayısında azalma (kanama riskinde artışa neden olur)  
• İştahsızlık (anoreksi)  
• Bulantı , kusma, ishal  ve kabızlığı  içeren sindirim sistemi  sorunları  
• Sırt ağrısı  
• İdrarda kan  
• Halsizlik , yorgunluk , zayıf veya enerji eksikliği hissetmek,  
 
Yaygın:  
• İdrar yolu enfeksiyonu , iltihabı  
• Tat alma duyusunda değişiklik  
• Nefes darlığı  
• Öksürük  
• Sepsis (potansiyel olarak hayatı tehdit eden enfeksiyon tipi)  
• Grip 
• Eklem ağrısı  
• Üst solunum yolu enfeksiyonu  
• Zona hastalığı  
• Mantar enfeksiyonu (kandidiyazis)  
• Ateşle seyreden nötrofil sayısında azalma  
• Bağışıklık sisteminde aşırı du yarlılık  
• Ateş ve enfeksiyona yol açan,  beyaz kan hücre si sayısında azalma  
• El ve ayaklarda uyuşma , karıncalanma, yanma ya da duyu kaybı  
• Karın ağrısı  
• Kısa süreli saç kaybı (olguların çoğunda saç uzaması normale döner)  
• Baş dönmesi  
• Baş ağrısı  
• Kan basıncında azalma  veya artma  
• Hazımsızlık, m idede  rahatsızlık , mide yanması veya  geğirme  
• Ağız kuruluğu  
• Karında şişlik    
• Karın  ağrısı  
• Hemoroit  (basur)  
• Gastroözofageal reflü  
• Kas spazmları  (kramp)  
• Kas-iskelet kaynaklı göğüs ağrısı, yan ağrısı  
• İdrar yolu enfeksiyonu  
• İdrar  yaparken ağrı veya sık idrara çıkma  
• İdrar kaçırma  
• Böbrek hastalığı  veya böbrekle ilgili sorunlar  
• Akut böbrek yetmezliği , böbrek yetmezliği  
• Ağızda  veya dudaklarda yara  
• Enfeksiyonlar veya enfeksiyon riski   
7  
 • Vücut sıvı kaybı (dehidratasyon)  
• Yüksek kan şekeri  
• Uykusuzluk hastalığı  
• Zihin bulanıklığı  
• Kaygılı hissetme  
• Eller de ve ayaklarda anormal his,  his kaybı  veya ağrı  
• Denge bozukluğu  
• Göz akını örten şeffaf dokunun ve göz kapaklarının içinin iltihaplanması (konjonktivit) , 
Gözyaşı artışı  
• Hızlı veya düzensiz kalp atışı  
• Kalp çarpıntısı  
• Bacaklarda veya akciğerde pıhtı oluşumu  
• Sıcak ve al basması  
• Ağız veya boğaz ağrısı  
• Rektal kanama  
•  Kas  rahatsızlığı, ağrıları, zayıflığı veya ağrısı   
• Bacaklarda veya ayaklarda şişme  
• Göğüs ağrısı  
• Mukoza iltihabı  
• Üşüme,  titreme ,  
• Kilo kaybı, bazı enzi mlerde ( aspartat aminotransferaz, transaminaz ) artış 
• Tırnak bozukluğu (tırnaklarınızın renginde değişiklik, tırnaklar ayrılabilir)  
 
Yaygın olmayan:  
• Kandaki potasyum miktarının düşmesi  
• Kulak çınlaması  
• Selülit  (derinin ve altındaki yağ dokusunun enfeksiyonu)  
• Citte sıcaklık hissi  
• Ciltte kızarıklık  
• Bağırsak tıkanması  
• Gastrit (mide mukozası ittihabı )  
•  Daha önce mesane bölgesinde radyasyon (ışın) tedavisi uygulanmış olması durumunda 
meydana gelebilecek mesane iltihabı (radyasyon hatırlatma  fenomenine bağlı sistit)  
• Septik şok  
 
Bilinmiyor : 
• İnterstisyel akciğer hastalığı (öksürük ve nefes almada zorluğa neden olan akciğerlerin 
iltihaplanması)  
• Nötropenik enterokolit (beyaz kan hücrelerinde düş üşün  eşlik ettiği ince ve kalın bağırsak  
iltihaplanması)  
• Mide  veya bağırsak  kanaması ve delinmesi  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye  
8  
 Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99).  
 
 
5.   JEVTANA’nın  saklanması    
JEVTANA ’yı çocukların göremeyeceği , erişemeyeceği yerlerde ve ambalajında saklayınız.  
 
30°C altındaki oda sıcaklığında saklayınız.  
 
Dondurmayınız.  
 
Flakon açıldıktan sonra hemen kullanılmalıdır. Hemen kullanılmayacak ise kullanım için 
saklama süresi ve koşulları kullanıcının sorumluluğu altındadır. Detaylı bilgi “Hazırlama 
Talimatı” bölümünde yer almaktadır.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra JEVTANA’yı kullanmayınız . Son kullanma tarihi 
kutu üstünde belirtilen ayın son günüdür.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır  
 
Son kullanma tarihi geçmiş veya kullanılmayan ilaçları çöpe atmayınız!  Çevre ,  Şehircilik ve 
İklim Değişikliği Bakanlığın ’ca belirlenen toplama sistemine veriniz.   
 
Ruhsat sahibi :  
Sanofi Sağlık Ürünleri Ltd. Şti.  
Şişli-İstanbul  
 
Üretim yeri:    
Sanofi -Aventis Deutschland GmbH Frankfurt (Main) -Almanya  
 
Bu kullanma talimatı  ... /..../.... tarihinde onaylanmıştır.  
 
 
 
 
  
9  
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
JEVTANA 60 MG/1 ,5 ML İNFÜZYON LUK KONSANTRE ÇÖZELTİ VE ÇÖZÜCÜ 
HAZIRLAMA  KILAVUZU  
 
 
Bu bilgi kullanıcı için Bölüm 3 ve Bölüm 5’deki bilgileri desteklemektedir.  
İnfüzyon luk çözeltinin hazırlanması öncesinde bu prosedürün  tümünü okumanız önemlidir.   
 
Geçimsizlikler  
 
Bu tıbbi ürün seyreltme işlemi için başka hiçbir tıbbi ürün ile karıştırılmamalıdır.  
 
Raf ömrü ve saklamaya yönelik özel önlemler  
 
JEVTANA 60  mg konsantr e ve çözücü ambalajı için:   
30°C altındaki oda sıcaklığında saklayınız.  
Dondurmayınız.  
 
Açıldıktan sonra:  
Konsantre ve çözücü flakonları tek kullanımlıktır ve açıldıktan sonra hemen kullanılmalıdır. 
Hemen kullanılmayacak ise saklama süresi ve koşulları kullanıcının sorumluluğundadır. 
Mikrobiyolojik açıdan iki basamaklı seyreltme işlemi kontrollü ve aseptik koş ullar altında 
yapılmalıdır (bkz . “Hazırlama ve Uygulama Önlemleri ”). 
 
JEVTANA 60  mg konsantrenin çözücü ile ilk seyreltilmesi sonrasında : 
Kimyasal ve fiziksel kullanım stabilitesi oda sıcaklığında 1 saattir.   
 
İnfüzyon poşetinde/torbasında final seyreltme sonrasında : 
İnfüzyonluk çözeltinin kimyasal ve fiziksel stabilitesinin oda sıcaklığında (15°C – 30°C ) 8 saate 
kadar devam ettiği  (1 saatlik infüzyon süresi dahil) ve buzdolabı koşullarında 48 saat devam 
ettiği gösterilmiştir.  
 
Mikrobiyolojik açıdan, infüzyonluk çözelti hemen kullanılmalıdır. Hemen kullanılmadığı 
takdirde, saklama süresi ve koşulları kullanıcının sorumluluğundadır ve seyreltme işlemi 
kontrollü ve valide aseptik koşullar altında yapılmadığı takdirde, normalde 2°C – 8°C’de 24 
saati  aşmamalıdır.  
 
Hazırlama ve uygulama önlemleri  
Diğer antineoplastik ilaçlarda olduğu gibi, JEVTANA çözeltisinin hazırlanması sırasında 
koruyucu araç kullanımı, kişisel koruyucu malzeme (eldiven vb.) ve hazırlama işlemleri dikkate 
alınmalıdır.  
 
Hazırlama sırasında JEVTANA deri ile temas ettiğinde hemen su ve sabun ile iyice 
yıkanmalıdır. Mukoz a membranlar ına teması halinde hemen ve iyice su ile yıkanmalıdır.  
 
JEVTANA yalnızca sitotoksik ilaçların hazırlanması konusunda eğitilmiş personel tarafından 
hazırlanmalı ve kullanılmalıdır. Ürün, gebe personel i tarafından hazırlanmamalıdır.  
 
Karıştırma ve seyreltme öncesinde bu bölümün TAMAMINI  dikkatlice okuyunuz. JEVTANA 
uygulama öncesinde İKİ kez seyreltilmelidir. Aşağıda sunulan hazırlama talimatlarına uyunuz.   
10  
  
DİKKAT: Hem JEVTANA  60 mg/1,5 mL konsantre şişesi (doldurma hacmi: 73,2 mg 
kabazitaksel/1,83 mL)  hem de çözücü şişesi (doldurma hacmi: 5,67 mL) , hazırlama sırasında 
sıvı kaybını telafi etmek için aşırı dolum içerir. Beraberindeki çözücünün TÜM  içeriğiyle 
seyreltildiğinde, 10 mg/mL kabazitaksel içeren çözelti bulunur.   
 
Hazırlama Adımları  
İnfüzyonluk çözeltinin hazırlanmasında aşağıdaki iki adımlı seyreltme işlemi aseptik koşullarda 
yürütülmelidir.   
 
Adım 1: İnfüzyonluk konsantre çözeltinin tedarik edilen çözücü ile ilk seyreltilmesi işlemi  
 
Adım 1.1  
 
JEVTANA konsantre flakonu ve çözücü sü incelenir.  
Konsantre çözelti flakonu içindeki çözelti berrak olmalıdır.  
 
 
 
 
 
 
 
Adım 1.2  
 
Bir enjektör ile aseptik olarak geri çekilme  içeriğinin tümü   
flakon kısmen ters çevrilerek çekilir . 
 
 
 
 
 
Adım 1.3  
 
Tüm  içerik JEVTANA konsantre flakonuna  
enjekte edilir .  
 
Çözücü enjeksiyonu sırasında köpüklenmeyi  
önlemek için iğne konsantre flakonunun duvarına  
doğru tutularak yavaşça enjekte edilir.  
 
Elde edilen konsantre -çözücü karışımı 10  mg/m L  
kabazitaksel içerir.  
 
 
 
 
  
Konsantre flakon  
(60 mg – 1,5 mL) Çözücü flakon  
 
Çözücü flakon  
 
Konsantre -çözücü  
karışımı 10 mg/mL  Çözücü flakon   
11  
 Adım 1.4  
 
Enjektör ve iğne çıkarılır, el ile yavaşça,  
birkaç kez ters çevrilerek ve berrak/homojen  
bir çözelti elde edilinceye dek karıştırılır.  
Bu işlem yaklaşık 45 saniye sürmelidir.  
 
 
 
 
 
 
 
 
Adım 1.5  
 
Çözelti yaklaşık 5 dakika dinlendirilir ve  
tekrar berrak/homojen olup olmadığı kontrol edilir.  
 
Bu sürenin sonunda köpüğün olması normaldir.  
 
 
 
 
 
Elde edilen ko nsantre -çözücü karışımı 10  mg/mL  kabaz itaksel içermektedir (en az 6  mL 
çekilebilir hacimli).  Ardından hemen (1 saat içinde) ikinci adımdaki seyreltme işlemine geçilir.  
 
Reçete edilen d ozu uygulamak için birden fazla konsantre -çözücü flakon gerekebilir.  
 
 
Adım  2: İnfüzyonluk (final) çözeltinin hazırlanması  
 
Adım 2.1  
 
Hasta için gerekli olan doza uygun hacimde  
ve 10  mg/mL konsantrasyonundaki konsantre -çözücü  
karışımı dereceli bir enjektör ile aseptik olarak çekilir.  
Örneğin,  45 mg JEVTANA için Adım 1’i takiben  
hazırlanmış 4,5 mL konsantre -çözücü karışımı  
gerekmektedir.  
 
 
Bu çözelti flakonunun duvarında köpük olabileceği  için   
enjektör iğnesi çekilirken kapağın orta kısmından  yerleştirilmesi  
tercih edilir.    
 
 
Adım 2.2   
Konsantre -çözücü  
karışımı 10 mg/mL  
 
Konsantre -çözücü  
karışımı 10 mg/mL  
 
Konsantre -çözücü  
karışımı 10 mg/mL   
12  
  
%5 gl ikoz çözeltisi veya  
9 mg/m L (% 0, 9 ) sodyum klorür infüzyon çözeltisi  steril PVC 
içermeyen bir kaba enjekte edi lir.  
İnfüzyon çözeltinin  
konsantrasyonu 0 ,10 mg / mL ile 0,26 mg/mL  arasında olmalıdır.   
 
 
 
 
 
 
 
 
Adım 2.3  
 
Enjektör çıkarılır ve infüzyon poşeti/torbası  
içeriği el ile döndürülerek karıştırılır.  
 
 
 
 
Adım 2.4  
 
Tüm parenteral ürünlerde olduğu gibi,  
elde edilen infüzyonluk çözelti kullanılmadan  
önce görsel olarak incelenmelidir. İnfüzyonluk  
çözelti aşırı doymuş olduğu  için  zaman  
içinde kristal ize olabilir.  Bu durumda çözelti  
kullanılmamalı ve imha edilmelidir.  
 
 
JEVTANA infüzyonluk çözelti hemen kullanılmalıdır.  Bununla birlikte, kullanım sırasındaki 
saklama süresi “Raf ömrü ve saklamaya yönelik özel önlemler ” bölüm ünde belirtilen özel 
koşullarda daha uzun olabilir.  
 
Tüm parenteral ürünlerde olduğu gibi, elde edilen infüzyonluk çözelti kullanılmadan önce 
görsel olarak incelenmelidir.  İnfüzyonluk çözelti aşırı doymuş olduğundan zaman içinde 
kristalleşebilir.  Bu durumda çözelti kullanılmamalı ve imha edilmelidir.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır .  
 
Uygulama Yolu  
JEVTANA 1 saatlik infüzyon olarak uygulanır.  
Uygulama sırasında 0 ,22 mikrometre’lik dahili filtre kullanılması önerilmektedir. JEVTANA 
uygulaması için poliüretan ve polivinil klorür  (PVC) infüzyon seti kullanmayınız.   
Konsantre -çözelti  
karışımının gerekli  
miktarı  İnfüzyon için %5  
glikoz çözeltisi veya  
9 mg/m L (%0,9) sodyum 
klorür çözeltisi  
 
 
