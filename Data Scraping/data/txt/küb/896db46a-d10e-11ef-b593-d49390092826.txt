KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HUMAN ALBUMIN %20 TAKEDA 100 mL IV infüzyon için çözelti içeren flakon
Steril
2. KALİTATİF VE KANTİTATİF BİLEŞİMİ
Etkin madde:
HUMAN ALBUMIN %20 TAKEDA, en az 95’i insan albumini olan 200 g/L protein içeren
bir çözeltidir.
100 mL flakon, 20 g insan albumini içerir.
Çözelti hiperonkotiktir.
Yardımcı maddeler:
Sodyum: 100-130 mmol/L
Yardımcı maddeler için bölüm 6.1’e bakınız.
3. FARMASÖTİK FORM
İntravenöz infüzyon için çözelti.
Hafifçe viskoz berrak sıvı; hemen hemen renksiz veya uçuk sarı, kehribar ya da yeşil
renklidir.
4. KLİNİK ÖZELLİKLER
4.1. Terapötik endikasyonlar
Hacim eksikliği gösterilmiş ve bir kolloid kullanımının uygun olduğu aşağıdaki hastalarda
dolaşımdaki kan hacminin düzeltilmesi ve devamlılığının sağlanması için kullanılır.
• Child sınıflandırılmasına göre CHILD-C grubunda olup masif refrakter asiti olan ve kan
albumin düzeyi < 2 g/dL olarak saptanan kronik karaciğer hastalarında,
• Asit varlığında “Spontan bakteriyel peritonit” gelişen hastalarda tedaviye yardımcı olarak,
• Plazmaferez ve plazma değişimi sırasında kan albumin düzeyinden bağımsız olarak,
1• Kök hücre transplantasyonu ve veno oklüzif hastalık tedavisinde,
• Septik şok tablosunda kristaloid sıvı resüsitasyonuna yanıt vermeyen ve kan albumin
düzeyi < 2 g/dL olan yoğun bakım hastalarında,
• Pediyatrik yaş grubundaki hastalarda Nefrotik Sendrom tanılı ve kan albumin düzeyi < 2
g /dL olan ve beraberinde plevral efüzyon, asit, akciğer ödemi semptom ve bulguları olan
pediyatrik hastalarda,
• Gebelik toksemisinde; kan albumin düzeyi < 2 g/dL olan olgularda (preklampsi ve
eklampsi tablolarında),
• İatrojenik ovarian hiperstimülasyon sendromunda (OHSS); kan albumin düzeyi < 2 g/dL
altında olan ve beraberinde plevral efüzyon, asit, akciğer ödemi semptom ve bulguları
olan hastalarda endikedir.
• Hastanede yatan diyabetik nefropatili hastalarda evre IV kalp yetmezliği, tedaviye
yanıtsız ödem ve hipervolemi varlığında kan albumin düzeyi < 2,5 g/dL olduğunda
diüretik tedaviye yardımcı olarak kısa süreli kullanılabilir.
4.2. Pozoloji ve uygulama şekli
Albumin preparatlarının konsantrasyonu, doz ve infüzyon hızı bireysel olarak hastanın
gereksinimlerine göre ayarlanmalıdır.
Pozoloji / uygulama sıklığı ve süresi:
Uygulanacak doz, hastanın ağırlığına, travma ya da hastalığın şiddetine ve devam etmekte
olan sıvı ve protein kaybına göre ayarlanır. Gereken dozun belirlenmesinde, plazma albumin
düzeyleri değil dolaşımdaki hacmin yeterliliğinin ölçülmesi esas alınmalıdır.
Hastaya uygulanırken düzenli olarak hastanın hemodinamik durumundaki değişiklikler
izlenmelidir. Bu izlemede aşağıdaki parametreler kullanılabilir:
• Arteriyel kan basıncı ve nabız sayısı
• Santral venöz basınç
• Pulmoner arter kapiler basıncı
• İdrar miktarı
• Elektrolit konsantrasyonları
• Hematokrit / hemoglobin
• Kardiyak / respiratuvar yetmezliğin klinik belirtileri (örn., dispne)
• Artan kafa içi basıncın klinik belirtileri (örn., baş ağrısı)
Uygulama şekli:
İntravenöz kullanım içindir.
HUMAN ALBUMIN %20 TAKEDA, doğrudan intravenöz yoldan uygulanabileceği gibi,
izotonik bir çözeltiyle (örn: %5 glukoz ya da %0,9 sodyum klorür) seyreltilerek de
uygulanabilir.
2İnfüzyon hızı hastanın bireysel durumuna ve endikasyona göre ayarlanmalıdır.
Plazma değişiminde infüzyon hızı, albuminin ortamdan uzaklaşma hızına göre
ayarlanmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliği olan hastalarda kullanımı ile ilgili yapılan bir çalışma yoktur.
Böbrek / karaciğer yetmezliği olan hastalarda tedavide doktor tarafından doz ayarlaması
yapılarak; infüzyon hızı, hastanın bireysel koşulları dikkate alınarak ve hastalığın bulgularına
göre ayarlanmalıdır.
Pediyatrik popülasyon:
Çocuklarda kullanımı ile ilgili yapılan bir çalışma yoktur. Çocuklarda doz, vücut ağırlığı
başına yapılmalıdır. İnfüzyon hızı düşük tutulmalıdır.
Geriyatrik popülasyon:
Yaşlılarda kullanımı ile ilgili yapılan bir çalışma yoktur. 65 yaşın üzerindeki hastalarda,
doktor tarafından doz ayarlaması yapılarak ve daha yavaş bir infüzyon hızında verilmelidir.
4.3. Kontrendikasyonlar
Albumine ya da bölüm 6.1’de yer alan yardımcı maddelerden birine karşı hipersensitivesi
olan hastalarda kontrendikedir.
4.4. Özel kullanım uyarıları ve önlemleri
Virüs güvenliği
HUMAN ALBUMIN %20 TAKEDA, insan plazmasından elde edilmektedir. İnsan
plazmasından elde edilen ilaçlar, virüsler ve teorik olarak Varyant Creutzfeldt-Jacob
(v-CJD) gibi, çeşitli hastalıklara yol açabilen enfeksiyon yapıcı ajanlar içerebilirler.
HUMAN ALBUMIN %20 TAKEDA’da Varyant Creutzfeldt-Jacob hastalığının
bulaşma riski teorik olarak minimum iken, klasik Creutzfeldt-Jacob hastalığının
bulaşma riski hiçbir kanıtla desteklenemez. Alınan önlemlere rağmen, bu tür ürünler
halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala potansiyel
olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların
bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
3karşı alınan tedbirler sınırlı sayıda olabilir. Parvovirüs B19 enfeksiyonu, gebelikte (fetal
ienfeksiyon) ve immün yetmezlik ya da kırmızı kan hücre üretiminde artış olan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Belirlenmiş prosedürlerle Avrupa Farmakopesi spesifikasyonlarına göre üretilmiş albumin ile
virüs bulaşımına dair rapor bulunmamaktadır.
HUMAN ALBUMIN %20 TAKEDA kullanılması gerekiyorsa hekim tarafından, hastalık
yapıcı etkenlerin hastaya bulaşmasını önlemek için uygun aşıların (Hepatit A, Hepatit B vb.)
yaptırılması önerilebilir.
Alerjik veya anafilaktik tip reaksiyon şüphesi varsa enjeksiyon derhal sonlandırılmalıdır. Şok
durumunda standart şok tedavisi uygulanmalıdır.
Albumin çözeltileri hipervolemi ve bunun sonuçlarının ya da hemodilüsyonun hasta için özel
bir risk oluşturduğu durumlar için dikkatli kullanılmalıdır. Aşağıda örnekler bulunmakta,
ancak bunlarla sınırlı değildir:
• Dekompanse kardiyak yetmezlik
• Hipertansiyon
• Özofagus varisleri
• Pulmoner ödem
• Hemorajik diyatez
• Şiddetli anemi
• Renal ve post renal anüri
HUMAN ALBUMIN %20 TAKEDA’nın kolloid-osmotik etkisi kan plazmasının yaklaşık
olarak dört katıdır. Bu nedenle konsantre albumin uygulandığında, hastaların yeterli
hidrasyonunu sağlamak için dikkat edilmelidir. Hastalar hiperhidrasyon ve kan dolaşımı
yüklenmesine karşı gözlenmelidir.
200 g/L - 250 g/L insan albumin çözeltilerinin elektrolit içeriği, 40 g/L - 50 g/L insan
albumin çözeltilerine göre nispeten düşüktür. Albumin verildiğinde, hastanın elektrolitler
açısından durumu izlenmelidir (bkz. Bölüm 4.2) ve elektrolit dengesi bozulmuşsa düzeltmek
ya da normal düzeylerinde idame ettirmek için uygun önlemler alınmalıdır.
Albumin çözeltileri hastalarda hemolize neden olabileceğinden enjeksiyonluk su ile
seyreltilmemelidir.
Büyük miktarlarda sıvı replasmanı yapılacaksa koagülasyon ve hematokrit değerlerinin
kontrol edilmesi gerekmektedir. Bu durumda diğer kan bileşenlerinin de (koagülasyon
faktörleri, elektrolitler, trombosit ve eritrosit) yeterli olduğundan emin olunmalıdır.
Doz ve uygulama hızı hastanın dolaşım durumuna göre ayarlanmazsa hipervolemi oluşabilir.
Kardiyovasküler yüklenmenin erken belirtilerinde (baş ağrısı, dispne, juguler ven
konjesyonu) ya da kan basıncının artması, santral venöz basıncın yükselmesi veya pulmoner
ödem belirtilerinden birisi tespit edildiği an infüzyon derhal durdurulmalıdır.
4Bu tıbbi ürün, her 100 mL’lik flakonda 230-299 mg sodyum ihtiva eder; bu da Dünya Sağlık
Örgütü’nün yetişkinler için önerilen günlük maksimum 2 g sodyum miktarının %11,5-15’ine
karşılık gelir. Bu durum kontrollü sodyum diyetinde olan hastalar için göz önünde
bulundurulmalıdır.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
HUMAN ALBUMIN %20 TAKEDA’nın diğer tıbbi ürünler ile etkileşimine ilişkin bir
çalışma yapılmamıştır.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
HUMAN ALBUMIN %20 TAKEDA’nın çocuk doğurma potansiyeli bulunan kadınlarda
üreme kapasitesini etkileyip etkilemediği bilinmemektedir.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
HUMAN ALBUMIN %20 TAKEDA’nın gebelerde kullanımı konusunda yeterli veri
bulunmamaktadır. Bununla birlikte insan albumini kanın normal bir bileşenidir. HUMAN
ALBUMIN %20 TAKEDA doktor tarafından her bir hasta için olası yarar/zarar riski göz
önünde bulundurularak kesinlikle gerekli olmadıkça kullanılmamalıdır.
Laktasyon dönemi
HUMAN ALBUMIN %20 TAKEDA’nın insan sütüyle atılıp atılmadığı bilinmemektedir.
İnsan albumininin süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da HUMAN ALBUMIN %20 TAKEDA tedavisinin
durdurulup durdurulmayacağına ilişkin karar verilirken, emzirmenin çocuk açısından faydası
ve HUMAN ALBUMIN %20 TAKEDA tedavisinin emziren anne açısından faydası dikkate
alınmalıdır.
5Üreme yeteneği / Fertilite
HUMAN ALBUMIN %20 TAKEDA’nın fertilite üzerine etkisi kontrollü klinik çalışmalarla
incelenmemiştir. Deneysel hayvan çalışmalarından elde edilen sonuçlar, HUMAN
ALBUMIN %20 TAKEDA’nın üreme yeteneği üzerindeki güvenliliğini değerlendirmek için
yetersizdir.
4.7. Araç ve makine kullanımı üzerindeki etkiler
HUMAN ALBUMIN %20 TAKEDA’nın araç ve makine kullanma yeteneği üzerinde bir
etkisi bulunmamaktadır.
4.8. İstenmeyen etkiler
HUMAN ALBUMIN %20 TAKEDA’ın kullanımı sırasında görülen istenmeyen etkiler ve
advers reaksiyonların görülme sıklıkları şu şekildedir: Çok yaygın (≥1/10); yaygın (≥1/100 ila
<1/10); yaygın olmayan (≥1/1.000 ila <1/100); seyrek (≥1/10.000 ila <1/1.000), çok seyrek
(<1/10.000); bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Anafilaktik şok
Gastrointestinal hastalıklar
Seyrek: Bulantı
Deri ve deri altı doku hastalıkları
Seyrek: Ciltte döküntü, kızarıklık
Genel bozukluklar ve uygulama bölgesine ilişkin hastalıklar
Seyrek: Ateş
Şiddetli reaksiyon görülen durumlarda infüzyona son verilerek uygun tedavi başlatılmalıdır.
Pazarlama sonrası deneyimde aşağıdaki advers etkiler bildirilmiştir.
Bağışıklık sistemi hastalıkları
Bilinmiyor: Anafilaktik reaksiyon, aşırı duyarlılık/alerjik reaksiyonlar
Sinir sistemi hastalıkları
Bilinmiyor: Baş ağrısı, disguzi
Kardiyak hastalıklar
Bilinmiyor: Miyokard enfarktüsü, atriyal fibrilasyon, taşikardi
Vasküler hastalıklar
Bilinmiyor: Hipotansiyon
Solunum, göğüs bozuklukları ve mediastinal hastalıklar
Bilinmiyor: Pulmoner ödem, dispne
6Gastrointestinal hastalıklar
Bilinmiyor: Kusma
Deri ve deri altı doku hastalıkları
Bilinmiyor: Ürtiker, prurit
Genel bozukluklar ve uygulama bölgesine ilişkin hastalıklar
Bilinmiyor: Titreme
TAKEDA’ın sponsorluğunu yaptığı insan albumini ile ilgili yürütülen klinik araştırmalarda
yan etkiler hakkında herhangi bir veri mevcut değildir.
Bulaşıcı ajanların güvenliğiyle ilgili bölüm 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz ve infüzyon hızı çok yüksek olursa hipervolemi gelişebilir. Kardiyovasküler
yüklenmenin erken belirtilerinde (baş ağrısı, dispne, juguler ven konjesyonu) ya da artmış
kan basıncı, yükselmiş santral venöz basıncı veya pulmoner ödem belirtilerinden birisi tespit
edildiği an infüzyon derhal durdurulmalıdır ve hastanın hemodinamik parametreleri takip
edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Plazma yerine kullanılanlar ve plazma protein fraksiyonu.
ATC kodu: B05AA01
İnsan albumini miktar olarak plazmadaki proteinlerin yarısından fazlasını ve karaciğerdeki
protein sentezinin yaklaşık %10 kadarını oluşturur.
Fizikokimyasal olarak, HUMAN ALBUMIN %20 TAKEDA’nın hiperonkotik etkisi vardır.
Albuminin en önemli fizyolojik fonksiyonları kanın onkotik basıncına katkıda bulunmak ve
kan dolaşımı içinde diğer maddelerin taşınmasıdır. Albumin kardiyovasküler dolaşımdaki kan
hacmini stabilize eder. Hormonlar, enzimler, ilaçlar ve toksinler için taşıyıcı görevi görür.
75.2. Farmakokinetik özellikler
Genel özellikler
Normal koşullarda, %40-45'i intravasküler ve %55-60'i ekstravasküler bölmelerde olmak
üzere, toplam değiştirilebilir albumin havuzu vücut ağırlığının kg’ı başına 4-5 gram kadardır.
Kapiller geçirgenliğinin artması, albuminin farmakokinetiğini değiştirebilir ve ciddi ya da
septik şok gibi durumlar, albuminin anormal dağılımına neden olabilir.
Emilim:
HUMAN ALBUMIN %20 TAKEDA intravenöz uygulama için geliştirilmiş bir ürün
olduğundan bu bölümle ilgili bir bilgi bulunmamaktadır.
Dağılım:
İnfüzyondan sonraki ilk 2 saat içerisinde, uygulanan albuminin %10'dan daha azı
intravasküler bölmenin dışına çıkar. Plazma hacmi bireyler arasında ciddi farklılıklar gösterir.
Bazı hastalarda plazma seviyesi birkaç saat boyunca yüksek kalabilir. Öte yandan klinik
olarak kritik hastalarda albumin ciddi miktarlarda ve tahmin edilemeyen bir hızla vasküler
boşluğun dışına çıkabilir.
Biyotransformasyon:
Normal koşullarda, albuminin ortalama yarı ömrü 19 gündür. Sentezlenmesi ve parçalanması
arasındaki denge, geribildirim düzenlemeyle sağlanır.
Eliminasyon:
Eliminasyon, ağırlıklı olarak hücre içerisinde ve lizozom proteazları aracılığıyla gerçekleşir.
Albumin parçalandığında ortaya çıkan amino asitler vücutça gereksinim duyulan diğer
proteinlere dönüştürülür. Gereksinim duyulandan fazla amino asit ise parçalanarak azotlu
bileşikler şeklinde idrarla atılır.
5.3. Klinik öncesi güvenlilik verileri
İnsan albumini, insan plazmasının normal bir bileşenidir ve fizyolojik albumin gibi hareket
eder.
Hayvanlarda, tek doz toksisite testinin uyumluluğu azdır ve toksik veya öldürücü dozların
veya doz-etki ilişkisinin değerlendirilmesine imkan vermez.
Tekrarlanan doz toksisite testi, hayvan modellerinde heterolog proteinlere karşı gelişen
antikorlara bağlı olarak uygulanamaz.
İnsan albumininin, embriyo-fötal toksisitesi, onkojenik ve mutajenik potansiyeli ile ilgili
herhangi bir rapor bulunmamaktadır.
Hayvan modellerinde akut toksisite görülmemiştir.
86. FARMASÖTİK ÖZELLİKLERİ
6.1. Yardımcı maddelerin listesi
Sodyum kaprilat
Sodyum asetiltriptofanat
Sodyum klorür
Enjeksiyonluk su
6.2. Geçimsizlikler
İnsan albümini başka medikal ürünlerle ya da tam kan ve eritrosit süspansiyonlarıyla
karıştırılmamalıdır (6.6 da bahsedilen seyreltici dışında). Ayrıca proteinlerde presipitasyona
neden olabileceğinden uygulama sırasında protein hidrolizatları (örn. parenteral beslenme) ve
alkol içeren çözeltilerle karıştırılmamalıdır.
6.3. Raf ömrü
36 ay
Ürün açıldıktan sonra hemen kullanılmalıdır.
6.4. Saklamaya yönelik özel tedbirler
25 °C altında oda sıcaklığında saklayınız.
Dondurmayınız.
Işıktan korumak için orijinal ambalajında saklayınız.
6.5. Ambalajın niteliği ve içeriği
Halojen butil lastik tapa ile kapatılmış 100 mL çözelti içeren silikonize veya alternatif olarak
silikonize edilmemiş hidrolitik Tip II soda-limesilika 1 adet cam flakon.
6.6. Beşeri tıbbi üründen arta kalan maddelerin imhası ve diğer özel önlemler
HUMAN ALBUMIN %20 TAKEDA doğrudan intravenöz yoldan uygulanabileceği gibi
izotonik bir çözeltiyle (örn. % 5 dekstroz ya da % 0,9 sodyum klorür) seyreltilerek de
kullanılabilir.
Albumin çözeltileri enjeksiyonluk su ile seyreltilmemelidir çünkü bu durum hemolize sebep
olabilir.
Eğer büyük hacimler uygulanacaksa, ürün kullanımdan önce oda veya vücut sıcaklığına
ısıtılmalıdır.
Eğer çözelti bulanıksa ya da partikül içeriyorsa kullanılmamalıdır. Bu durum proteinin stabil
olmadığını ya da çözeltinin kontamine olduğunu gösterebilir.
9Flakon sızdırıyorsa kullanılmamalıdır. Eğer sızıntı varsa atınız.
Flakon açıldıktan hemen sonra kullanılmalıdır. Tek kullanımlıktır.
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve
Ambalaj Atıklarının Kontrolü yönetmeliği’ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İSTANBUL
8. RUHSAT NUMARASI
2016/665
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.09.2016
Ruhsat yenileme tarihi: 16.08.2017
10. KÜB’ÜN YENİLENME TARİHİ
10