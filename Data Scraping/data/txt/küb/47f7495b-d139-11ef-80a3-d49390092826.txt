KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
ASTEIN® 600 mg efervesan tablet
2. KALĐTATĐF VE KANTĐTATĐF BĐLEŞĐMĐ
Etken madde:
Asetilsistein: 600mg
Yardımcı maddeler:
Sodyum sitrat dihidrat: 0,45 mg
Sodyum hidrojen karbonat: 327 mg
Sodyum karbonat: 104 mg
Mannitol: 72,8 mg
Laktoz: 70 mg
Yardımcı maddeler için 6.1’e bakınız.
3. FARMASÖTĐK FORMU
Efervesan tablet.
Yuvarlak, beyaz, tabletlerdir.
4. KLĐNĐK ÖZELLĐKLERĐ
4.1 Terapötik endikasyonlar
Soğukalgınlığı ve akut bronşitte mukus salgısının koyulaştığı ve vizkositesinin arttığı
aşağıdaki durumlarda endikedir;
Yoğun kıvamlı balgamın azaltılması, atılması ve ekspektorasyonun kolaylaştırılması
gereken bronkopulmoner hastalıklarda.
4.2 Pozoloji ve Uygulama Şekli
Pozoloji
Başka şekilde önerilmediği durumlarda ASTEIN® için öngörülen dozaj aşağıdaki
şekildedir:
•••• 14 yaşın üzeri ve yetişkinlerde: Günde iki defa yarım veya günde bir defa 1
efervesan tablet (Günde 600 mg asetilsistein)
•••• 6 - 14 yaş arası çocuklarda: Günde 1 defa yarım efervesan tablet.
Uygulama sıklığı ve süresi:
ASTEIN® doktora danışılmadan 4-5 günden fazla alınmamalıdır.
Uygulama şekli:
ASTEIN® yemeklerden sonra bir bardak soğuk veya sıcak suda eritilerek içilir.
ASTEIN®’in ekspektoran etkisi sıvı alımıyla artmaktadır.
1 / 7Özel popülasyonlara ilişkin ek bilgiler:
Böbrek/Karaciğer yetmezliği:
ASTEIN® daha fazla maddenin sağlanmasından kaçınmak amacıyla karaciğer ve
böbrek yetmezliği olanlarda uygulanmamalıdır.
Pediyatrik popülasyon:
ASTEIN® yüksek miktarda asetilsistein içerdiğinden 14 yaş altındaki çocuklarda
kullanılmamalıdır.
Asetilsistein 2 yaşın altındaki çocuklarda doktor kontrolünde kullanılmalıdır.
Asetilsistein bebeklerde ve 1 yaşın altındaki çocuklarda yalnızca hayati endikasyonlarda
ve sıkı bir medikal gözlem altında uygulanabilir.
Geriyatrik popülasyon:
ASTEIN®’in yaşlı hastalardaki güvenilirlik ve etkinliği incelenmemiştir.
4.3 Kontrendikasyonlar
ASTEIN® asetilsisteine ya da yardımcı maddelerden herhangi birine aşırı duyarlı
olduğu bilinen kişilerde kontrendikedir.
Fenilketonürili hastalarda kullanılmamalıdır.
4.4 Özel Kullanım Uyarıları ve Önlemleri
Karaciğer veya böbrek yetmezliği olan hastalarda, azot yükünü arttırabileceğinden
ASTEIN® önerilmez.
Çok nadir olarak Steven-Johnson sendromu ve Lyell sendromu gibi ağır cilt reaksiyonları,
asetilsistein kullanan hastalarda da bildirilmiştir. Bu nedenle deri ve mukozada herhangi bir
değişiklik durumunda asetilsistein kullanımına son verilmelidir.
Astımlı ve ülser geçmişi olan hastalarda ASTEIN® dikkatle kullanılmalıdır.
Bir efervesan tablet 138,8 mg sodyum içerir. Tuz açısından sınırlı bir diyet
uygulanıyorsa bu durum dikkate alınmalıdır.
Nadir kalıtımsal laktoz intolerans problemi olan hastaların bu ilacı kullanmamaları
gerekir.
4.5 Diğer tıbbi ürünler ile etkileşimler ve diğer etkileşim şekilleri
ASTEIN® antitussiflerle kombine olarak kullanılırsa öksürük refleksinin durması ile
tehlikeli bir tıkanma bulgusu oluşabilir. Bu nedenle bu tür kombinasyon tedavileri çok
dikkatli bir şekilde uygulanmalıdır.
Đn vitro olarak asetilsisteinin bazı antibiyotiklerin (tetrasiklin, aminoglikozit, penisilin)
etkinliğini azalttığı gösterilmiştir; in vivo etkileşime ilişkin bilgi bulunmamasına rağmen
bir önlem olarak, sefiksim ve lorakarbef dışındaki antibiyotikler ile birlikte
kullanımlarda en az 2 saat aralıkla alınmalıdır.
Nitrogliserin, asetilsistein ile birlikte uygulandığında vazodilatatör ve trombosit
agregasyonunu inhibe edici etkilerinde artış gözlenmiştir.
Parasetamol, glutatyon ve kanser tedavisinde kullanılan ilaçlar ile etkileşim görülebilir.
2 / 7Aktif kömür, asetilsisteinin emilimini etkileyebileceği için birlikte kullanımları
önerilmez.
4.6 Gebelik ve laktasyon
Genel tavsiye:
Gebelik Kategorisi: B
Asetilsistein için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. Bölüm 5.3). Gebe kadınlara verilirken tedbirli
olunmalıdır.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Özel bir önlem gerekmez.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir (bkz. Bölüm 5.3). Yine de asetilsisteinin insanlarda gebelik
döneminde kullanımına yarar/risk değerlendirmesi yapıldıktan sonra karar verilmelidir.
Laktasyon dönemi
Anne sütüne geçip geçmemesi ile ilgili bilgi bulunmamaktadır. Bu nedenle laktasyon
döneminde asetilsisteinin kullanımına yarar/risk değerlendirmesi yapıldıktan sonra karar
verilmelidir.
Üreme yeteneği (fertilite)
Özel bir etkisi bulunmamaktadır.
4.7 Araç ve makine kullanımı üzerindeki etkiler
ASTEIN®’in araç ve makine kullanma yeteneği üzerinde bilinen olumsuz bir etkisi
yoktur.
4.8. Đstenmeyen etkiler
Asetilsistein kullanımına bağlı yan etkiler görülme sıklığına göre aşağıda
belirtilmektedir:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100),
seyrek (≥1/10.000 ila <1/1000), çok seyrek (<1/10.000), bilinmiyor (eldeki verilerden
hareketle tahmin edilemiyor).
Genel bozukluklar:
ve Yaygın olmayan: Alerjik reaksiyonlar (kaşıntı, ürtiker, eksantem, raş, bronkospazm,
anjiyoödem, taşikardi hipotansiyon).
Çok seyrek: Şoka kadar gidebilen anafilaktik reaksiyonlar.
3 / 7Solunum yolu bozuklukları:
Seyrek: Dispne, bronkospazm (özellikle bronşiyal astımla birlikte hiperreaktif bronşiyal
sistem hastalıkları olanlarda rastlanmaktadır).
Gastrointestinal bozukluklar:
Seyrek; Stomatit, mide yanması, mide bulantısı, kusma ve diyare. ASTEIN® kullanımı
esnasında içeriğindeki sorbitolden dolayı gastrik rahatsızlıklar (sindirim güçlüğü) ve
diyare meydana gelebilir.
Ayrıca, çok seyrek olarak aşırı duyarlılık reaksiyonları kapsamında asetilsistein
kullanımına bağlı hemoraji oluşumu bildirilmiştir. Çeşitli çalışmalar vasıtasıyla
asetilsistein varlığında trombosit agregasyonunda bir azalma olduğu doğrulanmış ancak
klinik ilişki henüz açıklanamamıştır.
4.9 Doz aşımı ve tedavisi
Asetilsistein oral formlarında bugüne kadar toksik bir toz aşımı görülmemiştir. Gönüllü
denekler 3 ay boyunca, günde 11,6 g asetilsistein ile tedavi edildiğinde ciddi bir yan etki
gözlenmemiştir. Günde 500 mg/kg oral doz asetilsistein herhangi bir toksik etki
olmaksızın tolere edilmemektedir.
a) Zehirlenme semptomları:
Doz aşımı durumunda bulantı, kusma ve ishal gibi gastrointestinal semptomlar
görülebilir. Emzirilen bebeklerde hipersekresyon tehlikesi vardır.
b) Doz aşımında uygulanacak tedavi ve alınması gereken önlemler:
Gerektiğinde semptomatik tedavi uygulanır.
Đnsanlarda parasetamol zehirlenmesinde uygulanan intravenöz asetilsistein sayesinde
günlük 30 grama kadar çıkan dozlarda asetilsistein hakkında maksimum doz bilgisi
mevcuttur.
Oldukça yüksek asetilsistein konsantrasyonlarının i.v. olarak uygulanması, özellikle
hızlı uygulandığında, kısmen geri dönüşü olmayan anaflaktik reaksiyonlara yol açmıştır.
5. FARMAKOLOJĐK ÖZELLĐKLER
5.1 Farmakodinamik özellikler
Farmakoterapötik Grubu: Mukolitik
ATC kodu: R05 CB01
Asetilsistein bir amino asit olan sisteinin türevidir. Asetilsistein, bronşiyal sistemde
sekretolitik ve sekretomotorik bir etkisi vardır; mukopolisakaritlerin arasındaki disülfit
bağlarını kopararak (balgam içindeki) DNA lifleri üzerinde depolimerize edici bir etkisi
olduğu düşünülmektedir. Bu mekanizmalar sayesinde balgamın yoğunluğu
azaltılmaktadır. Asetilsisteinin alternatif bir mekanizması da reaktif SH grubunun
kimyasal radikalleri bağlama ve bu sayede detoksifiye etmesi özelliğine dayanmaktadır.
Asetilsistein, mukolitik etkisinin dışında detoksifikasyon için önemli olan glutatyon
sentezini de artırmaktadır. Bu özelliği sayesinde parasetamol zehirlenmelerinde antidot
olarak kullanılmaktadır.
4 / 7Önleyici tedavi olarak uygulandığında asetilsisteinin, kronik bronşitin veya kistik
fibrozun bakteryel alevlenmesinin sıklığı ve şiddetini değiştirerek koruyucu etki
gösterdiği gözlenmiştir.
Asetilsisteinin parasetamol zehirlenmesinde karaciğer harabiyeti azaltıcı etkisi vardır.
Normalde parasetamol karaciğerde metabilize edilirken az bir bölümü sitokrom P450
enzim sistemi ile reaktif bir ara metabolite dönüşür. Bu ara metabolitte glutatyon ile
konjuge edilerek idrarla atılır. Parasetamol yüksek dozda alınırsa reaktif ara metabolitin
oluşumu artar ve glutatyonun azalmasıyla ara metabolitin inaktivasyonu azalır. Bu
durumda uygulanan asetilsistein karaciğer hücrelerinde glutatyonu normal düzeylere
getirerek ve reaktif metabolite bağlanarak olası karaciğer hasarını önler.
5.2 Farmakokinetik Özellikleri
Genel özellikler:
ASTEIN® (asetilsistein) mukolitik bir ilaçtır. Asetilsistein beyaz, kristal bir tozdur.
Emilim: Asetilsistein oral alımı takiben hızla ve çoğunlukla tamamen absorbe olur.
Yüksek ilk geçiş etkisine bağlı olarak oral asetilsisteinin biyoyararlanımı çok düşüktür
(yaklaşık %10).
Dağılım: Asetil sistein 1 – 3 saat sonra doruk plazma konsantrasyonuna ulaşır, aktif
metabolit sisteinin doruk plazma konsantrasyonu yaklaşık 2 µmol/l civarındadır.
Asetilsistein proteinlere %50 oranında bağlanır. Asetilsistein ve metabolitleri
organizmada kısmen serbest olarak, kısmen kararsız disülfidler yoluyla proteinlere
bağlanarak ve kısmen de aminoasitlere bağlanmış halde olmak üzere üç farklı formda
bulunur.
Biyotransformasyon:
Karaciğerde farmakolojik olarak aktif metaboliti olan sisteine, ayrıca diasetilsistine,
sistine ve miks disülfidlere metabolize edilir.
Eliminasyon:
Asetilsistein, çoğunlukla inaktif metabolitler halinde böbrekler yoluyla vücuttan atılır.
Asetilsisteinin plazma yarılanma ömrü yaklaşık 2.27 saattir. Karaciğer
fonksiyonlarındaki bir bozukluk plazma yarı ömrünün 8 saate kadar uzamasına yol açar.
Ratlarda asetilsisteinin plasentayı geçtiği ve amniyotik sıvıda bulunduğu saptanmıştır.
100 mg/kg asetilsisteinin oral uygulamadan 0.5, 1, 2 ve 8 saat sonra L-sistein
metabolitinin konstrasyonu plasenta ve fötüsda maternal plazma konsantrasyonundan
daha yüksektir.
Đnsanlarda asetilsisteinin kan beyin engelini geçip geçmediğine dair bir bilgi
bulunmamaktadır.
5.3 Klinik öncesi güvenlilik verileri
a) Akut toksisite
Hayvan deneylerinde akut toksisite düşük bulunmuştur. Doz aşımı tedavisi için bakınız.
Bölüm 4.9.
5 / 7b) Kronik toksisite
Farklı hayvan türleriyle (sıçan, köpek) yapılan, yaklaşık bir yıl süren araştırmalar,
herhangi bir patolojik değişiklik olmadığını göstermektedir.
c) Tümör oluşumu ve mutajenik potansiyel
Asetilsisteinin mutajenik etkisi olması beklenmez. Yapılan in-vitro deney negatif olarak
sonuçlanmıştır.
Asetilsistein tümör oluşturma potansiyeli araştırılmamıştır.
d) Üreme toksikolojisi
Tavşan ve sıçanlarla yapılan embriyotoksikolojik çalışmalarda anormallik
görülmemiştir. Fertilite, perinatal ve postnatal toksisite araştırmaları negatif sonuç
vermiştir.
N-asetilsistein sıçanlarda plasentadan geçip amniyotik sıvıda tespit edilmiştir. Oral
uygulamadan 8 saat sonrasına kadar L-sistein metabolitinin konsantrasyonu plasenta ve
fetüste annenin plazma konsantrasyonunun üzerindedir.
6. FARMASÖTĐK ÖZELLĐKLERĐ
6.1 Yardımcı maddelerin listesi
Sitrik asit, anhidrous 625.00 mg
Askorbik asit 75.00 mg
Sodyum sitrat dihidrat 0.45 mg
Sodyum siklamat 30.75 mg
Sakkarin sodyum 5.00 mg
Mannitol 72.80 mg
Sodyum hidrojen karbonat 327.00 mg
Sodyum karbonat, anhidrous 104.00 mg
Laktoz, anhidrous 70.00 mg
Aroma Limon “AU”, kod 132 40.00 mg
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
Raf ömrü 36 aydır.
Bu ilaç son kullanma tarihinden sonra kullanılmamalıdır.
6.4 Saklamaya yönelik özel tedbirler
25oC’ın altındaki oda sıcaklığında saklanmalıdır. Nemden koruyunuz.
6.5 Ambalajın niteliği ve içeriği
Karton kutu içinde tekli stripler (laminatlı alüminyum kağıt folye) halinde 20 adet
efervesan tablet.
6.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler yada materyaller “Tıbbi Atıkların Kontrolü Yönetmeliği“
ve “Ambalaj ve Ambalaj Atıklarının Kontrolü Yönetmeliği“‘ne uygun olarak imha
edilmelidir.
6 / 77. RUHSAT SAHĐBĐ
RP Farma Đlaç Kozmetik Sanayi ve Ticaret Limited Şirketi.
Mimarsinan Mah. Akşemsettin Cad. Akbilek Sok. No.:6, D:4, Fatih / Đstanbul.
8. RUHSAT NUMARASI
128/76
9. ĐLK RUHSAT TARĐHĐ/RUHSAT YENĐLEME TARĐHĐ
Đlk ruhsat tarihi :12.08.2009
Ruhsat yenileme tarihi :
10. KÜB’ÜN REVĐZYON TARĐHĐ
7 / 7