KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROMEZON DR 5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 5 mg prednizon içerir.
Yardımcı maddeler:
Laktoz monohidrat (inek sütünden elde edilmiştir)…39,1 mg
Yardımcı maddeler için 6.1 'e bakınız.
3. FARMASÖTİK FORM
Geciktirilmiş salım sağlayan tablet.
Sarı renkli, yuvarlak, bikonveks, geciktirilmiş salım sağlayan tablettir.
4. KLİNİK ÖZELLİKLER
4.1. Terapötik endikasyonlar
ROMEZON DR bir kortikosteroiddir. Antienflamatuvar ve immünosüpresif bir ajan olarak
kortikosteroid tedavisine ihtiyaç duyulan aşağıdaki durumlarda endikedir:
• Alerjik hastalıklar: Konvansiyonel tedaviye yanıt vermeyen erişkin ve pediatrik
hastalarda, atopik dermatit, ilaç hipersensitivite reaksiyonları, mevsimsel veya
perennial alerjik rinit ve serum hastalığı,
• Dermatolojik hastalıklar: Otoimmün bülöz hastalıklar, eritema multiforme,
Steven-Johnson sendromu gibi ilaç reaksiyonları, pyoderma gangrenosum, sistemik
lupus eritematosus, egzemalar gibi hekimin gerekli gördüğü enflamatuvar dermatolojik
hastalıklarda endikedir,
• Endokrin hastalıklar: Konjenital adrenal hiperplazisi, malign hiperkalsemi, non-supresif
tiroidit, primer ve sekonder adrenokortikal yetmezlik (bu endikasyonda hidrokortizon
veya kortizon ilk seçenektir),
• Gastrointestinal hastalıklar: Crohn hastalığı ve ülseratif kolitin akut epizodları,
• Hematolojik hastalıklar: Prednison geniş bir yelpazede gerek non-malign (örn.
idiyopatik trombositopenik purpura, hemolitik anemi vs.) gerekse malign (lenfoma,
lösemi, multipl miyelom) hematolojik hastalıkların tedavisinde tek başına veya diğer
tedavi edici ajanlarla kombine olarak endikedir,
• Sinir sistemi hastalıkları: Pnömokokkal menenjit, myastenia gravis, kronik
inflamatuvar nöropati, vaskülit gibi otoimmun hastalıklar ve diğer nörolojik
hastalıklarda gereklilik durumlarında kullanılır,
• Göz hastalıkları: Sempatik oftalmi, topikal steroidlere cevap vermeyen üveit ve
enflamatuvar göz hastalıkları
• Organ transplantasyonuyla ilişkili hastalıklar: Akut veya kronik solid organ reddi
1/20• Akciğer hastalıkları: Kronik obstrüktif akciğer hastalığının (KOAH) akut alevlenmesi,
alerjik bronkopulmoner aspergillozis, aspirasyon pnömonisi, astım, şiddetli ve yaygın
pulmoner tüberküloz (uygun kemoterapik ajanla birlikte kullanılır), hipersensitivite
pnömonisi, kriptojenik organize pnömoni, idiyopatik eozinofilik pnömoniler, uygun
anti-PCP antibiyotiklerle tedavi edilen HIV (+) bireylerde ortaya çıkan hipoksemiyle
ilişkili Pneumocystis carinii pnömonisi (PCP), semptomatik sarkoidoz,
• Renal hastalıklar:İdiyopatik tipte veya lupus eritematozusa bağlı nefrotik sendromda
proteinüri remisyonunu indüklemek veya idrar oluşumunu uyarmak için,
• Romatolojik hastalıklar:
Akut gut artritinde ek tedavi olarak kısa süreli uygulama (hastanın akut
o
episod veya şiddetlenmeyi atlatması için),
Seçili durumların kötüleşmesi esnasında veya idame tedavisinde: Ankilozan
o
spondilit, dermatomiyozit/polimiyozit, romatizmal polimiyalji, psoriatik
artrit, nükseden polikondrit, jüvenil romatoid artrit (izole vakalar düşük doz
idame tedavisi gerektirebilir) dahil romatoid artrit, Sjogren sendromu,
sistemik lupus eritematoz, vaskülit.
• Spesifik enfeksiyonlar: Nörolojik veya miyokardiyal tutulumla birlikte seyreden
trişinozis, subaraknoid blok veya olası blok durumlarıyla seyreden tüberkülöz
menenjitde uygun antitüberküloz kemoterapi ile birlikte.
4.2. Pozoloji ve uygulama şekli
Pozoloji/uygulama sıklığı ve süresi:
ROMEZON DR'nin uygun kullanım dozu, hastalığın şiddetine ve hastanın gösterdiği yanıta
göre değişir. Çocuklarda, hastalığa göre doktor tarafından ayarlanmış dozlar kullanılmalıdır.
Doz; yaş veya vücut ağırlığı ile belirtilen sabit oranlara bağlı kalmak yerine
bireyselleştirilmelidir.
Başlangıç dozu, tedavisi amaçlanan hastalığa bağlı olarak günde 5 ila 60 mg arasında
değişebilir.
Hasta eğer hızlı salımlı prednizon, prednizolon ya da metilprednizolon tedavisi görüyorsa,
gecikmiş salımlı tedaviye; relatif potense göre doz denkliği sağlanarak geçiş yapılmalıdır.
Hastalığın daha hafif seyrettiği durumlarda, daha düşük dozlar genellikle yeterli olurken, bazı
hastalarda daha yüksek başlangıç dozları gerekebilir. Başlangıç dozlaması, tatmin edici bir
yanıt elde edilinceye kadar sürdürülmeli veya uyarlanmalıdır. Yeterli bir süre geçtikten sonra
tatmin edici bir yanıt alınamamışsa ROMEZON DR bırakılmalı ve hasta uygun başka bir
tedaviye geçirilmelidir. Dozlama gereksinimlerinin değişken olduğu, dozlamanın tedavi edilen
hastalık ve hastanın cevabı baz alınarak bireyselleştirilmesi gerektiği vurgulanmalıdır.
Uygun bir yanıt alındıktan sonra, uygun idame dozu; yeterli klinik yanıtı sağlayacak en düşük
doza ulaşıncaya kadar, başlangıç dozunun uygun zaman aralıkları ile küçük miktarlarda
azaltılması ile belirlenmelidir.
İlaç dozu açısından sürekli gözlemin gerekli olduğu unutulmamalıdır. Doz ayarlaması
yapılmasını gerekli kılan durumlara, hastalık seyrinin gerilemesi veya kötüleşmesine sekonder
2/20olarak klinik durumda oluşan değişiklikler, hastanın ilaca olan bireysel yanıtı ve hastanın,
tedavi edilmekte olan hastalık ile doğrudan ilişkisi olmayan stresli durumlara maruz kalmasının
etkileri dahildir. Bu gibi durumlarda, hastanın durumuna uygun olacak bir süre boyunca ilaç
dozunun artırılması gerekli olabilir. Kronik bir durumda, kendiliğinden bir gerileme süreci
ortaya çıkarsa tedavi kesilmelidir. Uzun süreli tedaviden sonra ilaç bırakılacaksa, ilacın
kademeli olarak azaltılarak bırakılması önerilir.
Romatoid artritin uzun süreli tedavisinde, günde 10 mg’a kadar olan bireyselleştirilmiş
prednizon dozu, hastalığın seyrindeki ciddiyete göre ayarlanmalıdır.
ROMEZON DR, çeşitli kortikosteroidlerin aşağıdaki tabloda belirtilen miligram dozlarına
eşdeğerdir:
Betametazon, 0,75 mg Parametazon 2 mg
Kortizon, 25 mg Prednizolon, 5 mg
Deksametazon, 0,75 mg Prednizon, 5 mg
Hidrokortizon, 20 mg Triamsinolon, 4 mg
Metilprednizolon, 4 mg
Tabloda belirtilen doz eşitlikleri, belirtilen etkin maddelerin sadece oral ya da intravenöz
uygulamaları için geçerlidir. Bu etkin maddeler ve türevleri, intramüsküler ya da eklem
boşluğuna enjekte edildiğinde, relatif özellikleri büyük oranda değişebilir.
Uygulama şekli:
Adrenal korteks, gece 2 ila sabah 8 saatleri arasında maksimum aktivite gösterirken, öğleden
sonra saat 4 ile gece yarısı arasında aktivitesi minimum düzeydedir. Ekzojen kortikosteroidler,
adrenal korteksin maksimum aktivite gösterdiği zamanda verildiğinde, adrenokortikoid
aktivitesini en düşük seviyede baskılar. ROMEZON DR, etkin maddeyi ilaç alımından sonra
yaklaşık 4 saatlik bir gecikme ile serbest bırakmak üzere tasarlanmıştır; ROMEZON DR’nin
uygulanma zamanı belirlenirken, geciktirilmiş salım farmakokinetiği ve tedavi edilecek
hastalık veya durum göz önünde bulundurulmalıdır.
ROMEZON DR ağız yoluyla alınır. ROMEZON DR geciktirilmiş salımlı tablet dozları
yiyeceklerle birlikte alınmalıdır.
ROMEZON DR geciktirilmiş salımlı tablet, prednizon içeren bir çekirdek tablet ve inert bir
kaplamadan oluşur. Prednizonun geciktirilmiş salımı bu inert kaplamaya bağlı olduğu için
hastalar tabletlerin kırılmaması, bölünmemesi veya çiğnenmemesi gerektiği konusunda
uyarılmalıdır.
Hipotiroidizm ve karaciğer sirozu olan hastalarda, nispeten düşük bir doz yeterli olabilir veya
bir doz azaltılması gerekebilir.
Özel popülasyonlara ilişkin ek bilgiler:
Karaciğer yetmezliği:
Şiddetli karaciğer yetmezliği olan hastalarda yarılanma ömrü uzayabilir; dozun azaltılması
dikkate alınmalıdır (Bkz. Bölüm 5.2. Farmakokinetik özellikler).
3/20Böbrek yetmezliği
Böbrek yetmezliği olan hastalara prednizonun da dahil olduğu kortikosteroidler reçete edilirken
dikkatli olunmalıdır.
Geriatrik popülasyon:
65 yaş ve üzeri popülasyonda kullanımı için yeterli veri bulunmamaktadır. Ancak yaşlı
popülasyonda olası böbrek ve karaciğer yetmezliği durumunda prednizonun da dahil olduğu
kortikosteroidler reçete edilirken dikkatli olunmalıdır.
Yaşlı gönüllüler ile genç gönüllüler arasında güvenilirlik veya etkinlik açısından genel farklılık
gözlemlenmemiştir ve diğer rapor edilen klinik deneyimlerde, yaşlı ve genç hastalar arasında
cevap bakımından fark saptanmamıştır. Bununla birlikte, geriatrik hastalarda kortikosteroid
kaynaklı yan etki insidansı artabilir ve dozla ilişkilidir. Osteoporoz, en sık rastlanan
komplikasyondur ve yaş-eşleşmeli kontrollerde ve daha genç popülasyonlar ile
karşılaştırıldığında kortikosteroid ile tedavi edilen geriatrik hastalarda daha yüksek insidans
oranında görülür. Kemik mineral yoğunluğundaki kayıplar, en çok tedavinin erken aşamasında
görülür ve steroid çekilmesinden veya daha düşük dozların (örn., ≤ 5 mg/gün),
kullanılmasından sonra zamanla iyileşebilir. 7.5 mg/gün ya da daha yüksek prednizon dozları,
daha yüksek kemik yoğunluğu varlığında bile, içe kıvrık osteoporoz hastalarına oranla gerek
vertebral gerekse de non-vertebral kırıkların artan rölatif riski ile ilişkilendirilir.
Komplikasyonları en aza indirgemek ve prednizolon dozunu kabul edilebilir en düşük seviyede
tutmak için prednizon endikasyonlarının düzenli olarak gözden geçirilmesinin yanı sıra,
düzenli kemik mineral yoğunluğu değerlendirmeleri ve kırık önleme stratejileri oluşturulması
dahil olmak üzere geriatrik hastaların rutin taraması yapılmalıdır. Bazı bifosfonatların birlikte
verilmesinin, kortikosteroidle tedavi edilen erkeklerde ve menopoz sonrası kadınlarda kemik
erimesini geciktirdiği gösterilmiştir ve bu ajanlar, kortikosteroid kaynaklı osteoporozun
önlenmesinde ve tedavisinde önerilmektedir.
Eşdeğer ağırlık bazlı dozların, yaşlı hastalarda, daha genç popülasyonlara oranla daha yüksek
toplam ve serbest prednizolon plazma konsantrasyonları sağladığı ve renal ve non-renal klirensi
azalttığı bildirilmiştir. Hepatik, renal veya kardiyak fonksiyonlarda azalma ve eş zamanlı
hastalık veya diğer ilaç tedavisi sıklığını büyük ölçüde yansıtan, çoğunlukla doz aralığının en
düşük ucundan başlamak üzere, yaşlı bir hasta için doz seçimi dikkatli yapılmalıdır.
Bu ilacın önemli ölçüde böbrek tarafından atıldığı bilinmektedir ve böbrek fonksiyon
bozukluğu olan hastalarda bu ilaca karşı toksik reaksiyon riski daha yüksek olabilir. Yaşlı
hastalarda böbrek fonksiyonlarında azalma olasılığı daha fazla olduğu için doz seçiminde
dikkatli olunmalıdır ve böbrek fonksiyonlarının izlenmesi yararlı olabilir.
Pediatrik popülasyon
Çocuklarda, hastalığa göre doktor tarafından ayarlanmış dozlarda kullanılmalıdır. Doz; yaş
veya vücut ağırlığı ile belirtilen sabit oranlara bağlı kalmak yerine bireyselleştirilmelidir (Bkz.
Bölüm 4.4).
Prednizonun pediatrik popülasyonda kullanımının etkililik ve güvenliliği, pediatrik popülasyon
üzerinde yürütülmüş bazı klinik çalışmalara, ve yetişkinlerdeki ve pediatrik popülasyondaki
4/20seyir ve patofizyolojisi benzer olan hastalıklar için, yetişkinler üzerinde yürütülmüş klinik
çalışmalara dayanmaktadır.
Uzun süreli kortikosteroid kullanımı çocuklarda büyüme ve gelişme üzerinde negatif etkilere
yol açabilir.
Uzun süreli kortikosteroid tedavisi gören pediatrik hastaların büyüme ve gelişimi dikkatle
gözlemlenmelidir.
Prednizonun pediatrik popülasyondaki etkililik ve güvenliliği, kortikosteroidlerin yetişkin ve
pediatrik popülasyonlarda birbirine benzer olan, iyi bilinen etki mekanizmasına dayanmaktadır.
Yayımlanmış çalışmalar, pediatrik hastaların nefrotik sendrom (>2 yaş) ve agresif lenfoma ve
lösemi (>1 ay) tedavilerinde etkililik ve güvenliliğe ilişkin kanıtlar sağlamaktadır. Bunun
yanında, bazı varsayımlar ve şiddetli astım ve hırıltılı nefes alma gibi, pediatrik kortikosteroid
kullanımı için belirtilen diğer endikasyonlar, hastalık seyrinin ve patofizyolojisinin iki
popülasyonda büyük oranda benzer olduğu bilinen durumlar için, yetişkinler üzerinde
yürütülmüş yeterli ve iyi kontrollü çalışmalara dayanmaktadır. Prednizonun pediatrik
popülasyonda yol açabileceği advers etkiler, yetişkinlerdekilere benzerdir. Yetişkinlerde
olduğu gibi, pediatrik hastalar da kan basıncı, kilo, boy, göz içi basıncı ölçümleri ve enfeksiyon,
psikososyal değişimler, tromboembolizm, peptik ülser, katarakt ve osteoporoz varlığının klinik
değerlendirmesi ile sıkça ve dikkatlice gözlemlenmelidir.
Sistemik kortikosteroidler dahil herhangi bir uygulama yolu ile kortikosteroid tedavisi gören
çocuklar, büyüme hızında düşüş yaşayabilirler. Kortikosteroidlerin büyüme üzerindeki bu
negatif etkisi düşük dozlarda ve HPA ekseni süpresyonunun klinik kanıtı (örn. kosintropin
uyarı testi ve bazal kortizol seviyesi) olmadığı durumlarda da gözlemlenmiştir. Dolayısıyla
büyüme hızı, çocuklarda sistemik kortikosteroid maruziyetinin yaygın olarak kullanılan HPA
aksis fonksiyon testlerinden daha hassas bir belirteci olabilir. Herhangi bir uygulama yolu ile
kortikosteroid tedavisi gören çocukların büyüme eğrisi gözlemlenmeli ve uzun dönem
tedavinin büyüme üzerindeki potansiyel etkileri, elde edilen klinik faydalarla ve diğer tedavi
alternatiflerinin uygunluğu ile kıyaslanmalıdır. Kortikosteroidlerin büyüme üzerindeki
potansiyel etkisini en aza indirmek için çocuklardaki doz, mümkün olan en düşük etkili doza
titre edilmelidir.
4.3.Kontrendikasyonlar
Etkin madde prednizona veya bölüm 6.1’de sıralanan yardımcı maddelerden herhangi birine
karşı aşırı duyarlılığı olan hastalarda kontrendikedir. Kortikosteroid tedavisi alan hastalarda
nadir görülen anafilaksi vakaları ortaya çıkmıştır.
4.4. Özel kullanım uyarıları ve önlemleri
Prednizon farmakoterapisi sadece kesinlikle gerekli görüldüğü durumlarda verilmeli ve
aşağıdaki koşulların varlığında uygun anti-enfeksiyon tedavisi eşliğinde verilmelidir:
- Akut viral enfeksiyonlar (herpes zoster, herpes simpleks, varicella, herpetik keratit),
- HBsAg-pozitif kronik aktif hepatit,
- Canlı aşılarla aşılamadan yaklaşık 8 hafta önce ve immünizasyondan 2 hafta sonra,
5/20- Sistemik mikozlar ve parazitoz (örneğin nematodlar),
- Polimiyelit,
- BCG inokülasyondan sonra lenfadenit,
- Akut ve kronik bakteriyel enfeksiyonlar,
- Tüberküloz geçmişi (dikkat: Reaktivasyon!) olan hastalarda, glukokortikoidler,
immünossupresif özelliklerinden dolayı enfeksiyon oluşturabilir veya enfeksiyonları
tetikleyebilir. Bu tür hastalar dikkatlice (örneğin bir tüberkülin testi yapılarak)
izlenmelidir. Özel risk altındaki hastalara tüberkülostatik tedavi uygulanmalıdır.
Ayrıca, prednizon farmakoterapisi sadece kesinlikle gerekli görüldüğü durumlarda verilmeli ve
aşağıdaki koşulların varlığında gerekirse uygun bir ek tedavi eşliğinde verilmelidir:
- Gastrointestinal ülserler,
- Şiddetli osteoporoz ve osteomalazi
- Kontrol edilmesi güç olan Hipertansiyon,
- Şiddetli diyabetes mellitus,
- Psikiyatrik hastalıklar (Aynı zamanda hastanın geçmişinde var ise),
- Dar ve geniş açılı glokom,
- Kornea ülserleri ve kornea yaralanmaları.
İntestinal perforasyon riski nedeniyle, prednizon, sadece kesinlikle gerekli görüldüğü
durumlarda verilmeli ve aşağıdaki durumlarda ek izleme ile verilmelidir:
- Perforasyon tehditi olan şiddetli ülseratif kolit,
- Divertikülit,
- Entero-anastomozlar (hemen ameliyat sonrası).
Endokrin Fonksiyonunda Değişklikler
ROMEZON DR’nin sürekli kullanımında hastalar hipotalamik-hipofiz-adrenal (HPA) eksen
baskılanması, Cushing sendromu ve hiperglisemi riski bakımından izlenmelidir.
Kortikosteroidler, tedavinin kesilmesinden sonra kortikosteroid yetmezliği potansiyeline
sahip reversible hipotalamik-hipofiz-adrenal (HPA) eksen supresyonuna neden olabilir. İlaca
bağlı ikincil adrenokortikal yetmezlik, dozajın kademeli olarak azaltılmasıyla en aza
indirilebilir. Bu tür göreceli yetmezlik, tedavinin kesilmesinden sonra aylarca sürebilir; bu
nedenle, bu dönemde meydana gelen herhangi bir stres durumunda, hormon tedavisi yeniden
başlatılmalıdır. Hasta zaten kortikosteroid alıyorsa, dozajın artırılması gerekebilir.
Mineralokortikoid sekresyonu bozulabilceğinden, aynı anda tuz ve/veya bir
mineralokortikoid uygulanmalıdır. Mineralokortikoid takviyesi bebeklik döneminde özellikle
önemlidir.
Kortikosteroidlerin metabolik klirensi, hipotiroid hastalarında azalır ve hipertiroid
hastalarında artar. Hastanın tiroid durumundaki değişiklikler kortikosteroid dozunun
ayarlanmasını gerektebilir.
Davranışsal ve Duygudurum Bozuklukları
Kortikosteroid kullanımı, öfori, uykusuzluk, ruh hali değişimleri, kişilik değişiklikleri ve
şiddetli depresyondan açık psikotik belirtilere kadar uzanan merkezi sinir sistemi etkileri ile
6/20ilişkili olabilir. Ayrıca, mevcut duygusal dengesizlik veya psikotik eğilimler
kortikosteroidlerle daha da kötüleşebilir.
Oftalmik Etkiler
Görme bozukluğu
Sistemik ve topikal kortikosteroid kullanımı ile görme bozukluğu bildirilebilir. Hastalarda,
bulanık görme veya diğer görme bozuklukları ortaya çıkarsa; katarakt, glokom veya santral
seröz korioretinoplati (CSCR) gibi nadir hastalıklar da dahil olmak üzere olası nedenleri
değerlendirmek için bir göz doktoruna sevk edilmelidir. Bu etkiler, sistemik ve topikal
kortikosteroid kullanımında bildirilmiştir.
Kortikosteroidlerin uzun süreli kullanımı, arka subkapsüler katarakt, optik sinirlere olası
hasar veren glokoma sebep olabilir ve mantar veya virüslere bağlı sekonder oküler
enfeksiyonların oluşumunu artırabilir.
Optik nörit tedavisinde oral kortikosteroidlerin kullanılması önerilmez ve yeni atak riskinde
artışa neden olabilir.
Bazı kişilerde göz içi basıncı yükselebilir. Kortikosteroid tedavisi 6 haftadan fazla devam
ederse, göz içi basıncı izlenmelidir.
Korneal perforasyon nedeniyle oküler herpes simpleks öyküsü olan hastalarda
kortikosteroidler dikkatli kullanılmalıdır. Kortikosteroidler aktif oküler herpes simpleksinde
kullanılmamalıdır.
Kardiyovasküler Fonksiyonda/Böbrek Fonksiyonunda Değişiklikler
Kortikosteroidler kan basıncının yükselmesine, tuz ve su tutulumuna, potasyum, kalsiyum
atılımının artmasına neden olabilir. Bu etkiler, yüksek dozlarda kullanıldığı zamanlar
haricinde, sentetik türevlerde daha az görülebilir. Yemeklerde tuzun kısıtlanması ve
potasyum takviyesi gerekli olabilir.
ROMEZON DR ile tedavi sırasında, kontrol edilmesi güç hipertansiyonu olan hastalarda
düzenli tansiyon kontrolü gereklidir. Şiddetli kalp yetmezliği olan hastalar, durumlarının
kötüye gitme riski nedeniyle yakından takip edilmelidir.
Literatürde, yakın zaman geçirilen bir miyokard enfarktüsü sonrası kortikosteroid kullanımı
ile sol ventrikül serbest duvar rüptürü arasında belirgin bir ilişki olduğu bildirilmektedir; bu
nedenle, bu hastalarda kortikosteroidlerle tedavide çok dikkat edilmelidir.
Bu ajanlar konjestif kalp yetmezliği, hipertansiyon ya da böbrek yetmezliği olan hastalarda
dikkatli kullanılmalıdır.
Aşılama
Kortikosterodilerin immünsüpresif dozlarını alan hastalarda canlı veya canlı, zayıflatılmış
aşıların uygulanması kontrendikedir. Öldürülmüş veya inaktive edilmiş aşılar uygulanabilir,
ancak bu tür aşılara verilen yanıt tahmin edilemez. Aşılama prosedürleri, örneğin Addison
hastalığı için replasman tedavisi olarak kortikosteroid alan hastalarda gerçekleştirebilir.
Kortikosteroid tedavisi sırasında, hastalar çiçek hastalığına karşı aşılanmamalıdır. Özellikle
yüksek dozda kortikosteroid kullanan hastalarda, olası nörolojik komplikasyon tehlikeleri ve
antikor yanıtı eksikliği nedeniyle diğer aşılama prosedürleri yapılmamalıdır.
7/20Nöromüsküler Etkiler
Kontrollü klinik çalışmalar, multipl sklerozun akut alevlenmelerinin çözülmesinin
hızlandırılmasında kortikosteroidlerin etkili olduğu gösterilmiş olsa da, kortikosteroidlerin
hastalığın nihai sonucunu veya doğal seyrini etkilediğini göstermez. Çalışmalar, önemli bir etki
göstermek için nispeten yüksek dozda kortikosteroidlerin gerekli olduğunu göstermektedir.
Akut miyopati, sıklıkla nöromüsküler iletim (örneğin, mystenia gravis) bozuklukları olan
hastalarda veya nöromüsküler bloke edici ilaçlarla (örn.,Panküronyum) birlikte tedavi gören
hastalarda yüksek dozda kortikosteroid kullanımı ile gözlenmiştir. Bu akut miyopati geneldir,
oküler ve solunum kasları içerebilir ve kuadriparesis ile sonuçlanabilir. Kreatin kinaz
yüksekliği oluşabilir. Kortikosteroidlerin alımını durdurduktan sonra klinik düzelme veya
iyileşme haftalar ya da yıllar gerektirebilir.
Kaposi Sarkomu
Kaposi sarkomunun, çoğunlukla kronik durumlar için kortikosteroid tedavisi alan hastalarda
ortaya çıktığı bildirilmiştir. Kortikosterodilerin alımının durdurulması klinik iyileşme
gösterebilir.
Skleroderma böbrek krizi
Sistemik sklerozlu hastalarda, günlük 15 mg veya üzeri prednizon dozunda gözlenen
hipertansiyon ve idrar çıkışının azalması ile birlikte skleroderma renal kriz insidansı (muhtemel
ölümcül) nedeniyle dikkatli olunmalıdır. Kan basıncı ve böbrek fonksiyonu (s-kreatinin) rutin
olarak kontrol edilmelidir. Böbrek krizinden şüphelenildiğinde kan basıncı dikkatle kontrol
edilmelidir.
ROMEZON DR açlık koşulunda alındığı takdirde, prednizonun istenen kan konsantrasyonu
elde edilemez. Yeterli etkinliğini sağlamak için ROMEZON DR her zaman yemeklerle birlikte
veya sonra alınmalıdır. Bununla birlikte önerilere uygun olarak alındığı durumlarda da tek bir
farmakokinetik çalışmada %11 olmakla birlikte tüm farmakokinetik çalışmalarda %6-%7
oranında düşük plazma konsantrasyonları görülebilir. Bu durum ROMEZON DR yeterince
etkin değilse değerlendirilmelidir. Bu şartlar altında bir konvansiyonel hızlı salımlı
formülasyona geçiş yapılması dikkate alınabilir.
Uzun süreli tedavinin ikamesi, sonlandırılması veya devam edilmemesi durumunda, aşağıdaki
riskler dikkate alınmalıdır:
Romatoid artrit hastalığı aktivitesinin nüks etmesi, akut adrenal yetmezlik (özellikle stresli
durumlarda örn. enfeksiyonlar sırasında, kaza sonrasında, fiziksel zorlanmanın artması
durumunda), kortizon yoksunluk sendromu.
ROMEZON DR kullanımı sırasında insülin veya oral anti-diyabetik ihtiyacının artması ihtimali
göz önünde bulundurulmalıdır. Bu nedenle diabetes mellitus hastaları yakın takip altında tedavi
edilmelidir.
8/20Sabah alınan konvansiyonel hızlı salımlı formülasyonlarla karşılaştırıldığında uyku
bozuklukları prednizonun yavaşlatılmış salım formülasyonu ile daha sık ortaya çıkmıştır.
İnsomnia meydana gelir ve iyileşmezse, hızlı salımlı tabletlere geçiş yapılması uygun olabilir.
ROMEZON DR ile tedavi, gelişmekte olan veya var olan enfeksiyon semptomlarını
maskeleyebilir; bu nedenle teşhis çabalarını daha zor hale getirebilir.
ROMEZON DR’nin düşük dozda dahi uzun süre kullanımı, enfeksiyon riskinin artmasına yol
açar. Bu muhtemel enfeksiyonlar ender olarak normal şartlar altında da enfeksiyona neden olan
mikroorganizmalar tarafından da oluşturulabilir (fırsatçı enfeksiyonlar olarak adlandırılan).
Bazı viral hastalıklar (suçiçeği, kızamık) glukokortikoid ile tedavi edilen hastalarda daha
şiddetli bir seyir alabilir. Daha önce suçiçeği veya kızamık enfeksiyonu geçirmemiş immün
süprese edilmiş bireyler özellikle risk altındadır. ROMEZON DR ile tedavi edilirken bu
kişilerin, suçiçeği veya kızamık ile enfekte kişilerle temasları varsa bir önleyici tedavi
başlanmalıdır.
Strongiloid (kıl kurdu) enfestasyonu olduğu bilinen ya da şüphelenilen hastalarda
glukokortikoidler, Strongyloid hiperenfeksiyonuna ve yaygın larva göçü ile yayılmasına yol
açabilir.
İnaktif aşılar ile aşılama yapıldığında; glukokortikoidlerin yüksek dozları ile immün yanıtın ve
dolayısıyla aşı başarısının bozulmuş olabileceği dikkate alınmalıdır.
ROMEZON DR ile uzun süreli tedavi gören hastaların, (üç aylık aralıklarla göz muayeneleri
dahil) düzenli tıbbi takipleri gerektiği belirtilmiştir; nispeten yüksek dozlar verilir ise,
potasyum takviyeleri ve sodyum kısıtlaması sağlanmalı ve serum potasyum seviyeleri
izlenmelidir.
ROMEZON DR tedavisi sırasında belirli olayların (kazalar, cerrahi prosedür vb) neden olduğu
fiziksel stres düzeyi yüksek ise, geçici bir doz artışı gerekli olabilir.
Tedavi ve kullanılan dozaj süresine bağlı olarak, kalsiyum metabolizması üzerinde olumsuz
etki beklenmelidir. Bu nedenle osteoporoz profilaksisi tavsiye edilir ve diğer risk faktörleri
(ailesel yatkınlık, ileri yaş, menopoz sonrası durum, protein ve kalsiyum, aşırı sigara kullanımı,
aşırı alkol tüketimi, fiziksel aktivitede azalma dahil) varsa özellikle önemlidir. Profilaksi
kalsiyum ve D vitamini takviyesi yanı sıra fiziksel aktiviteye dayanmaktadır. Önceden var olan
osteoporoz durumunda, ilave bir tedavi dikkate alınmalıdır.
Uzun dönem boyunca yüksek doz prednizon kullanıldığında (4 hafta, en az 30 mg/gün),
spermatogenezin geri dönüşümlü bozukluklarının tıbbi ürün kesilmesinden sonra birkaç ay
devam ettiği gözlenmiştir.
9/20Kortikosteroidlerin uzun süreli kullanımı, çocuklarda büyüme ve gelişmede negatif etki
sergileyebilmektedir. Pediatrik hastaların büyümesi ve gelişmesi; kortikosteroid tedavisinin
uzatılmasına karar verilmeden önce dikkatli şekilde izlenmelidir.
Kortikosteroidler kemik oluşumunu azaltır ve hem kalsiyum regülasyonu üzerindeki etkileri
(örn. kalsiyum absorpsiyonunu azaltmak ve sekreyonunu arttırmak) hem de osteoblast
fonksiyonunun inhibisyonu yoluyla kemik erimesini arttırırlar. Bu, protein katabolizmasındaki
artışa bağlı kemik protein matriksindeki azalma ve cinsiyet hormon üretiminin azalması ile
birlikte, çocuklarda ve adolesanlarda kemik büyümesinin inhibisyonuna ve her yaşta
osteoporoz gelişimine yol açabilir.
Sistemik uygulanan kortikosteroidler de dahil olmak üzere; kortikosteroid tedavisi gören
çocuklarda büyüme hızlarında azalma görülebilmektedir. HPA (hipotalamik pitüiter adrenal)
aksın baskılandığını yansıtan laboratuvar belirtileri (örn. kosintropin stimülasyonu ve bazal
kortizon seviyesi) görülmeksizin kortikosteroidin düşük sistemik dozlarında büyüme
üzerindeki bu negatif etki gözlemlenmiştir. Bu sebeple büyüme hızı; sistemik kortikosteroid
tedavisi alan çocuklar için HPA fonksiyon testlerinden daha duyarlı gösterge olabilmektedir.
Kortikosteroid tedavisi alan çocukların büyümesi izlenmeli ve uzun süreli tedavinin
büyümedeki potansiyel etkileri; edinilen klinik yararlar, alternatif tedavilerin uygunluğu ile
birlikte değerlendirilmelidir. Kortikosteroidlerin büyümedeki potansiyel etkilerini minimuma
indirmek amacıyla, çocukların tedavileri en düşük etkili doza titre edilmelidir.
Suçiçeği ve kızamık, kortikosteroid tedavisi alan bağışıklığı olmayan çocuklar veya
yetişkinlerde daha şiddetli ve öldürücü olarak gelişebilir. Bu hastalıkları geçirmemiş çocuk
veya yetişkinlere maruziyeti önlemek için özel dikkat gösterilmelidir. Eğer hasta suçiçeğine
maruz kalmışsa, profilaksi için varicella zoster immünoglobulin (VZIG) endikedir. Eğer hasta
kızamığa maruz kalmışsa, intramüsküler immunoglobulin (IG) profilaksisi endikedir. Suçiçeği
geliştiğinde antiviral ajanlarla tedavi düşünülmelidir.
Çocuk hastalar; kan basıncı, vucüt ağırlığı, göz içi basıncının sıklıkla ölçümleri yapılarak ve
enfeksiyon gelişmesi, psikososyal bozukluklar, tromboembolizm, peptik ülseri, katarakt ve
osteoporoz durumları için klinik değerlendirmeler ile dikkatli şekilde takip edilmelidirler.
Bu tıbbi ürün laktoz monohidrat içermektedir. Nadir kalıtımsal galaktoz intoleransı, lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
• Aminoglutetimid: Aminoglutetimid, kortikosteroid ile birlikte kullanımından dolayı
adrenal supresyon kaybına yol açabilir.
• Antikolinesteraz ajanları: Antikolinesteraz ajanları ve kortikosterodlerin birlikte
kullanımı miyastenia gravisli hastalarda ciddi zayıflıklara neden olabilir. Mümkünse
antikolinesteraz ajanları, kortikosteroid tedavisine başlamadan 24 saat önce
bırakılmalıdır.
10/20• Antitüberküler ilaçlar: Serum konsantrasyonları düşebilir.
• Kolestiramin: Kolestiramin, kortikosteroidlerin klirensini artırabilir.
• Kalp glikozidleri: Glikozidlerin etkisi potasyum eksikliği nedeniyle yükselebilir.
• Salüretikler/ laksatifler: Potasyum atılımı artar.
• Antidiyabetik ajanlar: Kan şekeri düşürücü etkisi azalır.
• Kumarin türevleri: Kumarin türevi antikoagülanların etkinliği azalabilir veya artabilir.
• Aspirin ve salisilat gibi non-steroid antienflamatuvar/antiromatizmal ilaçlar: Aspirin
veya steroid olmayan antienflamatuar ilaçların ve kortkikosteroidlerin birlikte
kullanılması gastroinstestinal yan etki riskini artırır. Hipoprotrombinemide, aspirin ile
kortikosteroidlerin birlikte kullanımında dikkatli olunmalıdır. Salisilatların klirensi,
aynı anda kortikosteroid kullanımı ile artabilir, bu durum salisilat serum düzeylerinin
düşmesine veya kortikosteroidin geri çekilmesiyle salisilat toksisitesi riskini artırabilir.
• Non-depolarizan kas gevşeticiler: Kas gevşemesi uzayabilir.
• Atropin ve diğer antikolinerjikler: ROMEZON DR ile eşzamanlı kullanımı göz içi
basıncını daha fazla artırabilir.
• Prazikuantel: Glukokortikoidler kanda prazikuantel konsantrasyonlarını düşürebilir.
• Klorokin, hidroksiklorokin, meflokin: Miyopatilerin, kardiyomiyopatilerin oluşma riski
artar.
• Somatropin: Somatropin etkinliği azalabilir.
• Östrojenler (örn. oral kontraseptifler): Glukokortikoidlerin etkinliğini artırabilirler.
• Meyan kökü: Glukokortikoid metabolizmasını inhibe edebilir.
• Rifampisin, fenitoin, barbitüratlar, bupropion ve primidon: Glukokortikoid etkinliğini
azaltırlar.
• Siklosporin: Siklosporin kan seviyeleri artar. Nöbet riski vardır.
• Amfoterisin B: Amfoterisin B ve hidrokortizonun beraber kullanımıyla birlikte
kardiyak genişleme ve konjestif kalp yetmezliği gözlenen vakalar bildirilmiştir.
• Siklofosfamid: Siklofosfamidin etkileri artabilir.
• ADE inhibitörleri: Kan sayımı değişikliklerinin oluşma riski artabilir.
• CYP3A inhibitörleri (ör., ketakanozol, makrolid antibiyotikler): Kobisistat içeren
ürünler de dahil olmak üzere CYP3A inhibitörleri ile birlikte kullanımı sonucu sistemik
yan etki riski artabilir. Sağlayacağı fayda, sistemik kortikosteroid yan etkilerin artmış
riskinden daha ağır basmadıkça, kombinasyondan kaçınılmalıdır; bu durumda, hastalar
sistemik kortikosteroidlerin yan etkileri açısından izlenmelidir.
• Alüminyum ve magnezyum antiasitler: Glukokortikoid emilimi azalır. Bununla birlikte,
ROMEZON DR gecikmeli salım mekanizmasına bağlı olarak prednizon ve
alüminyum/magnezyum antasitleri arasında bir etkileşim mümkün değildir.
• Kortikosteroid tedavisi alan hastalar, antikor yanıtının inhibisyonu nedeniyle
toksoidlere ve canlı veya inaktive aşılara karşı yanıtı azaltabilirler. Ayrıca
kortikosteroidler, canlı zayıflatılmış aşılarda bulunan bazı organizmaların çoğalmasını
tetikleyebilir. Mümkünse kortikosteroid tedavisi kesilene kadar aşıların veya
toksoidlerin rutin uygulaması ertelenmelidir.
11/20Tanı yöntemleri üzerindeki etki: Alerji testlerinin neden olduğu cilt reaksiyonları bastırılabilir.
Protirelin uygulanmasından sonra TSH artışı azaltılabilir.
Özel popülasyonlara ilişkin ek bilgiler
4.6. Gebelik ve laktasyon
Genel tavsiye
Gebelik kategorisi: D'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Oral kontraseptifler glukokortikoidlerin etkinliğini artırabildiğinden, ROMEZON DR ile
birlikte kullanımına dikkat edilmelidir.
Gebelik dönemi:
İnsanlarda yapılan çoklu kohort ve vaka kontrollü çalışmalar, ilk trimesterde maternal
kortikosteroid kullanımının, yarık damağın eşlik ettiği veya etmediği yarık dudak oranını
yaklaşık 1/1000 bebekten 3-5/1000 bebeğe kadar artırdığını belirtmektedir. İki prospektif vaka
kontrollü çalışma, rahim içinde maternal kortikosteroide maruz kalan bebeklerde doğum
ağırlığının düştüğünü göstermiştir.
ROMEZON DR, üreme üzerindeki etkileri bakımından resmi olarak değerlendirilmemiştir.
Yayınlanmış literatür, prednizonun aktif metaboliti olan prednizolonun, sıçanlar, tavşanlar,
hamsterler ve farelerde teratejonik olduğunun gösterildiğini ve yavruda yarık dudak
insidansının arttığını belirtmektedir. Teratojenisite çalışmalarında, 30 mg/kg (mg/m2 vücut
yüzeyi karşılaştırmasına dayanarak 60 kg'lık bir bireyde 290 mg'a eşdeğer) ve daha yüksek
maternal dozlarda, sıçanlarda fetal letalitede yükselme ve fetal vücut ağırlığında azalma ile
birlikte yarık dudak görülmüştür. 20 mg/kg maternal dozda (mg/m2 karşılaştırmasına
dayanarak 60 kg'lık bir bireyde 100 mg'a eşdeğer), farelerde yarık dudak gözlenmiştir. Ayrıca,
prednizolona maruz kalan gebe sıçanların fetüslerinde, duktus arteriyozus darlığı gözlenmiştir.
İnsanlarda, düşük doğum ağırlığı riskinin, dozla ilgili olduğu ve düşük kortikosteroid dozları
verilerek minimuma indirilebileceği görülmektedir. Altta yatan maternal koşulların rahim içi
gelişimin kısıtlanmasına ve düşük doğum ağırlığına katkıda bulunması muhtemel olmakla
birlikte, bu maternal koşulların, artan orofasiyal yarık riskine ne ölçüde katkıda bulunduğu
belirsizdir.
Prednizolon, gebelikte kullanıldığında fetal zarara yol açabilir. ROMEZON DR, gebelik
döneminde, ancak potansiyel faydanın fetüsün maruz kaldığı potansiyel riske ağır bastığı
takdirde kullanılmalıdır. İlaç gebelik esnasında kullanıldığı takdirde veya hasta bu ilacı
kullanırken gebe kaldığı takdirde, hasta fetüse yönelik potansiyel risk bakımından
değerlendirilmelidir. Gebelikte önemli dozlarda kortikosteroid almış annelerden doğan
çocuklar, hipoadrenalizm belirtileri bakımında dikkatlice izlenmelidir.
Laktasyon dönemi
Prednizonunun aktif metaboliti olan prednizolon insan sütünde salgılanır. Raporlar, insan
sütündeki prednizolon konsantrasyonun maternal serum seviyelerinin %5 ila 25'i arasında
olduğunu, toplam bebek günlük dozlarının düşük, maternal günlük dozunun yaklaşık %0.14'ü
olduğunu önermektedir. Prednizolona anne sütü aracılığıyla bebeğin maruz kalma riski, anne
ve bebek için emzirmenin bilinen faydalarına karşı değerlendirilmelidir.
12/20Emziren anneye ROMEZON DR verilirken dikkatli davranılmalıdır. ROMEZON DR'nin
emziren anneye reçete edilmesi gerekiyorsa, istenen klinik etkiye ulaşmak için en düşük doz
reçete edilmelidir.
Uzun sürelerle yüksek doz kortikosteroid, bebek büyüme ve gelişiminde potansiyel olarak
problemler yaratabilir ve endojen kortikosterid üretimine müdahale edebilir.
4.7. Araç ve makine kullanımı üzerindeki etkiler
ROMEZON DR'nin araç ve makine kullanma becerisi üzerine etkisine dair bilgi mevcut
değildir.
4.8. İstenmeyen etkiler
Aşağıda listelenen istenmeyen etkilerin sıklığı ve şiddeti doza ve tedavi süresine bağlıdır.
Prednizon ile tavsiye edilen doz aralığında (düşük doz kortikoid tedavisinin 1 ila 10 mg
arasında değişen günlük dozu) görülen listedeki advers etkiler, 10 mg üzerindeki dozlara oranla
daha düşük şiddette ve sıklıkta ortaya çıkmaktadır.
Aşağıdaki istenmeyen etkiler doza ve tedavi süresine bağlı olarak ortaya çıkabilir:
Çok yaygın (≥1/10); yaygın (≥ 1/100, <1/10); yaygın olmayan (≥1/1.000, <1/100) ve seyrek
(≥1/10.000, <1/1.000), çok seyrek (< 1/ 10000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın: Enfeksiyonlara ve enfeksiyon şiddetine karşı hassasiyette artma
Kan ve lenf sistemi hastalıkları
Yaygın: Orta şiddetli lökositoz, lenfopeni, eozinopeni, polisitemi
Bağışıklık sistemi hastalıkları
Yaygın: İmmün savunmasını düşürme, enfeksiyonları maskeleme, gizli enfeksiyonların
alevlenmesi
Seyrek: Alerjik reaksiyonlar
Bilinmiyor: Anafilaksi, anjiyoödem
Endokrin hastalıkları
Yaygın: Cushing sendromu indüksiyonu (tipik belirtileri: ay şeklindeki yüz, üst vücut obezitesi
ve plethor)
Seyrek: Cinsel hormon salgısında bozulma (amenore, iktidarsızlık), tiroid fonksiyon bozukluğu
Bilinmiyor: Çocuklarda büyümenin baskılanması, karbonhidrat toleransında azalma, menstrual
düzensizlikler, sekonder adrenokortikal ve pitüiter yanıtsızlık (özellikle stres, travma, cerrahi
ve hastalık döneminde)
13/20Metabolizma ve beslenme hastalıkları
Yaygın: Ödemli sodyum retansiyonu, potasyum atılımında yükselme (Dikkat: Aritmi), iştah
artışı ve kilo alma, glukoz toleransında azalma, diabetes mellitus, hiperkolesterolemi ve
hipertrigliseridemi
Bilinmiyor: Geri dönüşümlü epidural, epikardiyal veya mediastinal lipomatoz, hipokalemik
alkaloz, sıvı tutulumu, protein katobolizmasına bağlı negatif azot dengesi
Psikiyatrik hastalıklar
Yaygın: İnsomnia (uykusuzluk)
Seyrek: Depresyon, iritabilite, öfori, nabız yükselmesi, psikoz
Bilinmiyor: Duygusal dengesizlik, ruh halinde değişim, kişilik değişiklikleri
Sinir sistemi hastalıkları
Yaygın: Baş ağrısı
Seyrek: Psödotümör serebri (yalancı tümör sendromu), gizli epilepsi belirtileri ve açık epilepsi
olgularında nöbet gelişimine yatkınlık
Bilinmiyor: Aranoidit, konvülsiyon, duyusal bozukluk, vertigo, menenjit, nörit, nöropati,
paraparezi/parapleji, parestezi
Göz hastalıkları
Yaygın: Katarakt (özellikle arka subkapsüler bulanıklık ile), glokom
Seyrek: Korneal ülser ile ilgili semptomların şiddetlenmesi, viral, fungal ve bakteriyel göz
enflamasyonlarının ilerlemesi
Bilinmiyor: Ekzofitalmi, artmış göz içi basıncı, santral seröz korioretinopati, bulanık görme
(Bkz. Bölüm 4. 4)
Kardiyak hastalıklar:
Bilinmiyor: Bradikardi, kalp durması, kardiyak aritmiler, kardiyak genişleme, dolaşım
bozukluğu, konjestif kalp yetmezliği, yağ embolisi, hipertansiyon, prematüre bebeklerde
hipertrofik kardiyomiyopati, yeni miyokard enfarktüsünü takiben miyokardiyal rüptür,
pulmoner ödem, senkop, taşikardi, tromboembolizm, tromboflebit.
Vasküler hastalıklar:
Yaygın olmayan: Hipertansiyon, arterioskleroz ve tromboz riskinin artması, vaskülit (aynı
zamanda uzun süre kullanımından sonra yoksunluk sendromu)
Gastrointestinal hastalıklar
Yaygın olmayan (NSAİİ ile birlikte olmayan): Gastrointestinal ülserasyonlar, gastrointestinal
kanama
Seyrek: Pankreatit
Bilinmiyor: Bulantı, diyare, kusma, şişkinlik, karaciğer enzim değerlerinde yükseklik, ülseratif
özofajit, karaciğer büyümesi, hıçkırık, halsizlik
14/20Deri ve deri altı doku hastalıkları
Yaygın: Deri çatlakları, atrofi, telenjiektazi, kapiller incelme/hassasiyet, peteşi, ekimoz
Yaygın olmayan: Hipertrikoz, steroid akne, yara iyileşmesinde gecikme, rosacea şeklinde
(perioral) dermatit, deri pigmentasyonunun değişmesi
Seyrek: Aşırı duyarlılık reaksiyonları (ilaç alerjisi gibi)
Bilinmiyor: Hirsutizm, kafa derisinde kuruma, ödem, fasial eritem, terlemede artış, kaşıntı,
steril apse, deride çizgilenme, alerji testinde baskılanmış reaksiyonlar, kafa derisinde incelme,
ürtiker
Kas-iskelet bozuklukları, bağ doku ve kemik hastalıkları
Yaygın: Kas atrofisi ve güçsüzlüğü, osteoporoz (doza bağlı, düşük dozda bile görülebilir)
Seyrek: Aseptik osteonekroz (humerus ve femurun başında)
Bilinmiyor: Steroid miyopati, tendon rüptürü, vertebra ve uzun kemiklerde kırıklar, kas
kütlesinde azalma
Böbrek ve idrar yolu hastalıkları
Bilinmiyor: Skleroderma renal kriz*
*Skleroderma renal kriz
Farklı alt popülasyonlar arasında skleroderma renal krizinin ortaya çıkması farklılık
göstermektedir. En yüksek risk diffüz sistemik sklerozlu hastalarda bildirilmiştir. En düşük risk
sınırlı sistemik sklerozlu (%2) ve juvenil başlangıçlı sistemik sklerozlu (%1) hastalarda
bildirilmiştir.
Üreme sistemi hastalıkları
Spermatozoa hareketliliğinde ve sayısında değişiklik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi'ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ROMEZON DR ile akut intoksikasyon bilinmemektedir. Doz aşımı durumunda özellikle
endokrin, metabolik ve elektrolitlere bağlı istenmeyen etkilerde artış beklenebilir. Çocuklarda;
hepatomegali ve abdominal distansiyon gözlemlenmiştir.
Prednizonun antidotu bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanılan kortikosteroidler, Glukokortikoidler
15/20ATC kodu: H02AB07
Prednizon sistemik tedavi için kullanılan non-florin bir glukokortikoiddir.
Prednizon neredeyse tüm dokulardaki metabolizma üzerinde doza bağımlı bir etki
göstermektedir. Fizyolojik şartlarda, bu etkiler, dinlenme halinde ve stres altında homeostazın
sürdürülmesi bununla birlikte immün sistemin aktivitelerinin kontrolü için çok önemlidir.
ROMEZON DR için saptanan dozda prednizon ani anti-inflamatuvar (antieksudatif ve
antiproliperatif) etkiye ve gecikmiş immunosupresif etkiye sahiptir. Bu kimyasal göçümü ve
immün hücrelerin aktivitesini inhibe etmesinin yanı sıra inflamatuvar mediyatörlerin
(lizozomal enzimlerin, prostaglandinlerin ve lökotrienlerin) etkilerini ve salıverilmesini ve
immün reaksiyonları da inhibe eder.
Yüksek dozlu uzun süreli tedavi, adrenal korteksin ve immün sistemin bozulmuş yanıtıyla
sonuçlanır. Hidrokortizon için tanımlanan mineralotropik etki prednizonda saptanabilir ve
serum elektrolit seviyelerinin kontrol edilmesini gerektirebilir.
Romatoid artritli hastalarda, pro-inflamatuvar sitokinler örneğin interlökin-1 ve interlökin-6 ve
tümör nekroz faktör alfa (TNFα), sabah erken saatlerde en yüksek plazma seviyelerine ulaşır
(örn. IL6 sabah saat 7-8 arası). ROMEZON DR verilişinden ve gece yarısı prednizon
salıverilmesinden sonra sitokin konsantrasyonlarında azalma gösterilmiştir (absorbsiyon
başlangıcı sabah saat 2-4 ve C sabah 4-6 arası).
maks
Prednizonun etkililiği ve güvenliliği aktif romatoid artritli hastalarda çift kör kontrollü iki
çalışmada değerlendirilmiştir.
İlk çalışmada, prednizon ya da prednizolon ile ön tedavide 288 hastanın toplamında 12 haftalık
çok merkezli randomize çift kör faz III çalışmalarında, aynı dozda prednizona geçiş grubunda
sabah tutukluğunun %23 azaldığı, referans grupta değişim olmadığı gözlemlenmiştir.
12 haftalık tedaviden sonra sabah tutukluğu süresinde rölatif değişim:
Rölatif değişim [%] Prednizon DR (n = 125) Prednizon IR (n = 129)
Ortalama –23 0
(SD) (89) (89)
Medyan –34 –13
(min, maks) (–100, 500) (–100, 610)
Bir sonraki açık etiketli uzatma evresinde (9 aylık tedavi), sabah tutukluğu süresinde ortalama
değişim %50 ‘dir.
12 haftalık tedaviden sonra sabah tutukluğu süresinde değişim:
Sabah tutulumu süresince Prednizon
Ortalama N
(SD)
0.ay (Çalışmanın başlangıcı) 156 (97) 107
12. ay (Açık etiketli fazın sonunda) 74 (92) 96
16/20Aynı çalışmada, 12 haftalık tedaviden sonra, prednizon ile tadavi gören grupta
pro-inflamatuvar sitokin IL 6 ‘de %29 azalma gözlenirken, standart prednizon ile tedavi gören
grupta değişim gözlenmemiştir. Prednizon ile 12 aylık tedaviden sonra IL -6 değerleri sabit
kalır.
12 aydan sonra IL-6 seviyelerinde değişim:
IL-6 [IU/L] Prednizon
Median (min, max) N
0. ay (Çalışmanın başlangıcı) 860 (200, 23000) 142
12. ay (Açık etiketli fazın sonunda) 470 (200, 18300) 103
Değerler <200 IU / L istatistiksel analizler için 200 IU / L olarak ayarlanmıştır.
DMARD tedavisine yetersiz yanıt veren plasebo kontrollü hastalarda yapılan ikinci bir
çalışmada, prednizonun etkinliği doğrulanmıştır. 12 haftanın sonunda, prednizon kullanan
hastalar, plasebo alan hastalar ile karşılaştırıldığında (sırasıyla %29,4 ve %10,1) anlamlı daha
yüksek ACR20 ve ACR50 yanıt oranına (sırasıyla % 46,8 ve % 22,1) sahiptiler. Başlangıçtan
(prednizon grubu için 5,2 ve plasebo grubu için 5,1), 12. haftaya kadar sürede; plasebo
grubunda görülen DAS 28 skorlarının ortalama değişimiyle (−0,7 puan değişimi)
karşılaştırıldığında, prednizon grubunda (−1,2 puan) daha büyük bir ortalama değişimin
olduğu belirlenmiştir.
12 haftalık tedaviden sonra, prednizon kullanan hastalarda sabah tutukluğu süresi 86,0 dk (66
dakikalık değişim), plasebo kullanan hastalarda sabah tutukluğu süresi 114,1 dk (42,6 dakikalık
değişim)‘dır. Prednizon, diğer DMARD’lar ile kombinasyon şeklinde güvenle kullanılabilir.
5.2. Farmakokinetik özellikler
Genel özellikler
Emilim:
ROMEZON DR prednizon içeren geciktirilmiş salım sağlayan tablettir. ROMEZON DR
uygulamasını izleyen 4-6 saat içerisinde prednizon salınır. Ardından prednizon hızla ve
neredeyse tamamen emilir.
Dağılım:
Doruk serum düzeylerine ilaç uygulamasından yaklaşık 6-9 saat sonra ulaşılır.
Biyotransformasyon:
Prednizonun %80'inden fazlası karaciğerde ilk geçiş metabolizması ile prednizolona
dönüştürülür. Prednizonun prednizolona oranı yaklaşık olarak 1: 6 ila 1:10’dur.
Değişmemiş prednizonun farmakolojik etkisi önemsizdir. Prednizolon, prednizonun aktif
metabolitidir. Bileşikler, plazma proteinlerinden transkortine (kortikosteroid bağlayıcı
globulin, CBG) yüksek afiniteyle ve plazma albüminine düşük afiniteyle geridönüşlü olarak
bağlanırlar.
Düşük doz aralığında (5 mg’a kadar dozlar) serbest prednizolon, yaklaşık %6 oranında bulunur.
Bu doz aralığında metabolik eliminasyonu doğrusaldır. 10 mg üzeri doz aralıklarında,
transkortinin bağlanma kapasitesi gitgide tükenir ve daha fazla serbest prednizolon kalır. Bu,
daha hızlı bir metabolik eliminasyona yol açar.
17/20Eliminasyon:
Prednizolon, başlıca hepatik metabolizma ile yaklaşık %70’i glukuronidasyon ve yaklaşık
%30’u sulfatasyon yoluyla elimine olur. Ayrıca 11ß, 17ß-dihydroxyandrosta-1,4-dien-3-on ve
1,4-pregnadien-20-ol’e dönüşür. Metabolitler hormonal aktivite göstermez ve başlıca renal
eliminasyona uğrar. Prednizonun ve prednizolonun etkisiz metabolitleri değişmeden idrarla
atılır. İhmal edilebilir miktarda prednizon ve prednizolon; değişmemiş olarak idrara
geçmektedir.
Prednizolonun plazma yarı ömrü yaklaşık 3 saattir. Şiddetli karaciğer yetmezliği olan
hastalarda yarılanma ömrü uzayabilir; dozun azaltılması dikkate alınmalıdır. Prednizonun
biyolojik etkisinin süresi, serumda kalma süresini aşmaktadır.
Doğrusallık / Doğrusal olmayan durum:
2003 yılında 27 sağlıklı denek ile yapılan biyoyararlanım çalışmasında prednizonun hızlı salım
formülasyonu ile karşılaştırılmış ve aşağıdaki sonuçlar elde edilmiştir:
Parametre Prednizon 5 mg: Prednizon 5 mg: Referans ürün 5 mg:
Hafif yemekten 2,5 Yemekten hemen Açlık koşulunda
saat sonra sonra
Maksimum plazma 20,2 21,8 20,7
konsantrasyonu (18,5; 21,9) (20,0; 23,7) (19,0; 22,5)
(C ): ng/mL
maks
Maksimum plazma 6,0 6,5 2,0
konsantrasyonuna (4,5; 10,0) (4,5; 9,0) (1,0; 4,0)
erişme zamanı
( ): sa
tmaks
İlaç salımı gecikme 4,0 3,5 0,0
süresi (t ): sa (3,5; 5,0) (2,0; 5,5) (0,0; 0,5)
lag
Konsantrasyon-zaman 110 123 109
eğrisi altında kalan (101; 119) (114; 133) (101; 118)
alan (EAA ): ng x
0–∞
sa/mL
Değerler, en küçük kareler geometrik ortalaması ve aralığındadır.
İlaç uygulaması sonrası 4-6 saatlik gecikme gibi önemli bir fark ile birlikte, Prednizon kontrollü
salım yapan tabletin plazma konsantrasyon profili, hızlı salım yapan tablet ile çok benzerdir.
Düşük plazma konsantrasyonu dozların %6-7’sinde görülmüştür.
Prednizon 1 mg, 2 mg ve 5 mg dozları için, EAA ve C ‘a dayalı doz oransallığı
maks
gösterilmiştir.
5.3. Klinik öncesi güvenlilik verileri
Prednizon, kanserojenik çalışmalarında resmi olarak değerlendirilmemiştir. Yayınlanmış
literatürün incelenmesi sonucu, prednizonun aktif metaboliti olan prednizolonun tipik klinik
dozlardan daha düşük dozlarda çalışıldığı kanserojenlikle ilgili çalışmalar belirlemiştir. 2 yıllık
18/20bir çalışmada, 368 mcg/kg/gün dozda (mg/ m2 vücut yüzey alanı karşılaştırmasına dayanarak
60 kg ağırlığında bir kişide 3.5mg/güne eşdeğer) içme suyunda prednizolon uygulanmış erkek
Sprague-Dawley sıçanlarında artmış hepatik adenom insidansı gelişmiştir. Daha düşük dozlar
çalışılmamış ve bu nedenle bir etki seviyesi tanımlanamamıştır. 18 aylık bir çalışmada,
prednizolonun aralıklı oral gavaj uygulaması, ayda 1,2,4.5 veya 9 kez 3mg/kg prednizon
(mg/m2 vücut yüzey alanı karşılaştırmasına dayanarak 60 kg ağırlığında bir kişide 29 mg’a
eşdeğer) verilen dişi Sprague-Dawley sıçanlarında tümör oluşumuna sebep olmamıştır.
Prednizon, genotoksisite bakımından resmi olarak değerlendirilmemiştir. Yine de, yayınlanmış
çalışmalarda prednizolonun, mevcut değerlendirme standartlarına göre Salmonella
typhimurium ve Escherichia coli kullanan Ames bakteriyel ters mutasyon testinde veya fare
lenfoma L5178Y hücreleri kullanan bir memeli hücre gen mutasyon testinde metabolik
aktivasyonla veya metabolik aktivasyon olmadan mutajenik olmadığı bildirilmiştir. Çinli
Hamster Akciğer (CHL) hücreleri hakkında yayınlanmış bir kromozon aberasyon
çalışmasında, test edilen en yüksek konstrasyonda metabolik aktivasyon olan yapısal
kromozom aberasyonlarının insidansında hafif bir artış görülmüştür, ancak bu etkinin tartışmalı
olduğu görülmektedir. Çalışma tasarımı mevcut kriterleri karşılamamış olsa da, Prednizolon,
faredeki in vivo mikronükleus analizinde genotoksik etkiler yaratmamıştır.
Prednizon, fertilite çalışmalarında resmi olarak değerlendirilmemiştir. Kortikosteroidlerin
erkek sıçanlarda üremeyi bozduğu gösterilmiştir. Ancak, klinik kullanımla adet düzensizlikleri
olduğu bildirilmiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmiştir)
Dibazik kalsiyum hidrojen fosfat dihidrat
Povidon K 29/32
Kroskarmelloz sodyum
Sarı demir oksit
Kolloidal silikon dioksit
Magnezyum stearat
Gliseril behenat
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklanmalıdır.
19/206.5. Ambalajın niteliği ve içeriği
Primer ambalaj, ALU/ALU blister ambalajdadır. ROMEZON DR 1 mg'lık tabletler halinde 30
tabletlik blister ambalajlarda takdim edilmiştir.
Sekonder ambalaj karton kutuda takdim edilmiştir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7.RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok.,
No:10, 34885, Sancaktepe/ İstanbul
Tel: 0216 564 80 00
Faks: 0216 564 80 99
8. RUHSAT NUMARASI
2017/708
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.09.2017
Ruhsat yenileme tarihi:
10. KÜB'ÜN YENİLENME TARİHİ
20/20