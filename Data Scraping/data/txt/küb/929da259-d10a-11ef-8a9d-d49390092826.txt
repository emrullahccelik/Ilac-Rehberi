KISA ÜRÜN BİLGİSİ
1. BEŞERİ TIBBİ ÜRÜNÜN ADI
NASOVİNE %0,1 burun spreyi, çözelti
2. KALİTATİF VE KANTİTATİF BİLEŞİM
Etkin madde:
Her 1 ml çözelti 1 mg ksilometazolin hidroklorür içerir.
Yardımcı maddeler:
Benzalkonyum klorür 0,11 mg / ml
Yardımcı maddeler için 6.1.’e bakınız.
3. FARMASÖTİK FORM
Doz ayarlı burun spreyi
Renksiz, hemen hemen kokusuz berrak çözelti.
4. KLİNİK ÖZELLİKLER
4.1. Terapötik Endikasyonlar
Burun tıkanıklığı, perennial ve alerjik rinit (saman nezlesi dahil), sinüzitin semptomatik
tedavisinde kullanılır.
Paranazal sinüslerdeki salgıların boşaltılmasına yardımcı olmak,
Nazofarenks mukozasında dekonjesyon için kullanılır.
4.2. Pozoloji ve uygulama şekli
Pozoloji/ Uygulama sıklığı ve süresi:
6 yaşın altında kontrendikedir.
6-12 (6 yaş ve üstü-12 yaş altı aralığı) yaş grubundaki çocuklarda kullanılmamalıdır.
Doktora danışılmadan kullanılmamalıdır. Doktor tarafından başka şekilde tavsiye edilmediği
takdirde aşağıdaki dozlarda kullanılır:
Yetişkinler ve 12 yaş ve üzerindeki çocuklar:
İhtiyaca göre günde 2-3 kez, her bir burun deliğine 1 defa püskürtülür. Günlük toplam
uygulama sayısı 3’ü geçmemelidir.
Uzun süreli ya da aşırı kullanım rebound konjesyona ve/veya nazal mukozanın atrofisine
neden olabilir bu nedenle hastalara art arda 5 günden fazla dekonjestan almamaları tavsiye
edilir.
Özellikle çocuk ve yaşlılarda önerilen doz aşılmamalıdır.
Uygulama şekli:
Burun deliklerine uygulanır.
1Özel popülasyonlara ilişkin ek bilgiler
Böbrek/karaciğer yetmezliği:
NASOVİNE’in böbrek ya da karaciğer yetmezliği olan hastalarda kullanımı ile ilgili klinik
çalışma bulunmamaktadır.
Pediyatrik popülasyon
NASOVİNE, 12 yaş altındaki çocuklarda kullanılmamalıdır.
Geriyatrik popülasyon
NASOVİNE’in yaşlı hastalarda kullanımı ile ilgili klinik çalışma bulunmamaktadır.
4.3. Kontrendikasyonlar
NASOVİNE, aşağıdaki durumlarda kontrendikedir:
 Transfenoidal hipofizektomi ya da dura materin açığa çıkmasına neden olan ameliyat
geçirmiş hastalar
 Etkin madde veya diğer adrenerjik ilaçlara veya bileşiminde bulunan yardımcı
maddelerden herhangi birine karşı aşırı duyarlılık
 Rinitis sicca ya da atrofik rinit
 Dar açılı glokom
 6 yaşın altındaki çocuklar
 Feokromasitoma, prostat hipertrofisi olan veya monoamin oksidaz inhibitörleri (MAOI)
tedavisi gören veya son iki hafta içinde kullanmış kişiler.
4.4.Özel kullanım uyarıları ve önlemleri
 Kardiyovasküler sistem hastalıkları
 Trisiklik antidepresanlar (TSA) ile eş zamanlı kullanım veya son 2 hafta içerisinde
kullanım
 Diabetes Mellitus
 Hipertansiyon
 Tiroid fonksiyon bozukluklarında (hipertiroidi) kullanımından kaçınılmalıdır.
 5 günden uzun süreli kullanılmamalıdır. Akut alevlenmeler dışında ksilometazolin kronik
rinit tedavisinde kullanılmamalıdır. Uzun süreli veya aşırı kullanımında nazal mukozada
konjesyon ve/veya atrofiye neden olabilir.
 Artmış QT intervali olan ksilometazolin ile tedavi edilen hastalarda ciddi ventriküler
aritmi riski artabilir.
 Diğer sempatomimetik ilaçlarda olduğu gibi, adrenerjik maddelere şiddetli reaksiyon
gösteren kişilerde uykusuzluk, sersemlik, titreme, kardiyak aritmiler ya da tansiyon
artışına neden olabileceğinden dikkatle kullanılmalıdır.
 Özellikle çocuklarda ve yaşlılarda olmak üzere, önerilen doz aşılmamalıdır.
 NASOVİNE, 12 yaşından küçük çocuklarda kullanılmamalıdır.
 Doktor tarafından yarar/risk değerlendirmesi yapılması koşuluyla çocuklarda uygun yaş
gruplarında kullanılabilir.
 Çapraz enfeksiyonu önlemek için her NASOVİNE paketi sadece bir kişi tarafından
kullanılmalıdır.
2 Hijyenik nedenlerle NASOVİNE açıldıktan sonra 28 günden fazla kullanılmamalıdır.
 Bu ürün benzalkonyum klorür içermektedir. Benzalkonyum klorür, nazal mukozada
tahrişe neden olabilir.
 Çocukların göremeyeceği ve erişemeyeceği yerde saklanmalıdır.
4.5. Diğer tıbbi ürünlerle etkileşimler ve diğer etkileşim şekilleri
Ksilometazolin, monoamino oksidaz inhibitörlerinin etkilerini arttırabilir ve hipertansif krizi
indükleyebilir. Ksilometazolin, monoamino oksidaz inhibitörleri (MAOI) kullananlarda ya da
son iki haftada kullanmış olan hastalar için önerilmez.
Trisiklik veya tetrasiklik antidepresanlarla ve sempatomimetik preperatlarla birlikte
kullanıldığı zaman, ksilometazolinin sempatomimetik etkilerinden dolayı kan basıncında
artışa neden olabileceğinden bunların birlikte kullanılması önerilmez. (Bkz. Bölüm 4.3
Kontrendikasyonlar)
Özel popülasyonlara ilişkin ek bilgiler
Böbrek/karaciğer yetmezliği:
Veri yoktur.
Pediatrik Popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilgi bulunmamaktadır.
Gebelik dönemi
Ksilometazolinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
NASOVİNE, gerekli olmadıkça gebelik döneminde kullanılmamalıdır.
NASOVİNE olası sistemik vazokonstriktör etkileri nedeniyle gebelik süresince
kullanılmamalıdır.
Laktasyon dönemi
NASOVİNE’in emzirilen çocuk üzerinde herhangi bir advers etkisi olduğuna dair kanıt
bulunmamaktadır. Bununla birlikte ksilometazolinin insan sütüyle atılıp atılmadığı
bilinmediğinden dikkatli olunmalıdır. NASOVİNE emzirme döneminde yalnız doktor
gözetimi altında reçete edildiği takdirde kullanılmalıdır.
Üreme yeteneği/ Fertilite
Ksilometazolinin fertilite üzerine etkisi için yeterli çalışma bulunmamaktadır ve hayvan
çalışmaları da mevcut değildir. Ancak ksilometazoline sistemik maruziyet çok düşük olduğu
için fertilite üzerinde etki olasılığı çok düşüktür.
34.7. Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi yoktur.
4.8. İstenmeyen etkiler
Aşağıda listelenen yan etkiler, MedDRA sistem organ sınıfına ve sıklık derecesine göre
sınıflandırılmıştır.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000, <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek : Aşırı duyarlılık reaksiyonları (anjiyoödem, döküntü, kaşıntı)
Sinir sistemi hastalıkları
Yaygın : Baş ağrısı
Göz hastalıkları:
Çok seyrek : Geçici görme bozukluğu
Kardiyak hastalıklar
Çok seyrek : Düzensiz veya hızlı kalp atışı
Solunum, göğüs bozuklukları ve mediastinal hastalıklar
Yaygın : Burun mukozasında kuruluk veya rahatsızlık,
Yaygın Olmayan : Epistaksis
Çok Seyrek : Yeni doğanlarda veya bebeklerde apne (solunumda duraklama)
Gastrointestinal hastalıklar
Yaygın : Bulantı
Genel bozukluklar ve uygulama bölgesine ilişkin hastalıklar
Yaygın : Uygulama yerinde yanma hissi
Diğer advers etkiler:
 Burun ve boğazda yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Topikal ksilometazolin hidroklorürün aşırı kullanılması ya da kaza ile yutulması şiddetli baş
dönmesi, terleme, vücut sıcaklığının ciddi derecede düşmesi, baş ağrısı, bradikardi,
hipertansiyon, solunum depresyonu, koma ve konvulsiyonlara neden olabilir. Hipertansiyonu,
hipotansiyon takip edebilir. Küçük çocuklar zehirlenmeye karşı yetişkinlerden daha hassastır.
4Doz aşımından şüphe edilen kişiler için uygun destekleyici tedavi başlatılmalıdır ve medikal
gözetim altında acil semptomatik tedaviye başlanmalıdır. Bu tedavi hastanın birkaç saat
izlenmesini de kapsamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestanlar ve diğer topikal kullanılan nazal preparatlar,
sempatomimetikler
ATC kodu: R01AA07
Etki mekanizması
Ksilometazolin, burun mukozasındaki alfa adrenerjik reseptörlere etki eden sempatomimetik
bir ajandır. Buruna uygulanmak üzere hazırlanan NASOVİNE, burundaki kan damarlarını
daraltarak burun mukozasında ve komşu farenks bölgelerinde dekonjesyon sağlar. Bu, soğuk
algınlığı olan hastaların burun içinden daha kolay nefes almalarını sağlar. NASOVİNE etkisi
birkaç dakika içinde başlar ve 12 saate kadar sürer.
NASOVİNE, genellikle iyi tolere edilir ve mukosilier fonksiyonu bozmaz. Ayrıca
NASOVİNE nazal kavitenin pH aralığı içinde dengeli bir pH’a sahiptir.
Soğuk algınlığı olan hastalarda çift kör, salin çözelti kontrollü bir çalışmada NASOVİNE’in
dekonjestan etkisinin, çalışma ilaçlarının uygulanmasından 1 saat sonra rinomanometri
ölçümüne dayanan salin çözeltisinden önemli ölçüde daha üstün olduğu (p<0.0001)
saptanmıştır.
5.2. Farmakokinetik özellikler
Genel Özellikler:
Emilim:
Ksilometazolin hidroklorür çözeltilerinin nazal uygulamasını takiben sistemik absorpsiyon
meydana gelebilir. Sistematik olarak kullanılmaz.
Dağılım:
İnsanlar üzerinde yapılan herhangi bir çalışma bulunmamaktadır.
Biyotransformasyon:
İnsanlar üzerinde yapılan herhangi bir çalışma bulunmamaktadır.
Eliminasyon:
İnsanlar üzerinde yapılan herhangi bir çalışma bulunmamaktadır.
Doğrusallık/Doğrusal olmayan durum:
İnsanlar üzerinde yapılan herhangi bir çalışma bulunmamaktadır.
5.3. Klinik öncesi güvenlilik verileri
Ksilometazolin hidroklorür için karsinojenite verileri mevcut değildir, ancak bu aktif bileşen
için mevcut in-vitro ve in-vivo genotoksisite verileri bir genotoksik potansiyele işaret
5etmemektedir. Ksilometazolinin fare ve sıçanlara subkutan yoldan uygulandığı bir çalışmada
teratojenik etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Benzalkonyum klorür
Disodyum hidrojen fosfat
EDTA disodyum
Sodyum dihidrojen fosfat
Deiyonize su
6.2. Geçimsizlikler
Geçerli değil.
6.3. Raf ömrü
36 ay
6.4. Saklamaya yönelik özel tedbirler
Sıcaktan korunmalıdır. 25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Primer Ambalaj: Polietilen şişe
Burun kısmına monte edilmiş koruyucu başlık
Doz ayarlı pompa
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
Başakşehir / İstanbul
Tel : 0212 429 03 33 – 34
Faks : 0212 429 03 32
E-mail : info@avixa.com.tr
8. RUHSAT NUMARASI
28.12.2016 – 2016/957
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 19.03.2009
Ruhsat yenileme tarihi : 28.12.2016
610. KÜB’ÜN YENİLENME TARİHİ
7