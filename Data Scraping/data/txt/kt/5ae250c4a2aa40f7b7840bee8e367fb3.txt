1 / 8 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz. 
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
 
UTESEL® 0,2 mg/m L IM enjeksiyon  için çözelti  içeren  ampul 
Steril  
Kas içine uygulanır. 
Etkin  madde: 1 mL'lik her  bir ampul 0,2 mg metilergobasin maleat içerir.  
Yardımcı  maddeler: Tiyoüre, sodyum klorür, tartarik  asit ve enjeksiyonluk sudur.  
 
 
Bu Kullanma  Talimatında:  
1. UTESEL  nedir  ve ne için kullanılır?  
2. UTESEL'i  kullanmadan önce dikkat edilmesi gerekenler  
3. UTESEL nasıl  kullanılır?  
4. Olası  yan etkiler nelerdir?  
5. UTESEL'in saklanması  
Başlıkları yer  almaktadır.  
 
1. UTESEL  nedir  ve ne için kullanılır?  
• UTESEL kas içine  uygulanan renksiz bir çözeltidir  ve rahim  kasılmasını sağlayan  bir 
ilaç grubuna (prostaglandinler/oksitosikler) dahildir. 
• UTESEL 1 mL'lik amber rengi cam ampul içerisinde ambalajlanmıştır. Her kutu 3 
veya 50 ampul içermektedir. 2 / 8 • UTESEL rahmin kasılma yetersizliğine ve gebelikten önceki durumuna dönmesine 
bağlı düşük, sezaryen ameliyat veya doğum sonrası rahim kanamasının önlenme ve 
tedavisinde, bebeğin  eşinin  gelişinden ve ön-omuzun çıkışından sonra, doğumun 
ikinci basamağında, tamamlanmamış düşükte, rahim içeriğinin dışa atılımını 
çabuklaştırmakta, löşinin (doğumdan sonra rahimden gelen akıntı) gelmemesi 
durumunda kullanılır. 
 
2. UTESEL'i  kullanmadan önce dikkat  edilmesi  gerekenler  
UTESEL tedavinizin yet erli olup olmadığını izleyebilmek için doktorunuz sizi monitöre 
bağlayarak tansiyonunuzu, nabız sayınızı ve rahminizin tedaviye yanıtını izlemek 
isteyebilir.  
UTESEL'i  aşağıdaki  durumlarda  KULLANMAYINIZ  
• Eğer yüksek tansiyonunuz  varsa  
• Hamile  iseniz  
• Eğer  metilergobasin  maleat'a ya da  UTESEL'in  içerdiği  yardımcı  maddelere aşırı 
duyarlılığınız varsa  
• Gebelik zehirlenmesinde (preeklampsi, eklampsi diye tanımlanan, gebelikte 
görülebilen, idrarda protein atılması, yüksek tansiyon, ödem, nöbet durumlarında), lohusalık humması gibi bir enfeksiyonunuz varsa, doğumu oluşturmak için veya tehlikeli spontan (kendiliğinden) düşükte  
• AIDS tedavisinde kullanılan ilaçlar (örn. ritonavir, indinavir, nelfinavir, delavirdin), 
azol grubu olarak adlandırılan mantar tedavisinde kullanılan ilaçlar (örn. ketakonazol, itrakonazol, varikonazol) veya makrolid grubu olarak adlandırılan  
antibiyotik (örn. eritromisin, troleandomisin, klaritromisin) ilaçları kullanıyorsanız UTESEL kullanılmamalıdır.  
UTESEL'i  aşağıdaki  durumlarda  DİKKATLİ  KULLANINIZ  
• Kalp  damar  hastalıklarınız varsa  
• Tıkayıcı  bir damar  hastalığınız varsa  
• Böbrek ve karaciğer  hastalıklarınız varsa  
• Koroner arter hastalığınız (damar sertliği nedeni ile kalp damarlarının daralması) 
veya koroner arter hastalığına neden olabilecek risk faktörlerinden (örneğin, sigara  3 / 8 içiyorsanız, aşırı kilolu iseniz, şeker hastalığınız varsa, kolesterolünüz yüksek ise) 
herhangi birisi sizde mevcutsa  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
UTESEL'in  yiyecek  ve içecek  ile kullanılması  
Uygulama  yöntemi  açısından yiyecek  ve içeceklerle bilinen  etkileşimi yoktur.  
 
Hamilelik  
İlacı kullanmadan önce  doktorunuza veya  eczacınıza danışınız.  
UTESEL hamilelik süresince  kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme 
İlacı kullanmadan önce  doktorunuza veya  eczacınıza  danışınız. 
UTESEL emzirme  döneminde  kullanılmamalıdır.  
UTESEL'in  anne sütü salgısını azalttığı ve anne sütüne geçtiği bildirilmiştir. Emziren 
kadınların ilacı bir kaç gün kullanması ile emzirilen bebeklerde zehirlenmeye dair bazı 
bildirimler  vardır.  Şu belirtilerden  biri veya birkaçı  gözlemlenmiş  ve ilacın  kesilmesi ile yok 
olmuştur; kan basıncı yükselmesi, bradikardi (yavaş nabız) veya taşikardi (hızlı nabız), kusma, ishal, huzursuzluk, kas krampları. Çocuğa yan etki olasılığı ve süt salgısının 
azalması nedeni ile UTESEL'in emzirme sırasında kullanımı önerilmez.  
Son doz uygulandıktan sonra  emzirmek  için en az 12 saat beklenmelidir.  
 
Araç ve makine  kullanımı  
Araç ve makine kullanma üzerine herhangi bir olumsuz etkisi bildirilmemiştir. Ancak sersemlik  haline  ve nöbetlere  yol açma ihtimali nedeniyle  UTESEL kullanımı  sırasında  araç 
ve makine kullanılması önerilmez.  
UTESEL'in içeriğinde bulunan bazı yardımcı maddeler hakkında önemli bilgiler 
UTESEL her 1 mL'sinde  23 mg'dan daha  az sodyum  ihtiva  eder.  Sodyuma  bağlı  herhangi  bir 
olumsuz etki beklenmez.4 / 8 Diğer ilaçlar  ile birlikte kullanımı  
Damarlarda daralmaya neden olan başka tür ilaçlar ve bölgesel uyuşma sağlayan ilaçlar 
(anestezikler) da UTESEL ile aynı tür maddeler içerebilir.  
Yüksek tansiyon, göğüs  ağrısı,  kalp yetmezliği,  çarpıntı  veya  kalp ritm bozuklukları, migren 
gibi hastalıklarda kullanılan beta -blokörler olarak adlandırılan ilaçlar (örn, propranolol),  
UTESEL’in  vücuttaki  etkisini  azaltabilecek  ilaçlar  (örn,  nevirapin, rifampisin),  
UTESEL’in yan etkilerini artırabilecek ilaçlar; makrolid grubu olarak adlandırılan antibiyotikler  (örn.  eritromisin,  troleandomisin, klaritromisin),  AIDS  tedavisinde  kullanılan 
ilaçlar (örn. ritonavir, indinavir, nelfinavir, delavirdin) veya mantar tedavis inde kullanılan 
ilaçlar (örn. ketakonazol, itrakonazol, varikonazol), 
Kalbi besleyen damarların daralması/tıkanması ile ortaya çıkan göğüs ağrısı (anjina) 
ataklarını önlemek ya da sıklıklarını azaltmak için kullanılan ilaçlar (örn, gliseril trinitrat) kullanıyorsanız, kullanacağınız UTESEL miktarı doktorunuz tarafından ayarlanacaktır.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. UTESEL nasıl  kullanılır?  
Uygun  kullanım  ve doz/uygulama sıklığı için talimatlar:  
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır.  
 
Uygulama yolu ve metodu:  
UTESEL kasınızın  içine  doktorunuz veya  hemşireniz tarafından uygulanır.  
Doktorunuz  onaylıyorsa  çok özel durumlarda  ve belli koşullarda,  toplardamar  içine 
uygulanabilir. Böyle bir uygulama sırasında yakın izlem gereklidir.  
Değişik  yaş grupları:  
Çocuklarda  kullanımı:  
UTESEL'in  çocuklar  üzerinde  güvenliliği  ve etkililiği yeterince incelenmemiştir.  
 
Yaşlılarda kullanımı:  
UTESEL'in  yaşlılar  üzerinde  güvenliliği  ve etkililiği için yeterli  sayıda  65 yaş ve üzeri  hasta 
içeren klinik çalışmalar yoktur. Yaşlı hastalarda azalmış karaciğer, böbrek  ve kalp 
fonksiyonları olabileceğinden tedaviye en düşük doz aralığından başlamak gerekir.  5 / 8 Özel  kullanım  durumları:  
Böbrek  yetmezliği  / Karaciğer  yetmezliği  
Böbrek ve karaciğer  hastalıklarında  kullanılmamalıdır.  
Eğer  UTESEL'in  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
Kullanmanız  gerekenden  daha  fazla  UTESEL kullandıysanız  
UTESEL'den kullanmanız gerekenden fazlasını kullanmışsanız bir doktor veya eczacı ile  
konuşunuz.  
UTESEL'i  kullanmayı  unutursanız  
Doktorunuz  atlanan  dozun ne  zaman uygulanacağına  karar verecektir.  
Takip  eden  dozun yeni uygulama  zamanı  için doktorunuzun talimatlarına  uymanız 
önemlidir.  
Unutulan dozları  dengelemek için çift doz  almayınız. 
 
UTESEL ile tedavi  sonlandırıldığında  oluşabilecek  etkiler  
Herhangi  bir etki beklenmemektedir.  
 
 
4. Olası yan etkiler nelerdir?  
Tüm  ilaçlar  gibi UTESEL'in  içeriğinde  bulunan maddelere  duyarlı  olan kişilerde  yan etkiler 
olabilir.  
Yan etkiler sıklıklarına göre aşağıdaki şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla 
görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
Aşağıdakilerden  biri olursa  UTESEL'i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes  darlığı  6 / 8 • Göğüste  ağrı 
• Baş ağrısı  
• Çarpıntı  
• Kusma  
• Damar  çevresinde ağrı,  kızarıklık,  şişlik  (tromboflebit)  
• Bilinç  bulanıklığı  
• Kasılma  veya  nöbet  
• Bradikardi  (kalp  hızının  yavaşlaması) 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin UTESEL'e  karşı ciddi alerjiniz (aşırı 
duyarlılığınız) var demektir. Acil tıbbi müdahaleye veya hastahaneye yatırılmanıza gerek 
olabilir.  
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvur unuz:  
• Yüksek tansiyon  
• Düşük tansiyon  
• İdrarla  kan gelmesi  (hematüri)  
• Su zehirlenmesi  
• Soluk el ve ayak  
• Ayaklarda  halsizlik  
• Normal  dışı terleme  
• İshal  
• Burun tıkanıklığı  
Bunların hepsi  ciddi  yan etkilerdir. Acil tıbbi müdahale  gerekebilir.  
Aşağıdakilerden  herhangi  birini fark ederseniz,  doktorunuza  söyleyiniz:  
Yaygın  
• Baş ağrısı  
• Nöbet  7 / 8 • Hipertansiyon  
Seyrek  
• Geçici göğüs ağrısı  
• Hipotansiyon 
• Kusma  
• Bulantı  
Çok seyrek  
• Tromboflebit  
• Anaflaksi  
• Baş dönmesi  
• Kulaklarda çınlama  
• Halüsinasyonlar  
• Akut miyokard enfaktüsü  
• Arteriyal spazm (koroner ve periferik)  
• Bradikardi  
• Taşikardi  
• Palpitasyon 
• Bacaklarda kramp  
• Solunum darlığı  
• Nazal konjesyon 
• İshal  
• Dilde pas tadı  
• Terleme  
• Döküntü  
• Hematüri  
• Su intoksikasyonu 
 
Bunlar UTESEL'in  hafif yan etkileridir. Bu yan etkiler yaygın olmayan (100 kişide bir ila 
1000 kişide bir arası) yan etkilerdir.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer  alan “İlaç Yan Etki Bildirimi” ikonuna  tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 8 / 8 Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında  daha fazla bilgi edinilmesine katkı sağlamış 
olacaksınız.  
 
5. UTESEL'in  saklanması  
UTESEL  'i çocukların  göremeyeceği,  erişemeyeceği  yerlerde ve ambalajında saklayınız.  
Işıktan  uzakta,  25°C'nin altındaki  oda sıcaklığında  saklanmalıdır.  
Ayrıca kullanım  hatalarını  önlemek  için UTESEL,  yeni doğanlarda  uygulanan K vitamini  ve 
Hepatit B aşıları ile bir arada muhafaza edilmemelidir.  
Son kullanma  tarihiyle  uyumlu olarak  kullanınız  
Ambalajdaki/kartondaki/şişedeki  son kullanma tarihinden sonra UTESEL'i  kullanmayınız  
/son kullanma tarihinden  önce  kullanınız.  
Son kullanma  tarihinin  ilk iki rakamı  ayı, son dört rakamı  yılı gösterir.  
Eğer  üründe  ve/veya ambalajında bozukluklar  fark ederseniz UTESEL'i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi : Osel İlaç San. ve Tic. A.Ş.  
Akbaba Mah. Maraş Cad. No:52  
Beykoz/ İSTANBUL  
 
Üretim Yeri:  Osel İlaç San. ve Tic. A.Ş.  
Akbaba Mah. Maraş Cad. No:52  Beykoz/ İSTANBUL  
 
Bu kullanma talimatı  ……  tarihinde  onaylanmıştır. 