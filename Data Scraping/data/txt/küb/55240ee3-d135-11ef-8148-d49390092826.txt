KISA ÜRÜN BİLGİSİ
1. BEŞERİ TIBBİ ÜRÜNÜN ADI
SPAZMOL 20 mg/ml İ.M./İ.V./S.C. ampul
2. KALİTATİF VE KANTİTATİF BİLEŞİM
1 ml çözeltide,
Etkin madde:
Hiyosin-N-butilbromür 20 mg
Yardımcı madde(ler):
Sodyum klorür 6 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Renksiz-hafif sarımsı, kokusuz, berrak çözelti.
4. KLİNİK ÖZELLİKLER
4.1 Terapötik endikasyonlar
SPAZMOL, safra ve renal kolik dahil, akut gastro-intestinal, biliyer ve genito-üriner sistem
spazmlarında ve gastro-duodenal endoskopi, radyoloji gibi tanıya ya da tedaviye yönelik
girişimler sırasındaki spazmlarda kullanılır.
4.2 Pozoloji ve uygulama şekli
Pozoloji:
Erişkinlerde ve 12 yaşından büyük adolesanlarda:
Günde bir kaç kez intramüsküler, subkutan veya yavaş olarak intravenöz yoldan 1-2 ampul
SPAZMOL (20-40 mg) uygulanabilir.
Günlük en yüksek doz olan 100 mg aşılmamalıdır.
Bebeklerde ve küçük çocuklarda:
Ağır vakalarda: Günde birkaç kez intramüsküler, subkutan ve yavaş olarak intravenöz yoldan
vücut ağırlığının kg’ı başına 0.3-0.6 mg kullanılabilir.
Uygulama sıklığı ve süresi:
Erişkinlerde günlük en yüksek doz olan 100 mg aşılmaksızın günde birkaç kez uygulanabilir.
Süt çocukları ve küçük çocuklarda, günlük en yüksek doz olan vücut ağırlığının kg’ı başına
1.5 mg aşılmamalıdır.
Uygulama şekli:
SPAZMOL intramüsküler, subkutan ve yavaş intravenöz yoldan uygulanabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
Bebeklerde günlük maksimum doz vücut ağırlığının kilogramı başına 1.5 mg’ı aşmamalıdır.
1 / 7Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara 65 yaş
üstündeki gönüllüler de dahil edilmiştir ve bu yaş grubuna özel herhangi bir istenmeyen etki
rapor edilmemiştir.
4.3 Kontrendikasyonlar
Bileşiminde bulunan hiyosin-N-butilbromür veya diğer maddelere karşı aşırı duyarlılık
reaksiyonu gösteren kişiler,
Tedavi edilmemiş dar açılı glokom,
İdrar retansiyonuna yol açan prostat hipertrofisi,
Sindirim sistemindeki mekanik stenozlar veya paralitik ileus
Taşikardi,
Megakolon,
Myasthenia gravis,
SPAZMOL, intramüsküler hematom olasılığı nedeniyle antikoagülan ilaç tedavisi gören
hastalara intramüsküler enjeksiyon yoluyla uygulanmamalıdır. Bu hastalarda SPAZMOL
subkutan veya intravenöz yol kullanılabilir.
4.4 Özel kullanım uyarıları ve önlemleri
Teşhis edilmemiş, dolayısıyla tedavi edilmemiş dar açılı glokomu olan hastalarda SPAZMOL
gibi antikolinerjik ilaçların kullanılması göz içi basıncının yükselmesine neden olabilir. Bu
nedenle, SPAZMOL enjeksiyonundan sonra gözlerinde ağrı, kızarıklık ve görme kaybı oluşan
hastaların derhal bir göz hastalıkları uzmanına başvurmaları önerilir.
Parenteral SPAZMOL uygulamasından sonra, şok atakları gibi anafilaksi olguları
gözlemlenmiştir. Bu reaksiyonlara yol açan tüm ilaçlarda olduğu gibi, enjeksiyon yoluyla
SPAZMOL uygulanan hastalar gözlem altında tutulmalıdırlar. Antikolinerjiklerin terlemeyi
düşürme olasılığından dolayı, SPAZMOL ateşli hastalara gözlem altında uygulanmalıdır.
Dar açılı glokom, intestinal veya üriner kanal obstrüksiyonu ve ayrıca tirotoksikoz, kalp
yetmezliği ve kalp cerrahisi gibi taşiaritmi gelişme riski bulunan hastalarda dikkatli
kullanılmalıdır. Bu tür vakalarda SPAZMOL sadece tıbbi gözetim altında kullanılmalı ve
gerekirse doz azaltılmalı ya da dozlar daha seyrek uygulanmalıdır.
Yardımcı maddeler:
Bu tıbbi ürün içinde 6 mg/ml sodyum bulunur. Ürün her ml.sinde 1 mmol (23 mg)’dan daha
az sodyum ihtiva eder; yani esasında “sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
SPAZMOL, trisiklik antidepresanlar, antihistaminikler, kinidin, amantadin,
bütirofenonlar, fenotiyazinler, dizopramid ve diğer antikolinerjik (örn. tiotropium,
ipratropium) ilaçların antikolinerjik etkilerini artırır.
Metoklopramid gibi dopamin antagonistleriyle beraber kullanıldığında her iki ilacın
gastro-intestinal kanal üzerindeki etkileri azalır.
SPAZMOL, beta-adrenerjik ilaçların taşikardik etkilerini artırabilir.
4.6 Gebelik ve laktasyon
Genel tavsiye
Gebelik kategorisi: C
2 / 7Çocuk doğurma potansiyeli bulunan kadınlar/Doğum kontrolü (Kontrasepsiyon)
SPAZMOL ampulün çocuk doğurma potansiyeli bulunan kadınlarda kullanımına ilişkin
yeterli veri mevcut değildir.
Gebelik dönemi
Uzun deneyimler sonucunda gebelik sırasında zararlı etkiler olduğuna dair deliller
gözlenmemiştir. SPAZMOL ’un gebelik sırasında kullanımı açısından özellikle gebeliğin ilk
üç ayında, ilaç kullanımı ile ilgili genel uyarılar dikkate alınmalıdır.
Laktasyon dönemi
Hiyosin-N-butilbromürün emziren kadınlarda kullanılmasının güvenilir bir uygulama olup
olmadığı henüz gösterilmemiştir. SPAZMOL‘ün laktasyon döneminde kullanılmasının
güvenliliği kanıtlanmamıştır. SPAZMOL ile tedavi sırasında emzirme durdurmalıdır.
Üreme yeteneği/Fertilite
Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve/veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
4.7 Araç ve makine kullanımı üzerindeki etkiler
Araç ve makine kullanımına etkisiyle ilişkili bilgi bulunmamaktadır. Bazı hastalarda yakını ve
uzağı görmeye uyum sağlama (akomodasyon) bozukluğu meydana gelebilir. SPAZMOL
tedavisi sırasında gözlerde akomodasyon güçlükleri ortaya çıkabildiğinden, görme normale
dönene kadar hastalar araç ya da makine kullanmamalıdır.
4.8 İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Sıralanan istenmeyen etkilerin birçoğu SPAZMOL’ün antikolinerjik etkilerine bağlanabilir.
SPAZMOL ’un antikolinerjik yan etkileri genel olarak hafif şiddettedir ve kendiliğinden
geçer.
Bağışıklık sistemi bozuklukları
Bilinmiyor: Ölümle sonuçlanan anafilaktik şok, anafilaktik reaksiyonlar, dispne, deri
reaksiyonları ve diğer aşırı duyarlılık reaksiyonları
Göz bozuklukları
Yaygın: Akomodasyon bozuklukları
Kardiyak bozukluklar
Yaygın: Taşikardi
3 / 7Vasküler bozukluklar
Yaygın: Baş dönmesi
Bilinmiyor: Kan basıncında düşme, yüzde kızarma
Gastrointestinal bozukluklar
Yaygın: Ağız kuruluğu
Deri ve deri altı dokusu bozuklukları
Bilinmiyor: Dishidrozis (Özellikle El Ve Ayaklarda Anormal Terlemeyle Ortaya Çıkan Bir
Deri Hastalığı)
Seyrek: Deri kızarıklığı
Çok seyrek: Ekzantem tarzında alerjik reaksiyonlar
Böbrek ve idrar yolları bozuklukları
Seyrek: İdrar retansiyonu
SPAZMOL etken maddesi hiyosin butilbromürün, dördüncül amonyum türevi olan kimyasal
yapısından dolayı merkezi sinir sistemine girişi beklenilmez. Hiyosin butilbromür kan beyin
bariyerinden kolaylıkla geçemez. Buna rağmen, bazı durumlarda psikiyatrik bozuklukların
(örn. karışıklık) SPAZMOL verildikten sonra ortaya çıkabileceği göz ardı edilmemelidir.
4.9 Doz aşımı ve tedavisi
Semptomlar
Doz aşımı durumunda antikolinerjik etkiler ortaya çıkabilir. İnsanlarda akut doz aşımına bağlı
idrar retansiyonu, ağız kuruluğu, ciltte kızarıklık, taşikardi, gastro-intestinal motilitenin
inhibisyonu, geçici görme bozuklukları, ortostatik hipotansiyon ve Cheyne-Stokes solunumu
görülebilir.
Tedavi
Gerekirse parasempatomimetik ilaçlar uygulanabilir. Glokom olgularında acilen bir
oftalmoloğa görünmek gerekir. Kardiyovasküler komplikasyonlar klasik tedavi prensiplerine
uygun olarak tedavi edilmelidir. Solunum paralizi durumunda entübasyon, yapay solunum
düşünülmelidir. İdrar retansiyonu durumunda sonda takılması gerekebilir. Bunun yanı sıra,
gerektiğinde uygun destekleyici önlemler de alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: GİS Fonksiyonel hastalıklarında kullanılan ilaçlar-Belladona ve
türevleri
ATC kodu: A03BB01 hiyosin-n-butilbromür
Hiyosin-N-butilbromür, gastro-intestinal, safra ve üriner sistem kanallarındaki düz kaslar
üzerinde spazmolitik etki gösterir. Kuaterner amonyum içeren bir bileşik olan hiyosil-N-
butilbromür, merkezi sinir sistemine geçmez. Bu nedenle merkezi sinir sisteminde
antikolinerjik yan etkilere yol açmaz. Periferik antikolinerjik etkileri, viseral gangliyonlardaki
bloker etkisi ve antimuskarinik etkisine bağlıdır.
5.2 Farmakokinetik özellikler
Emilim:
İntramusküler ve subkütan uygulamadan sonra kolayca emilmektedir.
4 / 7Dağılım:
İntravenöz yoldan uygulandıktan sonra hiyosin-N-butilbromür hızla dokulara dağılır
(t alfa=4 dakika, t beta=29 dakika). Dağılım hacmi (Vss) 128 L’dir (yaklaşık 1,7 l/kg’a
1/2 1/2
eşdeğerdir).
Hiyosin-N-butilbromür kan-beyin bariyerini geçemez ve plazma proteinlerine bağlanması
düşüktür. Sıçanlarda en yüksek hiyosin-N-butilbromür konsantrasyonlarına gastro-intestinal
kanalda, karaciğerde ve böbreklerde rastlanır.
Biyotransformasyon:
Terminal eliminasyon döneminin yarılanma süresi (t gama) yaklaşık 5 saattir.
1/2
Eliminasyon:
İntravenöz uygulamayı takiben, total klirensi 1.2 l/dakika’dır ve klerensin yaklaşık yarısı
böbrekler yoluyla gerçekleşir. İdrarda bulunan temel metabolitleri, muskarinik reseptörlere
oldukça zayıf olarak bağlanmış şekilde bulunur.
Doğrusallık/ Doğrusal olmayan durum:
Bulunmamaktadır.
Hastalardaki karakteristik özellikler
Özellik göstermemektedir.
5.3 Klinik öncesi güvenlilik verileri
Hayvan deneylerinde teratojenik, kanserojen etki veya fertilite üzerine olumsuz herhangi bir
etkisi görülmemiştir.
Akut olarak hiyosin-N-butilbromür’ün toksisite indeksi düşüktür: Oral LD değerleri
50
farelerde 1000-3000 mg/kg, sıçanlarda 1040-3300 mg/kg ve köpeklerde 600 mg/kg olarak
bulunmuştur. Toksik belirtiler arasında ataksi ve azalmış kas tonusu, ayrıca farelerde tremor
ve konvülsiyonlar, köpeklerde midriyazis, mükoz membranlarda kuruluk ve taşikardi yer
almaktadır. Solunum durmasından kaynaklanan ölümler 24 saat içinde gerçekleşmiştir.
Hiyosin-N-butilbromür’ün intravenöz LD değerleri farelerde 10-23 mg/kg, sıçanlarda 18
50
mg/kg’dır.
Dört hafta boyunca gerçekleştirilen tekrarlanan oral doz toksisitesi çalışmalarında sıçanlarda
"hiç advers etki gözlenmeyen seviye (HAEGS)" 500 mg/kg’doz seviyesi tolere edilmistir =.
2000 mg/kg dozda, viseral alanın parasempatik ganglionları üzerindeki etkiyle hiyosin-N-
butilbromür, gastro-intestinal fonksiyonu paralize ederek obstipasyona (barsak pasajının
durması) neden olmuştur. 50 sıçandan 11’i ölmüştür. Hematoloji ve klinik biyokimya
sonuçları, dozla ilişkili herhangi bir değişikliğe işaret etmemiştir.
26 hafta boyunca sıçanlar 200 mg/kg dozu tolere ederken, 250 ve 1000 mg/kg dozlarında
gastro-intestinal fonksiyon baskılanmış ve ölüm gerçekleşmiştir.
4 haftalık bir çalışmada, 1 mg/kg’lık tekrarlayan intravenöz doz uygulaması sıçanlar
tarafından iyi tolere edilmiştir. 3 mg/kg dozda, enjeksiyondan hemen sonra konvülsiyonlar
ortaya çıkmıştır. 9 mg/kg doz uygulanan sıçanlar, solunum felci nedeniyle ölmüşlerdir. 5 hafta
boyunca intravenöz yoldan 2 x 1, 2 x 3 ve 2 x 9 mg/kg dozlarıyla tedavi edilen köpeklerin
hepsinde, doza bağımlı midriyazis gözlenmiş ve ayrıca 2 x 9 mg/kg dozunda ataksi, tükürük
salgısında artış, kilo kaybı ve gıda alımında azalma gözlenmiştir. Solüsyonlar lokal olarak iyi
tolere edilmiştir.
5 / 7Tekrarlayan kas-içi (i.m.) enjeksiyondan sonra 10 mg/kg’lık doz sistemik olarak iyi tolere
edilmiştir, ancak kontrol sıçanlarıyla karşılaştırıldığında enjeksiyon bölgesindeki kas
lezyonlarında belirgin artış gözlenmiştir. 60 ve 120 mg/kg dozlarında mortalite yüksek
bulunmuştur ve lokal hasarlarda doza bağımlı artış olmuştur.
Hiyosin-N-butilbromür diyet içinde verilen 200 mg/kg’a kadar oral dozlarda (sıçanlarda)
Seg.II’de ve gavaj yoluyla 200 mg/kg’a kadar veya subkutan 50 mg/kg’a kadar (NZW-
tavşanları) dozlarda embriyotoksik veya teratojenik bulunmamıştır. Oral yolla verilen 200
mg/kg ‘a kadar olan dozlarla fertilite Seg.I’de bozulmamıştır.
Hiyosin-N-butilbromür supozituvar formülasyonu lokal olarak iyi tolere edilmiştir.
Lokal tolerabilite ile ilgili yapılan özel çalışmalarda, 28 gün boyunca 15 mg/kg dozda
Hiyosin-N-butilbromürün tekrarlayan kas-içi (i.m.) enjeksiyonlarının uygulaması köpeklerde
ve maymunlarda araştırılmıştır. Sadece köpeklerde, enjeksiyon bölgesinde küçük fokal
nekrozlar gözlenmiştir. Hiyosin-N-butilbromür, tavşan kulağındaki arterlerde ve venlerde iyi
tolere edilmiştir. In vitro koşullarda, % 2’lik Hiyosin-N-butilbromür enjeksiyon solüsyonu,
0,1 ml insan kanı ile karıştırıldığında herhangi bir hemolitik etki göstermemiştir.
Hiyosin-N-butilbromür, Ames testinde, memeli V79 hücrelerinde in vitro gerçekleştirilen gen
mutasyonu incelemesinde (HPRT test) ve insan periferik lenfositlerinde in vitro
gerçekleştirilen kromozomal aberasyon testinde herhangi bir mutajenik potansiyel
göstermemiştir.
In vivo koşullarda gerçekleştirilen herhangi bir karsinojenite çalışması mevcut değildir.
Bununla birlikte, hiyosin-N-butilbromür, sıçanlarda yapılan 26 haftalık 2 ayrı oral uygulama
çalışmasında, 1000 mg/kg’a varan dozlarda tümöral potansiyel göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
6.2 Geçimsizlikler
Geçimsizlikle ilgili çalışma bulunmamaktadır.
6.3 Raf ömrü
48 Ay
6.4 Saklamaya yönelik özel tedbirler
25oC’nin altındaki oda sıcaklığında saklayınız. Işıktan koruyunuz.
6.5 Ambalajın niteliği ve içeriği
Tip I camdan yapılmış, üzeri baskılı, 1 ml’lik, renksiz halkalı ampuller.
Her bir karton kutu; 3 veya 6 adet 1 ml’lik ampul içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”’ne uygun olarak imha edilmelidir.
6 / 77. RUHSAT SAHİBİ
DEVA HOLDİNG A.Ş.
Halkalı Merkez Mah. Basın Ekspres Cad.
No: 1 34303
Küçükçekmece / İSTANBUL
Tel: 0 212 692 92 92
Fax: 0 212 697 00 24
8. RUHSAT NUMARASI(LARI)
180 / 100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.01.1997
Ruhsat yenileme tarihi: 02.01.2013
10. KÜB’ÜN YENİLENME TARİHİ
7 / 7