 
1/9 KULLANMA  TALİMATI  
 
PADCEV ™ 30 mg infüzyonluk çözelti hazırlamada kullanılacak konsantre için toz  
 
Damar yoluyla uygulanır.   
 
Steril  
Sitotoksik  
 
Etkin maddeler:  Her infüzyonluk  çözelti konsantresi için toz içeren flakon  30 mg enfortumab vedotin 
içerir.  
 
Yardımcı maddeler:  Histidin, histidin hidroklorür monohidrat, trehaloz dihidrat ve polisorbat 20  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
• Bu kullan ma talimatını saklayınız. Daha  sonra tekrar okumaya ihtiyaç duyabilir siniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı  sırasında, do ktora veya ha staneye git tiğinizde do ktorunu za bu  ilacı 
kulland ığınızı söyleyiniz. 
• Bu talimatta yazıla nlara aynen uyunuz. İlaç ha kkında si ze önerilen dozun dı şında yüksek veya 
düşük doz kullanma yınız. 
 
 
Bu Kullanma Talimatında:  
 
1.  PADCEV nedir ve ne için kullanılır?  
2.  PADCEV ’i kullanmadan  önce  dikkat  edilmesi  gerekenler  
3.  PADCEV  nasıl  kullanılır?  
4.  Olası  yan etkiler  nelerdir?  
5.  PADCEV ’in saklan ması  
 
Başlıkla rı yer almaktadır.  
 
1. PADCEV  nedir ve ne için kullanılır?  
 
PADCEV  30 mg infüzyonluk çözelti hazırlamada kullanılacak konsantre için toz , beyaz ila beyazımsı 
liyofilize toz içeren flakonlarda temin edilir . PADCEV flakonları, bir adet 30 mg'lık tek doz flakonluk 
karton kutuda sunulmaktadır.  
 
PADCEV, kanser hücrelerini öldürmeye yönelik bir maddeye bağlı bir monoklonal antikordan oluşan 
enfortumab vedotin etkin maddesini içerir.  Monoklonal antikor, belirli kanser hücrelerini tanır ve 
maddeyi kanser hücrelerine iletir.  
 
  
2/9 Bu ilaç, yetişkinlerde mesane kanseri (ürotelyal karsinom)  adı verilen bir kanser türünün tedavisinde 
kullanılır. PADCEV, kanser yayıldığında veya ameliyatla çıkarılamadığında kullanılır.  
 
PADCEV, bir immünoterapi ilacı kullanmış ve ayrıca platin içeren bir kemoterapi ilacı kullanmış  
kişilere uygulanır.  
 
2. PADCEV’ i kullanmadan önce dikkat edilmesi  gerekenler  
 
PADCEV ’i aşağıdaki durumlarda  KULLANMAYINIZ  
• Eğer enfortumab vedotin veya bu ilacın içeriğindeki diğer maddelerden herhangi birine karşı 
alerjiniz varsa  
 
PADCEV ’i aşağıdaki durumlarda DİKKATLİ KULLANINIZ:  
Aşağıdaki durumlar sizde mevcut ise, derhal doktorunuz, eczacınız veya hemşireniz ile konuşunuz:   
- Eğer aşağıdaki cilt reaksiyonu ndan  herhangi birin i yaşıyorsanız : 
• Giderek kötüleşen veya tedaviden sonra tekrarlayan döküntü veya kaşıntı  
• Ciltte kabarma veya soyulma  
• Ağızda veya burunda, boğazda veya genital bölgede ağrılı yaralar veya ülserler  
• Ateş veya grip benzeri semptomlar veya  
• Lenf düğümlerinde şişlik  
Bunlar, özellikle tedavinizin ilk birkaç haftasında bu ilacı kullanırken meydana gelebilecek 
ciddi bir cilt reaks iyonunun belirtileri olabilir.  Böyle bir durum meydana gelirse, doktorunuz 
sizi izleyecektir ve cilt probleminizi tedavi etmek için size bir ilaç verebilir. Doktorunuz, 
belirtiler azalana kadar tedavinize ara verebilir. Cilt reaksiyonunuz kötüleşirse dokto runuz 
tedavinizi durdurabilir.  Bu bilgiler Hasta Kartı’nda da yer almaktadır. Bu Hasta Kartı’nı 
yanınızda bulundurmanız ve sağlık personeline göstermeniz önemlidir.  
 
- Sık idrara çıkma , susuzluk hissinde artış, bulanık görme, kafa karışıklığı, s ersemlik , iştah kaybı , 
nefesinizde meyve tadında bir koku meydana gelmesi , bulantı, kusma veya karın ağrısı  dahil 
yüksek kan şekeri semptomlarından herhangi birine sahipseniz. Tedaviniz sırasında kan 
şekerinizde yükselme meydana gelebilir.  
 
- Akciğer hastalı ğınız varsa (pnömoni/interstisyel akciğer hastalığı) veya n efes almada güçlük, 
nefes darlığı veya öksürük gibi yeni veya kötüleşen akciğer hastalıkları belirtileri yaşarsanız. 
Böyle bir durum meydana gelirse, doktorunuz semptomlar düzelene kadar tedaviye a ra verebilir 
veya dozunuzu azaltabilir. Semptomlarınız kötüleşirse, doktorunuz tedavinizi sona erdirebilir. 
PADCEV, akciğerlerde, ölüme neden olabilecek ciddi veya yaşamı tehdit edici iltihaplanmaya 
neden olabilir.  
 
- Ellerinizde veya ayaklarınızda uyuşma, karıncalanma veya karıncalanma hissi veya kas 
güçsüzlüğü gibi herhangi bir sinir problemi (nöropati) belirtileriniz varsa. Böyle bir durum 
meydana gelirse, doktorunuz belirtiler iyileşene kadar tedavinize ara verebilir veya dozunuzu 
azaltabilir. Belirtileriniz kötüleşirse doktorunuz tedavinizi durdurabilir.  
 
- Tedaviniz sırasında g öz kuruluğu gibi göz problemleri yaşarsan ız. PADCEV  kullanırken  göz 
kuruluğu problemleri yaşayabilirsiniz.   
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri  
3/9 numarası mutlaka hasta dosyasına kaydedilmelidir.  
 
PADCEV’in yiyecek ve içecek ile kullanılması  
PADCEV intravenöz infüzyon yoluyla (damar içine) uygulandığı için, yiyecek veya içecekle 
kullanıma ilişkin bir kısıtlama ge rektirmemektedir.  
 
Hamilelik  
İlacı kullanmadan önce doktorunuza veya eczacınıza da nışınız . 
 
PADCEV  tedavisi sırasında hamile iseniz, hamile olabileceğinizi düşü nüyorsanız veya hamile 
kalmayı planlıyorsanız, hemen doktorunuza veya eczacınıza danışınız.  
 
Hamile iseniz bu ilacı kullanmamalısınız. PADCEV doğmamış bebeğinize zarar verebilir.  
 
• Doğurganlık potansiyeline sahipseniz ve bu ilacı kullanıyorsanız, PADCEV  ile tedaviniz 
süresince ve tedaviyi sonlandırdıktan sonra en az  12 ay süreyle etkin bir doğum kontrol yöntemi 
kullanmalısınız.   
• Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
• Bu ilaçla tedavi edilen erkeklere, tedaviden önce sperm örneklerini dondurup saklamaları 
tavsiye edilir. Bu ilaç ile tedavi edilen erkeklere, tedavi sırasında ve son dozu takiben 9 aylık 
bir süreye kadar çocuk sahibi olmamaları tavsiye edilir.  
 
Bu ilaç çocuk sahibi olma yeteneğine sahip erkeklerin üreme yeteneğinde problemlere neden olabilir. 
Üreme yeteneği konusunda endişeleri niz varsa, doktorunuzla veya eczacınızla konuşunuz.  
 
Emzirme  
Bu ilacı kullanmadan önce doktorunuza veya eczacı nıza danış ınız. 
 
Bu ilacın anne sütüne geçip geçmediği ve bebeğinize zarar verip vermeyeceği bilinmemektedir. 
Tedavi sırasında ve son PADCEV ’i sonlandırdıktan sonra en az 6 ay süreyle emzirmeyin iz. 
 
Araç ve makine kullanımı  
PADCEV’in  araç ve makine kullanma yeteneği üzerinde etkisi bulunmamaktadır veya ihmal 
edilebilir etkiye sahiptir.  Tedavi sırasında kendinizi iyi hissetmiyorsanız araç veya makine 
kullanmayınız.  
 
PADCEV’ in içeriğinde bulunan bazı yardımcı maddeler hakkında önemli bi lgiler  
PADCEV 'in bileşiminde uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Aşağıdaki ilaçları alıyorsanız doktorunuza söyleyiniz. Bu ilaçlar  kanınızdaki PADCEV miktarını 
artırabilir.  
 
- Mantar enfeksiyonlarını tedavi etmek için kullanılan ilaçlar (örn. ketokonazol, itrakonazol, 
posakonazol, vorikonazol)  
- Aşağıdakileri tedavi etmek kullanılan bazı ilaçlar:  
• bakteriyel enfeksiyonlar  (örn. klaritromisin, telitromisin)  
• HIV enfeksiyonu (örn., kobisista t, indinavir, nelfinavir, ritonavir, sakinavir)  
• depresyon gibi bazı psikiyatrik bozukluklar (örn. nefazodon)   
4/9 • hepatit virüsü enfeksiyonu (örn. boceprevir, telaprevir)  
 
Aşağıdaki ilaçları alıyorsanız doktorunuza söyleyiniz. Bu ilaçlar kanınızdaki PADCEV mikt arını 
azaltabilir.  
- Aşağıdakileri tedavi etmek kullanılan bazı ilaçlar:  
• epilepsi (örn. karbamazepin, fenitoin)  
• bakteriyel enfeksiyonlar (örn. rifampisin)  
• anksiyete gibi psikiyatrik bozukluklar  (örn. fenobarbital, sarı kantaron)  
 
Normal koşullarda bu  ilaçları alıyorsanız, doktorunuz  tedaviniz sırasında ilacı nızı değiştirebilir ve 
size farklı bir ilaç reçete edebilir.  
 
Eğer reçeteli ya da reçetesiz herhangi bir ilacı, vitamini ve bitkisel takviyeleri şu anda 
kullanıyorsanız, son zamanlarda kullandınız ise veya kullanacaksanız ise lütfen doktorunuza veya 
eczacınıza bunlar hakkında bilgi veriniz.  
 
3. PADCEV  nasıl  kullanılır?  
 
Tedaviniz, bir hastane veya klinik ortamında, kanser tedavisinde deneyimli bir doktor tarafından 
başlatılmalı ve takip edilmelidir.  
 
Uygun kullanım ve doz/uygulama sıklığı için talimatlar:  
Bu ilacın tavsiye edilen dozu her 28 günde bir 1, 8 ve 15. günlerde uygulanan 1,25 mg/kg’dır.  
 
Tedaviye ne kadar ihtiyacınız olduğuna doktorunuz karar verecektir.  
 
Uygulama yolu ve metodu:  
PADCEV  30 dakika boyunca intravenöz infüzyon yoluyla damarınıza uygulanacaktır . PADCEV, 
kullanımdan önce dekstroz , sodyum klorür veya Laktatlı Ringer çözeltisi içeren bir infüzyon 
torbasına ilave edilecektir.  
 
Değişik yaş grupları : 
 
Çocuklarda kullanımı:  
Bu ilaç çocuklarda ve 18 yaşın altındaki ergenlerde kullanılmamalıdır.  
 
Yaşlılarda kullanımı:  
Bu ilacın etkililiği ve güvenliliği bakımından 65 yaş ve üstü hastalar ve daha genç hastalar arasında 
genel bir farklılık gözlenmemiştir.  
 
Özel kullanım durumları:  
 
Böbrek yetmezliği:  
Hafif, orta veya şiddetli böbrek yetmezliği olan hastalarda doz ayarlaması gerekli değildir.   
 
Karaciğer yetmezliği:  
Hafif derecede karaciğer yetmezliği olan hastalarda doz ayarlaması gerekli değildir. Orta veya şiddetli 
karaciğer yetmezliği olan hastalarda PADCEV ’in güvenli ve e tkili olup olmadığı bilinmediği için, 
PADCEV’in bu hastalarda kullanımı tavsiye edilmemektedir.  
 
Eğer PADCEV’ in etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuşunuz.   
5/9  
Kullanmanız gerekenden daha fazla PADCEV  kullandıysanız  
PADCEV ’den kullanmanız gerekenden daha fazla sını kullanmışsanız  bir doktor veya  eczacı ile 
konuşunuz.  
 
PADCEV’ i kullanmayı unutursanız  
Unutulan dozla rı dengelemek için çift doz kullanmayınız.  
 
PADCEV uygula nması için tüm randevularınıza gitmeniz çok önemlidir. Bir randevuyu kaçırırsanız, 
bir sonraki dozunuzun planlanması için doktorunuza danışınız.  
 
PADCEV  ile tedavi sonlandırıldığında oluşabilecek etkil er 
Doktorunuza danışmadan PADCEV tedavisini sonlandırmayınız. Tedavinizi sonlandırmak ilacın 
etkisini sekteye uğratabilir.  
 
Bu ilacın kullanımıyla ilgili ilave sorularınız varsa, doktorunuza danışınız.  
 
4. Olası yan etkiler nelerdir?  
 
Tüm ilaçlar gibi , PADCEV ’in içeriğinde bulunan maddelere duyarlı olan kişilerde yan etkilere neden 
olabilir.  
 
Aşağıdakilerden biri olursa, PADCEV’i  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
- Şiddetli alerjik reaksiyon . 
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin PADCEV ’e karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastaneni n acil bölümüne başvurunuz:  
 
- Cilt Reaksiyonları  (Stevens Johnson sendromu, toksik epidermal nekroz ve simetrik ilaçla 
ilişkili intertriginöz ve fleksüral ekzantem gibi diğer şiddetli döküntüler) : Şu şiddetli cilt 
reaksiyonu belirtilerinden herhangi birine sahipseniz derhal doktorunuza bildiriniz: giderek 
kötüleşen veya tedaviden sonra tekrarlayan döküntü veya kaşıntı; ciltte kabarma veya soyulma; 
ağızda veya burunda, boğazda veya genital bölgede ağ rılı yaralar veya ülserler ; ateş veya grip 
benzeri semptomlar ; lenf düğümlerinde şişlik  (sıklığı bilinmiyor) . 
 
- Yüksek kan şekeri (hiperglisemi) : Sık idrara çıkma, susuzluk hissinde artış, bulanık görme, 
kafa karışıklığı , sersemlik, iştah kaybı,  nefesinizde meyve tadında bir koku meydana gelmesi, 
bulantı, kusma veya karın ağrısı  dahil yüksek kan şekeri belirtilerinden herhangi birine 
sahipseniz derhal doktorunuza bildiriniz  (10 kişiden 1'ini etkileyebilir ).  
 
- Akciğer hastalıkları  (pnömoni/interst isyel akciğer hastalığı): Nefes almada güçlük, nefes 
darlığı veya öksürük dahil yeni veya kötüleşen semptomlar yaşarsanız, derhal doktorunuza 
bildiriniz (10 kişiden en fazla 1’ini etkileyebilir).  
 
- Sinir hastalıkları ( motor nöropati , duyusal motor nöropati, parestezi, hipo estezi ve kas 
zayıflığı gibi p eriferik nöropati ): Elleri nizde veya ayaklarınızda uyuşma veya karıncalanma  
6/9 hissi yaşarsanız veya kas güçsüzlüğü hissederseniz derhal doktorunuza bildiriniz (10 kişiden 
1'inden fazlasın ı etkileyebilir).  
 
- PADCEV ’in damarınızdan , damar içine ilacın verildiği bölge et rafındaki dokulara 
sızması (ekstravazasyon) : İlacın uygulandığı bölgede herhangi bir kızarıklık, şişme, kaşıntı 
veya rahatsızlık fark ederseniz  derhal doktorunuza bildiriniz veya tıbbi yardım alınız.  PADCEV 
enjeksiyon bölgesinden veya damardan etrafındaki cilt ve dokulara sızarsa, bu durum ilacın 
uygulandığı  bölge de reaksiyona (infüzyon reaksiyonu) neden olabilir. Bu reaksiyonlar, size ilaç 
uygul andıktan hemen sonra ortaya çıkabileceği gibi, bazen ilacın uygulanmasından  günler 
sonra da meydana gelebilir (10 kişiden en fazla 1'ini etkileyebilir).  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 
Diğer olası yan etkiler  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az,  fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
- kırmızı kan hücresi  sayısında azalma (anemi) ,  
- mide bulantısı, ishal ve kusma  
- yorgunluk  
- iştah azalması  
- tat alma duyusunda değişiklik  
- göz kuruluğu  
- saç dökülmesi  
- kilo kaybı  
- kuru veya kaşıntılı cilt  
- döküntü  
- deride düz veya kırmızı kabarık şişlikler  
- karaciğer enzimlerinde (aspartat aminotransferaz AST veya alanin aminotransferaz ALT) 
artış  
 
Yaygın:  
- anormal yürüme (yürüme bozukluğu)  
- göz kızarıklığı  
- deride kurdeşen  
- ciltte kızarıklık  
- iltihaplı, kaşıntılı, çatlamış ve pürüzlü cilt lekeleri  
- avuç içlerinde veya ayak tabanlarında kızarıklık ve karıncalanma  
- deri soyulması  
- ağız ülseri  
- eşlik eden semptomlarla döküntü: deride kaşıntı, kızarıklık, kırmızı yumrular veya kırmızı 
lekeler, sıvı dolu kabarcıklar, büyük kabarcıklar, cilt lezyonları  
  
7/9 Yaygın olmayan:  
- cilt tahrişi  
- ciltte yanma hissi  
- Garip hislere neden olan sinir fonksiyonlarını etkileyen problemler veya hareketle ilgili 
problemler  
- kas boyutunun küçülmesi  
- kan kabarcığı  
- alerjik deri reaksiyon u 
- eşlik eden semptomlarla birlikte döküntü: boğa gözü  gibi görünen lekeler, deride soyulma, yassı 
sıvı dolu kabarcık  
- vücudun  her yerinde deri soyulması  
- kasık dahil deri kıvrımlarında iltihaplanma  
- ciltte su toplaması veya su toplaması benzeri lezyonlar  
- sadece bacaklarda ve ayaklarda görülen iltihap veya kaşıntı  
 
Bunlar PADCEV'in olası yan etkilerinin tamamı değildir. Eğer bu kul lanma talimatında bahsi 
geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda  
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da  0 800 314 00 
08 nu maralı yan etki bildirim hattını arayarak Türkiye Far makovijilans Merkezi (TÜFAM)'ne 
bildiriniz. Meydana gelen yan etkileri bildirerek kulla nmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. PADCEV ’in saklanması  
 
PADCEV ’i çocuklar ın göremeyeceği, erişemeyeceği  yerlerde  ve ambalajında saklayınız.  
 
PADCEV  flakonlarını 2oC-8oC arasında buzdolabında saklayınız. Dondurmayınız. Çalkalamayınız.  
 
Flakonda sulandırılmış çözelti  
Mikrobiyolojik açıdan, sulandırıldıktan sonra flakondaki/flakonlardaki çözelti derhal infüzyon 
torbasına ilave edilmelidir. Hemen kullanılamaması durumunda, sulandırılmış flakonların 
kullanımdan önceki saklama süreleri ve koşulları kullanıcının sorumluluğu ndadır ve normal 
koşullarda 2°C ila 8°C arasında buzdolabında 24 saatten daha uzun olmamalıdır. Dondurmayınız.  
 
İnfüzyon torbasında seyreltilmiş dozlama çözeltisi  
Mikrobiyolojik açıdan infüzyon torbasına seyreltildikten sonra torbadaki seyreltilmiş çözelti  hastaya 
derhal uygulanmalıdır. Hemen kullanılamaması durumunda, seyreltilmiş dozlama çözeltisinin 
kullanımdan önceki saklama süreleri ve koşulları kullanıcının sorumluluğundadır ve normal 
koşullarda infüzyon süresi dahil 2°C ila 8°C'de buzdolabında 16 saa tten fazla olmamalıdır. 
Dondurmayınız.  
 
Son kullanma tarihiyle uyumlu olarak kullanınız.  
 
Kutu  veya flakon etiketi üzerinde belirtilen son kullanma tarihinden sonra PADCEV ’i kullanmayınız.  
Son kullanma tarihi, bahsi geçen ayın son gününü ifade eder.  
 
Ürün ve/veya ambalajda herhangi bir bozukluk fark ederseniz PADCEV ’i kullanmayınız.  
  
8/9 İnfüzyon çözeltisinin kullanılmayan kısımlarını yeniden kullanım için saklamayınız. Son kullanma 
tarihi geçm iş veya kullanılmayan ilaçları çöpe atmayınız! Çevre , Şehircilik ve İklim Değişikliği  
Bakanlığınca belirlenen toplama sistemine veriniz.  
 
Sitotoksik ve sitostatik beşeri  tıbbi ürünlerin kullanımları sonucu boşalan iç ambalajlarının atıkları 
TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmî Gazetede 
yayımlanan Atık Yönetimi Yönetmeliğine göre yapılır.  
 
Ruhsat sahibi: 
Astellas Pharma İlaç Ticaret ve Sanayi A.Ş.  
Esentepe Mah. Bahar Sk.  
Özdilek River Plaza Vyndham Grand Blok  
No: 13 İç Kapı No: 39 34394  
Şişli,  İstanbul  
  
Üretim yeri: 
Baxter Oncology GmbH  
Kantstrasse 2 33790 Halle/Westfalen , Almanya  
 
Bu kullanma talimatı  …….. tarihinde  onaylanmıştır.  
 
 
 
AŞAĞIDAKİ BİLGİLER BU İLACI UYGULAYACAK  SAĞLIK PERSONELİ İÇİNDİR:  
 
Hazırlama ve uygulama talimatları  
Tek dozluk flakonda sulandırma  
1. Antikanser tıbbi ürünlerin uygun şekilde atık taşıma ve imhası için prosedürler takip edilir.  
2. Dozlama çözeltilerinin sulandırılması ve hazırlanması için uygun aseptik teknik kullanılır.  
3. Gerekli flakon sayısını belirlemek için, hastanın ağırlığına göre tavsiye edilen doz hesaplanır.  
4. Her bir flakon aşağıdaki gibi sulandırılır ve mümkünse ster il enjeksiyonluk su akışı doğrudan 
liyofilize tozun üzerine değil, flakonun cidarı boyunca uygulanır: 10 mg/mL enfortumab 
vedotin elde etmek için 3,3 mL steril enjeksiyonluk su ilave edilir.  
5. Her bir flakon, içindekiler tamamen çözünene kadar dairesel harek etlerle yavaşça döndürülür. 
Sulandırılmış flakon/flakonlar kabarcıklar ortadan kaybolana kadar en az 1 dakika süreyle 
beklemeye bırakılır. Flakonlar çalkalanmamalıdır.  
6. Çözelti, partiküler madde ve renk değişikliği açısından görsel olarak incelenir. Suland ırılmış 
çözelti, berrak – hafif opak, renksiz – açık sarı arasında olmalı ve görünür partikül 
içermemelidir. Görünür partikül veya renk değişikliği gözlenen flakon kullanılmamalıdır.  
 
İnfüzyon torbasında seyreltme  
7. Flakondan sulandırılmış çözeltinin hesaplanan doz miktarı çekilir ve bir infüzyon torbasına 
transfer edilir.  
8. Enfortumab vedotin 50 mg/mL (%5) dekstroz, 9 mg/mL (%0,9) sodyum klorür veya Laktatlı 
Ringer enjeksiyonluk çözeltisi ile seyreltilir. İnfüzyon torbası, 0,3 mg/mL ila 4 mg/ mL’lik 
nihai enfortumab vedotin konsantrasyonu elde etmek için yeterli çözücüye olanak sağlayacak 
büyüklükte olmalıdır.  
Seyreltilmiş enfortumab vedotin dozlama çözeltisi; polivinil klorür (PVC), etilvinil asetat, 
polipropilen (PP) gibi polyolefinden oluşan  intravenöz infüzyon torbaları ile, veya polietilen 
(PE), polietilen tereftalat glikol -modifiye edilmiş IV flakonlar ile, ve plastikleştirici (bis(2 -
etilheksil) fitalat (DEHP) veya tris(2 -etilheksil) trimellitat (TOTM)) içeren PVC, PE’den 
oluşan infüzyon s etleri ile ve polietersülfon, poliviniliden diflorür veya karışık selüloz  
9/9 esterlerinden oluşan filtre membranları (por büyüklüğü: 0,2 -1,2 μm) ile geçimlidir.  
9. Seyreltilmiş çözelti yavaşça tersyüz edilerek karıştırılır. T orba çalkalanmamalıdır .  
10. Kullanmadan önce, infüzyon torbası herhangi bir partiküler madde veya renk değişikliği 
açısından görsel olarak incelenir. Sulandırılmış çözelti, berrak – hafif opak, renksiz – açık sarı 
arasında olmalı ve görünür partikül içermemelidir . Partiküler madde veya renk değiş ikliği 
gözlemlenirse, infüzyon torbası kullanılmamalıdır . 
11. Tek dozluk flakonlarda kalan kullanılmamış kısım atılır.  
 
Uygulama  
12. İnfüzyon, intravenöz bir hat aracılığıyla 30 dakika süreyle uygulanır.  İntravenöz puşe veya 
bolus  olarak uygulanmamalıdır.  
Akrilonitril bütadien stiren(ABS), akrilik, aktif kömür, etilen propilen dien monomeri, 
metakrilat ABS, polikarbonat, poliizopren, polioksimetilen, PP, silikon, paslanmaz çelik, 
sulandırılmış çözelti için termoplastik elastomerden  oluşan kapalı sistem transfer cihazı ile 
geçimsizlik gözlemlenmemiştir.  
13. Diğer tıbbi ürünlerle aynı infüzyon hattında eş zamanlı uygulanmamalıdır.  
14. Uygulama sırasında düz eksenli filtrelerin veya enjektör filtrelerinin (por büyüklüğü: 0,2 -1,2 
µm, tavsiye ed ilen materyaller: polietersülfon, poliviniliden diflorür, karışık selüloz esterleri) 
kullanılması tavsiye edilir.  
 
İmha  
Kullan ılmış olan ürünler ya da at ık materyaller ‘Tıbbi At ıkların Kontrol ü Yönetmeli ği’ ve ‘Ambalaj  
Atıklarının Kontrol ü Yönetmelikleri ’ne uygun olarak imha edilmelidir.  