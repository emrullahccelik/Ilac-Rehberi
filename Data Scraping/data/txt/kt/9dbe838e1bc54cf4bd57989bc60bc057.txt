 
 KULLANMA TALİMATI  
 
CF 19,8 mg Disc Jel  
İyontoforez yoluyla cilde uygulanır . 
Etkin madde: Her bir  disk jel 19,8 mg pilokarpin nitrat içerir.  
Yardımcı maddeler: Metil paraben  (E 218) , propil paraben (E 216) , bakteriyolojik 
agar, deiyonize su  
 
Bu ilacı kullanmaya başlamadan önce bu KULLANMA TALİMATINI 
dikkatlice okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde 
doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu Kullanma Talimatında:  
1. CF 19,8 mg Disc Jel  nedir ve ne için kullanılır?  
2. CF 19,8 mg Disc Jel ’i kullanmadan önce dikkat edilmesi gerekenler  
3. CF 19,8 mg Disc Jel  nasıl kullanılır?  
4. Olası yan etkiler nelerdir? 
5. CF 19,8 mg Disc Jel ’in saklanması  
Başlıkları yer almaktadır.  
 
1. CF 19,8 mg Disc Jel  nedir ve ne için kullanılır?  
• CF 19,8 mg Disc Jel  pilokarpin nitrat etkin maddesini içermektedir.  
• CF 19,8 mg Disc Jel  disk jel halinde deriye elektrik akımı verilerek ilacın 
dokulara girmesini sağlayan iyontoforez adı verilen bir yoldan uygulanır.   
• CF 19,8 mg Disc Jel  kistik fibrozisi düşündüren klinik bulguları olan hastalarda 
tanı veya teşhis amacıyla kullanılır.  
• Kistik fibrozis, ailevi geçiş gösteren genetik bir hastalıktır. Doğumdan itibaren 
birçok organı etkileyerek fonksiyon bozukluğuna yol açar. Esas olarak etkilenen organlar ise dış salgı bezlerinin olduğu organlardır. Normalde bu bezlerin ince  
 ve akışkan bir salgısı vardır. Bu hastalarda ise bu salgıların kıvamı artmış olup, 
akıcılığı ve saflığı kaybolur. 
• Kistik fibrozis hastalarında vücuttaki tüm hücre zarlarında klorür (tuz) geçişinde bir sorun vardır. Bu nedenle bu hastaların terlerinde tuz içeriği, kistik fibrozis 
olmayan kişiler ile karşılaştırıldığında daha yüksektir. Kistik fibrozisde terde 
diğer iyonların da arttığı bilinmektedir.   
• Kistik fibrozis hastalarında terde doğrudan klorun ölçülmesi ter tes ti için tercih 
edilen yöntemdir. Bu hastalara pilokarpin nitrat iyontoforez yoluyla uygulanarak 
uygun miktarda terleme sağlanır. Bu toplanan ter uygun yöntemlerle analiz edilir ve içeriğindeki klor miktarı saptanarak hastalığın tanısı konur. 
• CF 19,8 mg Dis c Jel 'in içerdiği etkin madde pilokarpin nitrat; "kolinerjik ajanlar" 
olarak bilinen bir ilaç sınıfına dahildir. Pilokarpin  nitrat, vücudunuzdaki bazı 
sinirleri ve bezleri uyararak etkili olur. CF 19,8 mg Disc Jel  kullandıktan sonra, 
vücudunuz daha fazla tükürük (ağzınızdaki tükürük bezlerinden), gözyaşı 
(gözlerinizdeki gözyaşı bezlerinden), ter (vücudunuzdaki ter bezlerinden), mide 
sıvısı (pankreastan ve bağırsaklarınızdaki bezlerden) ve mukus 
(akciğerlerinizdeki muköz hücrelerden) üretecektir. 
 
2. CF 19,8 mg Disc Jel  'i kullanmadan önce dikkat edilmesi gerekenler 
Ödemli çocuklarda deri altındaki ödem sıvısı yanlış sonuçlara neden olabilir. Özellikle protein kaybının ağır olduğu kistik fibrozisli çocuklarda cilt ödemi sık görülür. 
Pilokarpin nitrat i yontoforez yapılmadan önce ödemin varlığı kontrol  edilmelidir.  
Kan klor düzeyinin düşük olması ölçülen terin de düşük olmasına neden olur. Kistik fibrozisli çocuklarda kan elektrolitleri de düşüktür. Bu sırada yapılan ölçümlerde terde 
klor düzeyi de düşük veya sınırda bulunabilir. Bu hastalarda kan elektrolitleri normale geldikten sonra terde klor ölçümü yenilenmelidir. 
Terde elektrolit düzeyleri kilosu düşük süt çocuklarında (boy/ağırlık oranı <%75), 
malnütrisyonu (beslenme yetersizliği)  olan çocuklarda (kilosu < %3 persentil, boy 
< %10 persentil),  psikososyal büyüme gelişme geriliği olan çocuklarda, dehidrate (sıvı 
kaybı olmuş)  süt çocuklarında ya da bebeklerde ilk 48 saatte yüksek olabilir. Pilokarpin 
nitrat iyontoforez ile ter testi yapılmadan önce bu bulgular sorgulanmalıdır. Terin 
uyarıldığı bölgede aktif egzeması olan çocuklarda terde elektrolit düzeyleri yüksek çıkabilir. Bu nedenle uygulanacak bölged e egzema bulgusuna dikkat edilmelidir. Bazı 
hastalıklarda terde klor değerleri yüksek çıkabilir. Bu nedenle doktorunuzun uygulamaya başlamadan önce hastada var olan hastalıkları sorgulaması gerekmektedir .  
  
CF 19,8 mg Disc Jel  'i aşağıdaki durumlarda KULLAN MAYINIZ  
Eğer;   
• Etkin madde ye veya CF 19,8 mg Disc Jel ’in herhangi bir bileşenine aşırı 
duyarlıysanız,  
• Aritmi (kalpteki ritim bozukluğu) gibi kalp hastalığınız veya epilepsi (sara) 
hastalığınız varsa,  
• Kalp pili gibi elektriksel cihazlar taşıyor iseniz,  
• Metal proteziniz varsa,  
• Uygulanan akımlara yüksek duyarlılığınız varsa,  
• Hamile iseniz.  
 
CF 19,8 mg Disc Jel  'i aşağıdaki durumlarda DİKKATLİ KULLANINIZ  
Eğer;  
• Akciğer problemleriniz varsa (örneğin; astım, kronik bronşit ve/veya kronik 
obstrüktif  akciğer hastalığı).  
• Kalp sorunlarınız varsa (örneğin; kalp yetmezliği, düzensiz nabız). 
• Safra kesesi sorunlarınız varsa  (örneğin; safra taşı). 
• Mide sorunlarınız varsa (örneğin; ülser).  
• Karaciğer problemleriniz varsa (örneğin; karaciğer fonksiyon bozukluğu).  
• Sinir sistemi sorunlarınız varsa (örneğin; altta yatan hafıza bozuklukları ya da psikiyatrik bozukluklar).  
• Böbrek sorunlarınız varsa (örneğin; böbrek yetmezliği). 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
CF 19,8 mg Disc Jel  'in yiyecek ve içecek ile kullanılması  
Yiyecekler ve içecekler CF 19,8 mg Disc Jel  kullanımını etkilemezler; çünkü bu 
uygulama yolu ile pilokarpin nitrat deri yoluyla kan dolaşımınıza karışır. 
 
Hamilelik  
İlacı kullanmadan önce doktorunuza veya eczacınıza danışınız.  
Hamilelik sırasında, doktorunuz tavsiye etmediği sürece CF 19,8 mg Disc Jel  
kullanmayınız.   
 Hamile olduğunuzu ya da hamile olabileceğinizi düşünüyorsanız, CF 19,8 mg Disc Jel  
kullanmadan önce doktorunuzla konuşunuz.  
Doktorunuz hamilelik sırasında CF 19,8 mg Disc Jel  kullanmanın olası riskleri 
konusunda sizi bilgilendirecektir.   
Tedaviniz sırasında hamile olduğunuzu fark ederseniz hemen doktorunuza veya 
eczacınıza  danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız, bunu CF 19,8 mg Disc Jel  kullanmaya başlamadan önce 
doktorunuza söyleyiniz.  
Emziriyorsanız CF 19,8 mg Disc Jel  kullanmayınız.  
Doktorunuz, emzirirken CF 19,8 mg Disc Jel  kullanmanın olası riskleri konusunda sizi 
bilgilendirecektir.  
 
Araç ve makine kullanımı  
CF 19,8 mg Disc Jel ’in araç ve makina kullanımı üzerine olumsuz bir etkisi beklenmez . 
 
CF 19,8 mg Disc Jel ’in içeriğinde bulunan bazı yardımcı maddeler hakkında önemli 
bilgiler  
Koruyucu özelliğinden dolayı kullanılan metil paraben ve propil paraben isimli 
maddeler alerjik reaksiyonlara (muhtemelen gecikmiş) sebebiyet verebilir.  
 
Diğer ilaçlar ile birlikte kullanımı  
Aşağıdaki ilaçlardan herhangi birini alıyorsanız ya da yakın zamanda aldıysanız terde elektrolitlerin yanlış ölçümüne ve olumsuz durum oluşturabilecek çeşitli olaylara sebep 
olabileceği için CF 19,8 mg Disc Jel  dozunun değiştirilmesi, bazı önlemler alınmas ı ya 
da diğer ilacın kesilmesi gerekebilir:  
• Ağız yoluyla 9 -alfa-fludrokortizone (kortizon) tedavisi alıyorsanız  
• Antikonvülsan (sara tedavisinde kullanılır) ilaçlardan topiramatı kullanıyorsanız  
• Yüksek kan basıncını, kalp sorunlarını ya da göz problemlerinizi tedavi etmek için bir ilaç kullanıyorsanız (örneğin; bir beta blokör).  
• Diyare (ishal) tedavisi için bir ilaç kullanıyorsanız (örneğin; atropin)  
• Astım (nefes darlığı) tedavisi için bir ilaç kullanıyorsanız (örneğin; ipratropiyum 
inhaler)   
 Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. CF 19,8 mg Disc Jel  nasıl kullanılır?  
Uygun kullanım ve doz/uygulama sıklığı için talimatla r: 
CF 19,8 mg Disc Jel  ile iyontoforez ter testinin uygulaması bu konuda standardize eğitim 
almış deneyimli sağlık teknisyenleri tarafından yapılmalıdır.   
Sağlık teknisyenlerine ter testi uygulama yöntemi standart işlem olarak tanımlanmalı ve 
basamakları yazılı olarak belirlenmelidir.  
Uygulama yolu ve metodu:  
İyontoforez, elektriksel olarak yüklü, yapısında iyonize moleküller içeren ilaçların 
elektrik akımı aracılığıyla başta deri olmak üzere yüzey dokulara uygulanması işlemidir. 
CF 19,8 mg Disc Jel  1.5mA için 5 dk, 1mA için 7.5 dk uygulanacaktır.  
 
Değişik yaş grupları:  
Çocuklarda kullanımı:  
CF 19,8 mg Disc Jel  2 haftadan daha küçük ve 3 kg’dan daha zayıf bebeklere 
uygulanmamalıdır.  
Yaşlılarda kullanımı:  
Yaşlılarda doz ayarı gereksinimi tanımlanmamıştır   
Özel kullanım durumları:  
Böbrek / karaciğer yetmezliği:  
Doz ayarlaması gerekmemektedir.  
 
Kullanmanız gerekenden daha fazla CF 19,8 mg Disc Jel  kullandıysanız:  
Geçerli değil.  
CF 19,8 mg Disc Jel  'i kullanmayı unutursanız  
Geçerli değil.  
 
CF 19,8 mg Disc Jel  ile tedavi sonlandırıldığında oluşabilecek etkiler  
Geçerli değil.  
 
Eğer CF 19,8 mg Disc Jel ’ in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.   
 4. Olası yan etkiler nelerdir?  
Tüm ilaçlar gibi CF 19,8 mg Disc Jel  'in içeriğinde bulunan maddelere duyarlı olan 
kişilerde yan etkiler olabilir.  
CF 19,8 mg Disc Jel  ile en sık gözlemlenen yan etkiler uygulama bölgesinde yanma 
hissi, batma hissi ve iğnelenme hissidir. 
 
Aşağıdakilerden herhangi birini fark ederseniz, doktorunuza söyleyiniz:  
Çok yaygın (>1/10); yaygın (>1/100 ila <1/10); yaygın olmayan (>1/1.000 ila <1/100); 
seyrek (>1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor)  
 Yaygın olmayan (1000 hastanın en az 1'inde; 100 hastanın en fazla 1’inde 
görülmüştür):  
Ürtiker gelişmesi,  su toplanması ve yanık oluşması   
 
Seyrek (10000 hastanın en az 1’inde; 1000 hastanın en fazla 1’inde görülmüştür):  
Hafif bir karıncalanma hissi veya  sıcaklık artışı, deride kızarıklık ve tahriş  
 
Bilinmiyor (eldeki verilerden hareketle tahmin edilemiyor):  
Eritem, kserozis, deskuamasyon ve vezikül oluşumu ile yanma, batma ve iğnelenme 
hissi  
Kızarıklık gibi istenmeyen etkiler önemli değildir. Uygulama y eri işlem sonrası 
yıkandıktan bir süre sonra kendiliğinden geçer. Deride eritem, kserozis, deskuamasyon 
ve vezikül oluşumu ile yanma, batma ve iğnelenme hissi oluşabilir. Bu etkiler kısa 
sürelidir. Uygulama yeri işlem sonrası yıkanmalıdır. Ciddi bulguları olanlarda lokal 
antihistaminik (kaşıntıyı önleyici ilaç) içeren kremler veya oral antihistaminikler veya  
topikal steroidler  uygulanabilir ).  İstenmeyen etkilerin tümünde tedavinin kesilmesini 
gerektirmez.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya 
hemşireniz ile konuşunuz. Ayrıca yan etkileri www.titck.gov.tr  sitesinde yer alan "İlaç 
Yan Etki Bildirimi" ikonuna tıklayarak doğrudan Türkiy e Farmakovijilans Merkezi 
(TÜFAM)'ne bildirebileceğiniz gibi, 0800 314 00 08 numaralı yan etki bildirim hattını 
da kullanabilirsiniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. CF 19,8 mg Disc Jel  'in saklanması  
CF 19,8 mg Disc Jel  'i çocukların göremeyeceği, erişemeyeceği yerlerde ve 
ambalajında saklayınız.  
2-8 °C’de (buzdolabında) saklayınız. Dondurmayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CF 19,8 mg Disc Jel  'i kullanmayınız.  
Eğer üründe ve/veya ambalajında bozukluklar fark ederseniz CF 19,8 mg Disc Jel ’i 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  
UTSAT  Sağlık Teknolojileri Sanayi Ticaret Ltd. Şti.  
Adres: İkitelli Organize Sanayi Bölgesi, Triko Dokumacılar Sitesi, S3 Blok, Kat:2, 
No:179 Başakşehir / İSTANBUL  
Tel: 0212 549 25 08  -  Faks: 0212 549 25 07 
Web: www.utsatco.com -  E-posta: info@utsatco.com  
 
İmal Yeri:  
UTSAT  Sağlık Teknolojileri Sanayi Ticaret Ltd. Şti.  
Adres: İkitelli Organize Sanayi Bölgesi, Triko Dokumacılar Sitesi, S3 Blok, Kat:2, No:179 
Başakşehir / İSTANBUL  
 
 
Bu kullanma talimatı 21 /  12 / 2017 tarihinde onaylanmıştır.  
 