 
1/13  KULLANMA TALİMATI  
 
FLUMASİN 100 mg/50 mL İ.V. i nfüzyonluk ç özelti  
Steril  
Damar içine uygulanır. 
 
• Etkin  madde: Her torbada 100 mg flukonazol içerir.  
• Yardımcı maddeler: Sodyum klorür, sodyum hidroksit (pH ayarı için), e njeksiyonluk su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı kullandığınızı 
söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük 
doz kullanmayınız. 
 
Bu Kullanma Talimatında:  
1. FLUMASİN  nedir ve ne için kullanılır?  
2. FLUMASİN ’i kullanmadan önce dikkat edilmesi gerekenler  
3. FLUMASİN  nasıl kullanılır?  
4. Olası yan etkiler nelerdir? 
5. FLUMASİN ’in saklanması  
 
Başlıkları yer almaktadır. 
 
1. FLUMASİN nedir ve ne için  kullanılır?  
FLUMASİN berrak, renksiz çözelti, damar içi kullanım standartlarına uyum göstermelidir.  Şeffaf  
overpouch içerisine yerleştirilen, polipropilen port ve polipropilen kır -aç (break -off) cinsi kapaklı,  50 Ml 
infüzyon çözeltisi içeren 100 mL ’lik PP (Polipropilen) torba  içerisinde bulunmaktadır.  
 
FLUMASİN, antifungal adı verilen bir grup ilaçtan biridir. Etkin madde flukonazoldür.  
 FLUMASİN, mayalar dahil mantarlardan kaynaklanan enfeksiyonları tedavi etmek için kullanılır. Ayrıca, mantar enfeksiyonu kapmanızı önlemek için de kullanılabilir. Mantar enfeksiyonlarının en yaygın nedeni Candida adı verilen bir mayadır .   
2/13  Yetişkinler  
Bu ilaç size doktorunuz tarafından aşağıdaki mantar enfeksiyon türlerini tedavi etmek için verilebilir. 
• Kriptokokal menenjit (beyin zarında bir ma ntar enfeksiyonu)  
• Koksidioidomikoz (vadi humması olarak bilinen, akciğerleriniz yoluyla vücudunuza giren 
mantarın neden olduğu bir hastalıktır)  
• Candida adı verilen bir mantar türünün neden olduğu ve kan dolaşımında, vücut organlarında (ör. 
kalp, akciğerl er) veya idrar yollarında bulunan enfeksiyonlar  
• Mukozal pamukçuk (ağız, boğaz ve takma diş kaynaklı ağız yarasını etkileyen mantar enfeksiyonu)  
 
Aşağıdakiler için de size FLUMASİN verilebilir : 
• Kriptokokal  menenjitin tekrarlanmasını önleme  
• Mukozal pamukçukların tekrarlanmasını önleme  
• Candida adlı mantarın sebep olduğu enfeksiyonlardan koruma (eğer bağışıklık sisteminiz zayıfsa 
ve düzgün çalışmıyorsa)  
 Çocuklar ve ergenler (0 -17 yaş arası)  
• Bu ilaç size dokt orunuz tarafından aşağıdaki mantar enfeksiyon türlerini tedavi etmek için 
verilebilir: Mukozal pamukçuk (ağız veya boğazda meydana gelen enfeksiyon)  
• Candida adı verilen bir mantar türünün neden olduğu ve kan dolaşımında, vücut organlarında (ör. kalp, akciğerler) veya idrar yollarında bulunan enfeksiyonlar  
• Kriptokokal menenjit (beyinde bir mantar enfeksiyonu)  
 
Aşağıdakiler için de size FLUMASİN verilebilir: 
• Candida adlı mantarın sebep olduğu enfeksiyonlardan koruma (eğer bağışıklık sisteminiz zayıfsa 
ve düz gün çalışmıyorsa)  
• Kriptokokal menenjitin tekrarlanmasını önleme  
 
2. FLUMASİN’i  kullanmadan önce dikkat edilmesi gerekenler  
FLUMASİN’i  aşağıdaki  durumlarda KULLANMAYINIZ  
Eğer,  
Aşağıdakilere alerjik reaksiyonunuz  olduysa:  
- Flukonazol veya FLUMASİN ’in içerisinde bulunan herhangi  bir bileşene  
- Mantar enfeksiyonu tedavi etmek için aldığınız diğer  ilaçlara.  
 
Belirtiler; kaşınma, ciltte kızarma veya nefes alma zorluğunu kapsayabilir. 
• Alerjiyi tedavi etmeye yönelik antihistamin olan terfenadin veya astemizol alıyorsanız  
• Mide bozulması için kullanılan sisaprid alıyorsanız  
• Şizofreni  (bir çeşit psikiyatrik hastalık)  hastasıysanız ve şizofreni, psikotik depresyon gibi  
3/13  psikiyatrik hastalıkların tedavisinde etkili  (antipsikotik ) ilaç olan pimozid alıyorsanız  
• Kalp ritim bozukluğu için kinidin içeren ilaç alıyorsanız.  
• Enfeksiyonların tedavisinde kullanılan bir antibiyotik olan eritromisin alıyorsanız  
• Karaciğerde bir enzim olan CY3A4 tarafından yıkılmayan fakat kalbin elektriksel etkinliğine ait 
kayıtta (EKG) QT aralığını uzattığı bilinen eş zamanlı ilaç alıyorsanız  
• Günde 400 mg’dan fazla flukonazol ile birlikte terfenadin içeren ve alerji tedavisinde kullanılan 
bir ilaç alıyorsanız  
 
FLUMASİN’i  aşağıdaki durumlarda DİKKATLİ  KULLANINIZ  
Eğer,  
• Karaciğer veya böbrek sorunlarınız varsa  
• Kalp ritim sorunları dahil kalp hastalığınız varsa  
• Kanınızdaki potasyum, kalsiyum veya magnezyum düzeyleri anormalse  
• Kızarıklık, kaşıntı gibi ciddi cilt reaksiyonu ya da nefes almada güçlük gelişirse  
• Toksik epidermal nekroliz ve Stevens -Johnson sendromu gibi döküntülü deri reaksiyonları 
gelişirse tedavi sonlandırılmalıdır. Özellikle AİDS hastası iseniz şiddetli deri reaksiyonları gösterme eğilimi daha yüksektir. 
• Kalbin elektriksel etkinliğine ait kayıtta (EKG) QT uzamasına sebep o labilecek durumlar sizde 
mevcutsa  
• Flukonazol ile birlikte başka ilaç kullanıyorsanız (Bkz. “Diğer ilaçlar ile birlikte kullanım”)  
• Böbreküstü bezlerinin kortizol gibi bazı steroid hormonların yeterli miktarda üretilmediği böbrek 
yetmezliği belirtileri sizde  mevcutsa (kronik veya uzun süreli yorgunluk, kas zayıflığı, iştah 
azalması, kilo kaybı, karın ağrısı)  
• Düzensiz kalp atışının (aritmi) tedavisinde kullanılan bir ilaç olan amiodaron kullanıyorsanız.  
• Kızarıklık, kaşıntı gibi ciddi cilt döküntüsü ya da soyul ması ve/veya ağız yaraları gelişirse.  
• Tinea kapitis (saçlı deride çocukluk döneminde sık görülen bir mantar enfeksiyonu) tedavisi 
görüyorsanız.  
 
Flukonazol tedavisi ile ilişkili olarak eozinofili ile birlikte ilaç reaksiyonu ve sistemik belirtiler (DRESS 
sendromu) dahil ciddi cilt reaksiyonları bildirilmiştir. Bölüm 4'te açıklanan bu ciddi cilt reaksiyonlarıyla ilgili belirtilerden herhangi birini fark ederseniz, FLUMASİN kullanmayı bırakınız ve derhal tıbbi 
yardım isteyiniz.  
 Alternatif mantar enfeksiyonu tedavisi gerekebileceğinden mantar enfeksiyonu düzelmezse 
doktorunuzla veya eczacınızla konuşunuz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.   
4/13  FLUMASİN’i n yiyecek ve içecek ile kullanılması  
FLUMASİN’i yiyeceklerle birlikte veya bağımsız olarak alabilirsiniz.  
 
Hamilelik  
İlacı kullanmadan önce doktorunuza veya eczacınıza danı şınız. 
Hamileyseniz, hamile olabileceğinizi düşünüyorsanız, hamile kalmaya çalışıyorsanız, doktorunuz söylemedikçe FLUMASİN kullanmamalısınız. Bu ilacı alırken veya en son alınan dozdan sonraki 1 hafta 
içerisinde hamile kalırsanız, doktorunuzla temasa geçiniz.  
 Hamileliğin ilk üç ayında kullanılan flukonazol, düşük riskini arttırabilir. İlk üç ayda düşük dozlarda 
alınan FLUMASİN, bebeğin kemiklerini ve/veya kaslarını etkileyen doğum anormalileri ile doğma 
riskini biraz artırabilir.  
 Hamileliğin ilk 3 ayında FLUMAS İN günlük 400- 800 mg uzun süreli kullanımı bebekte doğuştan 
anomali riskini arttırabilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danı şınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
FLUMASİN  anne sütüne geçmektedir. 150 mg’ a kadar tek doz FLUMASİN aldıktan sonra emzirmeye 
devam edebilirsiniz. Eğer daha yüksek dozlarda ve tekrarlı olarak FLUMASİN kullanıyorsanız 
emzirmeye devam etmeyiniz.  
 Araç ve makine kullanımı  
Araç veya makine kullanırken, ara sıra baş dönmesi ni de içeren sersemlik hali  veya nöbet ortaya 
çıkabileceği dikkate alınmalıdır.  
 FLUMASİN’i n içeriğinde bulunan bazı yardımcı maddeler h akkında önemli bilgiler  
FLUMASİN’in içeriğinde sodyum klorür bulunur. Bu tıbbi ürün her dozunda 1 mmol (23 mg)’dan daha 
az sodyum ihtiva eder; yani esasında “sodyum içermez”. Eğer kontroll ü sodyum diyetindeyseniz bunu 
göz önünde bulundurunuz. 
 
Diğer ilaçla r ile birlikte kullanımı  
Aşağıdaki ilaçlar FLUMASİN ile alınmamaları gerektiğinden, derhal doktorunuza bildiriniz.  
• Alerjiyi tedavi etmeye yönelik antihistamin olan terfenadin veya astemizol  alıyorsanız  
• Mide bozulması için kullanılan sisaprid içeren bir ilaç alıyorsanız  
• Şizofreni  hastasıysanız  ve antipsikotik  ilaç olan pimozid  içeren bir ilaç  alıyorsanız   
5/13  • Kalp ritim bozukluğu için kinidin içeren ilaç  alıyorsanız.  
• Enfeksiyonların tedavisinde kullanılan bir antibiyotik olan eritromisin alıyorsanız  
 
Aşağıdaki ilaçlardan herhangi birini alıyorsanız bunu doktorunuza bildiriniz. FLUMASİN  ile etkileşim 
gösterebilecek bazı ilaçlar şunlardır, bu tıbbi ürünler ile birlikte kullanımı önlem ve doz ayarlaması gerektirir:  
• Enfeksiyonlara yönelik antibiyotik olan rifampisin veya rifabutin 
• Atopik egzama olarak da bilinen atopik dermatit tedavisinde kullanılan abrositinib  
• Anestezide kullanılan alfentanil,  fentanil  
• Depresyon tedavisinde kullanılan amitriptilin ve  nortriptilin  
• Ciddi mantar hastalıkları için kullanılan amfotersin  B, vorikonazol 
• Kan pıhtılarını önlemek için kan incelten varfarin (veya benzer  ilaçlar)  
• Uyumanıza yardımcı olan veya kaygı, endişeye karşı midazolam, triazolam gibi benzodiazepinler  
• Sara hastalığı nöbetlerini kontrol altına almak için kullanılan fenitoin, karbamazepin  
• Kan basıncını düşürücü olan ve bazı kalp hastalıklarında da kullanılan nifedipin, isradipin, 
amlodipin , verapamil  ve felodipin gibi kalsiyum kanal blokerler 
• Kan basıncını düşürücü olan losartan  
• Yumurtalık kanseri tedavisinde kullanılan olaparib 
• Organ nakli r eddini önlemek için siklosporin, takrolimus, everolimus, sirolimus ve çeşitli 
kanserlerin tedavisinde kullanılan siklosfosfamid, vinka alkaloidleri (vinkristin, vinblastin)  
• Sıtma tedavisinde kullanılan  halofantrin 
• Selekoksib, naproksen, lornoksikam, meloksikam, diklofenak, ibuprofen, flurbiprofen gibi ağrı, 
ateş ve iltihaba etkili ilaçlar ve atorvastatin, simvastatin veya fluvastatin gibi lipid bozuklukları 
için kullanılan ilaçlar  
• Eroin bağımlılığının tedavisinde kullanılan metadon  
• Doğum kontrol ilaçları  
• Akut organ reddi ve antiinflamasyon için kullanılan prednizon (steroid)  
• İnsan İmmün Yetmezlik Virüsü (HIV) ile enfekte olan hastalarda kullanılan AZT olarak da bilinen 
zidovudin ve AIDS hastalığı tedavisinde kullanılan sakinavir ve klorpropamid, glibenklam id, 
glipizid veya tolbutamid gibi şeker hastalığı ilaçları  
• A stımı kontrol etmek için kullanılan teofilin  
• Romatoid artrit tedavisinde kullanılan tofasitinib  
• Hiponatremi (kanınızdaki sodyum seviyesinin düşük olması) tedavisinde veya böbrek 
fonksiyonlarındaki azalmayı yavaşlatmak için kullanılan tolvaptan  
• A  Vitamini 
• Kistik fibroz tedavisinde kullanılan ivakaftor (yalnız ya da diğer ilaçlar ile birlikte)  
• Düzensiz kalp atışı nın (aritmi) tedavisinde kullanılan amiodaron  
• İdrar söktürücü olarak kullanılan hidroklorotiyazid  
6/13  • Kan kanseri tedavisinde kullanılan ibrutinib  
• Şizofreni tedavisinde kullanılan lurasidon  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız 
ise lütfen doktorunuza veya eczacınıza bunlar hakkında bilgi veriniz.  
3. FLUMASİN nasıl  kullanılır?  
Uygun kullanım ve doz/ uygulama sıklığı için talimatlar:  
Bu ilacın farklı enfeksiyonlar için önerilen dozları aşağıdaki gibidir. Size neden FLUMASİN  
verildiğinden emin değilseniz, doktorunuza veya hemşirenize danışınız.  Yetişkinlerde kullanımı  
Durum  Doz 
Kriptokokal menenjit tedavisi  İlk gün 400 mg, sonra günde bir kez 200 mg ila 
400 mg olmak üzere 6 ile 8 hafta boyunca veya 
gerektiğinde daha uzun süre. Bazen doz 800 mg'a 
kadar arttırılabilir.  
Kriptokokal menenjitin tekrarlanmasını önleme  Hekim tarafından tedavi sonlandırılıncaya kadar 
günde 200 mg’dır.  
Vadi humması (Koksidioidomikozis) tedavisi  11 aydan 24 aya kadar (Gerekiyorsa daha uzun 
süre) günde 1 kez 200 mg ila 400 mg’dır. Bazen doz 800 mg'a kadar arttırılır. 
Kandida  türü mantarların neden olduğu iç 
organların mantar enfeksiyonlarının tedavisi  İlk gün 800 mg, hekim tarafından tedavi 
sonlandırılıncaya kadar günde 400 mg’dır  
Ağız, boğaz ve takma diş kaynaklı ağız yarasını 
etkileyen mukozal enfeksiyonları tedavisi  İlk gün 200 mg -400 mg’dır. Sonra hekim 
tarafından tedavi sonlandırılıncaya kadar günde bir kez 100 mg- 200 mg’dır. 
Mukozal pamukçuk tedavisi (Doz enfeksiyonun 
bulunduğu yere bağlıdır.)  Hekim tarafından tedavi sonlandırılıncaya kadar 
7-30 gün boyunca günde bir kez 50 mg- 400 
mg’dır.  
Ağız iç tabakasını etkileyen tekrarlayan 
enfeksiyonların tedavisi  Enfeksiyon riski altındayken, günde bir kez 100 
mg-200 mg veya haftada 3 kez 200 mg’dır  
Kandida’nın neden olduğu enfeksiyonu 
engellemek için (Bağışıklık sisteminiz zayıf ve düzgün çalışmıyorsa)  Enfeksiyon riski altındayken günde bir kez 200 
mg-400 mg’dır. 
 Günlük doz mantar enfeksiyonunun cinsine ve ciddiyetine bağlı olmalıdı r. Tekrarlayan dozlarla tedavi 
gerektiren enfeksiyon tiplerinde, tedavi klinik parametreler veya laboratuvar testleri aktif mantar enfeksiyonun geçtiğini belirtene kadar devam etmelidir. Yetersiz bir tedavi süresi aktif enfeksiyonun  
7/13  nüksetmesine neden olur . 
 
Doktorunuz kültür ve diğer laboratuvar çalışmalarının sonuçları bilinmeden önce tedavinize başlayabilir. Sonuçlar belli olduğunda, tedavi gerektiği şekilde doktorunuz tarafından düzenlenecektir.  
 
Uygulama yolu ve metodu:  
Damar yolu ile uygulanır. 
 Bu ilaç, size doktorunuz veya hemşireniz tarafından toplar damarınıza yavaş enjeksiyon (infüzyon) 
şeklinde verilecektir.  
 FLUMASİN, bir çözelti olarak tedarik edilir. Daha fazla seyreltilmeyecektir. Bu ilaç, infüzyondan önce başka bir ilaçla karıştırılmamalıdır.  Kullanma Talimatı metninin son bölümünde sağlık çalışanları için 
daha fazla bilgi bulunmaktadır. 
 
Değişik yaş grupları  
Çocuklarda kullanımı:  
12-17 yaş arası çocuklarda kullanımı:  
Hekim tarafından reçetelenen doz uygulanır (Yetişkinler ya da çocuklar için doz/uygulama sıklığı). 
 11 yaşından küçük çocuklarda kullanımı:  
Maksimum doz günde 400 mg’dır. Doz, çocuğun kilosuna (kg) göre belirlenmelidir. 
 
Durum  Doz 
Kandida  türü mantarların neden olduğu mukozal 
pamukçuk tedavisi (Doz enfeksiyonun bulunduğu yere ve şiddetine bağlıdır.)  Günde 1 kez 3 mg/kg (Tedavinin ilk gününde 6 
mg/kg olarak verilebilir.)  
Kandida türü mantarların neden olduğu 
tekrarlayan menenjit (Kriptokokal menenjit) ya da iç mantar enfeksiyonları tedavisi  Günde 1 kez 6 mg -12 mg/kg  
Kriptokokal mantarların neden olduğu 
tekrarlayan menenjitin (Kriptokokal menenjit) 
tekrarlamasını önlemek için  Günde 1 kez 6 mg/kg  
Kandida’nın neden olduğu enfeksiyonu 
engellemek için (Bağışıklık sistemi düzgün çalışmıyorsa)  Günde 1 kez 3 mg -12 mg/kg  
 
   
8/13  0-4 haftalık bebeklerde kullanımı:  
3-4 haftalık bebeklerde kullanımı:  
Yukarıdaki tablo ile aynı dozda ancak 2 günde bir verilir. Maksimum doz, her 48 saatte bir kg vücut 
ağırlığı başına 12 mg’dır.  
 
0-14 günlük bebeklerde kullanımı:  
Yukarıdaki tablo ile aynı dozda ancak her 3 günde bir verilir. Maksimum doz, her 72 saatte bir kg vücut 
ağırlığı başına 12 mg'dır.  Yaşlılarda kullanımı:  
Böbrek sorunlarınız yoksa normal yetişkin dozu verilecektir. Böbrek sorunlarınız varsa doktorunuz 
ilacınızın dozunu böbreğin işlevine göre ayarlayacaktır.  Özel kullanım durumları 
Böbrek yetmezliği:  
Doktorunuz, böbrek enfeksiyonunuza bağlı olarak dozunuzu değiştirebilir.  
 
Karaci ğer yetmezliği:  
Karaciğer yetmezliği olan hastalarda kullanımı ile ilgili bilgi sınırlıdır. Bu nedenle karaciğer bozukluğu olan hastalarda dikkatli biçimde uygulanmalıdır.  Eğer FLUMASİN ’in etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuş unuz.  
 Kullanmanız gerekenden daha fazla FLUMASİN kullandıysanız:  
Size çok fazla FLUMASİN verilmiş olabileceğinden endişeleniyorsanız derhal doktorunuz veya 
eczacınız ile konuşunuz. Olası fazla doz kullanımında gerçek olmayan şeyleri görme, duyma, hissetme, 
düşünme gibi (halüsinasyonlar ve paranoid davranış) bir durum ol uşabilir.  
 FLUMASİN’de n kullanmanız gerekenden fazlasını kullanmı şsanız bir doktor veya eczacı ile konu şunuz.  
 
FLUMASİN’i  kullanmayı unutursanız:  
Unutulan dozları dengelemek için çift doz almayınız. 
 Bu ilaç size yakın tıbbi gözetim altında verildiğinden dozun atlanması pek olası değildir. Yine de dozun 
atlandığını düşünüyorsanız doktorunuza veya eczacınıza söyleyiniz.  
 İlacın kullanımı ile ilgili ilave sorularınız var ise doktorunuza veya eczacınıza danışınız.  
  
9/13  FLUMASİN ile tedavi sonlandırı ldığındaki olu şabilecek etkiler:  
Doktorunuz size söylemediği sürece FLUMASİN  almayı durdurmayınız. FLUMASİN almayı kesmeniz 
gereken durumlarda sizin için en iyi yöntemi doktorunuz belirleyecektir. FLUMASİN kullanımı ile ilgili 
herhangi bir sorunuz olursa doktorunuza danışınız. 
 
4. Olası yan  etkiler  
Tüm ilaçlar gibi, FLUMASİN ’in içeriğinde bulunan maddelere duyarlı kişilerde yan etkiler olabilir.  
 Aşağıdaki belirtilerden herhangi birini fark ederseniz, FLUMASİN kullanmayı bırakınız ve derhal tıbbi yardım alınız:  
• Yaygın döküntü, yüksek vücut sıcaklığı ve lenf bezi şişmesi (DRESS sendromu veya ilaca karşı 
aşırı duyarlılık sendromu)  
 
Ciddi alerjik reaksiyonlar seyrek görülse de birkaç kişi alerjik reaksiyon gösterir. Eğer burada yazılı 
olmasa bile herhangi bir yan etki ile karşılaşırsanız doktorunuza veya eczacınıza bildiriniz.  Aşağıdakilerden biri olursa, FLUMASİN’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Ani hırıltı,  nefes  alma  zorluğu veya  göğüste  sıkışma  
• Göz kapakları,  yüz veya  dudaklarda  şişme  
• Tüm  vücutta  kaşıntı,  ciltte  kızarma  veya kaşıntılı kırmızı lekeler  
• Deri döküntüsü 
• Kabarmaya neden  olan,  döküntü gibi şiddetli deri reaksiyonları  (ağzı  ve dili de etkileyebilir).  
• AIDS hastasıysanız, FLUMASİN dahil ilaçlara şiddetli deri reaksiyonları gösterme  olasılığınız  
daha yüksektir . 
 FLUMASİN karaciğerinizi etkileyebilir. Karaciğer problemlerinin belirtileri aşağıda sıralanmıştır.  
• Yorgunluk 
• İştah kaybı  
• Kusma  
• Deride veya göz aklarında sararma (sarılık)  
 FLUMASİN böbreküstü bezlerinizi ve üretilen steroid hormon seviyesini etkileyebilir. Böbrek problemlerinin belirtileri aşağıda sıralanmıştır.  
• Yorgunluk 
• Kas zayıflığı  
• İştah kaybı  
• Kilo kaybı   
10/13  • Karın ağrısı  
 
Bunların hepsi çok ciddi yan etkilerdir. E ğer bunlardan biri sizde mevcut ise, sizin FLUMASİN’e karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
Eğer yukarıdaki yan etkilerden herhangi biri sizde olursa FLUMASİN almayı bırakınız ve derhal 
doktorunuza haber veriniz. 
 Yan etkiler  aşağıdaki  kategorilerde gösterildiği  şekilde  sıralanmıştır.  
Çok yaygın  : 10 hastanın en az birinde görülebilir. 
Yaygın : 10 hastada birden az, fakat 100 hastada birden fazla görülebilir.
  
Yaygın olmayan  : 100 hastada birden az, fakat 1 .000 hastada birden fazla görülebilir.   
Seyrek  : 1.000 hastada birden az, fakat 10.000 hastada birden fazla görülebilir. 
Çok seyrek  : 10.000 hastada birden az görülebilir.   
Bilinmeyen  : Eldeki verilerden hareketle tahmin edilemiyo r. 
 Yaygın  
• Baş ağrısı  
• Karın ağrısı , midede rahatsızlık, bulantı, kusma, ishal ve karaciğer fonksiyonu kan testi 
sonuçlarında artış (alanin aminotransferazda artış, aspartat aminotransferazda artış, kan alkalin fosfatazda artış)  
• Döküntü 
 Yaygın olmayan 
• Soluk renkli deriye, yorgunluğa ve nefes darlığına neden olabilecek kırmızı kan hücreleri sayısında 
azalma, kansızlık (anemi)  
• İştah azalması  
• Uykusuzluk, uykulu hissetme 
• Nöbetler , sersemlik, odanın döndüğünü hissetme, karıncalanma, iğnelenme veya uyuşma hissi, tat 
bozukluğu  
• Kabızlık, sindirim bozukluğu, gaz ve ağız kuruluğu 
• Kas ağrısı  
• Karaciğer hasarı, ciltte ve gözlerde sararma (sarılık)  
• Kaşıntı, kurdeşen, terlemede artış, deride kabarcık  
• Yorgunluk, keyifsizlik, güçten düşme, ateş  
Seyrek  
• Enfeksiyonlara karşı savaşan beyaz kan hücreleri sayısında ve kanamayı durdurmaya yardımcı kan hücreleri sayısında azalma  
• Düşük trombosit (kan pulcuğu) sayısı veya diğer kan hücrelerindeki değişikliklerden kaynaklı deride kızarma veya morarma   
11/13  • Yüksek kolesterol, yüksek trigliserit (kanınızda bazı yağların miktarının yükselmesi)  
• Kan potasyum düzeyinde düşme  
• Titreme  
• Elektrokardiyografi (EKG) bozuklukları, QT uzaması, yaşamı tehdit eden düzensiz kalp ritmi 
(torsades de pointes ) 
• Nadiren ölümle de sonuçlanan karaciğer ile ilgili toksisite, karaciğer yetmezliği, karaciğer iltihabı, 
karaciğer hücrelerine ait olan veya karaciğer hücrelerini etkileyen dokuların ölümü veya hasarı  
• Vücudun alerji oluşturan maddelere karşı verdiği çok şiddetli yanıt, ani aşırı duyarlılık (alerji 
sonucu yüz ve boğazda şişme, yüzde ödem, kaşıntı, kurdeşen dahil olmak üzere), kabarmaya neden 
olan, döküntü gibi şiddetli deri reaksiyonlarının, yüz veya dudaklarda şişmenin görüldüğü a lerjik 
reaksiyonlar (bazen ciddi boyutta). 
• Deride içi sıvı dolu kabarcıklarla seyreden ciddi bir hastalık (toksik epidermal nekroliz), ciltte ve 
göz çevresinde kan oturması, şişlik ve kızarıklıkla seyreden iltihap (Stevens -Johnson sendromu), 
ani başlayan v e ateşle birlikte tüm vücutta irinli deri kabarcığı oluşan deri hastalığı (akut yaygın 
ekzantematöz püstülöz), eksfoliyatif eri hastalıkları, yüzde ödem  
• Saç dökülmesi  
 
Bilinmiyor  
• Ciltte kızarıklık, ateş, şişmiş bezler, bir tip beyaz kan hücresinde artış (eozinofili) ve iç organlarda 
(karaciğer, akciğerler, kalp, böbrekler ve kalın bağırsak) iltihaplanma ile aşırı duyarlılık 
reaksiyonu (İlaç reaksiyonu veya eozinofili ve sistemik belirtiler ile gözlenen ilaç reaksiyonu 
(DRESS) ile döküntü)   
 Eğer bu kullanma talimatında bahsi geçmeyen herhangi bir yan etki ile kar şılaşırsanız doktorunuzu veya 
eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr 
sitesinde yer alan “İlaç Yan Etkileri Bildirimi” ikonuna tıklayarak ya da 0 800 314 00 08 numaralı yan 
etki bildirim hattını arayarak Türkiye Farmakovijilans Merkezi (TÜFAM)’a bildiriniz. Meydana gelen 
yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine 
katkı sağlamış olacaksınız. 
5. FLUMASİN’i n saklanması  
FLUMASİN ’i çocukların göremeyeceği, eri şemeyeceği yerlerde ve ambalajında saklayınız. 
25°C'nin altındaki oda sıcaklığında saklayınız.  
Açıldıktan sonra hemen kullanılmalıdır.  
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra FLUMASİN ’i kullanmayınız.   
12/13  Eğer üründe ve/veya ambalajında bozukluklar fark ederseniz FLUMASİN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Deği şikliği Bakanlığınca belirlenen toplama sistemine veriniz  
 
Ruhsat Sahibi:   Haver Trakya İlaç San. ve Tic. A.Ş.  
 Ulaş OSB Mah. D100 Cad. No:28/1, Ergene 2 OSB  
 Ergene/TEKİRDAĞ  
 
Üretim Yeri:    Haver Trakya İlaç San. ve Tic. A.Ş.  
 Ulaş OSB Mah. D100 Cad. No:28/1, Ergene 2 OSB  
 Ergene/TEKİRDAĞ  
  
 
Bu kullanma talimatı      tarihinde onaylanmı ştır. 
  
 
   
    
 
    
 
   
 
    
13/13  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
Flukonazol hem oral hem de  dakikada 10 m L aşmayacak hızda, intravenöz infüzyon şeklinde verilir. 
Verilme yolu hastanın klinik durumuna bağlıdır. İntravenöz yoldan oral yola geçerken veya bunun aksini 
yaparken günlük dozu değiştirmeye gerek yoktur. FLUMASİN, %0,9 sodyum klorür çözeltisi  içinde 
formüle edilmiştir ve her 100 mg'ı (50 mL torba ) 7,5 mmol Na+ ve aynı miktar Cl- ihtiva eder. 
FLUMASİN  dilüe bir tuz çözeltisi  içerdiğinden, sodyum veya su kısıtlaması gereken hastalarda, sıvı 
uygulama hızına dikkat gösterilmelidir. FLUMASİN intravenöz infüzyonu, aşağıdaki uygulama sıvıları 
ile uyumludur. 
a) Ringer  çözeltisi 
b) Hartmann  çözeltisi  
c) %4,2 Sodyum  bikarbonat  
d) Fizyolojik tuzlu  su 
 FLUMASİN mevcut bir İ.V.  setinden yukardaki mayilerden birisi içinde infüzyon halinde verilebilir. 
Her ne kadar spesifik bir geçimsizlik gözlenmemişse de infüzyondan önce herhangi  diğer bir ilaç ile 
karıştırılması tavsiye  edilmez.  