KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BASAGLAR KwikPen 100 U/mL SC Kullanım İçin Enjeksiyonluk Çözelti İçeren
Kullanıma Hazır Kalem
Steril
2. KALİTATİF VE KANTİTATİF BİLEŞİMİ
Etkin madde:
Enjeksiyonluk çözeltinin bir ml’si, 100 U 3,64 mg insülin glarjin* içermektedir.
Her bir kalem, 300 U’ye eşdeğer 3 ml enjeksiyonluk çözelti içermektedir.
*rekombinant DNA teknolojisi ile Escherichia coli kullanılarak üretilmiş bir
biyobenzerdir.
Yardımcı maddeler:
Sodyum hidroksit 0,1 mg/ml
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti. (Enjeksiyon)
Berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
Diabetes mellituslu erişkin, ergen ve 2 yaş ve üzerindeki çocuk hastaların tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi
BASAGLAR, uzun etkili insülin analoğu olan insülin glarjin içermektedir.
Her gün aynı saatte olmak şartıyla, günün herhangi bir saatinde, günde bir kez
uygulanmalıdır.
İnsülin glarjin dozu ve uygulama zamanı kişiye göre ayarlanmalıdır. Tip 2 diabetes
mellitus hastalarında BASAGLAR, oral antidiyabetik ilaçlarla birlikte uygulanabilir.
Bu preparatın potensi ünite olarak belirtilmektedir. Bu birim insülin glarjine özeldir ve IU
ile veya diğer insülin analoglarının potensi için kullanılan birimler ile aynı değildir (bkz.
Bölüm 5.1).
1/16Uygulama şekli:
BASAGLAR subkütan uygulanır.
BASAGLAR intravenöz uygulanmamalıdır. İnsülin glarjinin uzun süreli etkisi subkütan
dokuya enjeksiyonu ile ilişkilidir. Normal subkütan dozun intravenöz yoldan uygulanması
(ciddi) hipoglisemiye yol açabilir.
İnsülin glarjinin karın, uyluk veya deltoid bölgelerine uygulanmasından sonra serum
insülin veya glukoz seviyelerinde klinik olarak anlamlı farklılıklar bulunmamıştır.
Enjeksiyon yapılan bölgelerde, lipodistrofi ve kutanöz amiloidoz gelişme riskini azaltmak
için aynı bölge içerisinde sürekli olarak rotasyon yapılmalıdır (bkz. Bölüm 4.4 ve 4.8).
BASAGLAR başka bir insülinle karıştırılmamalı veya seyreltilmemelidir. Karıştırma veya
seyreltme, zaman/etki profilini değiştirebilir ayrıca karıştırma ürünün çökelmesine yol
açabilir.
Kullanımla ilgili ayrıntılı bilgi için bkz. Bölüm 6.6.
BASAGLAR KwikPen’i kullanmadan önce Kullanma Talimatı’ndaki kalem kullanım
bilgisi dikkatle okunmalıdır (bkz. Bölüm 6.6).
Özel popülasyonlara ilişkin bilgiler
Böbrek yetmezliği:
Hafif/orta/ciddi böbrek yetmezliği olan hastalarda, azalan insülin metabolizması
nedeniyle, insülin ihtiyacı düşebilir.
Karaciğer yetmezliği:
Ciddi karaciğer yetmezliği olan hastalarda, glukoneogenez kapasitesinin ve insülin
metabolizmasının azalması nedeniyle, insülin ihtiyacı düşebilir.
Pediyatrik popülasyon:
İnsülin glarjinin güvenliliği ve etkililiği, ergenlerde ve 2 yaş ve üzerindeki çocuklarda
gösterilmiştir (bkz. Bölüm 51). Doz rejimi (doz ve uygulama zamanı) kişiye göre
ayarlanmalıdır.
2 yaşın altındaki çocuklarda insülin glarjinin güvenlilik ve etkililiği gösterilmemiştir.
Mevcut veri bulunmamaktadır.
Geriyatrik popülasyon:
Yaşlılarda, böbrek fonksiyonlarının zamanla azalması, insülin ihtiyacında belirgin bir
düşüşe neden olabilir.
Diğer insülinlerden BASAGLAR’a geçiş
Orta veya uzun etkili insülinden, BASAGLAR’a geçerken, bazal insülin dozunda bir
değişiklik yapılması ve birlikte kullanılan antidiyabetik tedavisinin ayarlanması
gerekebilir (ilave regüler insülinlerin veya hızlı etkili insülin analoglarının dozu ve
zamanlaması veya oral antidiyabetik ajanların dozu).
2/16Günde iki kez NPH insülinden BASAGLAR’a geçiş
Bazal insülin tedavisini günde iki kez NPH insülinden, günde tek doz BASAGLAR’a
değiştiren hastalar, gece ve sabah erken saatlerde hipoglisemi riskini azaltmak için,
tedavinin ilk haftalarında günlük bazal insülin dozlarını % 20-30 oranında azaltmalıdırlar.
İnsülin glarjin 300 ünite/ml’den BASAGLAR’a geçiş
BASAGLAR ve Toujeo (insülin glarjin 300 ünite/ml) biyoeşdeğer değildir ve doğrudan
birbiri yerine kullanılamaz. Hipoglisemi riskini azaltmak için, bazal insülin rejimini günde
bir defa 300 ünite/ml insülin glarjin ile olan bir insülin rejiminden günde bir defa
BASAGLAR ile olan bir insülin rejimine değiştiren hastalar dozlarını yaklaşık olarak %
20 azaltmalıdırlar.
İlk haftalardaki bu doz azaltımı, en azından kısmen, öğünlerle birlikte kullanılan insülin
dozu artırılarak telafi edilmeli, bu dönemden sonra tedavi rejimi kişiye göre
ayarlanmalıdır.
Diğer insülinlerden geçiş sırasında ve bunu izleyen ilk haftalarda yakın metabolik gözlem
önerilmektedir.
İyileşen metabolik kontrol ve bunun sonucunda ortaya çıkan insülin duyarlılığındaki artış
nedeniyle doz rejiminde yeniden ayarlama yapılması gerekebilir. Hastanın vücut ağırlığı
veya yaşam tarzı, insülin kullanım zamanı değiştiğinde ya da hipoglisemiye veya
hiperglisemiye duyarlılığı artıran başka koşulların geliştiği durumlarda da doz ayarlaması
gerekebilir (bkz. Bölüm 4.4).
İnsan insülinine karşı antikor oluşumu nedeniyle yüksek insülin dozları ile tedavi
edilmekte olan hastalar BASAGLAR ile insülin yanıtında düzelme (iyileşme)
gösterebilirler.
4.3. Kontrendikasyonlar
İnsülin glarjin veya Bölüm 6.1’de belirtilen yardımcı maddelerin herhangi birine karşı aşırı
duyarlılık.
4.4. Özel kullanım uyarıları ve önlemleri
Diğer tüm terapötik proteinlerde olduğu gibi BASAGLAR için de potansiyel
immunojenisite riski söz konusudur.
Diyabetik ketoasidoz
BASAGLAR, diyabetik ketoasidozun tedavisi için uygun bir insülin seçeneği değildir. Bu
gibi durumlarda intravenöz olarak uygulanan regüler insülin tavsiye edilmektedir.
3/16İnsülin gereksinimi ve doz ayarlaması
Yetersiz kan şekeri kontrolü veya hipo- ya da hiperglisemi ataklarına eğilim olması
durumunda, doz ayarlaması yapmadan önce hastanın tedavi şemasına uyumu, enjeksiyon
yerleri, enjeksiyon tekniği ve diğer ilgili faktörler gözden geçirilmelidir.
Hastanın başka bir tip veya marka insüline geçmesi sıkı tıbbi gözlem altında yapılmalıdır.
Doz, marka (üretici), tip (regüler, NPH, lente, uzun etkili, v.s.), tür (hayvan, insan, insan
insülin analoğu) ve/veya üretim yöntemindeki (rekombinant DNA teknolojisiyle üretilen
insüline karşı hayvan kökenli insülin) farklılıklar doz ayarlanmasını gerektirebilir.
Insülin antikorları
İnsülin uygulanması, insülin antikorlarının oluşmasına sebep olabilir. Bu tip insülin
antikorlarının varlığında, nadiren hiper- veya hipoglisemiye eğilimi düzeltmek için insülin
doz ayarlaması gerekebilir (bkz. Bölüm 5.1).
Hipoglisemi
Hipogliseminin ortaya çıkma zamanı kullanılan insülinlerin etki profiline bağlıdır ve
dolayısıyla tedavi şeması değiştiğinde değişebilir. İnsülin glarjinle daha sürekli bazal
insülin desteği sağlanmasına bağlı olarak geceleri daha az ancak sabahın erken saatlerinde
daha fazla hipoglisemi beklenebilir.
Hipoglisemik atakların özel bir klinik önem taşıyabileceği hastalarda özellikle dikkatli
olunmalıdır ve kan şekeri takibinin yoğunlaştırılması tavsiye edilebilir. Bu hastalar
şunlardır: beyini besleyen kan damarlarında veya koroner arterlerde anlamlı daralma
(kardiyak veya serebral hipoglisemi komplikasyonları riski) olan hastalar ya da proliferatif
retinopatisi olan hastalar, özellikle de fotokoagülasyon tedavisi almamış olanlar
(hipoglisemi sonrası geçici körlük riski).
Hastalar, hipogliseminin uyarıcı semptomlarının azalabileceği durumların farkında
olmalıdırlar. Bazı risk gruplarında hipogliseminin uyarıcı semptomları değişebilir,
semptomlar daha az belirgin olabilir veya hiç görünmeyebilir. Bu hastalar şunlardır;
- kan şekeri kontrolü belirgin biçimde düzelmiş olanlar
- yavaş gelişen hipoglisemisi olanlar
- yaşlılar
- hayvan insülininden insan insülinine geçiş yapanlar
- otonom nöropatisi bulunanlar
- uzun süredir diyabeti olanlar
- bir psikiyatrik hastalığı bulunanlar
- belirli bazı tıbbi ürünleri birlikte kullananlar (bkz. Bölüm 4.5)
Bu gibi durumlarda, hasta hipogliseminin haberci belirtilerinin farkına varmadan, ağır
hipoglisemi (ve hatta bilinç kaybı) gelişebilir.
Subkütan insülin glarjinin uzamış etkisi hipogliseminin düzelmesini geciktirebilir.
Eğer glikozillenmiş hemoglobin için normal veya azalmış değerler saptanırsa, tekrarlayan,
fark edilmemiş (özellikle gece) hipoglisemi atakları olasılığı düşünülmelidir.
Hastanın tedavi ve diyet şemasına uyumu, doğru insülin uygulaması ve hipoglisemi
semptomları hakkında farkındalık, hipoglisemi riskini azaltmak için son derece önemlidir.
4/16Hipoglisemiye yatkınlığı artıran faktörlerin varlığı özellikle yakın takibi zorunlu kılar ve
doz ayarlamasını gerektirebilir. Bu faktörler şunlardır:
- enjeksiyon bölgesinde değişiklik
- artan insülin duyarlılığı (örneğin stres faktörlerinin uzaklaştırılması)
- alışık olunmayan, artan veya uzamış fiziksel aktivite
- araya giren hastalık durumu (örneğin kusma, diyare)
- yetersiz gıda alımı
- kaçırılan öğünler
- alkol tüketimi
- bazı kompanse edilmeyen endokrin bozuklukları (örneğin hipotiroidizm ve ön hipofiz
veya adrenokortikal yetersizlik)
- belirli bazı tıbbi ürünlerin birlikte kullanılması
Enjeksiyon tekniği
Hastalar, lipodistrofi ve kutanöz amiloidoz gelişme riskini azaltmak için enjeksiyon
bölgesini sürekli rotasyona tabi tutmaları konusunda eğitilmelidir. Bu reaksiyonların
görüldüğü bölgelerde insülin enjeksiyonlarını takiben insülin emiliminin gecikmesi ve
kötüleşmiş glisemik kontrol riski vardır. Enjeksiyon bölgesinde etkilenmemiş bir alanda
ani bir değişikliğin hipoglisemiye neden olduğu bildirilmiştir. Enjeksiyon bölgesi
değiştirildikten sonra kan glukoz düzeylerinin izlenmesi önerilir ve antidiyabetik ilaçların
doz ayarlaması değerlendirilebilir.
Araya giren hastalık
Araya giren bir hastalık olması durumunda daha yoğun bir metabolik gözlem gerekir. Pek
çok olguda, ketonlar için idrar testi endikedir ve çoğunlukla insülin dozunun ayarlanması
gerekir. İnsülin gereksinimi çoğunlukla artar. Tip 1 diyabeti olan, hastalar çok az yemek
yiyebilseler veya hiç yiyemeseler veya kusma vb. sorunları yaşasalar bile az da olsa
karbonhidrat tüketimini sürdürmeli ve insülini asla tamamen bırakmamalıdır.
Hipokalemi: BASAGLAR da dahil tüm insülinler potasyumun ekstraselüler boşluktan
intraselüler boşluğa geçmesine neden olarak hipokalemiye yol açabilir. Tedavi edilmeyen
hipokalemi respiratuar paralizi, ventriküler aritmi ve ölüme neden olabilir. Hipokalemi
riski taşıyan (potasyum düşürücü veya serum potasyum konsantrasyonlarına duyarlı ilaç
kullanan) hastalarda eğer endike ise potasyum düzeyleri izlenmelidir.
Kullanım hataları
Diğer insülinlerin, özellikle de kısa etkili insülinlerin yanlışlıkla insülin glarjin yerine
uygulandığı ilaç uygulama hataları bildirilmiştir. Uygulama sırasında BASAGLAR ile
diğer insülinleri karıştırmamak için, her enjeksiyondan önce insülinin etiketi mutlaka
kontrol edilmelidir.
BASAGLAR’ın pioglitazonla birlikte uygulanması
Özellikle kalp yetmezliği gelişimi açısından risk faktörleri bulunan hastalarda,
pioglitazonun insülinle birlikte kullanılması sırasında kalp yetmezliği olguları
bildirilmiştir. BASAGLAR’ın pioglitazonla birlikte uygulanması düşünüldüğünde bu risk
göz önünde bulundurulmalıdır. Bu kombinasyonun uygulanması halinde, hastalar kalp
yetmezliği belirti ve semptomları, kilo alımı ve ödem açısından takip edilmelidir. Kardiyak
semptomlarda bozulma görülmesi durumunda, pioglitazon tedavisine son verilmelidir.
5/16Sodyum
Bu tıbbi ürün her ml’sinde 1 mmol (23 mg)’dan az sodyum ihtiva eder; yani esasında
“sodyum içermez”.
Takip edilebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
Çok sayıda madde glukoz metabolizmasını etkiler ve insülin glarjinin dozunun
ayarlanmasını gerektirebilir.
Kan şekerini düşürücü etkiyi artırabilecek ve hipoglisemi yatkınlığını arttırabilecek
maddeler; oral antidiyabetik ilaçlar, anjiyotensin dönüştürücü enzim (ADE) inhibitörleri,
disopiramid, fibratlar, fluoksetin, monoamino oksidaz (MAO) inhibitörleri, pentoksifilin,
propoksifen, salisilatlar, somatostatin analogları veya sülfonamid antibiyotikleri
içermektedir.
Kan şekerini düşürücü etkiyi azaltabilecek maddeler; kortikosteroidler, danazol,
diazoksid, diüretikler, glukagon, izoniazid, östrojenler ve progestojenler, fenotiazin
türevleri, somatropin, sempatomimetik ilaçlar (örneğin, epinefrin [adrenalin], salbutamol,
terbutalin) ve tiroid hormonları, atipik antipsikotik ilaçlar (örneğin klozapin ve olanzapin)
ve proteaz inhibitörlerini içermektedir.
Beta-blokörler, klonidin, lityum tuzları veya alkol insülinin kan şekerini düşürücü etkisini
kuvvetlendirebilir veya zayıflatabilir. Pentamidin hipoglisemiye yol açabilir ve bazen
bunu hiperglisemi izleyebilir.
Bunun yanı sıra, beta-blokörler, klonidin, guanetidin ve rezerpin gibi sempatolitik ilaçların
etkisiyle, adrenerjik karşı-düzenleme belirtileri azalabilir veya kaybolabilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli olan kadınlar/doğum kontrolü (Kontrasepsiyon)
Oral kontraseptiflerin içindeki östrojen ve progestojenler BASAGLAR’ın kan glukozunu
düşürücü etkisini azaltabilir. BASAGLAR’ın oral kontraseptifler üzerindeki etkisine
ilişkin veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-
veya/ doğum /ve-veya/ doğum sonrası gelişim üzerindeki etkiler bakımından yetersizdir
(bkz. Bölüm 5.3). İnsanlara yönelik potansiyel risk bilinmemektedir.
BASAGLAR gerekli olmadıkça gebelik döneminde kullanılmamalıdır.
Eğer klinik olarak gerekli ise, gebelikte BASAGLAR kullanımı düşünülebilir.
6/16Pregestasyonel veya gestasyonal diyabeti olan hastalar için hiperglisemi ile ilişkili advers
sonuçları engellemek için tüm gebelik süresince iyi metabolik kontrolün sürdürülmesi çok
önemlidir. İnsülin gereksinimi ilk trimesterde azalabilir ve genellikle ikinci ve üçüncü
trimesterde artar. Doğumdan hemen sonra, insülin gereksinimi hızla düşer (artan
hipoglisemi riski). Bu nedenle kan şekerinin dikkatli takibi çok önemlidir.
İnsülin glarjin için, kontrollü klinik çalışmalardan elde edilen gebelik ile ilgili klinik veri
bulunmamaktadır. Gebe kadınlardan elde edilen çok miktarda veri (1000’den fazla
gebelikteki sonuçlar) insülin glarjinin gebelik üzerine herhangi bir advers etkisini ve
herhangi bir malformatif veya fetüs/yeni doğan toksisitesini işaret etmemiştir.
Laktasyon dönemi
İnsülin glarjinin insan sütüne geçip geçmediği bilinmemektedir. Bir peptid olan insülin
glarjin insan sindirim sisteminde sindirilerek aminoasitlere indirgenir. Bu nedenle ağızdan
alınan insülin glarjinin emzirilen yenidoğanlarda/süt çocuklarında metabolik etki yapması
beklenmez.
Emziren kadınlarda insülin dozu ve diyette ayarlama yapılması gerekebilir.
Üreme yeteneği (fertilite)
Hayvan çalışmalarında, üreme yeteneği açısından doğrudan zararlı bir etki görülmemiştir.
4.7. Araç ve makine kullanımı üzerindeki etkiler
Hipoglisemi veya hiperglisemi veya örneğin görme bozukluğunun bir sonucu olarak
hastanın konsantre olma ve tepki verme yeteneği etkilenebilir. Bu durum, bu yeteneklerin
özellikle önemli olduğu (örn. araç veya makine kullanma gibi) durumlarda bir risk
oluşturur.
Hastalara araba kullanırken hipoglisemiden kaçınmak için önlemler almaları tavsiye
edilmelidir. Bu durum, hipogliseminin uyarıcı semptomlarının farkına varma yeteneği
azalmış veya kaybolmuş kişilerde ya da sık hipoglisemi atakları yaşayan kişilerde özellikle
önemlidir. Bu koşullarda araç veya makine kullanmalarının tavsiye edilebilir olup
olmadığı göz önünde bulundurulmalıdır.
4.8. İstenmeyen etkiler
İnsülin tedavisinin genellikle en sık görülen istenmeyen etkisi olan hipoglisemi, insülin
dozunun gerekenden çok fazla olması durumunda meydana gelebilir (bkz. Bölüm 4.4).
Aşağıda klinik çalışmalarda gözlenen ilgili advers reaksiyonlar sistem organ
klasifikasyonuna ve azalan sıklığa göre listelenmiştir: Çok yaygın (≥ 1/10), yaygın (≥
1/100 ila < 1/10), yaygın olmayan (≥ 1/1.000 ila < 1/100), seyrek (≥ 1/10.000 ila <
1/1.000), çok seyrek (< 1/10.000), bilinmiyor (eldeki verilerden hareketle tahmin
edilemiyor).
Her bir sıklık grubunda, istenmeyen etkiler azalan ciddiyet (şiddet) düzeyine göre
sıralanmıştır.
7/16Advers Çok Yaygın Yaygın Seyrek Çok Bilinmiyor
Reaksiyonlar yaygın olmayan seyrek
Sistem Organ
Klasifikasyonu
Bağışıklık sistemi hastalıkları
Alerjik X
reaksiyonlar
Metabolizma ve beslenme hastalıkları
Hipoglisemi X
Sinir sistemi hastalıkları
Tat alma X
duyusunda
bozukluk
Göz hastalıkları
Görme X
bozukluğu
Retinopati X
Deri ve derialtı doku hastalıkları
Lipohipertrofi X
Lipoatrofi X
Kutanöz X
amiloidoz
Kas-iskelet bozukluklar, bağ doku ve kemik hastalıkları
Kas ağrısı X
(miyalji)
Genel bozukluklar ve uygulama bölgesine ilişkin hastalıklar
Enjeksiyon yeri X
reaksiyonları
Ödem X
Metabolizma ve beslenme hastalıkları
Şiddetli hipoglisemik ataklar, özellikle eğer tekrarlayan ataklar ise, nörolojik hasarlara yol
açabilirler. Uzamış veya şiddetli hipoglisemik ataklar yaşamı tehdit edici olabilir.
Pek çok hastada, nöroglikopeni belirti ve bulguları adrenerjik karşı-regülasyon bulgularını
takip eder. Genellikle, kan glukozundaki düşüş ne kadar fazla ve hızlı olursa, buna karşı-
regülasyon ve semptomlar o kadar belirgin olur.
Bağışıklık sistemi hastalıkları
İnsüline karşı ani gelişen tipte alerjik reaksiyonlar seyrektir. İnsülinlere (insülin glarjin
dahil) veya yardımcı maddelere karşı görülen bu tip reaksiyonlar genel deri reaksiyonları,
anjiyo-ödem, bronkospazm, hipotansiyon ve şok ile bağlantılı olabilir ve yaşamı tehdit
edici olabilir.
Göz hastalıkları
Glisemik kontrolde belirgin bir değişiklik, göz merceklerinin şişkinliği ve refraktif
indeksindeki geçici değişikliklerden dolayı, geçici görme bozukluğuna neden olabilir.
Uzun süreli düzelen glisemik kontrol diyabetik retinopatinin ilerleme riskini azaltır.
Bununla birlikte, glisemik kontrolde ani düzelme sağlayan insülin tedavisinin
8/16yoğunlaştırılması diyabetik retinopatinin geçici bir süre kötüleşmesine neden olabilir.
Proliferatif retinopatisi olan hastalarda, özellikle fotokoagülasyon ile tedavi edilmemişse,
şiddetli hipoglisemik ataklar geçici görme kaybına yol açabilir.
Deri ve derialtı doku hastalıkları
Enjeksiyon yerinde lipodistrofi ve kutanöz amiloidoz oluşabilir ve lokal insülin
absorpsiyonunu geciktirebilir. Enjeksiyon yerinin devamlı olarak değiştirilmesi bu
reaksiyonların azalmasına veya önlenmesine yardımcı olabilir (bkz. Bölüm 4.4).
Genel bozukluklar ve uygulama bölgesine ilişkin hastalıklar
Bu reaksiyonlar, kızarıklık, ağrı, kaşıntı, ürtiker, şişme veya enflamasyonu içermektedir.
İnsülinlere karşı enjeksiyon yerinde gözlenen çoğu minör reaksiyonlar çoğunlukla birkaç
gün ile birkaç hafta arasında kaybolur.
Seyrek olarak ve özellikle daha önceki zayıf metabolik kontrol yoğun insülin tedavisi ile
düzeltildiğinde, insülin, sodyum tutulmasına ve ödeme neden olabilir.
Pediyatrik popülasyon
Genel olarak, çocuk ve ergenlerdeki (18 yaş ve altındaki hastalar için) güvenlilik profili
erişkinlerle benzerdir. Pazarlama sonrası çalışmalardan elde edilen yan etki bildirimleri;
çocuk ve ergenlerde (18 yaş ve altındaki hastalarda) erişkinlere göre, nispeten daha sık
enjeksiyon yeri reaksiyonlarını (enjeksiyon yerinde ağrı, reaksiyon) ve deri reaksiyonlarını
(döküntü, ürtiker) içermekteydi. 2 yaş altındaki çocuklarda herhangi bir klinik çalışma
güvenlilik verisi mevcut değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr, e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Belirtiler
İnsülin doz aşımı şiddetli ve bazen uzun süreli ve yaşamı tehdit edebilen hipoglisemiye
yol açabilir.
Tedavi
Hafif hipoglisemi atakları çoğunlukla oral karbonhidratlarla tedavi edilebilir. Tıbbi ürünün
dozu, öğün alışkanlıkları veya fiziksel aktivitede ayarlamalar gerekebilir.
Koma, nöbet veya nörolojik bozukluğun eşlik ettiği daha şiddetli ataklar
intramusküler/subkütan glukagon ya da konsantre intravenöz glukoz ile tedavi edilebilir.
Hipoglisemi belirgin klinik düzelmeden sonra da tekrarlayabileceği için karbonhidrat
alınımının ve hastanın izlenmesinin sürdürülmesi gerekebilir.
9/165. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabet tedavisinde kullanılan ilaçlar, uzun etkili insülinler ve
analogları, enjektabl.
ATC Kodu: A10AE04
BASAGLAR, biyobenzer bir üründür.
Etki mekanizması
İnsülin glarjin nötral pH’de düşük çözünürlük göstermek üzere tasarlanmış bir insan
insülin analoğudur. İnsülin glarjin, BASAGLAR enjeksiyonluk çözeltinin asidik pH’da
(pH 4’te) tamamen çözünür. Subkütan enjeksiyonu takiben, asidik çözeltinin nötralleşmesi
sonucu oluşan mikroçökeltiler sürekli, az miktarda, düzgün, pikler içermeyen uzun etki
süreli ve öngörülebilir konsantrasyon/zaman profiline sahip insülin glarjin salıverilmesine
yardımcı olur.
İnsülin glarjin M1 ve M2 olmak üzere 2 aktif metabolite metabolize olur. (bkz. Bölüm 5.2)
İnsülin reseptörüne bağlanma
In vitro çalışmalar, insülin glarjin ile M1 ve M2 metabolitlerinin insan insülin reseptörüne
afinitesinin insan insülini ile benzer olduğunu göstermektedir.
IGF-1 reseptörüne bağlanma: İnsülin glarjinin insan IGF-1 reseptörüne afinitesi insan
insülinin afinitesinden yaklaşık 5 ila 8 kat daha fazladır (ancak IGF-1’in afinitesinden
yaklaşık 70 ila 80 kat daha düşüktür), oysa M1 ve M2 IGF-1 reseptörüne insan insülinine
kıyasla biraz daha düşük afiniteyle bağlanmaktadır.
Tip I diyabetik hastalarda gözlenen toplam terapötik insülin konsantrasyonu (insülin
glarjin ve metabolitleri), IGF-1 reseptörünün yarı maksimal işgali ve sonrasında IGF-1
reseptörü tarafından başlatılan mitojenik-proliferatif yolağın aktivasyonu için gerekenden
belirgin olarak daha düşüktür. Endojen IGF-1’in fizyolojik konsantrasyonları mitojenik-
proliferatif yolağı aktive edebilir; ancak, BASAGLAR tedavisi dahil olmak üzere insülin
tedavisinde bulunan terapötik konsantrasyonlar IGF-1 yolağını aktive etmek için gereken
farmakolojik konsantrasyonlardan belirgin olarak daha düşüktür.
Farmakodinamik etkiler
İnsülin glarjin de dahil olmak üzere insülinin birincil etkisi glukoz metabolizmasının
düzenlenmesidir. İnsülin ve analogları, özellikle iskelet kası ve yağ tarafından periferik
glukoz alımını uyararak ve hepatik glukoz üretimini inhibe ederek kan glukoz düzeylerini
düşürürler. İnsülin, adipositte lipolizi inhibe eder, proteolizi inhibe eder ve protein
sentezini artırır.
Klinik farmakoloji çalışmalarında, aynı dozlarda verildiğinde, intravenöz insülin glarjin
ve insan insülininin eşit etki gücüne sahip olduğu gösterilmiştir. Tüm insülinlerde olduğu
gibi, insülin glarjinin etki süresi fiziksel aktivite ve diğer değişkenlerden
etkilenebilmektedir.
10/16Sağlıklı bireylerde veya tip 1 diyabeti olan hastalarda yapılan öglisemik klemp
çalışmalarında, subkütan uygulanan insülin glarjinin etkisinin başlangıcı, insan NPH
insülinine kıyasla daha yavaş, etki profili düz, piksiz ve etkisi daha uzundur.
Aşağıdaki grafik hastalarda yapılan çalışmanın sonuçlarını göstermektedir.
Şekil 1: Tip I Diyabet hastalarında aktivite profili
____ insülin glarjin
* ------- NPH insülin
ın
a
r
o
m
ın
a llu
)a
k ik
a
k d
z /g
o k
k
u
/g
lG m
(
s.c enjeksiyonundan sonraki süre (saat)
Gözlem dönemi
sonu
*Sabit plazma glukoz düzeyleri sağlamak üzere infüzyon yapılan glukoz miktarı
olarak belirlenmiş (saat başı ortalama değerler)
Subkütan insülin glarjinin daha uzun süreli etkisi, daha yavaş olan absorpsiyon hızıyla
doğrudan ilişkilidir ve günde tek doz uygulamayı desteklemektedir. İnsülin glarjin gibi
insülin ve insülin analoglarının etki süresi farklı bireylerde ya da bireyin kendisinde
belirgin değişkenlik gösterebilir.
Bir klinik çalışmada, intravenöz uygulanan insülin glarjin ve insan insülininden sonra
hipoglisemi semptomları veya karşı-düzenleyici hormon yanıtları hem sağlıklı
gönüllülerde hem de tip 1 diyabeti olan hastalarda benzer bulunmuştur.
Klinik güvenlilik ve etkililik
Klinik çalışmalarda, insan insülini ve insülin glarjin ile çapraz reaksiyona giren antikorlar,
hem NPH insülin hem de insülin glarjin tedavi gruplarında aynı sıklıkta gözlenmiştir.
Tip 2 diyabeti olan 1024 hastada günde tek doz insülin glarjinin diyabetik retinopati
üzerindeki etkileri açık-etiketli 5 yıllık NPH (günde iki doz) kontrollü bir çalışmada
değerlendirildi. Diyabetik retinopatinin erken tedavi çalışmasında (ETDRS), derecesi 3
veya üzerindeki basamakta retinopatisi olan bu hastaların retinopati ilerlemesi fundus
fotografisi ile incelendi. BASAGLAR ile NPH insülin karşılaştırıldığında, diyabetik
retinopatinin ilerlemesinde anlamlı bir farklılık görülmedi.
11/16ORIGIN çalışması (Başlangıç Glarjin Müdahalesi ile Sonuçların Azaltılması) çok
merkezli,randomize, 2x2 faktöriyel tasarımlı, bozulmuş açlık glukozu (IFG) veya
bozulmuş glukoz toleransı (IGT) olan (katılımcıların % 12’si) veya 1 veya daha az oral
antidiyabetik ilaç kullanan tip 2 diyabetli (katılımcıların % 88’i) yüksek kardiyavasküler
riskli 12.537 katılımcıda yapılmıştır. Katılımcılar açlık kan şekeri 95 mg/dl (5,3 mM) veya
altında olacak şekilde titre edilmiş insülin glarjin (n=6.264) veya standart bakım (n=6.273)
almak üzere randomize edilmişlerdir (1:1).
Birincil etkililiğe eşlik eden ilk sonuç kardiyovasküler ölümün, ölümcül olmayan
miyokardiyal enfarktüsün, ya da ölümcül olmayan inmenin ilk meydana geldiği zamandır,
ve ikinci sonuç ise eşlik eden herhangi bir birincil olayın ya da revaskülarizasyon
prosedürünün (koroner, karotid, veya periferal), ya da kalp yetmezliği için hastaneye
yatışın ilk oluştuğu zamandır.
İkincil sonlanım noktası, tüm nedenlere bağlı mortalite ve birleşik mikrovasküler sonucu
içerir.
Standart tedavi ile karşılaştırıldığında insülin glarjin kardiyovasküler hastalık ve
kardiyovasküler mortalite için göreceli riski değiştirmemiştir. Eşlik eden birincil
sonuçlardan ikisinde, bu sonuçları kapsayan herhangi bir sonlanım noktası öğesi için; tüm
nedenlere bağlı ölümler için ya da birleşik mikrovasküler sonuç için insülin glarjin ve
standart tedavi arasında farklılık bulunmamaktadır.
Çalışma sonundaki ortalama insülin glarjin dozu 0,42 U/kg’dır. Başlangıçta katılımcıların
HbA1c değeri % 6,4’tür ve tedavi sırasında HbA1c ortanca değerleri insülin glarjin
grubunda % 5,9 ile % 6,4 arasında, ve standart tedavi grubunda izlem süresi boyunca %
6,2 ile % 6,6 arasında değişmektedir. Ciddi hipoglisemi (maruz kalınan 100 hasta yılı
başına etkilenen katılımcılar) oranları insülin glarjin için 1,05 ve standart tedavi grubu
için 0,30’dur; doğrulanmış ciddi olmayan hipoglisemi oranları insülin glarjin için 7,71 ve
standart tedavi grubu için 2,44’tür. 6 yıllık çalışma süresinde, insülin glarjin grubunun %
42’sinde hipoglisemi gözlenmemiştir.
Son tedavi ziyaretinde vücut ağırlığında başlangıca göre insülin glarjin grubunda ortalama
1,4 kg artış ve standart tedavi grubunda ortalama 0,8 kg azalma görülmüştür.
Pediyatrik popülasyon
Randomize, kontrollü bir çalışmada, yaşları 6-15 arasında değişen tip 1 diyabetli
pediyatrik hastalar (n=349), 28 hafta süreyle bazal-bolus insülin rejimiyle tedavi edildi;
her öğünden önce regüler insan insülini uygulandı. İnsülin glarjin günde bir kez yatmadan
önce, NPH insan insülini günde bir veya iki kez uygulandı. Her iki tedavi grubunda
glikohemoglobin ve semptomatik hipoglisemi insidansı üzerinde benzer etkiler gözlendi.
Bununla beraber, insülin glarjin grubunda açlık plazma glukozunda başlangıç değerine
göre gözlenen düşüş, NPH grubuna kıyasla daha fazla oldu. İnsülin glarjin grubunda
gözlenen hipoglisemi de daha hafifti. Bu çalışmada insülin glarjinle tedavi edilen
hastaların 143’ü, ortalama takip süresi 2 yıl olan kontrolsüz devam çalışmasında insülin
glarjinle tedaviye devam etti. İnsülin glarjinle tedavinin uzatıldığı bu dönemde,
güvenlilikle ilgili yeni bir uyarı işareti saptanmadı.
12/16Yaşları 12-18 arasında değişen, tip 1 diyabetli 26 ergenin dahil edildiği çaprazlamalı bir
çalışmada, insülin glarjin + insülin lispro, NPH + regüler insan insüliniyle karşılaştırıldı.
Her bir tedavi, rastgele sıra ile 16 hafta süreyle uygulandı. Yukarıda tanımlanan pediyatrik
çalışmada olduğu gibi bu çalışmada da, başlangıç değerine kıyasla açlık plazma
glukozunda gözlenen azalma, insülin glarjin grubunda NPH grubundan daha fazlaydı.
HbA1c’de başlangıç değerine göre gözlenen değişiklikler her iki tedavi grubunda benzer
bulundu. Bununla birlikte, gece boyunca kaydedilen kan glukozu değerleri, insülin
glarjin/lispro grubunda, NPH/regüler grubuna kıyasla anlamlı derecede daha yüksekti
(ortalama en düşük nokta sırasıyla 5,4 mM’ye karşılık 4,1 mM). Buna paralel olarak,
noktürnal hipoglisemi insidansları insülin glarjin/lispro grubunda % 32, NPH/regüler
grubunda % 52 olarak saptandı.
Yaşları 2-6 arasında değişen tip 1 diabetes mellituslu 125 çocuğun dahil edildiği 24
haftalık paralel grup çalışmasında, bazal insülin olarak günde bir kez sabahları uygulanan
insülin glarjin ve günde bir veya iki kez uygulanan NPH insülin kullanılan çoklu günlük
enjeksiyon rejimleri karşılaştırıldı. Her iki gruba da yemeklerden önce bolus insülin
verildi.
Tüm hipoglisemilerde insülin glarjinin NPH’a üstünlüğünü göstermeyi amaçlayan birincil
hedefe ulaşılamadı ve insülin glarjin ile hipoglisemi olaylarını artırma trendi gösterdi
(insülin glarjin:NPH oranı (% 95 CI)=1,18 (0,97-1,44)). Her iki grupta da
glikohemoglobin ve glukoz değişkenlikleri karşılaştırıldı. Bu çalışmada yeni güvenlilik
sinyalleri gözlemlenmedi.
5.2. Farmakokinetik özellikler
Emilim:
Sağlıklı bireylerde ve diyabetik hastalarda, insülin glarjinin subkütan enjeksiyonunu
takiben, serum insülin konsantrasyonları insan NPH insülinine kıyasla daha yavaş ve çok
daha uzun süreli absorpsiyon olduğunu ve bir zirve (peak) yapmadığını göstermiştir.
Dolayısıyla, konsantrasyonlar insülin glarjinin farmakodinamik aktivitesinin zaman
profiliyle uyumlu bulunmuştur. Şekil 1’deki grafik insülin glarjin ve NPH insülinin
zamana göre aktivite profilini göstermektedir.
Dağılım:
Günde bir kez enjekte edilen insülin glarjin, ilk dozdan sonraki 2-4 gün içinde kararlı
durum düzeyine ulaşır.
Biyotransformasyon:
Diyabetik hastalarda subkutan insülin glarjin enjeksiyonundan sonra, insülin glarjin beta
zincirinin karboksil ucundan hızla metabolize olarak, iki aktif metabolit olan M1 (21A-
Gly-insülin) ve M2 (21A-Gly-des-30B-Thr-insülin) oluşmaktadır. Plazmada, dolaşımdaki
başlıca bileşik M1 metabolitidir. M1’in miktarı uygulanan insülin glarjin dozuyla birlikte
artar. Farmakokinetik ve farmakodinamik bulgular, insülin glarjin ile subkutan
enjeksiyonun etkisinin esas olarak M1 ile ilişkili olduğunu göstermektedir. İnsülin glarjin
ve M2 metaboliti bireylerin büyük çoğunluğunda saptanabilir düzeyde bulunmamıştır ve
saptanabildiklerinde de konsantrasyonlarının uygulanan insülin glarjin dozundan bağımsız
olduğu bulunmuştur.
Eliminasyon:
İntravenöz yoldan uygulandığında insülin glarjin ve insan insülininin eliminasyon
yarılanma ömrü karşılaştırılabilirdir.
13/16Doğrusallık/doğrusal olmayan durum:
Veri bulunmamaktadır.
Hastalardaki karakteristik özellikler
Yaş ve cinsiyet:
Klinik çalışmalarda yaş ve cinsiyete dayanan alt-grup analizleri, insülin glarjin ile tedavi
edilen hastalarla bütün araştırma popülasyonu karşılaştırıldığında, güvenlilik ve etkililik
açısından herhangi bir farklılık göstermemiştir.
Pediyatrik popülasyon:
Yaşları 2-6 arasında değişen tip 1 diabetes mellituslu çocuklardaki farmakokinetik
özellikler bir klinik çalışmada değerlendirilmiştir (bkz. Bölüm 5.1). İnsülin glarjinle tedavi
edilen çocuklarda, insülin glarjinin ve aktif metabolitleri olan M1 ve M2’nin plazma
“çukur” (vadi) düzeyleri ölçülmüş, plazma konsantrasyonu değerlerinin erişkinlerle
benzer olduğu ve kronik kullanımda insülin glarjinin veya metabolitlerinin birikme eğilimi
göstermediği saptanmıştır.
Böbrek yetmezliği:
Böbrek yetmezliği olan hastalarda, azalan insülin metabolizması nedeniyle, insülin
ihtiyacı düşebilir.
Karaciğer yetmezliği:
Ciddi karaciğer yetmezliği olan hastalarda, glukoneogenez kapasitesinin ve insülin
metabolizmasının azalması nedeniyle, insülin ihtiyacı düşebilir.
Geriyatrik popülasyon:
Yaşlılarda, böbrek fonksiyonlarının zamanla azalması, insülin ihtiyacında belirgin bir
düşüşe neden olabilir.
5.3. Klinik öncesi güvenlilik verileri
Klinik öncesi veriler konvansiyonel güvenlilik farmakolojisi, tekrarlayan doz toksisitesi,
genotoksisite, karsinojenik potansiyel ve üreme toksisitesi ile ilgili çalışmalar baz
alındığında insanlar için özel bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Çinko oksit
Metakrezol
Gliserin
Hidroklorik asit çözeltisi (pH ayarı için)
Sodyum hidroksit çözeltisi (pH ayarı için)
Enjeksiyonluk su
6.2. Geçimsizlikler
Bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 ay
14/16Kalemin ilk kullanımdan sonraki raf ömrü
Direkt ışıktan ve sıcaklıktan korumak şartıyla, tıbbi ürün maksimum 28 gün süre ile 30
°C’nin altında saklanabilir. Kullanımdaki kalemler buzdolabında saklanmamalıdır. Her
enjeksiyondan sonra ışıktan korumak için kalemin kapağı geri takılmalıdır.
6.4. Saklamaya yönelik özel tedbirler
Kullanılmayan kalemler
Buzdolabında (2 °C - 8 °C’de) saklayınız.
Dondurmayınız.
BASAGLAR KwikPen’i buzdolabının dondurucu bölmesinin yanına veya soğutma
paketine koymayınız.
Kullanıma hazır dolu enjeksiyon kalemlerini ışıktan korumak için karton kutusunda
saklayınız.
Kullanımdaki kalemler
Tıbbi ürünün kullanılmaya başladıktan sonraki saklama koşulları için bkz. Bölüm 6.3.
6.5. Ambalajın niteliği ve içeriği
Piston (klorobütil kauçuk), aluminyum emniyet kapsülü (alüminyum halkalı) ve disk
kapak (poliizopren lamine ve bromobütil kauçuk) içeren kartuşlarda (Tip I, renksiz, cam)
3 ml çözelti.
Kartuşlar kullanılıp atılabilen kalem içine yerleştirilmiştir.
Ambalajlarda 2, 4, 5 ve 6 kalem bulunmaktadır.
Tüm paket büyüklükleri satılmayabilir.
Ambalaj iğne ucu içermez.
6.6. Beşeri tıbbi üründen arta kalan maddelerin imhası ve diğer özel önlemler
BASAGLAR başka bir insülinle veya tıbbi ürünle karıştırılmamalı veya
seyreltilmemelidir. Karıştırma veya seyreltme, zaman/etki profilini değiştirebilir ve
karıştırma ürünün çökmesine yol açabilir.
BASAGLAR KwikPen
Kartuş kullanmadan önce incelenmelidir. Sadece çözelti berrak, renksiz ve görülebilir katı
partikül içermeyen ve su gibiyse kullanılmalıdır. BASAGLAR çözelti olduğundan,
kullanılmadan önce yeniden süspansiyon haline getirilmesi gerekmemektedir.
BASAGLAR başka bir insülinle karıştırılmamalı veya seyreltilmemelidir. Karıştırma veya
seyreltme, zaman/etki profilini değiştirebilir ve karıştırma ürünün çökmesine yol açabilir.
Boş kalemler asla yeniden kullanılmamalıdır ve uygun bir şekilde atılmalıdır.
15/16Herhangi bir kontaminasyonu önlemek için, her bir kullanıma hazır dolu enjeksiyon
kalemi yalnız bir hasta tarafından kullanılmalıdır.
İnsülin glarjin ve diğer insülinler arasındaki ilaç kullanım yanlışlığını önlemek için insülin
etiketi her enjeksiyon öncesi kontrol edilmelidir (bkz. Bölüm 4.4).
Kalemin kullanımı
BASAGLAR KwikPen kullanmadan önce hastaların ambalajın içinde bulunan Kullanma
Talimatı’nı okumaları önerilmelidir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7. RUHSAT SAHİBİ
Lilly İlaç Ticaret Ltd Şti
Acıbadem Mah. Çeçen Sokak
Akasya Acıbadem Kent Etabı
A Blok Kat: 3
34660 Üsküdar / İstanbul
Tel : 0 216 554 00 00
Faks : 0 216 474 71 99
8. RUHSAT NUMARASI (LARI)
2016/320
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.04.2016
Ruhsat yenileme tarihi:
10. KÜB’ÜN YENİLENME TARİHİ
..........
16/16