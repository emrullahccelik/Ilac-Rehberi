1  KULLANMA TALİMATI  
TURKTIPSAN DEKSAMETAZON FOSFAT 8 mg/2 m L enjeksiyonluk çözelti   
Kas içine ve damar içine uygulama içindir.  
Steril  
• Etkin madde: Her bir 2 m L’lik ampul, 8 mg deksametazon fosfata eşdeğer 8.74 mg 
deksametazon sodyum fosfat  içermektedir.  
• Yardımcı madde(ler): Kreatinin, sodyum sitrat  dihidrat , sodyum metabisülfit  (E223) , 
metil  paraben  (E218) , propil paraben  (E216)  ve enjeksiyonluk  su. 
 
 
Bu Kullanma Talimatında:  
1. TURKTIPSAN DEKSAMETAZON FOSFAT  nedir  ve niçin kullanılır?  
2. TURKTIPSAN DEKSAMETAZON FOSFAT ’ı kullanmadan önce dikkat edilmesi  
gerekenler  
3. TURKTIPSAN DEKSAMETAZON FOSFAT  nasıl  kullanılır?  
4. Olası yan etkiler  nelerdir?  
5. TURKTIPSAN DEKSAMETAZON FOSFAT ın saklanması  
Başlıkları yer almaktadır.  
 
1. TURKTIPSAN DEKSAMETAZON FOSFAT  nedir ve niçin kullanılır?  
TURKTIPSAN DEKSAMETAZON FOSFAT , kortikosteroid (hormonlara benzeyen ilaçlar) 
grubuna dahil bir ilaç olan  deksametazon içeren ampuldür.  
TURKTIPSAN DEKSAMETAZON FOSFAT  Tip I camdan yapılmış, 2 m L’lik amber renkli Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu  
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  2  ampullerde bulunur. Her bir karton kutu 1 adet 2 m L’lik ampul içermektedir.  
TURKTIPSAN DEKSAMETAZON FOSFAT , deksametazon etkin maddesini içermektedir.  
TURKTIPSAN DEKSAMETAZON FOSFAT , vücutta iltihap ile ilgili çeşitli hastalıkların 
tedavisinde etkilidir.  
Deksametazon alerjik bozukluklar, endokrin hastalıklar (hormonlarla ilgili hastalıklar), deri 
hastalıkları, romatizmal hastalıklar, göz ile ilgili (oftalmik) hastalıklar, kan hastalıkları, ödeme 
yol açan hastalıklar, sindirim sistemi hastalıkları, iltihabi bağ dokusu hastalıkları, sinir sistemi 
hastalıkları veya solunum bozuklukları gibi hastalıkların tedavisinde kullanılır.  
 
2. TURKTIPSAN DEKSAMETAZON FOSFAT  'ı kullanmadan önce dikkat edilmesi  
gerekenler  
TURKTIPSAN DEKSAMETAZON FOSFAT’ı aşağıdaki  durumlarda 
KULLANMAYINIZ  
Eğer,  
• Deksametazon’a veya TURKTIPSAN DEKSAMETAZON FOSFAT ’ın bileşimindeki 
herhangi bir maddeye karşı  aşırı duyarlılığınız var ise  
• Tüm vücudunuzu etkileyen bir enfeksiyonunuz var  ise 
• Aşı yaptırmanız gerekiyorsa, özellikle de canlı aşılar (kızamık, kızamıkçık, kabakulak, 
suçiçeği, oral çocuk felci, sarıhumma , BGC tüberküloz aşısı,  vb.) 
 
TURKTIPSAN DEKSAMETAZON FOSFAT 'ı aşağıdaki  durumlarda DİKKATLİ 
KULLANINIZ  
Eğer,  
• Kalp yetmezliğiniz var ise,  
• Çevrenizde suçiçeği  veya kızamık geçirmiş insanlar var ise, uzak durunuz . 
• Tüberküloz hastalığınız var ise , 
• Karaciğer ya da böbrek probleminiz var  ise, 
• Yüksek kan basıncı ya da diyabet hastalığınız var  ise, 
• Kemik erimesi (osteoporoz) ya da kas zayıflığınız  var ise,   
• Sindirim sistemi ya da mide probleminiz var  ise, 
• Göz bozukluğunuz varsa (herpes virüsü  ile), 
• Psikiyatrik sorunlarınız veya epilepsi (sara) hastalığınız var ise , 3  • Göz tansiyonunuz (glokom) var ise , 
• Miyastenia gravis hastalığınız (bir tür kas güçsüzlüğü hastalığı)  var ise,  
• Mide (peptik) ülseriniz  varsa , 
• Migreniniz  varsa , 
• Parazit  enfeksiyonunuz  varsa ,  
• Büyüme bozukluğunuz  varsa , 
• Cushing sendromu’nuz (yüksek kortizol seviyesi ile seyreden bir tür  hormonal hastalık)  
varsa , 
• Kafa travması  geçiriyorsanız , 
• İnme  geçirdiyseniz . 
Bu uyarılar, geçmişteki herhangi bir dönemde dahi ol sa sizin için geçerliyse lütfen 
doktorunuza danışınız.  
 
TURKTIPSAN DEKSAMETAZON FOSFAT  'ın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
TURKTIPSAN DEKSAMETAZON FOSFAT  gerekli olmadıkça gebelik döneminde 
kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Deksametazon anne sütüne geçer, bu nedenle emzirme süresince kullanılmamalıdır.  
 
Araç ve makine kullanımı  
TURKTIPSAN DEKSAMETAZON FOSFAT ’ın araç ve makine kullanımı üzerinde hiçbir 
etkisi yoktur.  
 
 4   
TURKTIPSAN DEKSAMETAZON FOSFAT 'ın içeriğinde bulunan bazı yardımcı 
maddeler hakkında önemli bilgiler  
Bu tıbbi ürün her 2 mL’lik dozunda 1 mmol (23 mg)’ dan daha az sodyum ihtiva eder; yani 
esasında  sodyum içermediği kabul edilir . 
TURKTIPSAN DEKSAMETAZON FOSFAT sodyum metabisülfit (E223) içerir. Nadir 
olarak şiddetli aşırı duyarlılık reaksiyonları ve bronkospazma neden olabilir.  
TURKTIPSAN DEKSAMETAZON FOSFAT, metil paraben (E218) ve propil paraben 
(E216) içeriğinden dolayı alerjik tepkilere (muhtemelen gecikmiş) ve beklenmedik biçimde 
bronşların daralmasına sebebiyet verebilir.  
 
Diğer ilaçlar ile birlikte kullanımı  
Eğer aşağıdaki ilaçlardan herhangi birini kullanıyorsanız TURKTIPSAN DEKSAMETAZON 
FOSFAT  kullanmadan önce doktorunuza bilgi veriniz:  
• Kalp ve kan rahatsızlıklarının tedavisinde kullanılan varfarin gibi ilaçlar, kan basıncını 
düşüren ilaçlar ve diüretikler (idrar  söktürücüler)  
• Rifampisin ve rifabutin gibi antibiyotikler,  
• Fenitoin, karbamazepin, fenobarbiton ve primidon gibi epilepsi tedavisinde kullanılan 
ilaçlar,  
• Aspirin veya fenilbutazon gibi ağrı kesici ya da iltihap  giderici  ilaçlar,    
• Diyabet (şeker hastalığı) tedavisinde kullanılan  ilaçlar,  
• Potasyum düzeylerini düşürmek için  kullanılan  ilaçlar,    
• Aminoglutethimid gibi kanser  ilaçları,  
• Burun tıkanıklığı semptomlarını hafifletmek için  kullanılan  efedrin,    
• Glokom (göz içi basıncının artması) için kullanılan  asetazolamid,  
• Ülser (mide asidi nedeniyle oluşan yaralar) için kullanılan  karboneksolon.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TURKTIPSAN DEKSAMETAZON FOSFAT  nasıl  kullanılır?  
• Uygun kullanım ve doz/uygulama sıklığı için  talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  5   
• Uygulama yolu ve  metodu:  
TURKTIPSAN DEKSAMETAZON FOSFAT  ampul, doktorunuz tarafından damar ya da kas 
içine uygulanır.  
 
• Değişik yaş grupları:  
Çocuklarda  kullanımı:  
Çocuklarda TURKTIPSAN DEKSAMETAZON FOSFAT  başlangıç dozu, hastalığın 
durumuna göre değişebilir. Başlangıç dozu, 0.02 – 0.3 mg/kg/gün’dür ve 3 ya da 4 kısma 
bölünmüş olarak verilir.  
 
Yaşlılarda kullanımı:  
Böbrek, karaciğer veya kalp fonksiyonu azalmasının ve eşlik eden hastalığının veya diğer ilaç 
tedavisinin aşırı sıklığı dikkate alınarak ve genellikle dozaj aralığının düşüğünden başlayarak, 
yaşlılarda doz seçiminde dikkatli olunmalıdır. Özellikle kortikosteroidler ile tedavi edilen 
yaşlı hastalarda diyabet, sıvı retansiyonu ve hipertansiyon riski göz önünde  
bulundurulmalıdır.  
 
• Özel kullanım  durumları:  
Böbrek  yetmezliği:  
Yukarıda belirtilen dozlar kullanılabilir.  
 
Karaciğer yetmezliği : 
Yukarıda belirtilen dozlar kullanılabilir.  
Eğer  TURKTIPSAN DEKSAMETAZON FOSFAT ’ın etkisinin çok güçlü ya da çok zayıf 
olduğuna dair bir izleniminiz var ise doktorunuz ya da eczacınız ile konuşunuz.  
 
Kullanmanız gerekenden daha fazla TURKTIPSAN DEKSAMETAZON FOSFAT  
kullandıysanız:  
TURKTIPSAN DEKSAMETAZON FOSFAT ’tan fazla alınması ile boğazın şişmesi, deri 
reaksiyonu, nefes alıp vermede zorlanma görülebilir.  
TURKTIPSAN DEKSAMETAZON FOSFAT ’tan kullanmanız gerekenden fazlasını 
kullanmışsanız bir doktor veya eczacı ile konuşunuz.  6   
TURKTIPSAN DEKSAMETAZON FOSFAT  'ı kullanmayı unutursanız  
Unutulan dozları dengelemek için çift doz almayınız.  
Eğer bir dozu almayı unutursanız, hatırladığınız en kısa zamanda alınız ve sonra önceki gibi 
devam ediniz.  
TURKTIPSAN DEKSAMETAZON FOSFAT  ile tedavi  sonlandırıldığındaki 
oluşabilecek etkiler  
Bu ilacı almayı aniden durdurmanız tehlikeli olabilir. Eğer bu tedaviyi sonlandırmanız 
gerekiyorsa, doktorunuzun tavsiyelerine uyunuz. Doktorunuz size ilacın dozunu yavaş yavaş 
azaltarak sonlandıracaktır. Bu ilacı aniden sonlandırmanız durumunuzu daha kötüleştirebilir. 
Ayrıca, yoksunluk belirtileri yaşayabilirsiniz. Bunlar, ateş baş ağrısı, görme bozukluğu  (gözde 
ağrı veya göz iltihabı), hasta hissetme, kas ve eklem ağrısı, burnun iç kısmında şişlik, kilo  
kaybı, deride kaşıntı ve konjunktivit.  
Bu ürünün kullanımıyla ilgili başka sorularınız varsa doktorunuza veya eczacınıza danışınız.  
 
4. Olası yan etkiler  nelerdir?  
Tüm ilaçlar gibi TURKTIPSAN DEKSAMETAZON FOSFAT ’ın içeriğinde bulunan 
maddelere duyarlı olan kişilerde yan etkiler olabilir.  
Eğer bir yan etki yaşarsanız, yan etkilerden biri kötüleşirse veya bu kullanma talimatında 
bahsi  geçmeyen herhangi bir yan etki ile karşılaşırsanız doktorunuzu veya eczacınızı 
bilgilendiriniz.  
 
Aşağıdakilerden biri olursa, TURKTIPSAN DEKSAMETAZON FOSFAT ’u 
kullanmayı durdurunuz ve DERHAL doktorunuza bildirin veya size en yakın 
hastanenin acil bölümüne başvurunuz:  
• Döküntü  
• Kaşınma  
• Nefes alıp vermede zorlanma ya da bayılma  
• Anjiyoödem (alerji sonucu yüz ve boğazda  şişme)  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin TURKTIPSAN DEKSAMETAZON FOSFAT ’a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  7   
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
• Depresif duygu (intihar düşüncesi dahil)  hali 
• Ruh halinde aktif ya da pasif değişiklikler (aşırı  taşkınlık,  huzursuzluk)    
• Sinirli olma, uyku problemi, hafıza  kaybı  
• Var olmayan nesneleri hissetme, görme  veya  duyma   
• Yalnız kalındığında korkutucu düşüncelere sahip  olma  
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.  
 
Aşağıdakilerden  herhangi birini fark ederseniz, doktorunuza söyleyiniz:  
• Mide şişkinliği  
• Bulantı veya kusma  
• Hıçkırık  
• İshal  
• Pankreas iltihabı (şiddetli sırt ya da mide ağrısı oluşumuna sebep olur)  
• Kanda tuz seviyesinde problemler  
• Kan basıncında yükselme  
• Kanın pıhtılaşması  
• Kalp krizin i takiben kalp kası problemleri  
• Kan şekerinin  yükselmesi  
• Kemiklerin zayıflaması, incelmesi (osteoporoz)  
• Kas zayıflığı  
• Ciltteki yaraların yavaş iyileşmesi   
• Sivilce  
• Gloko m, katarakt, göz enfeksiyonları  
• Menstrual düzensizlik  
• Çocuklarda büyümenin yavaşlaması  
• Yüzde şişme  
• Nöbet veya epilepsinin tetiklemesi  
• Şiddetli baş ağrısı  8  • Yorgunluk  
• İştah artışı veya kilo kaybı  
• Ödem ve kilo artışı  
Bunlar TURKTIPSAN DEKSAMETAZON FOSFAT ’ un hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde  yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. TURKTIPSAN DEKSAMETAZON FOSFAT 'ın saklanması  
TURKTIPSAN DEKSAMETAZON FOSFAT 'ı çocukların göremeyeceği, erişemeyeceği 
yerlerde ve ambalajında  saklayınız.  
25 oC altındaki oda sıcaklığında  saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TURKTIPSAN DEKSAMETAZON FOSFAT 'ı 
kullanmayınız.  
Eğer ambalajda herhangi bir hasar fark ederseniz TURKTIPSAN DEKSAMETAZON 
FOSFAT  'ı kullanmayınız.  
Son kullanma tarihi geçmiş veya kullanılmayan i laçları çöpe atmayınız! Çevre,  Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat Sahibi:  
TURKTIPSAN SAĞLIK TURİZM EĞİTİM VE TİC A.Ş.  
AKYURT/ ANKARA  
Tel: 0 312 844 15 08  
e-posta: turktipsan@hs01.kep.tr  
 9  Üretim Yeri:  
TURKTIPSAN SAĞLIK TURİZM EĞİTİM VE TİC A.Ş.  
AKYURT/ ANKARA  
Tel: 0 312 844 15 08  
e-posta: turktipsan@hs01.kep.tr  
 
 
Bu kullanma talimatı 02.10.2023 tarihinde onaylanmıştır.  