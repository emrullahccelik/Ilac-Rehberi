 1 KULLANMA TALİMATI  
 
ZERBAXA 1 g/0,5 g i nfüzyonluk ç özelti h azırlamak i çin toz  
Damar içine infüzyon yoluyla uygulanır . 
Steril  
 
• Etkin maddeler:  Her bir flakon  1 g seftolozana eşdeğer 1.147 mg seftolozan sülfat ve        
0,5 g tazobaktama eşdeğer 537 mg tazobaktam sodyum içerir . 
 • Yardımcı maddeler:  Sodyum klorür, arjinin, susuz sitrik asit. 
 
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa lütfen doktorunuza veya eczacınıza danışınız.  
• Bu ilaç kişisel olarak size reçetelendirilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz  kullanmayınız. 
 
Bu Kullanma Talimatında: 
 1. ZERBAXA nedir ve ne için kullanılır?  
2. ZERBAXA’yı  kullanmadan önce dikkat edilmesi gerekenler  
3. ZERBAXA
 nasıl kullanılır?  
4. Olası yan etkiler nelerdir? 5. ZERBAXA’nın  saklanması  
 Başlıkları yer almaktadır. 
 
1. ZERBAXA nedir ve ne için kullanılır?  
 ZERBAXA, çeşitli bakteriyel enfeksiyonların tedavisi için kullanılan bir ilaçtır. İki etkin madde içermektedir:  
- seftolozan: "sefalosporinler " grubuna  dahil olan bir antibiyotiktir ve enfeksiyona neden 
olan belli bakterileri öldürebilir.  
- tazobaktam: beta  laktamaz lar adı verilen belli enzimlerin etkinliğini engeller. Bu 
enzimler, antibiyotiği etki gösteremeden parçalayarak bakterilerin seftolozana karşı direnç kazanmasına neden olmaktadır. Tazobaktam bu enzimlerin etki göstermesini  
engelleyerek seftolozanın bakterileri daha etkili biçimde öldürmesini sağlar. 
 ZERBAXA, tüm yaş gruplarında karın bölgesindeki ve böbrek ve idrar yolundaki  komplike 
enfeksiyonların tedavisinde kullanılmaktadır.    2 ZERBAXA, yetişkinlerde “ pnömoni” adı verilen bir akciğer enfeksiyonun tedavisinde 
kullanılmaktadır . 
 
ZERBAXA, tek kullanımlık flakon içinde temin edilen, beyaz ila sarımsı  renkte bir infüzyonluk 
konsantre çözelti için toz dur. 
 ZERBAXA, tıpalı (bromobütil kauçuk) ve flip -off kapaklı, 20 mL Tip I  şeffaf cam flakon  içeren 
ambalajlar halinde bulunmaktadır. Her ambalaj  10 flakon içermektedir . 
 2. ZERBAXA’yı  kullanmadan önce dikkat edilmesi gerekenler  
 ZERBAXA’yı  aşağıdaki durumlarda KULLANMAYINIZ  
Eğer:  
- Seftolozan, tazobaktam ya da bu ilacın içerdiği diğer maddelerden herhangi birine (bu 
kullanma talimatının başında belirtilen yardımcı maddeler listesine bakınız) karşı 
alerjiniz (aşırı duyarlılığınız) varsa.  
- "Sefalosporin" adı verilen ilaçlara karşı alerjiniz  (aşırı duyarlılığınız) varsa  
- Geçmişte diğer belli antibiyotik türlerine (örn. penisilinler, karbapenemler) şiddetli 
alerjik reaksiyon gösterdiyseniz (örn. deride şiddetli soyulma, yüzde, ellerde, ayaklarda, 
dudaklarda, dilde ya da boğazda şişme, yutkunma ya da nefes alma da zorluk) 
ZERBAXA’yı kullanmayınız . 
 
ZERBAXA’yı  aşağıdaki durumlarda DİKKATLE KULLANINIZ  
Sefalosporinler, penisilinler ya da diğer antibiyotiklere alerjik olduğunuzu biliyorsanız ya da 
geçmişte alerjik tepki verdiyseniz, doktorunuz  ya da eczacınızla konuşunuz. 
 
ZERBAXA alırken ishal olursanız doktorunuz  ya da eczacınızla konuşunuz. 
 
ZERBAXA tedavisi sırasında ya da sonrasında ZERBAXA'ya duyarlı olmayan bakteriler 
nedeniyle ya da mantar kaynaklı enfeksiyonlar oluşabilir . Başka bir enfeksiyonunuz olduğunu 
düşünüyorsanız doktorunuza  bildiriniz.  
 
ZERBAXA tedavisi bazen alyuvarlarınızla reaksiyona  giren antikorların üretilmesine neden 
olabilir. Size k an testinizde (Coombs testi) anormal sonuç olduğu söylenirse, doktorunuza  
ZERBAXA aldığınızı ya da yakın geçmişte ZERBAXA almış olduğunuzu bildiriniz.  
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 ZERBAXA’nın  yiyecek ve içecek ile kullanılması  
Bu ilaç doğrudan damar içine verilmektedir. Bu nedenle açlık tokluk durumundan etkilenmez.  
 Hamilelik  
İlacı kullanmadan önce doktorunuza veya eczacınıza danışınız.  
 ZERBAXA hamilelik  sırasında yalnızca beklenen yararları hamile  kadın ve fetüsle ilgili olası 
risklerden fazlaysa kullanılmalıdır.  
 Hamileyseniz , ya da  hamile  olabileceğinizi düşünüyorsanız, bu ilacı almadan önce doktorunuz  
ya da eczacınıza danışınız. Doktorunuz  hamilelik  sırasında ZERBAXA  alıp almamanız 
gerektiği konusunda tavsiye de bulunacaktır.  3 Eğer tedaviniz sırasında hamile olduğunuzu öğrenirseniz, derhal doktorunuza veya eczacınıza 
danışınız . 
 Emzirme  
İlacı kullanmadan önce doktorunuza veya eczacınıza danışınız.  
 ZERBAXA’nın insan sütüyle atılıp atılmadığı bilinmemektedir. Yine de, yeni 
doğanlar/bebekler için risk göz ardı edilemez. Emzirmenin durdurulup durdurulmayacağına ya 
da ZERBAXA tedavisinin durdurulup durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin çocuk açısından faydası ve tedavinin emziren anne açısından faydası dikkate alınmalıdır.  Emziriyorsanız, doktorunuz emzirmenin çocuğunuz açısından faydasını ve tedavinin sizin açınızdan faydasını göz önünde bulundurarak, emzirmeyi bırakmanız veya Zerbaxa tedavisini durdurmanız veya tedaviden kaçınmanız gerektiği konusunda size tavsiyede buluna caktır.  
 
Araç ve makine kullanımı  
ZERBAXA baş dönmesine neden olabileceğinden araç ve makine kullanma becerinizi 
etkileyebilir.  
 
ZERBAXA’nın  içeriğinde bulunan bazı yardımcı maddeler hakkında önemli bilgiler   
Bu tıbbi ürün her flakonda 230 mg sodyum (yemeklerde kullanılan tuzun ana bileşeni) ihtiva 
eder. Bu miktar bir yetişkin için önerilen günlük diyetle maksimum alımın %11,5’ine 
eşdeğerdir. 10 mL %0,9 enjeksiyonluk sodyum klorür çözeltisi ile sulandırılan flakon                 
11,5 mmol (265 mg) sodyum ihtiva eder. Bu miktar bir yetişkin için önerilen günlük diyetle 
maksimum alımın %13 ,3’üne eşdeğerdir. Bu durum, kontrollü sodyum diyetinde olan hastalar 
için göz  önünde bulundurulmalıdır. 
 Diğer ilaçlar ile birlikte kullanımı  
Bazı ilaçlar seftolozan ve tazobaktamla etkileşime girebilir . Bu ilaçlara şunlar dahildir:  
- Probenesid (bir gut ilacı): Bu ilaç, tazobaktamın vücudunuzdan ayrılma süresinde uzamaya neden olabilir . 
 Eğer reçeteli veya reçetesiz herhangi bir ilacı şu anda kullanıyorsanız  veya son zamanlarda 
kullandıysanız  lütfen doktorunuza veya eczacınıza bunlar hakkında bilgi veriniz.  
 3. ZERBAXA nasıl kullanılır?  
 
Uygun kullanım ve doz/uygulama sıklığı için talimatlar:  
Size verilen ilacın dozu, böbrekleriniz de sorun olup olmadığına göre  değişmektedir. 
 Doz enfeksiyonunuzun tipine, enfeksiyonun vücudunuzdaki yerine ve ciddiyet düzeyine 
bağlıdır. İhtiyacınız olan doza doktorunuz karar verecektir.  
 Yetişkinlerde kullanım  
ZERBAXA’nın ö nerilen doz u, sekiz saatte bir  1 g seftolozan ve 0,5 g tazobaktam  veya 2 g 
seftolozan ve 1 g tazobaktamdır  ve size damar yoluyla (doğrudan kan dolaşımına verilerek) 
uygulanmaktadır.  
 
ZERBAXA tedavisi, normal koşullarda, enfeksiyonun şiddeti ne ve yerine ve vücudunuzun 
tedaviye verdiği tepkiye bağlı olarak, 4 -  14 gün arasında sürmektedir.   4 Çocuklarda ve ergenlerde kullanım  
ZERBAXA’nın önerilen dozu, her 8 saatte bir 20 mg/kg seftolozan ve 10 mg/kg tazobaktam 
olup, bu doz damarlarınızdan birine (doğrudan kan dolaşımına) verilir. Doz, 1 g seftolozan ve 0,5 g tazobaktamı geçmemelidir. 
 
Zerbaxa ile tedavi, enfeksiyonun şiddetine ve yerine ve vücudunuzun tedaviye nasıl yanıt verdiğine bağlı olarak normalde 5 ila 14 gün arasında sürer.  
 
Uygulama yolu ve metodu:  
Doktorunuz ya da sizinle ilgilenen sağlık profesyoneli, bu ilacı size bir saat süren ve damar 
içine infüzyon yoluyla (serum içinde damla damla) verecektir.  
 
Değişik yaş grupları:  
 
Çocuklarda kullanımı:  
Bu ilaç, 18 yaşından küçük çocuklara pnömoni tedavisi için verilmemelidir çünkü bu yaş 
grubunda bu enfeksiyonun tedavisi için kullanımına ilişkin yeterli bilgi yoktur. 
 
Yaşlılarda kullanımı:  
Yaşlılarda , yalnızca yaşa dayalı  doz ayarlaması gerekmemektedir.  
 Özel kullanım durumları:  
 
Böbrek y etmezliği   
Böbrek sorunlarınız varsa doktorunuz un ZERBAXA dozunu düşür mesi  ya da ZERBAXA’nın 
size ne sıklıkta verileceğine karar vermesi gerekebilir . 
 
Doktorunuz , özellikle ilacı uzun süredir kullanıyorsanız, uygun bir doz aldığınızdan emin 
olmak için kan testi yapmak isteyebilir.  
Karaciğer yetmezliği  
Karaciğer yetmezliği olan hastalarda doz ayarlaması gerekmemektedir . 
 Eğer ZERBAXA’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ZERBAXA
 kullandıysanız  
Bu ürün bir doktor  ya da başka bir sağlık profesyoneli tarafından uygulandığı için, size çok 
fazla ZERBAXA verilmesi olasılığı çok düşüktür. Ancak, herhangi bir endişeniz varsa 
doktorunuz , hemşireniz ya da eczacınıza derhal bildiriniz . 
 
ZERBAXA’dan kullanmanız gerekenden daha fazlasını kullanmışsanız bir doktor veya eczacı 
ile konuşunuz . 
 
ZERBAXA’yı kullanmayı unutursanız  
Size bir ZERBAXA dozunun verilmediğini düşünüyorsanız, doktorunuza  ya da sizinle ilgilenen 
diğer sağlık profesyoneline derhal bildiriniz.  
 
Unutulan dozları dengelemek için çift doz almayınız.     5 ZERBAXA ile tedavi sonlandırıldığında oluşabilecek etkiler  
Size bir ZERBAXA dozunun verilmediğini düşünüyorsanız, doktorunuza ya da sizinle ilgilenen 
diğer sağlık profesyoneline derhal bildiriniz.  
 Bu ilacın kullanımıyla ilgili başka bir sorunuz varsa, doktorunuza  ya da eczacınıza danışınız  
 4. Olası yan etkiler nelerdir?  Tüm ilaçlar  gibi ZERBAXA’nın  içeriğinde bulunan maddelere duyarlı olan kişilerde yan etkiler 
olabilir.   
Yan etkiler aşağıdaki kategorilerde gösterildiği şekilde sıralanmıştır. Çok yaygın:   10 hastanın en az bir inde görülebilir. 
Yaygın:   10 hastanın birinden az, fakat 100 hastanın bir inden fazla görülebilir. 
Yaygın olmayan:  100 hastanın birinden az, fakat 1 .000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla  
görülebilir. 
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor. 
 
Aşağıdaki lerden biri olursa, ZERBAXA’yı kullanmayı durdurunuz ve DERHAL  
doktorunuza bildiriniz  veya en yakın hastanenin acil bölümüne başvurunuz : 
- Dudaklarınız, yüzünüz, boğazınız ya da dilinizde ani şişme; şiddetli bir döküntü; ve, 
yutkunma ya da nefes alma sorunları. Bunlar şiddetli bir alerjik reaksiyonun (anafilaksi) 
belirtileri olabilir ve hayati tehlike yaratabilir . 
- ZERBAXA tedavisi sırasında ya da sonrasında şiddetli hale gelen ya da geçmeyen ishal 
veya kan ya da mukus içeren dışkı. Bu durumda, bağırsak hareketlerini durduran ya da 
yavaşlatan ilaçlar almamalısınız.  
 Bunların hepsi çok ciddi yan etkilerdir. Bunlardan biri sizde mevcut ise, sizin ZERBAXA’ya karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 Aşağıdak ilerden birini fark ederseniz, doktorunuza söyleyiniz:  
 
Karın, böbrek ve idrar yolundaki komplike enfeksiyonlar için tedavi alan yetişkin hastalar  
 Yaygın : 
- Baş ağrısı  
- Karın ağrısı  
- Kabızlık  
- İshal  
- Bulantı  
- Kusma  
- Karaciğer enzimlerinde artış (kan testlerinde)  
- Döküntü 
- Ateş (yüksek vücut sıcaklığı)  
- Kan basıncında  düşüş  
- Potasyum düşüşü (kan testlerinde)  
- Trombosit adı verilen belli bir tür kan hücrelerinin sayısında artış  
- Baş dönmesi   6 - Anksiyete  
- Uyuma güçlüğü  
- İnfüzyon bölgesi reaksiyonları  
 
Yaygın olmayan : 
- C. difficile  bakterileri  nedeniyle kalın bağırsakta iltihap  
- Midede iltihap  
- Karında şişkinlik  
- Hazımsızlık  
- Midede veya bağırsakta aşırı gaz  
- Bağırsağın tıkanması  
- Ağız içinde maya enfeksiyonu (pamukçuk)  
- Kadın cinsel organında maya enfeksiyonu 
- Mantarlardan kaynaklanan idrar yolu enfeksiyonu 
- Şeker (glukoz) seviyesinde artış (kan testlerinde)  
- Magnezyum seviyesinde düşüş (kan testlerinde)  
- Fosfat seviyesinde düşüş (kan testlerinde)  
- İskemik inme (beyinde kan akışındaki azalmaya bağlı inme)  
- Enjeksiyon bölgesindeki bir toplar damarda tahriş  ya da iltihap  
- Venöz tromboz (toplardamarda kanın pıhtılaşması)  
- Kırmızı kan hücresi  sayısında azalma  
- Atriyal fibrilasyon (kalbin hızlı ya da düzensiz atması)  
- Hızlı kalp atışı 
- Anjina pektoris (göğüs ağrısı veya daralma hissi, göğüste basınç veya ağırlık)  
- Deride kaşıntılı döküntüler veya şişlikler  
- Kurdeşen  
- Pozitif Coom bs testi sonucu (kırmızı kan hücrelerinizle savaşan antikorları tetkik eden 
bir kan testi)  
- Böbrek problemleri  
- Böbrek hastalığı  
- Nefes darlığı  
 
Karın, böbrek ve idrar sistemi içindeki komplike enfeksiyonlar için tedavi gören çocuklarda ve 
ergenlerde gözlemlenen ek yan etkiler  
 Yaygın : 
- İştah artışı,  
- Düşük beyaz kan hücresi sayısı, 
- Tat değişikliği  
 
“Pnömoni” adı verilen bir akciğer enfeksiyonu için tedavi edilen yetişkin hastalar  
 Yaygın : 
- C. difficile  bakterilerinden kaynaklanan kalın barsak iltihabı,  
- İshal,  
- Kusma,  
- Karaciğer enzimlerinde yükselme (kan testlerinde)  
 Yaygın  olmayan : 
- C. difficile  bakterilerinden kaynaklanan enfeksiyon,   7 - C. difficile  testi pozitifliği (dışkı testinde ),  
- Pozitif Coombs testi sonucu (kırmızı kan hücrelerinizle savaşan antikorları 
tetkik eden bir kan testi ) 
 
Bunlar ZERBAXA'nın hafif yan etkileridir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda doktorunuz , eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ZERBAXA’nın  saklanması  
ZERBAXA’yı  çocukların göremeyeceği, erişemeyeceği yerlerde ve ambalajında saklayınız. 
 Son kullanma tarihiyle uyumlu olarak kullanınız.  
Kutu ve flakon üzerindeki son kullanma tarihinden sonra ZERBAXA’yı  kullanmayınız.  Son 
kullanma tarihi o ayın son gününü ifade eder.  
Açılmamış flakonlar: 2°C - 8°C arasında (buzdolabında ) saklayınız.  
Ürünü ışıktan korumak için orijinal ambalajında saklayınız.  
 
İlaçlarınızı atık su yoluyla atmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz. 
 
 
Ruhsat sahibi :  Merck Sharp Dohme İlaçları Ltd.Şti.  
  Levent - İstanbul  
 
Üretim yeri     :  Steri -Pharma, LLC  
     Syracuse, NY, ABD  
  
Bu kullanma talimatı ............’de onaylanmıştır.  
  
 
  
 
  
 
   8 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
Çözeltilerin hazırlanması  
 
Her bir flakon tek kullanımlıktır.  
İnfüzyonluk çözelti hazırlanırken aseptik teknik kullanılmalıdır.  
 
Dozların hazırlanması  
 
İnfüzyonluk konsantre çözelti için toz, flakon başına 10 mL enjeksiyonluk su ya da 9 mg/mL 
(%0,9) enjeksiyonluk sodyum klorür çözeltisi ile sulandırılmaktadır; sulandırıldıktan sonra 
tozun çözünmesi için flakon hafifçe çalkalanmalıdır. Son hacim flakon başına yaklaşık            
11,4 mL'dir. Elde edilen konsantrasyon flakon başına yaklaşık olarak 132 mg/mL'dir                     
(88 mg/mL seftolozan ve 44 mg/mL tazobaktam).  
 
DİKKAT: SULANDIRILMIŞ ÇÖZELTİ DOĞRUDAN ENJEKSİYON İÇİN DEĞİLDİR.  
 ZERBAXA infüzyonluk çözelti berraktır ve renksiz ila hafif sarı arası renktedir.  
Bu aralıktaki renk değişimleri ürünün potensini etkilemez.  
 
Sulandırıldıktan sonra, tıbbi ürünün kimyasal ve fiziksel kullanım stabilitesinin 2- 8°C'de 4 gün 
boyunca devam ettiği kanıtlanmıştır. Bu tıbbi ürün ışığa duyarlıdır ve orijinal kartonunda saklanmadığı zaman ışıktan korunmalıdır.  
 
Endikasyona ve böbrek fonksiyonuna dayalı olarak önerilen Z ERBAXA doz rejimleri için Kısa 
Ürün Bilgisinde Bölüm  4.2’ye bakınız. Her bir dozun hazırlanması aşağıda anlatılmaktadır. 
 
İNFÜZYON TORBASINDA yetişkin dozlarının hazırlanmasına ilişkin talimatlar: 
 
2 g seftolozan/1 g tazobaktam dozunun hazırlanması: Sulandırılmış iki flakonun tüm içeriği 
(flakon başına yaklaşık 11,4 mL) bir enjektör kullanılarak çekilir ve 100 mL %0,9 
enjeksiyonluk sodyum klorür (normal salin) ya da %5 glukoz enjeksiyonu içeren infüzyon torbasına eklenir.  
 1,5 g seftolozan/0,75 g tazobaktam dozunun hazırlanması: Sulandırılmış flakonun tüm içeriği (flakon başına yaklaşık 11,4 mL) ve sulandırılmış ikinci flakondan 5 ,7 ml bir enjektör 
kullanılarak çekilir ve 100 mL %0,9 enjeksiyonluk sodyum klorür (normal salin) ya da %5 glukoz enjeksiyonu içeren infüzyon torbasına eklenir. 
 
1 g seftolozan/0,5 g tazobaktam dozunun hazırlanması: Sulandırılmış flakonun tüm içeriği (yaklaşık 11,4 mL) bir enjektör kullanılarak çekilir ve 100 mL %0 ,9 enjeksiyonluk sodyum 
klorür (normal salin) ya da %5 glukoz enjeksiyonu içeren infüzyon torbasına eklenir.  
 500 m g seftolozan/250 mg tazobaktam dozunun hazırlanması: Sulandırılmış flakon içeriğinden 
5,7 mL çekilir ve 100 mL %0,9 enjeksiyonluk sodyum klorür (normal salin) ya da %5 glukoz 
enjeksiyonu içeren infüzyon torbasına eklenir.  
 
300 mg seftolozan/150 mg tazobaktam dozunun hazırlanması: Sulandırılmış flakon içeriğinden 3,5 mL çekilir ve 100 mL %0,9 enjeksiyonluk sodyum klorür (normal salin) ya da %5 glukoz enjeksiyonu içeren infüzyon torbasına eklenir.  
 
250 m g seftolozan/125 mg tazobaktam dozunun hazırlanması: Sulandırılmış flakon içeriğinden  9 2,9 mL çekilir ve 100 mL %0,9 enjeksiyonluk sodyum klorür (normal salin) ya da %5 glukoz 
enjeksiyonu içeren infüzyon torbasına eklenir.  
 
100 m g seftolozan/50 mg tazobaktam dozunun hazırlanması: Sulandırılmış flakon içeriğinden 
1,2 mL çekilir ve 100 mL %0,9 enjeksiyonluk sodyum klorür (normal salin) ya da %5 glukoz 
enjeksiyonu içeren infüzyon torbasına eklenir.  
 
İNFÜZYON TORBASINDA veya İNFÜZYON ŞIRINGASINDA pedi yatrik dozlarının 
hazırlanmasına ilişkin talimatlar: 
 
NOT: Aşağıdaki prosedür, nihai konsantrasyonu 10 mg/mL seftolozan  / 5 mg/mL tazobaktam 
olacak şekilde 100 mL stok çözelti hazırlamak için gereken adımları tarif etmektedir. Pedi yatrik 
hastalara uygulanacak olan bu stok çözeltinin hacmi, hastanın vücut ağırlığına göre uygun dozun hesaplanmasına dayanacaktı r (bölüm 4.2'ye bakınız). Ayrıntılı adımlar ve hesaplamalar 
verilmiştir.  
 
1. Stok çözeltinin hazırlanması (100 mL hacimli 10  mg/mL seftolozan  / 5 mg/mL 
tazobaktam): Rekonstitüe şırınganın içeriğinin tamamını (yaklaşık 11,4 mL) şırıngayla çekip, 89 mL %0,9 enjeksiyonluk sodyum klorür (normal salin) veya %5 glukoz enjeksiyonu içeren bir infüzyon torbasına ekleyin.  
2. Gereken hacimde infüzyonluk stok çözeltinin hazırlanması:  
a. Pediyatrik hastaya gerekli dozu uygulamak için uygun Z ERBAXA miktarını mg 
cinsinden hesaplayın. Miligram cinsinden olan bu doza dayanarak, uygulanacak olan 10 mg/mL seftolozan  / 5 mg/mL tazobaktamın uygun hacmini hesaplayın. 
Hesaplamaları doğrulamak için aşağıdaki Tablo 5 ’e bakın. Unutmayın ki bu 
tablo, hesaplanmış olabilecek tüm dozları İÇERMEMEKTEDİR, ancak, hesaplamayı doğrulamak için uygun hacmi tahmin etmek amacıyla kullanılabilir.  
b. Uygun şekilde hesaplanmış hacimli bir stok çözeltiyi, yeterli büyüklükteki bir infüzyon torbasına veya infüzyon şırıngasına aktarın. Tablo 5’ te gösterilen 
değerler yaklaşık değerler olup, daha ufak hacimler için uygun büyüklükteki bir şırınganın en yakın hacim çizgisine yuvarlama yapmak gerekebilir.  
 Tablo 5: 100 mL ’lik 10  mg/mL seftolozan  / 5 mg/mL tazobaktam stok çözeltisinden 
pediyatrik hastalar (doğumdan* 18 yaş altına kadar) için Z ERBAXA hazırlanması  
ZERBAXA 
dozu (mg/kg)  Vücut ağırlığı (kg) Hesaplanan seftolozan miktarı (mg)  Hesaplanan tazobaktam miktarı (mg)  
Hastaya uygulanacak 
stok çözelti 
hacmi (mL) 
20 mg/kg seftolozan /  
10 mg/kg tazobaktam**  50 ve üzeri  1000  500 100 
40 800 400 80 
30 600 300 60 
20 400 200 40 
15 300 150 30 
10 200 100 20 
5 100 50 10 
3 60 30 6 
1,5 30 15 3  10 *>32 haftalık gebelik süresi ve doğum sonrası ≥7 gün olarak tanımlanır.  
**Vücut ağırlığı >50 kg olan ve eGFR ’si >50  mL/dak/1,73 m2 olan çocuklarda maksimum doz 
olan 1 g seftolozan  / 0,5 g tazobaktam aşılmamalıdır.  
 
Mikrobiyolojik açıdan, bu tıbbi ürün sulandırıldıktan hemen sonra kullanılmalıdır. Hemen 
kullanılmazsa, sulandırma/seyreltme işlemi kontrollü ve valide edilmiş aseptik koşullarda 
gerçekleşmemişse kullanım sırasındaki saklama süreleri ve kullanım öncesi koşullar 
kullanıcının sorumluluğundadır ve normalde 2- 8°C'de 24 saatten uzun sürmemeli dir.  
 
Etkin maddelerden biri olan seftolozan sulak  ortama ulaşması halinde  diğer canlılar için  
zararlı olabilir . Kullanılmayan tıbbi ürünü veya atık maddeleri kanalizasyona atmayınız.  
 
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve  
‘Ambalaj Atıklarının Kontrolü Yönetmelikleri’ne uygun olarak imha edilmelidir.                                      