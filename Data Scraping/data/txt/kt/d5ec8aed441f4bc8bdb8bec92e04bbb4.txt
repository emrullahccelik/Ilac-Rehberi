1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA TALİMATI  
 
MASİPAH 10 mg film kaplı tablet  
Ağızdan alınır.  
• Etkin madde: Her film kaplı tablet 10 mg masitentan içerir.  
• Yardımcı maddeler: Laktoz monohidrat (sığır kaynaklı), mikrokristalin selüloz pH 101, 
krospovidon CL -F, povidon K 30, polisorbat 80, krospovidon CL, magnezyum stearat, opadry 
AMB II White 88A180040 (polivinil alkol -part. hidrolize, talk, titanyum dioksit, GMCC 
Tip1/yağ asitlerinin gliserol ester, sodyum lauril sülfat)  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma Talimatında: 
 1. MASİPAH nedir ve ne için kullanılır?  
2. MASİPAH’ı  kullanmadan önce dikkat edilmesi gerekenler  
3. MASİPAH nasıl kullanılır?  
4. Olası yan etkiler nelerdir?  
5. MASİPAH'ın saklanması  
 
Başlıkları yer almaktadır.  
 
1. MASİPAH nedir ve ne için kullanılır?  
 MASİPAH, "endotelin reseptör antagonistleri" adı verilen ilaç sınıfına bağlı olan masitentan etkin maddesini içerir.  
 MASİPAH 10  mg Film Kaplı Tablet: Beyaz- kırık beyaz renkli, yuvarlak bombeli film kaplı 
tabletler.  
 MASİPAH, 28 tablet içeren blister ambalajlarda 10 mg film kaplı tablet olarak tedarik edilir.  
 MASİPAH yetişkinlerde uzun süreli pulmoner arteriyel hipertansiyon (PAH) tedavisi için kullanılır; tek başına veya PAH tedavisine yönelik diğer ilaçlarla birlikte kullanılabilir. PAH, kanı kalpten akciğerlere (pulmoner arterlere) taşıyan kan damarlarındaki yüksek kan basıncıdır. PAH hastası olan kişilerde bu arterler daraldığı için kalbin kanı bu damarlar 2  üzerinden pompalamak için daha çok çalışması gerekir. Bu da kişinin kendisini yorgun 
hissetmesine, baş dönmesine ve nefes darlığına sebep olur.  
 MASİPAH pulmoner arterleri genişleterek kalbin kanı bu damarlar üzerinden pompalamasını 
kolaylaştırır. Böylelikle kan basıncı düşer, belirtiler hafifler ve hastalık seyrinde iyileşme gerçekleşir.  
 
2. MASİPAH’ı kullanmadan önce dikkat edilmesi gerekenler  
 MASİPAH'ı aşağıdaki durumlarda KULLANMAYINIZ:  
Eğer,  
• Masitentan veya bu ilacın içeriğindeki maddelerden herhangi birine (yardımcı maddeler 
listesine bakınız) karşı alerjiniz varsa.  
• Hamileyseniz ya da hamile kalmayı planlıyorsanız veya güvenilir bir doğum kontrol 
yöntemi (kontrasepsiyon) kullanmadığınız için hamile kalırsanız. Lütfen ‘Hamilelik' 
bölümündeki bilgileri okuyunuz. 
• Bebeğinizi emziriyorsanız. Lütfen 'Emzirme' bölümündeki bilgileri okuyunuz. 
• Karaciğer hastalığınız varsa veya kanınızdaki karaciğer enzimi düzeyi çok yüksekse. Bu 
ilacın sizin için uygun olup olmadığına karar vermesi için doktorunuzla konuşunuz. 
 
MASİPAH' ı aşağıdaki durumlarda DİKKATLİ KULLANINIZ:  
Eğer;  
• aneminiz (kırmızı kan hücresi sayısında azalma) varsa  
• böbrek yetmezliğiniz varsa  
 
Doktor tarafından istendiği şekilde kan testi yaptırmanız gerekecektir:  
Doktorunuz MASİPAH tedavisine başlamadan önce ve tedavi sırasında yapılacak kan 
testlerini aşağıdaki durumları doğrulamak için kullanacaktır:  
• Aneminiz (kırmızı kan hücresi sayısında azalma) olup olmadığı  
• Karaciğerinizin düzgün çalışıp çalışmadığı  
 Aneminiz (kırmızı kan hücresi sayısında azalma) varsa aşağıdaki belirtileriniz olabilir:  
• Baş dönmesi  
• Yorgunluk/halsizlik/güçsüzlük  
• Hızlı kalp atışı, çarpıntı  
• Solukluk  
• Bu belirtilerden birini fark ederseniz doktorunuza söyleyiniz. 
 Karaciğerinizin düzgün çalışmadığını gösteren belirtiler:  
• Hasta hissetme (mide bulantısı)  
• Kusma  
• Ateş 
• Mide (karın) ağrısı  
• Sarılık (ciltte veya göz akında sararma)  
• Koyu renkli idrar  
• Ciltte kaşınma  
• Aşırı bitkinlik veya güçsüzlük (halsizlik veya yorgunluk)  
• Grip benzeri durum (ateşle birlikte eklem ve kas ağrısı)  
 3  Yukarıdaki durumlardan herhangi biri varsa hemen doktorunuza söyleyiniz.  
 
Böbrek problemleriniz varsa MASİPAH kullanmadan önce doktorunuzla görüşünüz. 
Masitentan  böbrek problemi olan hastalarda kan basıncında daha fazla azalmaya ve 
hemoglobin (alyuvarlarda bulunan bir protein) düzeyinde azalmaya yol açabilir.  
 Pulmoner veno- oklüzif  hastalığı (akciğer damarlarının tıkanması) olan hastalarda, MASİPAH  
dahil PAH tedavisi için kullanılan ilaçlar pulmoner ödeme (akciğer ödemi) neden olabilir. 
MASİPAH kullanırken nefes darlığında ani, önemli bir artış ve düşük oksijen gibi pulmoner 
ödem belirtileriniz varsa hemen doktorunuza söyleyiniz. Doktorunuz ilave testler yapabilir ve 
sizin için en uygun tedavi rejimini belirleyebilir.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 Çocuklar ve ergenler  
MASİPAH çocuklarda test edilmediği için, bu ilacı çocuklara ve 18 yaşın altındaki ergenlere vermeyiniz.  
 MASİPAH’ın yiyecek ve içecekler ile kullanılması  
MASİPAH yiyeceklerle birlikte veya tek başına alınabilir.  
 Gıda takviyesi olarak piperin alıyorsanız, vücudunuzun MASİPAH dahil bazı ilaçlara yanıt 
verme şekli değişebilir. Bu tür bir durumda lütfen doktorunuz veya eczacınızla konuşunuz.  
Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz veya emziriyorsanız, hamile olabileceğinizi düşünüyor veya bebek sahibi olmayı planlıyorsanız, bu ilacı almadan önce doktorunuza danışınız.  
 MASİPAH, tedavi öncesinde, sırasında veya tedavinin hemen sonrasında hamile kalındığı takdirde doğmamış bebeğe zarar verebilir. Hamile kalma olasılığınız varsa MASİPAH 
kullanırken güvenilir bir doğum kontrol yöntemi (kontrasepsiyon) kullanmanız gerekir. Bu konuyu doktorunuzla konuşunuz.  Hamileyseniz veya hamile kalmayı planlıyorsanız MASİPAH kullanmayınız  
 MASİPAH’ı alırken veya MASİPAH’ı bıraktıktan kısa bir süre sonra (1 aya kadar) hamile kalırsanız veya hamile olabileceğinizi düşünüyorsanız, hemen doktorunuza başvurunuz.  
 Hamile kalma potansiyeli olan bir kadınsanız, doktorunuz MASİPAH  kullanmaya başlamadan 
önce ve MASİPAH  kullanırken düzenli olarak (ayda bir defa) gebelik testi yaptırmanızı 
isteyecektir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  4  MASİPAH’ın anne sütüne geçip geçmediği bilinmemektedir. MASİPAH kullanırken 
emzirmeyiniz.  
 Üreme  
MASİPAH kullanan bir erkekseniz, bu ilacın sperm sayınızı azaltması mümkündür. Bu konuda sorularınız veya endişeleriniz varsa doktorunuzla konuşunuz.  Araç ve makine kullanımı  
MASİPAH aldığınızda, baş ağrısı ve hipotansiyon gibi yan etkiler (Bölüm 4'te listelenmiştir) ve hastalığınızın belirtileri araç kullanmanızı güçleştirebilir.  
 MASİPAH'ın içeriğinde bulunan bazı yardımcı maddeler hakkında önemli bilgiler MASİPAH tablet şeker (laktoz) içerir. Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanımı  
MASİPAH diğer ilaçları etkileyebilir.  
 MASİPAH'ı aşağıda belirtilenleri de içeren başka ilaçlarla birlikte alırsanız, MASİPAH'ın veya diğer ilaçların etkisi değişebilir. Aşağıdaki ilaçlardan herhangi birini kullanıyorsanız doktorunuzu veya eczacınızı bilgilendiriniz:  
 
• Rifampisin, klaritromisin, telitromisin, siprofloksasin, eritromisin (enfeksiyon tedavisinde 
kullanılan antibiyotikler),  
• Fenitoin (nöbet tedavisinde kullanılan bir ilaç),  
• Karbamazepin (depresyon ve epilepsi tedavisinde kullanılır),  
• Sarı kantaron (depresyon tedavisinde kullanılan bir bitkisel ürün),  
• Ritonavir, sakinavir (HIV enfeksiyonu tedavisinde kullanılır), 
• Nefazodon (depresyon tedavisinde kullanılır),  
• Ketokonazol (şampuan hariç), flukonazol, itrakonazol, mikonazol, vorikonazol  (mantar 
enfeksiyonlarına karşı kullanılan ilaçlar)  
• Amiodaron (kalp atışını kontrol etmek için kullanılır)  
• Siklosporin (nakil sonrası organ reddini önlemek için kullanılır)  
• Diltiazem, verapamil (yüksek kan basıncı veya belirli kalp sorunlarının tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. MASİPAH nasıl kullanılır?  
 
Uygun kullanım ve doz/uygulama sıklığı için talimatlar:  
MASİPAH yalnızca pulmoner arteriyel hipertansiyon tedavisinde deneyimli bir doktor tarafından reçete edilmelidir.  
 Bu ilacı her zaman tam olarak doktorunuzun söylediği şekilde alınız. Emin değilseniz doktorunuza danışınız.  
 Önerilen MASİPAH dozu, günde bir defa bir tane alınan 10 mg'lık tablettir.  5  Uygulama yolu ve metodu:  
Tüm tableti bir bardak suyla yutun, tableti çiğnemeyin veya kırmayın. MASİPAH'ı  yemekle 
birlikte veya yemekten bağımsız olarak alabilirsiniz. Tableti her gün aynı saatte almanız en 
etkili yöntem olacaktır.  
 Değişik yaş grupları:  
Çocuklarda kullanımı:  
MASİPAH, 18 yaşın altındaki çocuklarda kullanılmamalıdır.  
 Özel kullanım durumları:  
Böbrek yetmezliği:  
Böbrek problemleriniz varsa MASİPAH kullanmanızın uygun olup olmadığına doktorunuz 
karar verecektir. MASİPAH böbrek problemi olan hastalarda kan basıncında daha fazla 
azalmaya ve hemoglobin (kanda bulunan bir protein) düzeyinde azalmaya yol açabilir. Diyalize giren hastalarda MASİPAH kullanımı önerilmemektedir.  
 Karaciğer yetmezliği:  
Karaciğer hastalığınız varsa veya kanınızdaki karaciğer enzimi düzeyi çok yüksekse, bu ilacın sizin için uygun olup olmadığına doktorunuz karar verecektir. Ciddi karaciğer yetmezliğiniz varsa MASİPAH’ a başlanmamalıdır.  
 Karaciğer hasarına ilişkin klinik semptomları olmayan hastalarda karaciğer enzim düzeyleri normal aralığa geri döndükten sonra MASİPAH tedavisinin yeniden başlatılması 
düşünülebilir. Bir hepatoloğa danışılması önerilmektedir.  
 
Eğer MASİPAH ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla MASİPAH  kullandıysanız  
Size söylenenden daha fazla tablet aldıysanız baş ağrısı, bulantı veya kusma görülebilir.  
 MASİPAH‘dan kullanmanız gerekenden fazlasını kullanmışsanız bir doktor veya eczacı ile konuşunuz.  
 MASİPAH'ı almayı unutursanız  
Unutulan dozları dengelemek için çift doz uygulamayınız.  
 MASİPAH'ı almayı unutursanız, unuttuğunuz dozu hatırlar hatırlamaz alın, daha sonra tabletlerinizi normal zamanında almaya devam edin. Unuttuğunuz tableti telafi etmek için aynı anda iki doz almayın.  MASİPAH ile tedavi sonlandırıldığında oluşabilecek etkiler:  
MASİPAH PAH hastalığınızı kontrol etmek için almaya devam etmeniz gereken bir tedavidir. Doktorunuz onay vermediği sürece MASİPAH kullanmayı bırakmayınız.  Bu ilacın kullanımına ilişkin başka herhangi bir sorunuz varsa, doktorunuza veya eczacınıza danışınız.  
   6  4. Olası yan etkiler nelerdir?  
 
Tüm ilaçlar gibi, MASİPAH’ ın içeriğinde bulunan maddelere duyarlı olan kişilerde yan 
etkiler olabilir.  
 Aşağıdakilerden biri olursa, MASİPAH ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Aşırı duyarlılık reaksiyonları, anjiyoödem (göz çevresi, yüz, dudaklar, dil ve boğazın şişmesi), 
kaşıntı ve/veya kızarıklık  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MASİPAH’ a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 Bu yan etkiler görülme sıklığına göre aşağıdaki gibi sıralanmıştır:  
 Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle sıklık derecesi tahmin edilemiyor.  
 Çok yaygın  
• Anemi (alyuvar sayısında azalma) veya hemoglobin (alyuvarlarda bulunan bir protein) 
sayısında azalma  
• Baş ağrısı  
• Bronşit (hava yolları inflamasyonu)  
• Nazofarenjit (boğaz ve geniz yolu inflamasyonu)  
• Sıvı tutulumu, ödem (şişme), özellikle ayak bilekleri ve ayaklarda  
 Yaygın  
• Farenjit (boğaz inflamasyonu)  
• Grip 
• İdrar yolları enfeksiyonu (mesane enfeksiyonu)  
• Hipotansiyon (düşük kan basıncı)  
• Nazal konjesyon (burun tıkanıklığı)  
• Lökopeni (beyaz kan hücresi sayısında azalma)  
• Trombositopeni (kan trombosit sayısında azalma)  
• Aminotransferaz yüksekliği (karaciğer enzimlerinin yükselmesi)  
• Kızarma (deride kızarıklık)  
 Yaygın olmayan  
• Aşırı duyarlılık reaksiyonları (göz çevresi, yüz, dudaklar, dil ve boğazın şişmesi, kaşıntı ve/veya kızarıklık)  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 7  Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. MASİPAH'ın saklanması  
 
MASİPAH’ı çocukların göremeyeceği, erişemeyeceği yerlerde ve ambalajında saklayınız.  
 30°C’nin altındaki oda sıcaklığında saklayınız.  
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MAS İPAH ’ı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığı’nca belirlenen toplama sistemine veriniz.  
 Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL   
 Üretim yeri:  
NOBEL İLAÇ SANAYİİ VE TİCARET A.Ş.  
Merkez 81100 DÜZCE  
 Bu kullanma talimatı .../… /… tarihinde onaylanmıştır.  
 