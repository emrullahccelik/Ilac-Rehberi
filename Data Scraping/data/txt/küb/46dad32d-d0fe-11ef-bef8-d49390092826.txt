KISA ÜRÜN BİLGİSİ
1. BEŞERİ TIBBİ ÜRÜNÜN ADI
AMOKSİNA 500 mg tablet
2. KALİTATİF VE KANTİTATİF BİLEŞİM
Etkin madde:
Her bir tablette;
Etkin Madde Adı Miktarı Eksez Doz (%2)
Amoksisilin trihidrat (buzağı kaynaklı) 574,0 mg 11,48 mg
(500 mg Amoksisiline eşdeğer)
Yardımcı maddeler:
Sodyum nişasta glikolat 10,0 mg
Yardımcı maddeler için bölüm 6.1’e bakınız.
3. FARMASÖTİK FORM
Tablet
Beyaz ya da beyazımsı renkli, iki yüzü çentikli, oblong tablet
4. KLİNİK ÖZELLİKLER
4.1. Terapötik endikasyonlar
AMOKSİNA, yetişkinler ve çocuklardaki aşağıdaki enfeksiyonların tedavisinde endikedir:
• Akut bakteriyel sinüzit
• Akut otitis media
• Akut streptokokkal tonsillit ve farenjit
• Kronik bronşitin akut alevlenmesi
• Toplum kökenli pnömoni
• Akut sistit
• Gebelikte asemptomatik bakteriüri
• Akut piyelonefrit
• Tifo ve paratifoid ateş
• Selülite ilerleyen dental abseler
• Protez eklem enfeksiyonları
• Peptik ülserde Helicobacter pylori eradikasyonu
• Lyme hastalığı
• Endokardit profilaksisi
Antibakteriyel ajanların uygun kullanımı konusundaki resmi kılavuza dikkat edilmelidir.
4.2. Pozoloji ve uygulama şekli
Pozoloji:
Tek bir enfeksiyonu tedavi etmek için kullanılacak AMOKSİNA dozu seçilirken aşağıdakiler
hesaba katılmalıdır:
1/14• Beklenen patojenler ve antibakteriyel ajanlara olan muhtemel duyarlılıklar
• Enfeksiyonun şiddeti ve bölgesi
• Hastanın yaşı, ağırlığı ve böbrek fonksiyonu (aşağıda gösterildiği gibi).
Tedavi süresi, enfeksiyon tipi ve hastanın cevabı ile belirlenmeli ve genellikle mümkün
olduğunca kısa olmalıdır. Bazı enfeksiyonlar uzun süreli tedavi gerektirir.
Yetişkinler ve çocuklar ≥40 kg:
Endikasyon* Doz*
Akut bakteriyel sinüzit Her 8 saatte bir 250 mg ila 500 mg veya her 12 saatte
Gebelikte asemptomatik bakteriüri bir 750 mg ila 1.000 mg
Akut piyelonefrit Ciddi enfeksiyonlar için her 8 saatte bir 750 mg ila
Selülit ile yayılan diş absesi 1.000 mg
Akut sistit Akut sistit bir gün için günde iki kez 3.000 mg ile
tedavi edilebilir.
Akut otitis media Her 8 saatte bir 500 mg, her 12 saatte bir 750 mg ila
Akut streptokokal tonsillit ve farenjit 1.000 mg
Kronik bronşitin akut alevlenmesi Ciddi enfeksiyonlar için 10 gün boyunca her 8 saatte
bir 750 mg ila 1.000 mg
Toplum kökenli pnömoni Her 8 saatte bir 500 mg ila 1.000 mg
Tifo ve paratifoid ateş Her 8 saatte bir 500 mg ila 2.000 mg
Protez eklem enfeksiyonları Her 8 saatte bir 500 mg ila 1.000 mg
Endokardit profilaksisi 2.000 mg oral yolla, tek doz prosedürden 30 ila 60
dakika önce
Helicobacter pylori eradikasyonu Bir proton pompası inhibitörü (örn. omeprazol,
lansoprazol) ve bir başka antibiyotik (örn.
klaritromisin, metronidazol) ile birlikte ile 7 gün
boyunca günde iki kez 750 mg ila 1.000 mg.
Lyme hastalığı Erken evre: 14 gün boyunca maksimum 4.000
mg/gün’e kadar bölünmüş dozlar şeklinde, her 8
saatte bir 500 mg ila 1.000 mg (10 ila 21 gün)
Geç evre (sistemik tutulum): 10 ila 30 gün boyunca
maksimum 6.000 mg/gün’e kadar bölünmüş dozlar
şeklinde her 8 saatte bir 500 mg ila 2.000 mg.
*Her endikasyon için resmi tedavi kılavuzlarına dikkat edilmelidir.
<40 kg ağırlığındaki çocuklar
Çocuklar AMOKSİNA tablet veya süspansiyon ile tedavi edilebilir. Altı aylıktan küçük
çocuklar için AMOKSİNA süspansiyon önerilir. 40 kg veya daha ağır olan çocuklara yetişkin
dozu reçete edilmelidir.
Önerilen dozlar:
Endikasyon+ Doz+
Akut bakteriyel sinüzit Bölünmüş dozlar şeklinde 20 ila 90 mg/kg/gün*
Akut otitis media
Toplum kökenli pnömoni
Akut sistit
Akut pyelonefrit
2/14Selülit ile yayılan diş absesi
Akut streptokokal tonsillit ve farenjit Bölünmüş dozlar şeklinde 40 ila 90 mg/kg/gün *
Tifo ve paratifoid ateş Üçe bölünmüş doz şeklinde 100 mg/kg/gün
Endokardit profilaksisi 50 mg/kg oral yolla, tek doz prosedürden 30 ila 60
dakika önce
Lyme hastalığı Erken evre: 10 ila 21 gün boyunca üçe bölünmüş doz
şeklinde 25 ila 50 mg/kg/gün.
Geç evre (sistemik tutulum): 10 ila 30 gün boyunca
üçe bölünmüş doz şeklinde 100 mg/kg/gün.
+Her endikasyon için resmi tedavi kılavuzlarına dikkat edilmelidir.
*İki kez günlük doz rejimleri sadece doz üst sınırda olduğunda dikkate alınmalıdır.
Yaşlılarda
Doz ayarlaması gerekli görülmemektedir.
Uygulama şekli:
AMOKSİNA oral kullanım içindir.
AMOKSİNA absorbsiyonu gıda ile bozulmaz.
AMOKSİNA, oral yoldan bir bardak su ile yutularak kullanılır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği:
GFR (mL/dak) Yetişkinler ve çocuklar ≥40 kg Çocuklar <40 kg#
30’dan büyük Ayarlama gerekmemektedir. Ayarlama gerekmemektedir.
10 ila 30 Günde iki kez maksimum 500 mg Günde iki kez 15 mg/kg verilir
(günde iki kez maksimum 500 mg).
10’dan az Maksimum 500 mg/gün. Günde bir kez 15 mg/kg verilir
(maksimum 500 mg).
#Olguların çoğunda parenteral tedavi tercih edilir.
Hemodiyaliz alan hastalarda
Amoksisilin, hemodiyaliz ile dolaşımdan çıkarılabilir.
Hemodiyaliz
Yetişkinler ve 40 kg üzeri çocuklar Her 24 saatte bir 500 mg
Hemodiyalizden önce ek bir doz 500 mg verilmelidir.
Dolaşımdaki ilaç seviyelerini düzeltmek için,
hemodiyaliz sonrası 500 mg’lık başka bir doz
uygulanmalıdır.
40 kg’ın altındaki çocuklar Tek bir günlük doz olarak 15 mg/kg/gün şeklinde
verilir (maksimum 500 mg).
Hemodiyalizden önce ek bir doz 15 mg/kg
verilmelidir. Dolaşımdaki ilaç seviyelerini düzeltmek
için, hemodiyaliz sonrası 15 mg/kg’lık başka bir doz
uygulanmalıdır.
3/14Periton diyalizi alan hastalarda
Amoksisilin maksimum 500 mg/gün.
Karaciğer yetmezliği:
Bu hastalar için özel bir uyarı bildirilmemiştir.
Pediyatrik popülasyon:
Yukarıdaki şemada çocuklar için önerilen dozaj, vücut ağırlığı 40 kg’ın altında olanlar için
uygundur. Vücut ağırlığı 40 kg ve üzerinde olan çocuklara erişkin dozları uygulanmalıdır.
Yenidoğan ve küçük bebeklerde renal fonksiyonlar tam gelişmediğinden, amoksisilinin
eliminasyonu gecikebilir. 3 aylıktan daha küçük bebeklerde amoksisilin dozu dikkatle
ayarlanmalıdır. Bu yaş grubunda uygulanabilecek en yüksek AMOKSİNA dozu, 30
mg/kg/gündür ve 12 saat ara ile iki eşit doza bölünerek uygulanır.
Geriyatrik popülasyon:
Genç ve yaşlı hastalar arasında bir yanıt farklılığı olmadığı görülmüştür. Ancak, yaşlı
hastalarda böbrek fonksiyonlarında azalma olabileceği için bu açıdan daha hassas olunması
gerekliliği unutulmamalıdır. Doz seçimi dikkatli yapılmalı ve böbrek fonksiyonları
izlenmelidir.
4.3. Kontrendikasyonlar
AMOKSİNA, amoksisiline, içerdiği yardımcı maddelerden herhangi birine ve penisiline aşırı
duyarlılığı (hipersensitivite) olanlarda kontrendikedir.
Herhangi bir beta-laktam ajana karşı (ör. sefalosporin, karbapenem veya monobaktam)
şiddetli ani aşırı duyarlılık reaksiyonu (ör. anafilaksi) hikayesi.
4.4. Özel kullanım uyarıları ve önlemleri
Penisilin tedavisindeki hastalarda ciddi bazen öldürücü aşırı duyarlılık reaksiyonları
(anaflaktoid ve şiddetli kütanöz reaksiyonlar dahil) rapor edilmiştir. Aşırı duyarlılık
reaksiyonları miyokard enfarktüsü ile sonuçlanabilecek ciddi bir alerjik reaksiyon olan
Kounis sendromuna da ilerleyebilir (bkz. Bölüm 4.8). Bu reaksiyonların geçmişinde
penisiline aşırı duyarlılık hikayesi olan ve atopik bireylerde görülmesi daha olasıdır.
Bir alerjik reaksiyon meydana gelirse amoksisilin tedavisi bırakılmalı ve uygun
alternatif tedavi başlatılmalıdır.
İlaç kaynaklı enterokolit sendromu (DIES)
İlaç kaynaklı enterokolit sendromu (DIES), daha çok amoksisilin alan çocuklarda
raporlanmıştır (bkz. Bölüm 4.8). DIES, alerjik cilt ve solunum semptomlarının yokluğunda,
uzun süreli kusmanın (ilaç kullanımından 1-4 saat sonra) önde gelen semptomu olduğu alerjik
bir reaksiyondur. Diğer semptomları; karın ağrısı, diyare, hipotansiyon veya nötrofilik
lökositozdur. Şoka kadar ilerleyen şiddetli vakalar görülmüştür.
Aşırı duyarlılık reaksiyonları
Amoksisilin ile tedaviye başlanmadan önce penisilinlere, sefalosporinlere veya diğer beta-
laktam ajanlara karşı önceden aşırı duyarlılık reaksiyonu olup olmadığı dikkatlice
soruşturulmalıdır (bkz. Bölüm 4.3 ve 4.8).
4/14Penisilin tedavisi alan hastalarda ciddi ve nadiren ölümcül aşırı duyarlılık reaksiyonları
(anafilaktoid ve şiddetli kütanöz advers reaksiyonları içeren) bildirilmiştir. Bu tip
reaksiyonların penisiline karşı hipersensitivite öyküsü bulunan bireylerde ve atopik kişilerde
görülmesi daha muhtemeldir. Alerjik bir reaksiyon oluşursa, amoksisilin tedavisi kesilmeli ve
uygun alternatif tedavi başlatılmalıdır.
Duyarsız mikroorganizmalar
Patojen belgelenmediği ya da duyarlılığının bilinmediği durumlarda ya da patojenin
amoksisilin ile tedavisi çok yüksek olasılıkla uygun olmadığı sürece amoksisilin bazı
enfeksiyon tiplerinin tedavisi için uygun değildir (bkz. Bölüm 5.1). Bu durum özellikle üriner
enfeksiyonu olan hastaların tedavisinde ve şiddetli kulak, burun, boğaz enfeksiyonları için
geçerlidir.
Konvülsiyonlar
Renal fonksiyon bozukluğu olan ya da yüksek dozlarla tedavi edilen hastalarda veya
predispoze edici faktörleri bulunanlarda (ör. nöbet hikayesi, tedavi edilen epilepsi veya
meningeal bozukluklar) konvülsiyonlar ortaya çıkabilir (bkz. Bölüm 4.8).
Renal bozukluk
Renal bozukluğu olan hastalarda, yetmezliğin derecesine bağlı olarak doz ayarlaması
yapılmalıdır (bkz. Bölüm 4.2).
Cilt reaksiyonları
Tedavinin başında püstül ile birlikte ateşli jeneralize eritem oluşması, akut jeneralize
ekzantematöz püstülozisin (AEGP, bkz. Bölüm 4.8) bir belirtisi olabilir. Bu reaksiyon
amoksisilinin kesilmesini gerektirir ve daha sonraki uygulamalar için bir
kontraendikasyondur.
Enfeksiyöz mononükleozdan şüphelenildiğinde amoksisilin kullanılmamalıdır, çünkü
amoksisilin kullanımını takiben gelişen morbiliform döküntüler bu hastalık ile
ilişkilendirilmiştir.
Jarisch-Herxheimer reaksiyonu
Lyme hastalığının amoksisilin ile tedavisinin ardından Jarisch-Herxheimer reaksiyonu
görülmüştür (bkz. Bölüm 4.8). Bu reaksiyon direkt olarak, Lyme hastalığının bakteriyel
nedeni olan Borrelia burgdorferi spiroketi üzerine amoksisilinin bakterisidal aktivite
göstermesinden kaynaklanmaktadır. Bu durumun, Lyme hastalığının antibiyotik ile
tedavisinin yaygın ve genellikle kendi kendini kısıtlayan bir sonucu olduğu konusunda
hastalar bilgilendirilmelidir.
Duyarlı olmayan mikroorganizmaların çoğalması
Uzun süreli kullanım bazen duyarlı olmayan mikroorganizmaların çoğalmasına neden
olabilmektedir.
Antibiyotik ile ilişkili kolit hemen hemen tüm antibakteriyel ajanların kullanımı ile
bildirilmiştir ve şiddeti hafiften, hayatı tehdit edici şiddete kadar değişebilmektedir (bkz.
Bölüm 4.8). Dolayısıyla, herhangi bir antibiyotiğin uygulanması sırasında ya da
uygulanmasından sonra diyare gelişen hastalarda bu tanının değerlendirilmesi önemlidir.
5/14Antibiyotik ile ilişkili kolit geliştiği takdirde amoksisilin derhal kesilmeli, bir hekime
danışılmalı ve uygun bir tedavi başlatılmalıdır.
Bu durumda anti-peristaltik ilaçlar kontrendikedir.
Uzun süreli tedavi
Uzun süreli tedavi sırasında böbrek, karaciğer ve hematopoetik fonksiyonların dahil olduğu
organ sistemi fonksiyonlarının periyodik olarak değerlendirilmesi önerilmektedir. Karaciğer
enzimlerinde yükselme ve kan sayımında değişimler bildirilmiştir (bkz. Bölüm 4.8).
Antikoagülanlar
Amoksisilin alan hastalarda nadiren protrombin süresinin uzaması bildirilmiştir.
Antikoagülanlar eş zamanlı olarak reçete edildiğinde uygun izleme yapılmalıdır. İstenen
antikoagülasyon seviyesini korumak için oral antikoagülanların dozunda ayarlamalar gerekli
olabilir (bkz. Bölüm 4.5 ve 4.8).
Kristalüri
Çıkan idrar miktarı azalmış hastalarda, özellikle parenteral tedavide çok seyrek olarak
kristalüri (akut böbrek hasarı dahil) görülmüştür. Yüksek doz amoksisilin tedavisi sırasında,
amoksisilin kristalürisi olasılığını azaltmak için uygun miktarda sıvı alınması ve idrar
miktarının düzenlenmesi tavsiye edilir. Mesane kateteri bulunan hastalarda, kateterin açıklığı
düzenli olarak kontrol edilmelidir (bkz. Bölüm 4.8 ve 4.9)
Tanı testleri ile etkileşim
Amoksisilinin serum ve idrar düzeylerinde artışın bazı laboratuvar testlerini etkilemesi
muhtemeldir. Yüksek idrar düzeylerine bağlı olarak kimyasal metotlarda yanlış okumalar
yaygındır.
Amoksisilin tedavisi sırasında idrarda glukoz testi yapılırken, enzimatik glukoz oksidaz
metotları kullanılmalıdır.
Amoksisilin varlığı hamile kadınlarda östriol sonuçlarını bozabilir.
Bu tıbbi ürün, her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Metotreksat
Penisilinler metotreksatın atılımını azaltabilir, bu durum toksisite potansiyelinde bir artışa
neden olabilir.
Probenesid
Probenesid ile birlikte kullanım önerilmemektedir. Probenesid, amoksisilinin renal tübüler
sekresyonunu azaltabilir. Probenesid ile birlikte kullanım, amoksisilinin kan seviyelerinin
artışı ve kanda bulunma süresinin uzamasıyla sonuçlanabilir.
Allopurinol
Amoksisilin tedavisi sırasında allopurinol kullanılması alerjik deri reaksiyonlarının görülme
olasılığını arttırabilir.
6/14Tetrasiklinler
Tetrasiklinler ve diğer bakteriyostatik ilaçlar amoksisilinin bakterisidal etkileri ile
etkileşebilir.
Oral antikoagülanlar
Oral antikoagülanlar ve penisilin antibiyotikleri, etkileşim bildirimi olmaksızın pratikte geniş
oranda kullanılmıştır. Bununla beraber, literatürde, asenokumarol ya da varfarin almakta olan
ve amoksisilin reçete edilen hastalarda uluslararası normalize edilmiş oranda yükselme
vakaları bulunmaktadır. Eğer bu ilaçların birlikte uygulanması gerekli ise amoksisilinin
tedaviye eklenmesi veya çıkarılması sırasında protrombin zamanı ya da uluslararası normalize
edilmiş oran dikkatle izlenmelidir. Ayrıca, oral antikoagülan dozunun ayarlanması gerekebilir
(bkz Bölüm 4.4 ve 4.8).
Özel popülasyonlara ilişkin ek bilgiler
Pediyatrik popülasyon: Veri bulunmamaktadır.
4.6. Gebelik ve laktasyon
Genel tavsiye
Gebelik Kategorisi B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Östrojen/progesteron içeren oral kontraseptiflerin etkisinde azalma meydana
getirebileceğinden tedavi sırasında diğer doğum etkili kontrol yöntemlerinin kullanılması da
önerilebilir.
Gebelik dönemi
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Hayvan çalışmaları üreme toksisitesine ilişkin direk ya da dolaylı zararlı etkiler
göstermemektedir. Amoksisilinin insanlarda gebelik sırasında kullanımı ile ilgili kısıtlı
veriler, konjenital malformasyon riskinde artış göstermemektedir. Amoksisilin, potansiyel
yararların tedavi ile ilişkili potansiyel risklere üstün geldiği durumda gebelikte kullanılabilir.
Laktasyon dönemi
Amoksisilin muhtemel sensitizasyon riski ile birlikte küçük miktarlarda anne sütüne
geçmektedir. Bunun sonucu olarak, emzirilen bebekte diyare ve mukoz membranlarda mantar
enfeksiyonu gelişebilir ve emzirmenin durdurulması gerekebilir. Amoksisilin yalnızca yetkili
hekimin yarar/risk değerlendirmesi sonrasında emzirme döneminde kullanılabilir.
Üreme yeteneği / Fertilite
Amoksisilinin insanlarda fertilite üzerine etkileri ile ilgili veri bulunmamaktadır. Hayvanlarda
yapılan üreme çalışmaları fertilite üzerinde etki olduğunu göstermemiştir.
7/144.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkilerine ilişkin herhangi bir çalışma
yapılmamıştır. Ancak, araç ve makine kullanma yeteneğini etkileyebilecek istenmeyen etkiler
(örn. alerjik reaksiyonlar, baş dönmesi, konvülsiyonlar) meydana gelebilir (bkz. Bölüm 4.8).
4.8. İstenmeyen etkiler
En yaygın görülen advers ilaç reaksiyonları diyare, bulantı ve cilt döküntüleridir. Klinik
denemeler ve pazarlama sonrası görülen gözlemlenen istenmeyen etkiler aşağıdaki sıklık
derecelerine göre sıralanmıştır:
Çok yaygın (≥ 1/10 ); yaygın (≥ 1/100 ila < 1/10 ); yaygın olmayan (≥ 1/1.000 ila < 1/100 );
seyrek (≥ 1/10.000 ila < 1/1.000); çok seyrek (<1/10.000 ); bilinmiyor (eldeki verilerden
hareketle tahmin edilemiyor)
Enfeksiyonlar ve enfestasyonlar
Çok seyrek: Mukokütanöz kandidiyazis
Kan ve lenf sistemi hastalıkları
Çok seyrek: Hemolitik anemi, geri dönüşümlü trombositopeni, geri dönüşümlü lökopeni
(şiddetli nötropeni veya agranülositozis dahil). Kanama zamanı ve protrombin zamanında
uzama (bkz. Bölüm 4.4)
Bağışıklık sistemi hastalıkları
Çok seyrek: Anafilaksi, anjiyonörotik ödem, serum hastalığı ve hipersensitivite vasküliti dahil
olmak üzere şiddetli alerjik reaksiyonlar, Jarisch-Herxheimer reaksiyonu (bkz. Bölüm 4.4).
Sinir sistemi hastalıkları
Çok seyrek: Hiperkinezi, baş dönmesi, konvülsiyonlar (bkz. Bölüm 4.4).
Bilinmiyor: Aseptik menenjit
Kardiyakhastalıkları
Bilinmiyor: Kounis sendromu
Gastrointestinal hastalıklar
Klinik Çalışma Verileri
*Yaygın: Bulantı, diyare
*Yaygın olmayan: Kusma
Bilinmiyor: İlaç kaynaklı enterokolit sendromu (DIES)
Pazarlama Sonrası Veriler
Çok seyrek:
Antibiyotik ile ilişkili kolit (psödomembranöz kolit ve hemorajik kolit dahil, bkz. Bölüm 4.4),
Dilde siyah tüylü görünüm
Hepato-bilier hastalıkları
Çok seyrek: Hepatit ve kolestatik sarılık. AST ve/veya ALT’de orta dereceli yükselme
Deri ve deri altı doku hastalıkları
Klinik Çalışma Verileri
8/14*Yaygın: Deri döküntüsü
*Yaygın olmayan: Ürtiker ve kaşıntı
*Bilinmiyor: Lineer Ig A hastalığı
Pazarlama Sonrası Veriler
Çok seyrek: Eritema multiforme, Stevens-Johnson Sendromu, toksik epidermal nekrolizis,
bülloz ve eksfolyatif dermatit, akut jeneralize ekzantematöz püstüloz (AGEP) ve eozinofili ve
sistemik semptomların eşlik ettiği ilaç reaksiyonu (DRESS) gibi deri reaksiyonları (bkz.
Bölüm 4.4).
Böbrek ve idrar yolu hastalıkları
Çok seyrek: İnterstisyel nefrit
Bilinmiyor: Kristalüri (akut böbrek hasarı dahil) (bkz. Bölüm 4.4 ve 4.9)
*Bu advers olayların insidansı, amoksisilin verilen yaklaşık 6.000 erişkin ve pediyatrik
hastayı içeren klinik çalışmalardan alınmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı belirti ve işaretleri
Gastrointestinal semptomlar (bulantı, kusma ve ishal gibi) ve sıvı ve elektrolit dengelerinde
bozulma görülebilir. Bazı vakalarda böbrek yetmezliğine yol açan amoksisilin kristalürisi
görülmüştür (bkz. Bölüm 4.4). Renal fonksiyon bozukluğu olan hastalarda ya da yüksek dozla
tedavi edilenlerde konvülsiyonlar ortaya çıkabilir (bkz. Bölüm 4.4 ve 4.8).
İntoksikasyonun tedavisi
Gastrointestinal semptomlar, su/elektrolit dengesine dikkat edilerek semptomatik olarak
tedavi edilebilir.
Amoksisilin hemodiyaliz yoluyla dolaşımdan uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta laktam antibakteriyeller, penisilinler, geniş spektrumlu
penisilinler
ATC kodu: J01CA04
Etki mekanizması
Amoksisilin, bakteriyel hücre duvarının integral bir yapısal bileşeni olan bakteriyel
peptidoglikanın biyosentez yolağındaki bir veya daha fazla enzimi (genellikle penisilin-
bağlayan protein, PBP olarak bilinen enzimler) inhibe eden yarı sentetik bir penisilindir (beta-
9/14laktam antibiyotik). Peptidoglikan sentezinin inhibisyonu hücre duvarının zayıflamasına yol
açarak genellikle hücre lizisi ve ölümüyle sonuçlanır.
Amoksisilin, dirençli bakterilerin ürettiği beta-laktamazların degradasyon etkisine duyarlıdır
ve dolayısıyla tek başına amoksisilinin aktivite spektrumu, bu enzimleri üreten organizmaları
içermemektedir.
Farmakokinetik/farmakodinamik ilişki
Minimum inhibitör konsantrasyonun (MİK) üzerindeki zaman (T>MİK), amoksisilinin
etkinliğinde majör belirleyici olarak kabul edilmektedir.
Direnç mekanizması
Amoksisiline direnç mekanizmaları temel olarak şunlardır:
• Bakteriyel beta-laktamazlar ile inaktivasyon
• PBP’lerde, antibakteriyel ajanın hedefe afinitesini azaltan değişim.
Bakteride impermeabilite ya da efluks pompası mekanizmaları, özellikle gram-negatif
bakterilerde, dirence neden olabilmektedir.
Limitler
Amoksisilinin, Avrupa Antimikrobiyal Duyarlılık Testleri Komitesi (EUCAST) versiyon
5.0’daki MİK limitleri aşağıdadır.
Organizma MİK limiti (mg/L)
Duyarlı ≤ Dirençli >
Enterobacteriaceae 81 8
Staphylococcus spp. Not2 Not2
Enterococcus spp.3 4 8
Streptococcus grupları A, B, C, Not4 Not4
G
Streptococcus pneumoniae Not5 Not5
Viridans grubu streptococci 0,5 2
Haemophilus influenzae 26 26
Moraxella catarrhalis Not 7 Not 7
Neisseria meningitidis 0,125 1
Gram pozitif anaeroblar, 4 8
Clostridium
difficile8 hariç
Gram negatif anaeroblar8 0,5 2
Helicobacter pylori 0,1259 0,1259
Pasteurella multocida 1 1
Türle ilişkili olmayan limitler10 2 8
1Vahşi tipte Enterobacteriaceae aminopenisilinlere duyarlı olarak kategorize edilmiştir.
Bazı ülkeler vahşi tipte E. coli ve P. mirabilis izolatlarını orta derecede duyarlı olarak
kategorize etmeyi tercih etmektedir. Böyle bir durumda MİKlimiti olarak S ≤0,5
mg/L’yi kullanınız.
2Stafilokokların çoğu amoksisiline direnç oluşmasına neden olan penisilinaz
üretmektedir. Metisiline dirençli izolatlar, birkaç istisna dışında, tüm beta-laktam
ajanlara karşı dirençlidir.
3Amoksisiline duyarlılık ampisilinden yola çıkılarak bulunabilir.
10/144 A, B, C ve G grubu streptokokların penisilinlere duyarlılığı benzilpenisilin
duyarlılığından yola çıkılarak bulunmuştur.
5Limitler sadece meningitis olmayan izolatlar için geçerlidir. Ampisiline orta derecede
duyarlı olarak kategorize edilen izolatlar için oral amoksisilin tedavisinden
kaçınılmalıdır. Duyarlılık ampisilin MİK değerinden yola çıkılarak bulunmuştur.
6Limitler intravenöz uygulamaya dayanmaktadır. Beta-laktamaz pozitif izolatlar dirençli
olarak raporlanmalıdır.
7Beta laktamaz üretenler dirençli olarak raporlanmalıdır.
8Amoksisiline duyarlılık benzilpenisilinden yola çıkılarak bulunabilir.
9Limitler, vahşi tipte izolatları düşük duyarlılıktaki tiplerden ayırt etmeye yarayan
epidemiyolojik kesme değerlerine (epidemiological cut-off values – ECOFFs)
dayanmaktadır.
10Türlerle ilişkili olmayan limitler en az günde 0,5 g x 3 veya günde 4 dozluk (1,5 ila 2
g/gün) dozlara dayanmaktadır.
Direncin prevalansı coğrafi olarak ve bazı türlerde zamanla değişebilmektedir. Özellikle
şiddetli enfeksiyonların tedavisi sırasında yerel direnç bilgisi gerekmektedir. Ajanın
yararlılığının en azından bazı enfeksiyon tipleri için şüpheli olduğu yerel direnç prevalansları
durumunda uzman görüşüne başvurulmalıdır.
Mikroorganizmaların amoksisiline in vitro duyarlılığı
Yaygın olarak duyarlı türler
Gram-pozitif aeroblar:
Enterococcus faecalis
Beta-hemolitik streptokoklar (Gruplar A, B, C ve G)
Listeria monocytogenes
Kazanılmış direncin problem olabileceği türler
Gram-negatif aeroblar:
Escherichia coli
Haemophilus influenzae
Helicobacter pylori
Proteus mirabilis
Salmonella typhi
Salmonella paratyphi
Pasteurella multocida
Gram-pozitif aeroblar:
Koagülaz negatif stafilokoklar
Staphylococcus aureus£
Streptococcus pneumoniae
Viridans grubu streptokoklar
Gram-pozitif anaeroblar:
Clostridium spp.
Gram-negatif anaeroblar:
Fusobacterium spp.
Diğer:
Borrelia burgdorferi
Kalıtımsal olarak dirençli organizmalar†
Gram-pozitif aeroblar:
Enterococcus faecium†
Gram-negatif aeroblar:
11/14Acinetobacter spp.
Enterobacter spp.
Klebsiella spp.
Pseudomonas spp.
Gram-negatif anaeroblar:
Bacteroides spp. (Bacteroides fragilis’in birçok suşu dirençlidir).
Diğer:
Chlamydia spp.
Mycoplasma spp.
Legionella spp.
† Kazanılmış direnç mekanizması olmaksızın doğal orta derece duyarlılık.
£ Hemen hemen tüm S.aureus’lar, penisilinaz üretimi nedeniyle amoksisiline karşı
dirençlidir. Ek olarak, tüm metisiline-dirençli suşlar amoksisiline karşı dirençlidir.
5.2. Farmakokinetik özellikler
Genel özellikler
Emilim:
Amoksisilin, fizyolojik pH’da sulu çözelti içerisinde tümüyle çözünür. Oral yoldan
uygulandığında hızlıca ve iyi absorbe olur. Oral alımı takiben amoksisilinin biyoyararlanımı
yaklaşık %70’tir. Pik plazma konsantrasyonuna kadar geçen süre (T ) yaklaşık bir saattir.
maks
Sağlıklı gönüllülere aç karnına günde 3 kez 250 mg amoksisilinin uygulandığı bir çalışmanın
farmakokinetik sonuçları aşağıda verilmektedir.
C T * EAA T ½
maks maks (0-24s)
(mcg/mL) (s) (mcg.s/mL) (s)
3,3 ± 1,12 1,5 (1-2) 26,7 ± 4,56 1,36 ± 0,56
* Medyan (aralık)
250 ila 3.000 mg aralığında biyoyararlanım doz ile orantılı olarak lineerdir (C ve EAA
maks
olarak ölçülmüştür). Absorpsiyon eş zamanlı gıda alımı ile etkilenmemektedir.
Amoksisilinin uzaklaştırılması için hemodiyaliz kullanılabilir.
Dağılım:
Toplam plazma amoksisilininin yaklaşık %18’i proteine bağlanmaktadır ve görünür dağılım
hacmi 0,3 ila 0,4 L/kg civarındadır.
İntravenöz uygulamayı takiben amoksisilin, safra kesesi, abdominal doku, deri, yağ, kas
dokusu, sinovial ve peritoneal sıvılar, safra ve iltihap içerisinde bulunmuştur. Amoksisilin
serebrospinal sıvıda yeterince dağılmamaktadır.
Hayvan çalışmalarından, ilaç türevi materyalin belirgin bir doku tutulumu olduğuna dair kanıt
sağlanmamıştır. Amoksisilin, birçok penisilin gibi, anne sütünde tespit edilebilir (bkz. Bölüm
4.6).
Amoksisilinin plasental bariyeri aştığı gösterilmiştir (bkz. Bölüm 4.6).
Biyotransformasyon:
12/14Amoksisilin, başlangıç dozunun %10 ila 25’ine eşdeğer miktarlarda inaktif penisilonik asit
olarak kısmen idrar ile atılmaktadır.
Eliminasyon:
Amoksisilinin majör eliminasyon yolu böbreklerdir.
Amoksisilinin sağlıklı deneklerde ortalama eliminasyon yarılanma ömrü yaklaşık bir saattir
ve ortalama klerensi yaklaşık 25 L/saattir. Amoksisilinin 250 mg veya 500 mg’lık tek doz
uygulanmasından sonraki ilk 6 saat süresince yaklaşık %60 ila %70’i değişmeden idrarla
atılmaktadır. Çeşitli çalışmalarda, amoksisilinin 24 saatlik bir periyotta idrarla atılımının
%50-85 olduğu bulunmuştur.
Eşzamanlı probenesid kullanımı amoksisilinin atılımını geciktirmektedir (bkz. Bölüm 4.5).
Doğrusallık/doğrusal olmayan durum:
Mevcut değildir.
Yaş:
Amoksisilinin eliminasyon yarılanma ömrü 3 aylık ila 2 yaş arası çocuklar ve daha büyük
çocuklar ve yetişkinler için benzerdir. Çok küçük çocuklarda (preterm yenidoğanlar dahil),
hayatın ilk haftasında uygulama aralığı, renal eliminasyon yolağının olgunlaşmaması
nedeniyle günde iki kezi geçmemelidir. Yaşlı hastaların renal fonksiyonlarında azalma
ihtimali olduğundan, doz seçiminde dikkatli olunmalıdır. Renal fonksiyonunun izlenmesi
faydalı olabilir.
Cinsiyet:
Sağlıklı erkek ve kadın bireylere oral yoldan amoksisilin uygulanmasını takiben, cinsiyetin
amoksisilin farmakokinetiği üzerine belirgin etkisi olmadığı görülmüştür.
Renal bozukluk:
Amoksisilinin toplam serum klerensi, renal fonksiyon azaldıkça orantılı olarak azalmaktadır
(bkz. Bölüm 4.2 ve 4.4).
Hepatik bozukluk:
Hepatik bozukluğu olan hastalar dikkatle dozlanmalıdır ve düzenli aralıklarla hepatik
fonksiyon takip edilmelidir.
5.3. Klinik öncesi güvenlilik verileri
Klinik dışı veriler, farmakoloji, tekrarlayan doz toksisitesi, genotoksisite ve üreme ve
gelişimsel toksisite çalışmalarına dayalı, insanlara özel bir zarar ortaya koymamaktadır.
Amoksisilin ile karsinojenite çalışması yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Magnezyum stearat
Sodyum nişasta glikolat
Mikrokristalin selüloz
13/146.2. Geçimsizlikler
Farmasötik açıdan herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
AMOKSİNA, PVC/Aluminyum folyo, blister ambalajda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Gensenta İlaç Sanayi ve Ticaret A.Ş.
Büyükdere Cad. Ali Kaya Sok. No: 5
Levent, Şişli, İstanbul
8. RUHSAT NUMARASI
130/70
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.07.1981
Ruhsat yenileme tarihi: 19.01.2012
10. KÜB’ÜN YENİLENME TARİHİ
14/14