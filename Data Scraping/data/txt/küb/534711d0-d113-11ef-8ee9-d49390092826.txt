KISA ÜRÜN BİLGİSİ
1. BEŞERİ TIBBİ ÜRÜNÜN ADI
ENDOFALK® toz içeren saşe
2. KALİTATİF VE KANTİTATİF BİLEŞİMİ
Etkin maddeler:
Makrogol 3350 52,5 g
Sodyum klorür 1,4 g
Sodyum hidrojen karbonat 0,715 g
Potasyum klorür 0,185 g
Yardımcı madde(ler):
Sakarin sodyum 0,018 g
Yardımcı maddeler için bölüm 6.1’e bakınız.
3. FARMASÖTİK FORM
Oral solüsyon için toz.
ENDOFALK®, beyaz renkli tozdur.
4. KLİNİK ÖZELLİKLER
4.1 Terapötik endikasyonlar
Kolonoskopi öncesinde bağırsak temizliği için kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Pozoloji
Bağırsakların tamamen temizlenmesi için 3 ya da maksimum 4 litre ENDOFALK® solüsyonu
tüketilmelidir. 1 saşe ½ litre solüsyona karşılık gelmektedir.
Uygulama şekli
Solüsyon, rektal dışkı temiz renkte çıkana kadar her 10 dakikada 200-300 ml ölçeklerde içilir.
Solüsyon, genellikle incelemeden önceki 4 saatlik bir zaman dilimi içinde kullanılır. Alternatif
olarak, gereken miktarın tamamı muayeneden önceki akşam verilebilir veya bir kısmı önceki
akşam, geri kalanı ise muayene gününün sabahında verilebilir.
Hasta, ENDOFALK® uygulamasının 2-3 saat öncesinden muayene sonrasına kadar katı gıda
almamalıdır.
1 / 8ENDOFALK®, kullanmadan hemen önce hazırlanmalıdır. 500 ml ılık suda 1 saşenin içeriği
çözülür. Hazırlanan solüsyon soğuması için buzdolabına konulabilir. Soğutulmuş solüsyonun
içimi daha kolaydır.
Özel popülasyonlara ilişkin ek bilgiler:
Karaciğer/Böbrek yetmezliği:
ENDOFALK®, böbrek yetmezliği, karaciğer yetmezliği ya da ciddi dehidratasyonu olan
hastalarda güvenirliliği yeterince çalışılmadığından kullanılmamalıdır.
Pediyatrik popülasyon:
ENDOFALK®, çocuklarda kullanım güvenirliği ile ilgili yeterli çalışma yapılmadığından bu
yaş grubundakilerde kullanılmamalıdır.
Geriyatrik popülasyon:
Yaşlılarda tıbbi gözetim altında kullanılmalıdır.
4.3 Kontrendikasyonlar
 İleus ve ileus şüphesi olan hastalarda,
 Gastrointestinal tıkanıklık ya da perforasyon, gastrointestinal perforasyon tehlikesi,
 Hiperflorid kolit (kolonda çok şiddetli inflamatuvar aktivite),
 Toksik megakolon,
 Mide boşalma bozuklukları (örn. gastroparezi, gastrik retansiyon),
 Etkin maddelere, diğer makrogollere veya Bölüm 6’da belirtilen yardımcı maddelerden
herhangi birine karşı aşırı duyarlılık
ENDOFALK® bilinci yerinde olmayan hastalarda veya bilinç bozukluğu olan veya aspirasyon
ya da regürjitasyon eğilimi olan ve genel halsizliği veya bozulmuş yutma refleksi olan
hastalarda kullanılmamalıdır.
4.4 Özel kullanım uyarıları ve önlemleri
ENDOFALK® yaşlı hastalarda, reflü özofajiti veya önceden var olan kardiyak aritmileri,
şüpheli veya bilinen S-A blok veya hasta sinüs sendromu olan hastalarda, yalnızca tıbbi
gözetim altında kullanılmalıdır.
ENDOFALK® kronik inflamatuvar bağırsak hastalıkları olan hastalarda kullanılabilir (yüksek
florid evreleri ve toksik megakolon hariç). Bununla birlikte, bu hastalarda, dikkatli ve
mümkünse tıbbi gözetim altında kullanılmalıdır.
ENDOFALK® böbrek ve kalp yetmezliği (NYHA derece III. ve IV.) ve karaciğer hastalıkları
olan veya şiddetli dehidratasyon görülen hastalarda kullanım güvenliliği yeterince
kanıtlanmadığından, bu hasta gruplarında kullanılmamalıdır
Yaşlı veya güçsüz düşmüş hastalar gibi risk altındaki hastalarda elektrolit ve su dengesinin
dikkatle izlenmesi gerekmektedir.
2 / 8Hastalarda sıvı/elektrolit değişimini gösteren herhangi bir semptom gelişirse (örn. ödem, nefes
darlığı, artan yorgunluk, dehidratasyon, kalp yetmezliği) ENDOFALK® kullanımı derhal
durdurulmalı, elektrolitler ölçülmeli ve herhangi bir anormallik uygun şekilde tedavi
edilmelidir.
İskemik kolit
Bağırsak hazırlığı amacıyla makrogol uygulanan hastalarda pazarlama sonrası ciddi vakalar
dahil iskemik kolit vakaları bildirilmiştir. Makrogol, iskemik kolit risk faktörleri taşıdığı
bilinen hastalarda veya uyarıcı laksatiflerin (bisakodil veya sodyum pikosülfat gibi) birlikte
kullanıldığı durumlarda dikkatli kullanılmalıdır. Ani karın ağrısı, rektal kanama veya diğer
iskemik kolit semptomları görülen hastalar derhal değerlendirilmelidir.
ENDOFALK® oral solüsyona başka herhangi bir solüsyon veya katkı maddesi (özellikle
ENDOFALK® ile geçimsiz olan şeker veya aromalar) eklenmemelidir. Çünkü osmolaritesi
veya elektrolit bileşimini değiştirebilir veya eklenen maddeler bağırsak bakteri florası
tarafından parçalandığında bağırsakta patlayıcı gaz karışımlarının oluşmasına yol açabilir.
Ağızdan alımı kolaylaştırmak için çözeltilere kıvam artırıcı eklenmesine ihtiyaç duyan, yutma
sorunları olan hastalarda etkileşimler dikkate alınmalıdır (Bkz. Bölüm 4.5).
ENDOFALK®’ın bir tedavi dozu olan 8 saşe, 4 litre su içinde çözündüğü zaman toplamda 260
mmol sodyum ihtiva eder. Bu durum, kontrollü sodyum diyetinde olan hastalar için göz önünde
bulundurulmalıdır.
ENDOFALK®’ın bir tedavi dozu olan 8 saşe, 4 litre su içinde çözündüğü zaman toplamda 20
mmol potasyum ihtiva eder. Bu durum, böbrek fonksiyonlarında azalma olan hastalar ya da
kontrollü potasyum diyetinde olan hastalar için göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
ENDOFALK® ile eşzamanlı kullanıldığında diğer tıbbi ürünlerin bağırsaktan emilimi geçici
olarak azalabilir. Eşzamanlı olarak uygulanan bazı tıbbi ürünlerle (örneğin, 'anti-epileptikler')
etkinliğin azaldığına dair izole raporlar bulunmaktadır.
ENDOFALK® kullanımından kısa süre önce veya kullanımı sırasında hayati bir endikasyon
nedeniyle mutlaka uygulanması gereken bir tıbbi ürün varsa, mümkün olan hallerde oral
uygulamadan kaçınılmalı ve alternatifleri kullanılmalıdır.
ENDOFALK® ve nişasta bazlı gıda kıvam artırıcıların birlikte uygulanması durumunda bir
etkileşim meydana gelebilir. Makrogol bileşeni, nişastanın kıvam artırıcı etkisini ortadan
kaldırarak, yutma sorunları olan kişiler için kıvamlı olması gereken preparatları etkin şekilde
sıvılaştırır.
Boşaltılan bağırsak sıvısının enzimatik test prosedürleri (örneğin ELISA) ile yapılan tanısal
araştırmalarında, makrogol 3350 ile enzimatik testler arasında etkileşimler olabilir.
3 / 8Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda etkileşime dair herhangi bir veri yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ENDOFALK®’ın gebelikte kullanımına ilişkin yeterli klinik veri mevcut değildir.
Hayvanlarda teratojenik etkiler görülmemiştir. İnsanlara yönelik potansiyel risk
bilinmemektedir.
ENDOFALK®’ın laksatif etkileri, oral doğum kontrol ilacının yetersiz kontraseptif etkisi ile
sonuçlanabilir. Bununla birlikte, çocuk doğurma potansiyeli bulunan kadınlarda oral doğum
kontrol ilacı düzenli olarak alınmalıdır.
Gebelik dönemi
ENDOFALK®’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik, embriyonal/fetal gelişim ve doğum veya
doğum sonrası gelişim üzerindeki etkiler bakımından yetersizdir. (bkz. Bölüm 5.3). İnsanlara
yönelik potansiyel risk bilinmemektedir.
ENDOFALK® gerekli olmadıkça gebelik döneminde kullanılmamalıdır.
Laktasyon dönemi
Makrogol 3350’nin anne sütüne geçişiyle ilgili insanlardan elde edilen veriler
bulunmamaktadır.
Ancak, makrogol 3350 zayıf şekilde emilmektedir. Gerektiğinde, ENDOFALK®’ın emziren
kadınlara reçete edilmesi düşünülebilir.
Üreme yeteneği/Fertilite
Hayvanlarda teratojenik etkiler görülmemiştir.
4.7 Araç ve makine kullanımı üzerindeki etkiler
ENDOFALK®’ın araç ve makine kullanımı üzerinde hiçbir etkisi yoktur veya ihmal edilebilir
düzeydedir.
4.8 İstenmeyen etkiler
İstenmeyen ilaç reaksiyonları, sistem-organ sınıfı ve sıklığına göre aşağıda sıralanmıştır. Sıklık
kategorileri: çok yaygın (>1/10); yaygın (>1/100 - <1/10); yaygın olmayan (>1/1.000 -
<1/100); seyrek (>1/10.000 - <1/1.000); çok seyrek (<1/10.000), bilinmiyor (eldeki verilerden
4 / 8hareketle tahmin edilemiyor) şeklinde değerlendirilmiştir.
Bağışıklık sistemi hastalıkları
Çok seyrek: Anafilaktik şok
Metabolizma ve beslenme bozuklukları
Bilinmiyor: Dehidratasyon, elektrolit bozuklukları (hipokalsemi, hipokalemi, hiponatremi)
Psikiyatrik hastalıklar
Yaygın olmayan: İnsomni
Sinir sistemi hastalıkları
Çok seyrek: Hafif dezoriyantasyon ile jeneralize nöbet arasında değişebilen, elektrolit
bozukluklarından kaynaklanan nörolojik etkiler (bkz. “Metabolizma ve beslenme
bozuklukları”).
Kardiyak hastalıkları
Çok seyrek: Kardiyak aritmi, taşikardi, pulmoner ödem
Solunum bozuklukları, torasik ve mediastinal bozukluklar
Çok seyrek: Muhtemelen alerji kaynaklı rinore
Gastrointestinal hastalıkları
Çok yaygın: Bulantı, abdominal doluluk, şişkinlik.
Yaygın: Kusma, abdominal kramplar, anal irritasyon.
Bu semptomlar büyük oranda kısa sürede fazla miktarda sıvı alınmasına bağlıdır.
Gastrointestinal belirtiler ortaya çıkarsa, belirtiler yatışana dek geçici olarak ENDOFALK®
kullanım hızı yavaşlatılmalı ya da kullanımı kesilmelidir.
Deri ve deri altı doku hastalıkları
Çok seyrek: Muhtemelen alerji kaynaklı ürtiker, dermatit
Genel bozukluklar ve uygulama bölgesine ilişkin hastalıkları
Yaygın olmayan: Genel halsizlik
Literatürde, makrogol içeren kolonik lavaj solüsyonu kullanımı ardından kusma ortaya çıkan
iki olguda Mallory-Weiss sendromu gelişmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımı durumunda şiddetli diyare görülür. Elektrolit ve su dengesindeki veya asit ve baz
dengesindeki bozukluklar yalnızca şiddetli doz aşımında beklenebilir. Yeterli sıvı replasmanı
5 / 8yapılmalı ve serum elektrolitleri ve pH değerleri gözetim altında tutulmalıdır.
Elektrolit ve su dengesinde veya asit-baz dengesinde bozukluk varsa elektrolit replasmanı da
yapılmalı ve asit-baz dengesi ayarlanmalıdır.
Aspirasyon olur ise toksik pulmoner ödem gelişebilir. Bu durumda pozitif basınçlı solunum
içeren, acil yoğun bakım önlemleri alınması sağlanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Ozmotik etkili laksatifler, makrogolün elektrolit kombinasyonları
ATC kodu: A06AD65
ENDOFALK®, izotonik bir bağırsak yıkama solüsyonu elde etmek için kullanılan makrogol ile
çeşitli tuzların bir karışımıdır. Farmakodinamik etki diyarenin başlatılmasıyla oluşur.
Bağırsaklar boşaltılır ve temizlenir. Kullanıma hazır solüsyondaki elektrolitler dengelidir. Bu
nedenle bağırsaktaki emilim ve su - elektrolit salgılanma süreçleri büyük oranda dengelenir ve
neredeyse net akış olmaz. Ayrıca makrogolün yüksek moleküler ağırlığı, plazmadaki partikül
yoğunluğu ile karşılaştırılabilecek bir izo-ozmolar yoğunluk sağlar. Bu özellik bağırsak lümeni
ve damar boşluğu arasında anlamlı bir sıvı kaymasını önler. Bu denge ve osmolarite nedeniyle,
özellikle vücudun elektrolit ya da sıvı dengesi üzerinde herhangi bir etki bulunmamaktadır.
5.2 Farmakokinetik özellikler
Genel özellikler
Emilim:
Makrogol 3350, gastrointestinal yolu boyunca emilimi çok düşük olan inert bir bileşiktir.
Dağılım:
Emilimi çok düşük olduğundan geçerli değildir.
Biyotransformasyon:
Metabolize olmaz.
Eliminasyon:
Makrogol 3350’nin minimal miktarı, verilen dozun %1’den daha azı, idrar yolu ile atılır.
5.3 Klinik öncesi güvenlilik verileri
Klinik öncesi çalışmalar, makrogol 3350’nin spesifik toksikolojik potansiyele sahip olmadığını
göstermiştir. Sıçanlarda ve tavşanlarda olmak üzere iki teratojenik çalışma gerçekleştirilmiştir.
Sıçanlara hamileliğin 6. gün ile 16. günü arasında, tavşanlara 6. gün ile 18. günü arasında oral
yolla 2000 mg/kg vücut ağırlığı/gün dozuna kadar verilmiştir. Bu iki çalışmaya ait sonuçlar, en
yüksek doz 2000 mg/kg vücut ağırlığı/güne kadar olan dozda maternotoksik veya teratojenik
etkilere dair herhangi bir kanıt göstermemiştir.
6 / 86. FARMASÖTİK ÖZELLİKLER
6.1 Yardımcı maddelerin listesi
Kolloidal susuz silika
Portakal aroması
Passion fruit aroması (çarkıfelek meyvesi aroması)
Sakarin sodyum
6.2 Geçimsizlikler
Hazırlanmış bu solüsyon, diğer solüsyonlarla veya katkı maddeleriyle karıştırılmamalıdır
(Bkz. Bölüm 4.4. Özel kullanım uyarıları ve önlemleri).
6.3 Raf ömrü
60 ay
6.4 Saklamaya yönelik özel tedbirler
Toz için özel saklama talimatı yoktur.
Hazırlanmış solüsyonu ise 25°C’nin altındaki oda sıcaklığında 3 saat ya da buzdolabında (2-
8°C) 48 saat saklayınız.
6.5 Ambalajın niteliği ve içeriği
8 adet alüminyum/beyaz PE kaplı kağıt saşelerde ambalajlanmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Ali Raif İlaç San. A.Ş.
Yeşilce Mahallesi
Doğa Sokak No: 4
34418 Kağıthane / İSTANBUL
8. RUHSAT NUMARASI(LARI)
123/35
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.11.2007
Ruhsat yenileme tarihi: 09.04.2015
7 / 810. KÜB’ÜN YENİLENME TARİHİ
8 / 8