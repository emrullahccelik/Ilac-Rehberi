KISA ÜRÜN BİLGİSİ
1. BEŞERİ TIBBİ ÜRÜNÜN ADI
DANASİN 200 mg kapsül
2. KALİTATİF VE KANTİTATİF BİLEŞİM
Etkin madde:
Danazol 200.000 mg
Yardımcı maddeler:
Sodyum lauril sülfat 1.000 mg
Kroskarmellos sodyum 15.000 mg
Yardımcı maddeler için bölüm 6.1’e bakınız.
3. FARMASÖTİK FORM
Kapsül.
Turuncu renkli, bir yarısında “Danasin 200 mg”, diğer yarısında “Koçak” yazılı kapsüllerde
krem renkli toz.
4. KLİNİK ÖZELLİKLER
4.1. Terapötik endikasyonlar
DANASİN’in endikasyonları aşağıdaki gibidir:
- Endometriyozis
- Fibrokistik Meme Hastalıkları
- Organik nedenli olmayan Menoraji
- Premenstruel Syd
- Histeroskopik Endometriyal Ablasyon öncesi endometrium'un inceltilmesi
- Primer jinekomasti
- Puberte prekoks
- Herediter Anjioödem
4.2. Pozoloji ve uygulama şekli
Pozoloji/uygulama sıklığı ve süresi:
Endometriyoziz :
Orta derecede veya ciddi vakalarda, endometriyoziz'e bağlı kısırlıklarda günde 800 mg ile
tedaviye başlanır. Bu dozla ağrılı semptomlar hızla geriler ve amenore oluşur. Semptomların
1gerilemesiyle doz tedrici olarak azaltılır. Amenore'nin devamını temin eden doz, idame dozu
olarak kabul edilebilir. Hafif vakalarda günde 200-400 mg'lık dozlar ile başlanıp hastanın
cevabına göre doz ayarlanabilir. Günlük doz 2'ye bölünerek verilmelidir. Tedaviye ara
verilmeden 3-6 ay devam edilmelidir. Bu süre 9 aya kadar çıkartılabilir. Tedavi kesildikten
sonra semptomlar tekrarlarsa tedavi tekrarlanabilir.
Fibrokistik Hastalık:
Günlük doz hastanın durumuna göre 100-400 mg arasında değişmektedir. Genellikle ilk ay
içinde göğüs ağrısı ve hassasiyeti kaybolur. Nodoziteler 4-6 aylık kesintisiz bir tedavi
gerektirir.
Organik nedenle olmayan Menoreji ve Premenstrüel Syd :
Günlük doz 200 mg olup, 3 ay süreyle tedaviye devam edilmelidir.
Herediter Anjioödem :
Günlük doz 400 - 600 mg olup hastanın cevabına göre daha sonra % 50 oranında azaltılabilir.
Tedaviye ataklar tamamen kayboluncaya kadar (1-3 ay) devam edilir.
Endometriumun Preoperatif İnceltilmesi :
Günlük doz 3-6 hafta süreyle 400-800 mg' dır.
Puberte Prekoks :
Günlük doz hastanın yaşı ve klinik cevabına göre 100-400 mg arasında değişmektedir.
Danasin'in günlük dozu 2 veya 3 kerede verilmelidir. Kadınlarda tedaviye menstürasyon
esnasında başlanmalı, aksi halde uygun testlerle hastanın gebe olmadığı saptandıktan sonra
tedavi uygulanmalıdır. Düşük dozlarda ovülasyon süprese olmayabileceğinden bu tip
kadınlarda nonhormonal bir doğum kontrol yöntemi uygulanmalıdır.
Uygulama şekli:
Sadece oral yoldan kullanım içindir.
Özel popülasyonlara ilişkin ek bilgiler:
Böbrek /karaciğer yetmezliği:
2Şiddetli böbrek ve karaciğer yetmezliği olan hastalarda DANASİN kullanımı tavsiye
edilmemektedir. Böbrek ve karaciğer yetmezliği hafif ve orta derecede olan hastalarda
normal doz önerilir. Böbrek ve karaciğer fonksiyonlarının izlenmesi tavsiye edilmektedir.
Pediyatrik popülasyon:
DANASİN kullanımı tavsiye edilmemektedir.
Geriyatrik popülasyon:
DANASİN kullanımı tavsiye edilmemektedir.
4.3. Kontrendikasyonlar
DANASİN aşağıdaki durumlarda kullanılmamalıdır:
- Teşhis konamamış anormal genital kanamalar,
- Hepatik, renal ve kardiyak fonksiyonların bariz şekilde bozulmuş olduğu haller,
- Hamilelik ve emzirme,
- Porfiri,
- Aktif tromboz öyküsü veya tromboembolik hastalık,
- Androjen bağımlı tümörler,
- Danazol veya içeriğindeki hammaddelerden birisine duyarlılık,
- Teşhis konamamış yumurtalık / rahim kitleleri,
- Oral kontraseptifler nedeniyle oluşup geçmiş sarılık,
- Pelvik enfeksiyon,
- Birincil veya ikincil cinsel organların neoplazisi,
- Hipertansiyon.
4.4. Özel kullanım uyarıları ve önlemleri
Virilizasyon durumunda DANASİN tedavisi sonlandırılmalıdır. Androjenik reaksiyonlar
genellikle geri dönüşümü kanıtlar ancak, androjenik virilizasyon bulgularından sonra
DANASİN’in kullanımına devam edilmesi, geri dönüşümlü olmayan androjenik etki riskinde
artışa sebep olur.
Klinik açıdan önemli herhangi bir advers etki ortaya çıkarsa ve özellikle papilla ödemi, baş
ağrısı, görme bozuklukları veya diğer belirtiler ya da intrakraniyal basınç artışı, sarılık veya
belirgin karaciğer bozukluğu, tromboz ya da embolizm belirtileri gözlendiğinde DANASİN
tedavisi sonlandırılmalıdır.
3Tedavi kürünün tekrar edilmesi gerekli olduğunda, zamanla tekrarlanan tedavi kürleri ile
ilişkili olarak güvenilirlik verisi mevcut olmadığından, tedavi sırasında dikkatli olunmalıdır.
Kimyasal olarak bu bileşiklerle ilgili olan DANASİN kullanıldığında, 17-alkile steroidlerin
(iyi huylu karaciğer adenomu, peliozis hepatis ve hepatik karsinom da dahil) uzun süreli riski
düşünülmelidir.
Eldeki, ön epidemiyolojik sonuçlar, endometriyozis tedavisinde danazol kullanımının
yumurtalık kanserinin temel riskini arttırabildiğini desteklemektedir.
Danazol farmakolojisi göz önünde bulundurulduğunda, karaciğer ve böbrek hastalığı,
hipertansiyon veya diğer kardiyovasküler hastalıkları veya diabetes mellitusu, polisitemi,
epilepsi, lipoprotein bozukluğu, ve önceden uygulanan gonodal steroid tedavisine belirgin
veya kalıcı androjenik reaksiyon gösteren kişilerde olduğu gibi sıvı tutulumu yoluyla
şiddetlenme olabilen durumda olan hastalarda DANASİN kullanıldığında, bilinen
etkileşimlerine ve yan etkilerine özellikle dikkat edilmelidir.
Migrenli hastalarda dikkatli kullanılması tavsiye edilir.
DANASİN, bilinen veya şüphelenilen malign hastalığı olanlar hastalarda dikkatli
kullanılmalıdır. Eğer DANASİN tedavisi sırasında meme nodülleri kalıcıysa ve büyüyorsa,
tedaviye başlamadan önce hormona bağlı karsinom, klinik muayene ile ortadan
kaldırılmalıdır.
Tüm hastalardaki klinik izleme ek olarak karaciğer fonksiyonu ve hematolojik durumun
periyodik ölçümünü içeren uygun laboratuvar izlemi önemlidir. Uzun süreli tedaviler (>6 ay)
veya tedavinin tekrar eden kürleri için 2 yılda bir karaciğer ultrasonografisi önerilir.
DANASİN tedavisine menstürasyon esnasında başlanmalıdır. Etkili, non-hormonal bir doğum
kontrol yöntemi uygulanmalıdır.
Her zaman DANASİN’in en etkili düşük dozu kullanılmalıdır.
DANASİN her dozunda 1 mmol (23 mg)’den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Anti-konvülsan tedavi: DANASİN, karbamazepin plazma seviyesini ve muhtemelen bu ajana
ve fenitoine hastanın yanıtını etkileyebilir. Aynı şekilde fenobarbital ile de benzer etkileşim
meydana gelebilir.
Anti-diyabetik tedavi: DANASİN, insülin direncine neden olabilir.
Oral anti-koagülan tedavi: DANASİN, varfarinin etkisini arttırabilir.
4Anti-hipertansif tedavi: Sıvı tutulmasını artırması nedeniyle DANASİN, antihipertansif
ajanların etkisine engel olabilir.
Siklosporin ve takrolimus: Renal toksisitede artışa neden oldukları için DANASİN,
siklosporin ve takrolimusun plazma seviyelerini arttırabilir.
Steroidlerle birlikte kullanımı: Belirli örnekler tanımlanmış olmamasına rağmen, DANASİN
ve gonodal steroid tedavisi arasında etkileşim meydana gelir.
Migren tedavisi: DANASİN, migreni provoke edebilir ve bu durumu önlemek ilacın
etkinliğini azaltabilir.
Etil alkol: Bulantı ve nefes darlığı şeklinde sübjektif intolerans bildirilmiştir.
Alfa kalsidol: DANASİN, bu ajanın dozunda azalma gerektiren primer hipoparatiroidizmde
kalsemik yanıtı arttırabilir.
Laboratuvar fonksiyon testleriyle etkileşim: Danazol tedavisi testosteron veya plazma
proteinlerinin laboratuvar sonuçlarını engelleyebilir (ayrıca bkz. 4.8. İstenmeyen etkiler).
Statinler: Danazolün, simvastatin, atorvastatin ve lovastatin gibi CYP3A4 yoluyla metabolize
olan statinlerle birlikte kullanılması, miyopati ve rabdomiyoliz riskini arttırmaktadır.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince hormonal olmayan etkili doğum
kontrolü uygulamak zorundadırlar.
Gebelik dönemi
DANASİN’in içeriğinde bulunan danazol gebelik döneminde uygulandığı takdirde ciddi
doğum kusurlarına yol açtığından şüphelenilmektedir. DANASİN gebelik döneminde
kontrendikedir (bkz. kısım 4.3).
5DANASİN’in içeriğinde bulunan danazol gebelik sırasında uygulandığında, virilizasyon riski
görülmektedir. DANASİN, gebelik sırasında kullanılmamalıdır.
Laktasyon dönemi
DANASİN’in içeriğinde bulunan danazol anne sütüyle beslenen bebeklerde androjenik etkiler
için teorik potansiyele sahiptir ve bu nedenle ya danazol tedavisi ya da emzirme kesilmelidir.
Üreme yeteneği/Fertilite
DANASİN’in içeriğinde bulunan danazolün üreme yeteneği/fertilite üzerine etkisi
bilinmemektedir.
4.7. Araç ve makine kullanımı üzerindeki etkiler
DANASİN’in içeriğinde bulunan danazolün araç ve makine kullanımı üzerine herhangi
olumsuz bir etkisi bildirilmemiştir.
4.8. İstenmeyen etkiler
Advers ilaç reaksiyonları aşağıda sıklık şeklinde listelenmiştir.
Sıklıklar şu şekilde tanımlanır:
Çok yaygın (>1/10); yaygın (>1/100 ila <1/10); yaygın olmayan (>1/1,000 ila < 1/100);
seyrek (>1/10,000 ila < 1/1,000), çok seyrek (<1/10,000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Seyrek: Kırmızı kan hücreleri ve trombosit sayısında artış, tersinir polisitemi,
lökopeni, trombositopeni
Çok seyrek: Eozinofili, dalak peliosis
Endokrin hastalıklar
Androjenik etkiler:
Çok yaygın: Akne,
Yaygın: Kilo artışı, iştah artışı, sebore, hirsutizm, saç dökülmesi, ses kısıklığı
şeklinde ses değişmesi, boğaz ağrısı, ses perdesinin derinleşmesi ya da
kararsızlığı.
Seyrek: Klitorisin hipertrofisi ve sıvı tutulması.
6Diğer endokrin etkileri:
Yaygın: Döngünün veya amenorenin zamanlamasının değişimi, lekelenme
şeklinde menstural bozukluklar. Kızarıklık, vajinal kuruluk, libido
değişikliği, vajinal iritasyon
Yaygın olmayan: Meme hacminde küçülme.
Çok seyrek: Spermatogenezde orta derecede azalma.
Metabolizma ve beslenme hastalıkları
Bilinmiyor: İnsülin direncinde artış, plazma glukagonunda artış, glukoz toleransında
hafif bozukluk, tüm alt fraksiyonları etkileyen LDL kolesterolde artış,
HDL kolesterolde azalma ve apolipoprotein AI ve AII’de azalma,
aminolevulinik asit (ALA) sentetazın indüksiyonu ve tiroid stimulan
hormon ya da serbest levotiroksin indeksinde bozulma olmadan T3
tutulumunun artışı ile tiroid bağlayan globülinde (T4) azalma.
Psikiyatrik hastalıklar
Yaygın: Duygusal değişkenlik, anksiyete, depresif ruh hali ve sinirlilik.
Sinir sistemi hastalıkları
Yaygın: Baş dönmesi, baş ağrısı,
Seyrek: Vertigo, iyi huylu intrakraniyal hipertansiyon,
Çok seyrek: Migren, epilepsi şiddetlenmesi, karpal tünel sendromu
Göz hastalıkları
Seyrek: Görme bulanıklığı, odaklanma güçlüğü, kontakt lens takmada zorluk ve
düzeltme gerektiren kırılma bozuklukları gibi görme bozuklukları.
Solunum, göğüs bozuklukları ve mediastinal hastalıklar
Çok seyrek: Plöretik ağrı, interstisyel pnömoni.
Gastrointestinal hastalıklar
Yaygın: Bulantı,
Seyrek: Pankreatit
Çok seyrek: Epigastrik ağrı
7Kardiyak hastalıklar
Seyrek: Hipertansiyon, palpitasyonlar ve taşikardi, sagital sinüs, serebravasküler
tromboz ve arteriyel trombozu içeren trombotik olaylar, miyokard
enfarktüsü.
Hepato-bilier hastalıklar
Yaygın olmayan: Hepatik yetmezlik, hepatoselüler sarılık, Serum transaminaz seviyelerinde
izole artışlar, hepatoselüler hasar,
Seyrek: Kolestatik sarılık, benign hepatik adenomlar
Çok seyrek: Peliosis hepatis (uzun dönemli kullanım ile), malign hepatik tümör
Deri ve deri altı doku hastalıkları
Yaygın: Makülopapüler, peteşiyal ya da purpurik olabilen döküntü,ateş, ürtiker,
fasiyal ödem, güneşe duyarlı kaşıntı.
Çok seyrek: İnflamatuar eritematöz nodüller, deri pigmentasyonunda değişiklikler,
eksfolyatif dermatit ve eritema multiforme.
Kas-iskelet bozuklukları, bağ doku ve kemik hastalıkları
Yaygın: Kreatin fosfokinaz seviyelerindeki artış ile şiddetlenebilen sırt ağrısı ve kas
krampları, kas titremesi, kas seğirmesi, uzuv ağrısı, eklem ağrısı ve eklem
şişliği.
Böbrek ve idrar hastalıkları
Çok seyrek: Hematüri (uzun süreli kullanımda hereditor anjioödemli hastalarda)
Genel bozukluklar ve uygulama bölgesine ilişkin hastalıklar
Bilinmiyor: Yorgunluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
8Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Mevcut veriler akut doz aşımının acil ciddi reaksiyonlara yol açacağı ihtimali olduğunu
göstermektedir.
Akut aşırı doz durumunda aktif kömür ile ilacın absorpsiyonu azaltılmalı ve hasta herhangi
bir gecikmiş reaksiyon durumunda gözlem altında tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Seks hormonları ve genital sistem modülatörleri, Anti
gonadotropinler ve benzeri maddeler
ATC Kodu: G03XA01
Danazol, 17a-pregna-2,4-dien-20-ino-(2,3-d)-izoksazol-17-ol, etisterondan türetilen sentetik
bir steroid olup, farmakolojik özellikleri aşağıdaki gibidir:
Androjen reseptörleri için bağıl olarak belirgin afinite, östrojen reseptörleri için en az belirgin
afinite ve progesteron reseptörleri için az belirgin afinite. Danazol, zayıf bir androjendir ancak
bunun yanı sıra antiandrojenik, progestojenik, antiprogestojenik, östrojenik ve antiöstrojenik
etkileri gözlenmiştir. Gonodal steroidlerin sentezinin engellenmesi muhtemelen 3β
hidroksisteroid dehidrogenaz, 17β-hidroksisteroid dehidrogenaz, 17hidroksilaz, 17, 20 liyaz,
11β hidroksilaz, 21 hidroksilaz ve kolesterol yan zincirinin ayrılma enzimlerini içeren
steroidogenez enzimlerinin inhibisyonu ile ya da alternatif olarak genellikle granülozda ve
luteal hücrelerde gonadotropik hormonlar tarafından uyarılan siklik AMP birikiminin
inhibisyonu ile gerçekleşir. FSH ve LH orta döngü dalgalanmasının inhibisyonu LH
pulsasitesindeki değişiklik gibidir. Danazol, menopozdan sonra gonadotropinlerin ortalama
plazma seviyelerini de azaltabilir. Plazma proteinleri üzerindeki geniş etki artmış protrombin,
plazminojen, antitrombin III, alfa-2 makroglobulin, C1 esteraz inhibitörü ve eritropoietin ve
azalmış fibrinojen, tiroid bağlayıcıları ve cinsiyet hormonu bağlayan globülinlerdir.
DANASİN, plazmada bağlanmamış taşınan testosteron miktarını ve konsantrasyonunu arttırır.
Hipotolamik-hipofiz-gonadal ekseni üzerindeki danazolün baskılayıcı etkileri tedaviden sonra
60-90 gün içinde döngüsel aktivite nüksünde tersinirdir.
95.2. Farmakokinetik özellikler
Emilim:
DANASİN, gastrointestinal sistemden absorbe olur, dozdan yaklaşık 2-3 saat sonra 50-80
ng/ml pik plazma konsantrasyonuna ulaşılır. Gıdalar yüksek derecede lipofilik bileşik olan
danazolün emilimini ve çözünmesini kolaylaştırarak safra akışını uyarır.
Dağılım:
Radyo-etiketli danazol ile doku dağılımı çalışmaları, bağırsaklarda ve midede radyoaktivite
varlığını devam ettiğini ve danazol ve metabolitlerinin enterohepatik dolaşıma girebildiğini
göstermiştir. Radyoaktiviteye dair tutarlı bir lokalizasyonu böbreküstü bezi ve boşaltım
organları dışında herhangi bir dokuda tespit edilmemiştir.
Biyotransformasyon:
Açlık durumuna kıyasla, yüksek yağ içerikli gıdalarla birlikte alındığında biyoyararlanım 3
kat artış göstermiştir. Danazolün izole edilmiş metabolitlerinin hiçbiri danazol ile
karşılaştırılabilir pitüiter inhibisyon aktivitesi sergilemez. Danazolün insanlardaki ana üriner
metabolitleri, 2-hidroksimetiletisteron ve etisterondur. Diğer tanımlanan küçük üriner
metabolitleri ∆-2-hidroksimetiletisteron, 6ß-hidroksi-2-hidroksimetiletisteron ve ∆-6ß-
hidroksi-2-hidroksimetiletisterondur. Bu metabolitlerin hiçbirinin antigonadotropik aktivite
sergilediği görülmemiştir.
Eliminasyon:
Tek bir doz danazolün belirgin plazma eliminasyon yarı ömrü yaklaşık 3-6 saattir. Çoklu
dozları ile bu yaklaşık 26 saate çıkabilir.
Maymunlarda 96 saat içinde radyoaktif dozun %36’sı idrarda ve %48’i feçeste geri
kazanılabilir.
Doğrusallık/Doğrusal olmayan durum:
DANASİN’in doğrusallık/doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
10Mevcut hiçbir veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Sodyum lauril sülfat
Kroskarmellos sodyum
Talk
Magnezyum stearat
Titanyum dioksit
Eritrosin (FD&C Red No.3)
Kinolin sarısı (D&C Yellow No.10)
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C’nin altında, oda sıcaklığında ve kuru yerde saklanmalıdır.
6.5. Ambalajın niteliği ve içeriği
200 mg Danazol ihtiva eden 100 kapsüllük kahverengi şişede
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Bağlarbaşı, Gazi Cad. 64-66
Üsküdar/İSTANBUL
11Tel. : 0216 492 57 08
Fax : 0216 334 78 88
8. RUHSAT NUMARASI
212/27
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 31.07.2007
Ruhsat yenileme tarihi:
10. KÜB’ÜN YENİLENME TARİHİ
12