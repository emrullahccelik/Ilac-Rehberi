KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm “4.8 Şüpheli advers reaksiyonların
raporlanması”.
1. BEŞERİ TIBBİ ÜRÜNÜN ADI
PANZYGA 20 g/ 200 ml infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
İnsan normal immünglobulini (IVIg)
1 ml içinde:
İnsan normal immünglobulin (IVIg) 100 mg
(En az %95 Ig G içeren saflıktadır)
Her bir 200 ml’lik flakon, 20 g insan normal immünglobulini içerir.
IgG alt sınıf dağılımı (yaklaşık değerler):
IgG %65
1
IgG %28
2
IgG %3
3
IgG %4
4
Maksimum IgA içeriği 300 mikrogram/ml’dir.
İnsan donörlerin plazmasından üretilmiştir.
Yardımcı Maddeler:
Bu tıbbi ürün 100 ml’de 69 mg sodyum içerir. Bu miktar, Dünya Sağlık Örgütünün erişkin
bir kişi için önerdiği günlük maksimum sodyum alım miktarı olan 2 g’ın %3,45’ine
eşdeğerdir.
Yardımcı maddeler için 6.1.’e bakınız.
3. FARMASÖTİK FORM
İnfüzyonluk çözelti
Çözelti berrak ya da hafif opalesan, renksiz veya hafif sarı renktedir. Çözeltinin pH değeri
4,5-5, ozmolalitesi ≥240 mosmol/kg’dır.
4. KLİNİK ÖZELLİKLER
14.1. Terapötik endikasyonlar
1. İmmün yetmezlik durumlarında replasman tedavisi için;
a) Antikor üretiminin bozulduğu primer (Konjenital) immün yetmezliklerde,
b) Şiddetli veya tekrarlayan enfeksiyonlar gelişen, antimikrobiyal tedavinin yetersiz kaldığı
ve kanıtlanmış spesifik antikor yetmezliği (SAE)* olan ya da serum IgG düzeyi <4 g/L olan
hastalarda sekonder immün yetmezliklerde (SİY) kullanılır.
* Kanıtlanmış SAE: lgG antikor titresinde pnömokokal polisakkarit ve polipeptit antijen
aşılarına en az 2 kat artış sağlanamaması
2. İmmünomodülatuar etki için;
a) Kanama riski yüksek olan veya cerrahi müdahale öncesi trombosit sayısının hızla
yükseltilmesi gereken immün trombositopeni (İTP) olgularında,
b) Guillain-Barre sendromunda,
c) Kawasaki hastalığında,
d) Multifokal motor nöropati hastalığında,
e) Kronik Enflamatuar Demiyenilizan Polinoröpatinin tedavisinde (KIDP),
f) Bulber tutulumu olan Myastenia Gravis tedavisinde uygulanır.
4.2. Pozoloji ve uygulama şekli
Replasman tedavisi immün yetmezlikler konusunda deneyimli bir uzman hekimin
denetiminde başlatılmalı ve izlenmelidir.
Pozoloji ve uygulama sıklığı endikasyonlara göre değişir.
Replasman tedavisinde hastanın farmakokinetik ve klinik yanıtına bağlı olarak dozun
bireysel şekilde ayarlanması gerekebilir.
Primer immün yetmezliklerde replasman tedavisi:
Doz, bir sonraki infüzyondan önce ölçülen serum IgG düzeyinin en az 500-600 mg/dL
düzeyinde kararlı olarak sürdürülmesini sağlayacak şekilde ayarlanmalıdır. Bu dengenin
sağlanabilmesi için tedavinin başlangıcından itibaren 3-6 ay gereklidir.
Önerilen başlangıç dozu bir seferde verilen 0,4-0,8 g/kg infüzyonu takiben her 3-4 haftada
bir uygulanan en az 0,2 g/kg’dır.
Serum immünoglobulin düzeyinin 500-600 mg/dL olacak şekilde sabit tutulabilmesi için
gereken doz ortalama 0,2-0,8 g/kg düzeyindedir.
Kararlı serum düzeyi sağlandıktan sonra doz aralığı 3 ile 4 hafta arasında değişir.
Hastanın klinik yanıtı ile birlikte kararlı serum düzeyleri ölçülmeli ve değerlendirilmelidir.
Klinik yanıta bağlı olarak (ör, enfeksiyon sıklığı) daha yüksek kararlı serum düzeylerinin
sağlanması amacıyla doz ve/veya doz aralığının ayarlanması düşünülebilir.
Sekonder immün yetmezlikte replasman tedavisi:
Sekonder immün yetmezlikte replasman tedavisinde tavsiye edilen doz 3-4 haftada bir
uygulanan 0,2-0,4 g/kg'dır.
Primer immün trombositopenide:
İki alternatif doz şeması vardır:
• Birinci gün 0,8-1 g/kg dozunda uygulanır; doz, 3 gün içerisinde bir kez tekrarlanabilir veya
• 2-5 gün süreyle 0.4 g/kg/gün dozunda uygulanır.
Relaps olduğunda tedavi tekrarlanabilir.
2Guillain Barré Sendromu:
5 gün süreyle 0,4 g/kg/gün dozunda uygulanır.
Kawasaki Hastalığı:
8-12 saat süreyle tek doz olarak uygulanan 2 g/kg’dır ve asetil salisilik asit ile kombine
olarak verilir.
Multifokal Motor Nöropati (MMN) hastalığında:
Başlangıç dozu: 2-5 gün süreyle bölünmüş dozlarda toplam 2 g/kg
İdame dozu: 2-6 haftada bir 1-2 g/kg
Kronik inflamatuvar demiyelinizan polinöropati (KIDP):
Önerilen başlangıç dozu: 2-5 ardışık günde bölünmüş dozlarda toplam 2 g/kg’dır. Yanıt
alınamaması durumunda 3 haftada bir 1 g/kg total doz 1-2 günde verilir ve 2 ay sonunda
yanıt alınamazsa tedavi kesilir. İdame dozu: başlangıç tedavisine yanıt alınmışsa 3 haftada
bir 0,4-1 g/kg total doz 1-2 günde uygulanır. Maksimum yarar elde edilen doz önerilir ve doz
doktor tarafından belirlenir. En düşük etkin idame dozu belirlenene kadar doz azaltılır ve
uygulama sıklığı ayarlanır.
Myastenia Gravis:
Diğer özel tedavilere cevap vermeyen kritik fazda 5 gün süreyle 0,4 g/kg/gün dozunda
uygulanır.
Pediyatrik popülasyon
Çocuklar ve adölesanlardaki (0-18 yaş) pozoloji her bir endikasyon için erişkinlerden farklı
değildir ve yukarıda belirtilen durumlardaki klinik sonlanımlara göre ayarlanır.
Uygulama Şekli:
İntravenöz yoldan uygulanır.
İnsan normal immünglobulini ilk 30 dakikada 0,6 ml/kg/saat hızıyla intravenöz olarak
uygulanmalıdır. (Bkz. Bölüm 4.4). Advers reaksiyon durumunda uygulama hızı azaltılmalı
ya da infüzyon durdurulmalıdır. Hasta tarafından iyi tolere edilirse uygulama hızı kademeli
olarak maksimum saatte 4,8 ml/kg’a kadar arttırılabilir.
Primer immün yetmezlik (PID) hastalarında saatte 4,8 ml/kg infüzyon hızının iyi tolere
edilmesi durumunda, uygulama hızı kademeli olarak saatte 8,4 ml/kg’a kadar arttırılabilir.
İnfüzyondan sonra infüzyon setinde kalan ürünü infüze etmek için set, %0,9 sodyum klorür
veya %5 dekstroz steril çözeltisi ile yıkanabilir.
Özel Popülasyonlara İlişkin Ek Bilgiler:
Böbrek / Karaciğer yetmezliği: IVIG tedavisi uygulanan hastalarda akut böbrek yetmezliği
vakaları bildirilmiştir. Böbrek yetmezliği riski bulunan hastalarda, IVIG preparatları
uygulanabilir en düşük infüzyon hızında ve dozda kullanılmalıdır (Bkz. Bölüm 4.4).
Karaciğer yetmezliği olan hastalarla ilişkin ek bir bilgi bulunmamaktadır.
3Pediyatrik popülasyon: Yukarıda bahsedilen her durumda pozoloji vücut ağırlığına göre ve
klinikte alınan yanıta göre verildiğinden, çocuklarda ve adölesanlarda (0-18 yaş) pozoloji
değişmez.
Geriyatrik popülasyon: IVIG tedavisi uygulanan hastalarda akut böbrek yetmezliği
vakaları bildirilmiştir. Bu vakaların çoğunda kişinin 65 yaşın üzerinde olması dahil belirli
risk faktörlerinin olduğu bildirilmiştir. Ayrıca, yüksek riskli hastalarda, IVIG uygulaması ile
tromboembolik olaylar arasında bağlantıyı gösteren klinik kanıtlar mevcuttur. Bu nedenle
ileri yaş dahil trombotik olay açısından risk faktörlerini taşıyan hastalarda IVIG reçetelenip
infüzyonu uygulanırken dikkatli hareket edilmeli, uygulanabilir en düşük infüzyon hızında
ve dozda kullanılmalıdır (Bkz. Bölüm 4.4)
4.3. Kontrendikasyonlar
Etkin maddeye (insan immünglobulinleri) veya yardımcı maddelerden herhangi birine karşı
aşırı duyarlılık (Bkz. Bölüm 4.4 ve 6.1).
IgA’ya karşı antikorların geliştiği selektif IgA eksikliği bulunan hastalarda IgA içeren bir
ürün kullanılması anaflaksiye neden olabilir.
4.4. Özel kullanım uyarıları ve önlemleri
İzlenebilirlik
Biyolojik tıbbi ürünlerin izlenebilirliğini iyileştirmek için, uygulanan ilacın ismi ve seri
numarası net bir şekilde kaydedilmelidir.
Kullanım sırasında alınacak önlemler
Aşağıdaki önlemler ile potansiyel komplikasyonlar genellikle önlenebilir:
• Ürünün uygulamasına yavaş infüzyon hızı ile başlanarak (0,6-1,2 ml/kg/sa) insan
normal immünglobuline duyarlılık durumu anlaşılabilir.
• Hastalar infüzyon süresince herhangi bir semptoma karşı dikkatle takip edilmelidir.
Özellikle, insan normal immünglobulini ile hiç tedavi görmemiş hastalar, başka bir
IVIg ürününden insan normal immünglobulin tedavisine geçiş yapmış hastalar ya da
bir önceki infüzyondan sonra uzun bir ara vermiş olan hastalar, ilk infüzyon
süresince ve ilk infüzyondan sonraki bir saat boyunca izlenmelidir. Diğer tüm
hastalar, infüzyondan sonra en az 20 dakika gözlemlenmelidir.
Tüm hastalarda, IVIg kullanımı şunları gerektirir:
• IVIg infüzyonuna başlamadan önce yeterli hidrasyon
• İdrar çıkışının izlenmesi
• Serum kreatinin düzeylerinin izlenmesi
• Loop diüretiklerin birlikte kullanımından kaçınılması (Bkz. 4.5)
Advers reaksiyon ortaya çıkması durumunda, uygulama hızı düşürülmeli veya infüzyon
durdurulmalıdır. Gerekli tedavi, advers reaksiyonun doğasına ve şiddetine bağlıdır.
İnfüzyon reaksiyonu
4Bazı advers reaksiyonlar (örneğin; baş ağrısı, flushing, ürperme, miyalji, hırıltılı nefes alma,
taşikardi, alt sırt ağrısı, bulantı ve hipotansiyon) infüzyon hızı ile bağlantılı olabilir. “4.2.
Pozoloji ve uygulama şekli” bölümünde tavsiye edilen infüzyon hızı yakından takip
edilmelidir. Hastalar infüzyon süresince yakından izlenmeli ve herhangi bir semptoma karşı
dikkatle gözlenmelidir.
Bazı advers reaksiyonlar daha sık meydana gelebilir:
• İnsan normal immünglobulinini ilk kez alan hastalarda veya seyrek vakalarda insan
normal immünglobulin ürününün değiştirilmesi ya da önceki infüzyondan sonra uzun
bir süre geçmesi durumunda
• Tedavi edilmemiş enfeksiyonu bulunan veya altta yatan kronik inflamasyonu olan
hastalarda.
Hipersensitivite
Hipersensitivite reaksiyonları seyrektir.
Anafilaksi aşağıdaki durumlarda gelişebilir:
• Anti-IgA antikorları olan, tespit edilemeyen IgA hastaları
• İnsan normal immünglobulinleri ile önceki tedaviyi tolere etmiş hastalar
Şok ortaya çıkarsa, şok için standart tıbbi tedavi uygulanmalıdır.
Tromboembolizm
IVIg uygulaması ile miyokard enfarktüsü, serebral vasküler olay (inme dahil), pulmoner
emboli ve derin ven trombozu gibi tromboembolik olaylar arasında ilişki olduğunu gösteren
klinik kanıtlar mevcuttur. Bu durumun, risk altıdaki hastalarda immünglobulinin yüksek
influksu nedeniyle kan viskozitesinde görülen göreceli artışa bağlı olduğu düşünülmektedir.
Obez hastalarda ve trombotik olaylar açısından risk faktörleri bulunan hastalarda (ileri yaş,
hipertansiyon, diabetes mellitus ve vasküler hastalık öyküsü veya trombotik atak öyküsü,
kazanılmış veya kalıtımsal trombofilik bozuklukları olan hastalar, uzun süredir hareketsiz
olan hastalar, ağır hipovolemik hastalar, kan viskozitesini artıran hastalıkları olan hastalar
gibi) IVIg reçetelenmesi ve infüzyonu dikkatle yapılmalıdır.
Tromboembolik advers reaksiyon riski bulunan hastalarda IVIg ürünleri mümkün olan en
düşük infüzyon hızında ve dozda kullanılmalıdır.
Akut renal yetmezlik
IVIg tedavisi gören hastalarda akut renal yetmezlik vakaları rapor edilmiştir. Vakaların
çoğunda, daha önce var olan renal yetmezlik, diabetes mellitus, hipovolemi, aşırı kilo,
birlikte nefrotoksik ilaç kullanımı veya kişinin 65 yaş üzeri olması gibi risk faktörleri
tanımlanmıştır.
IVIg infüzyonu öncesinde renal parametreler değerlendirilmelidir, bu değerlendirme
özellikle akut renal yetmezlik riskinin yüksek olduğu düşünülen hastalarda önemlidir ve
sonrasında uygun aralıklarla tekrarlanmalıdır. Akut renal yetmezlik riski bulunan hastalarda,
IVIg ürünleri, mümkün olan en düşük infüzyon hızında ve dozda kullanılmalıdır. Renal
bozukluk durumunda IVIg kullanımının durdurulması düşünülmelidir.
Sukroz, glikoz, maltoz gibi çeşitli yardımcı maddeler içeren ruhsatlı IVIg ürünlerinin
birçoğunun kullanımı ile akut böbrek yetmezliği ve böbrek disfonksiyonu raporları
ilişkilendirilmekle birlikte, stabilizan olarak sukroz içerenlerin bu tür vakalara ait toplam
5sayı içindeki payları orantısızdır. Risk altındaki hastalarda, bu yardımcı maddeleri içermeyen
IVIg ürünlerinin kullanımı düşünülebilir. PANZYGA sukroz, maltoz veya glikoz içermez.
Aseptik Menenjit Sendromu (AMS)
IVIg tedavisi ile ilişkili olarak aseptik menenjit sendromunun ortaya çıktığı bildirilmiştir.
Sendrom genellikle, IVIg tedavisini izleyen birkaç saat ila iki gün içinde başlar. Beyin
omurilik sıvısı (BOS) çalışmaları sıklıkla pozitiftir ve çoğunlukla granülositik serilerden
olmak üzere, mm3 başına birkaç bin hücreye kadar pleositoz ve birkaç yüz mg/dl’ye kadar
artan protein düzeyleri mevcuttur.
AMS, yüksek doz IVIg tedavisi (2 g/kg) ile ilişkili olarak daha sık ortaya çıkabilir.
Bu belirti ve bulguları gösteren hastalara, diğer menenjit nedenlerini ekarte etmek için BOS
çalışmaları dahil ayrıntılı bir nörolojik muayene yapılmalıdır.
IVIg tedavisinin kesilmesi birkaç gün içerisinde AMS’de sekelsiz bir iyileşme ile
sonuçlanmıştır.
Hemolitik anemi
IVIg ürünleri, hemolizinler gibi davranabilen ve pozitif direkt antiglobülin reaksiyonuna
(Coomb’s testi) ve nadiren, hemolize neden olan, kırmızı kan hücrelerinin in vivo olarak
immünglobülinle kaplanmasına yol açan kan grubu antikorlarını içerebilir. IVIg tedavisinden
sonra, kırmızı kan hücrelerinin sekestrasyonundaki artışa bağlı olarak hemolitik anemi
gelişebilir. IVIg alan hastalar, hemolizin klinik belirtileri ve semptomları açısından takip
edilmelidir (Bkz. Bölüm 4.8).
Nötropeni/Lökopeni
IVIg tedavisinden sonra, bazen şiddetli olabilen nötrofil sayısında geçici bir azalma ve/veya
nötropeni atakları bildirilmiştir. Bu durum tipik olarak IVIg uygulamasından saatler veya
günler sonra ortaya çıkar ve 7-14 günde kendiliğinden düzelir.
Transfüzyon ilişkili akut akciğer hasarı (TRALI)
IVIg ürünleri ile tedavi edilen hastalarda akut nonkardiyojenik pulmoner ödem
(transfüzyonla ilişkili akut akciğer hasarı -TRALI-) olduğunu bildiren raporlar mevcuttur.
TRALI; şiddetli hipoksi, dispne, takipne, siyanoz, ateş ve hipotansiyon ile karakterizedir.
Semptomlar tipik olarak tedavi sırasında veya tedaviden sonra 6 saat içinde, sıklıkla 1-2
saatte ortaya çıkar. Bu nedenle, IVIg tedavisi alan hastalar TRALI açısından izlenmelidir ve
pulmoner advers reaksiyonların ortaya çıkması halinde IVIg infüzyonu hemen
durdurulmalıdır. TRALI, hemen yoğun bakım ünitesinde tedavi edilmesi gereken potansiyel
olarak hayatı tehdit eden bir durumdur.
Serolojik testlerle etkileşim
Immünglobulin enjeksiyonundan sonra, hastanın kanında, pasif olarak geçen çeşitli
antikorlar geçici olarak yükselir. Bu antikorlar, serolojik testlerde yanıltıcı pozitif sonuçlara
yol açabilir.
A, B, D gibi eritrosit antijenlerine karşı antikorların pasif geçişi, kırmızı hücrelerinin
antikorları için yapılan direkt antiglobulin testi (DAT, direkt Coombs testi) gibi bazı
serolojik testlerle etkileşebilir.
6Bulaşıcı ajanlar
İnsan kanından veya plazmasından hazırlanan ilaçların kullanımından kaynaklanan
enfeksiyonların önlenmesi için standart önlemler, donörlerin seçimi, her bir bağışın ve
plazma havuzlarının spesifik enfeksiyon markırları açısından taranması ve virüslerin
inaktivasyonu/uzaklaştırılması için etkili üretim basamaklarının dahil edilmesini içerir. Buna
rağmen, insan kanı veya plazmasından hazırlanan ürünlerin kullanılması halinde, enfekte
edici ajanların bulaşma olasılığı tamamen ekarte edilemez. Bu, aynı zamanda bilinmeyen
veya yeni ortaya çıkan virüsleri ve diğer patojenleri de kapsar.
Alınan önlemlerin HIV, HBV ve HCV gibi zarflı virüslerle, HAV ve parvovirüs B19 gibi
zarfsız virüsler için etkili olduğu kabul edilir.
İmmünglobulinlerle hepatit A veya parvovirüs B19 bulaşımının olmadığı ile ilgili güven
verici klinik deneyimler mevcuttur ve antikor içeriğinin de viral güvenliliğe önemli bir katkı
sağladığı öngörülmektedir.
PANZYGA’nın içeriğinde bulunan bazı maddeler ile ilgili önemli bilgi
Bu tıbbi ürün her 100 ml’lik flakonunda 69 mg sodyum içerir. Bu miktar, Dünya Sağlık
Örgütü’nün erişkin bir kişide günlük maksimum sodyum alımı için önerdiği 2 g’ın
%3,45’ine eşdeğerdir.
Bu durum, kontrollü sodyum diyetinde olan hastalar için göz önünde bulundurulmalıdır.
Pediyatrik popülasyon
Belirtilen uyarı ve önlemler hem erişkinler hem de çocuklar için geçerlidir.
4.5. Diğer tıbbi ürünler ile etkileşimler ve diğer etkileşim şekilleri
Canlı atenüe virüs aşıları:
İmmünglobulin kullanımı, kızamık, kızamıkçık, kabakulak ve suçiçeği gibi canlı atenüe
virüs aşılarının etkililiğini en az 6 haftadan 3 aya kadar azaltabilir. Bu ürünün
uygulanmasından sonra canlı atenüe virüs aşıları ile aşılanmadan önce 3 aylık bir süre
geçmelidir. Kızamıkta bu süre 1 yıla kadar uzayabilir. Bu nedenle kızamık aşısı uygulanan
hastanın antikor durumu kontrol edilmelidir.
Loop diüretikler
Loop diüretiklerin eş zamanlı kullanımından kaçınılmalıdır.
Pediyatrik popülasyon
Listelenen etkileşimler hem erişkinler hem de çocuklar için geçerlidir.
4.6. Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bu tıbbi ürünün hamilelikte kullanımının güvenliliği bilinmemektedir.
Gebelik dönemi
7Bu tıbbi ürünün hamilelikte kullanımının güvenliliği kontrollü klinik çalışmalarla
saptanmamıştır. Bu nedenle gebe kadınlarda dikkatle kullanılmalıdır. IVIg ürünlerinin
plasentaya geçtiği ve bu geçişin 3. trimesterde arttığı gösterilmiştir. İmmünglobulinlerle
klinik deneyimler, gebelik süreci, fetüs veya yeni doğanda zararlı bir etki beklenmediğini
düşündürmektedir.
Laktasyon dönemi
PANZYGA’nın hamilelerde güvenli kullanımı kontrollü klinik çalışmalarla
değerlendirilmemiştir. Bu nedenle emziren annelerde dikkatle kullanılmalıdır.
İmmünglobulinler anne sütüne geçmektedir. Anne sütü alan yenidoğanlarda/infantlarda
negatif bir etki oluşturması beklenmemektedir.
Üreme yeteneği/ Fertilite
İmmünoglobulinlerle klinik deneyim, fertilite üzerinde zararlı bir etki beklenmediğini
düşündürmektedir.
4.7. Araç ve makine kullanımı üzerindeki etkiler
PANZYGA’nın araç ve makine kullanma yeteneği üzerinde ya hiç etkisi yoktur ya da ihmal
edilebilir düzeydedir. Bununla birlikte, tedavi sırasında advers reaksiyon yaşayan hastalar,
araç ve makine kullanmadan önce bu belirtilerin düzelmesini beklemelidir.
4.8. İstenmeyen etkiler
Güvenlilik profili özeti
İnsan normal immünglobulinlerinin neden olduğu advers reaksiyonlar şunları kapsar (Bkz.
Bölüm 4.4) (Azalan sıklıkta):
• Ürperme, baş ağrısı, baş dönmesi, ateş, kusma, alerjik reaksiyonlar, bulantı, artralji,
kan basıncında düşme ve orta alt sırt ağrısı
• Geri dönüşlü hemolitik reaksiyonlar, özellikle kan grubu A, B ve AB olanlarda ve
(seyrek olarak) transfüzyon gerektiren hemolitik anemi
• (Seyrek olarak) kan basıncında ani düşme ve izole vakalarda, önceki uygulamalarda
hipersensitivite göstermemiş olsa bile anafilaktik şok
• (seyrek olarak) geçici kütanöz reaksiyonlar (kütanöz lupus eritematozus dahil-sıklığı
bilinmiyor)
• (çok seyrek) miyokard enfarktüs, inme, pulmoner emboli, derin ven trombozu gibi
tromboembolik reaksiyonlar
• Geri dönüşlü aseptik menenjit vakaları
• Artmış serum kreatinin düzeyi ve/veya akut renal yetmezlik oluşumu vakaları
• Transfüzyon ile ilişkili akut akciğer hasarı (TRALI) vakaları
Advers reaksiyonların çizelgeli listesi
Aşağıdaki tablo MedDRA sistem organ sınıflamasına göre (sistem organ sınıfı ve tercih
edilen terim düzeyinde) sunulmuştur.
Şu terimler ve sıklık dereceleri kullanılmıştır: çok yaygın (≥ 1/10); yaygın (≥ 1/100 ila <
1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek
(< 1/10.000), bilinmiyor (eldeki verilerden hareketle tahmin edilemiyor).
8Her bir organ gruplamasında istenmeyen etkiler azalan ciddiyet sıralamasına göre
sunulmuştur.
PANZYGA ile yürütülen klinik çalışmalardaki advers ilaç reaksiyon sıklığı:
MedDRA sistem organ Advers reaksiyon Sıklık/infüzyon Sıklık/hasta
sınıfı
Kan ve lenf sistemi Hemoliz† Yaygın olmayan Yaygın
hastalıkları Anemi
Lökopeni
Sinir sistemi hastalıkları Baş ağrısı Yaygın Çok yaygın
-------------------------- --------------------- ----------------------
Aseptik menenjit
Hipoestezi Yaygın olmayan Yaygın
Baş dönmesi
Göz hastalıkları Gözde kaşıntı Yaygın olmayan Yaygın
Kulak ve iç kulak Kulak ağrısı Yaygın olmayan Yaygın
hastalıkları
Kardiyak hastalıkları Taşikardi Yaygın olmayan Yaygın
Vasküler hastalıkları Hipertansiyon Yaygın olmayan Yaygın
Solunum, göğüs Öksürük Yaygın olmayan Yaygın
bozuklukları ve mediastinal
hastalıkları
Gastrointestinal hastalıklar Bulantı Yaygın Çok yaygın
-------------------------- --------------------- ---------------------
Kusma
Abdominal ağrı Yaygın olmayan Yaygın
Abdominal rahatsızlık
Deri ve deri altı doku Döküntü Yaygın olmayan Yaygın
hastalıkları
Kas-iskelet bozuklukları, Artralji Yaygın olmayan Yaygın
bağ doku ve kemik Miyalji
hastalıkları Kas iskelet ağrısı veya
sertliği
Genel bozukluklar ve Ateş Yaygın Çok yaygın
uygulama bölgesine ilişkin -------------------------- --------------------- ---------------------
hastalıklar Ürperme
Göğüs ağrısı
Ağrı
Soğukluk hissetme Yaygın olmayan Yaygın
Asteni
Kırıklık
Enjeksiyon yerinde
kaşıntı
Araştırmalar Hepatik enzimlerde Yaygın olmayan Yaygın
9yükselme
†Subklinik vaka
Aşağıda verilen reaksiyonlar PANZYGA’nın pazarlama sonrası deneyimlerinde
bildirilmiştir. Pazarlama sonrası dönemde bildirilen reaksiyonların sıklıkları mevcut
verilerden hareketle tahmin edilememektedir.
MedDRA sistem organ sınıfı Advers reaksiyon (Tercih Sıklık
edilen terim düzeyi)
Bağışıklık sistemi hastalıkları Anafilaktik reaksiyon Bilinmiyor
Hipersensitivite
Psikiyatrik hastalıklar Anksiyete Bilinmiyor
Sinir sistemi hastalıkları Hipoestezi Bilinmiyor
Parestezi
Tremor
Kardiyak hastalıklar Taşikardi Bilinmiyor
Vasküler hastalıklar Hipertansiyon Bilinmiyor
Solunum, göğüs bozuklukları ve Öksürük Bilinmiyor
mediastinal hastalıklar Dispne
Gastrointestinal hastalıklar Abdominal ağrı Bilinmiyor
Diyare
Deri ve deri altı doku hastalıkları Eritem Bilinmiyor
Kaşıntı
Döküntü
Ürtiker
Kas-iskelet bozuklukları, bağ doku ve Kas spazmları Bilinmiyor
kemik hastalıkları Boyun ağrısı
Ekstremitelerde ağrı
Genel bozukluklar ve uygulama Asteni Bilinmiyor
bölgesine ilişkin hastalıklar Göğüste rahatsızlık hissi
Göğüs ağrısı
Kırıklık
Sıcaklık hissetme
Halsizlik
Aşağıda verilen reaksiyonlar IVIg tedavisinden sonra ortaya çıktığı bildirilmiştir ve
PANZYGA uygulamasından sonra da görülebilir:
MedDRA sistem organ sınıfı Advers reaksiyon (Tercih edilen terim düzeyi)
Kan ve lenf sistemi hastalıkları Pansitopeni
Bağışıklık sistemi hastalıkları Anafilaktoid reaksiyon
Anjiyonörotik ödem
Yüzde ödem
Metabolizma ve beslenme hastalıkları Aşırı sıvı yüklenmesi
(Pseudo) hiponatremi
Psikiyatrik hastalıklar Ajitasyon
Konfüzyonel durum
Sinirlilik
Sinir sistemi hastalıkları Serebrovasküler olay
1 0Koma
Bilinç kaybı
Konvülziyon
Ensefalopati
Migren
Konuşma bozuklukları
Fotofobi
Kardiyak hastalıklar Kardiyak arrest
Anjina pektoris
Bradikardi
Palpitasyonlar
Siyanoz
Vasküler hastalıklar Periferik dolaşım yetmezliği veya kollaps
Flebit
Solukluk
Solunum, göğüs bozuklukları ve Solunum yetmezliği
mediastinal hastalıklar Apne
Akut solunum sıkıntısı sendromu
Pulmoner ödem
Bronkospazm
Hipoksi
Hırıltılı nefes
Hepatobiliyer hastalıklar Hepatik disfonksiyon
Deri ve deri altı doku hastalıkları Steven-Johnson sendromu
Epidermolizis
Deride eksfoliasyon
Egzema
(büllöz) dermatit
Alopesi
Böbrek ve idrar hastalıkları Renal ağrı
Genel bozukluklar ve uygulama Enjeksiyon yerinde reaksiyon
bölgesine ilişkin hastalıklar Sıcak basması
Grip benzeri hastalık
Flushing
Ödem
Letarji
Yanma hissi
Hiperhidrozis
Araştırmalar Coombs’ direkt test pozitifliği
Yanlış eritrosit sedimentasyon hızı yüksekliği
Oksijen satürasyonunda düşme
Seçilmiş advers reaksiyonların açıklanması
Hipersensitivite reaksiyonları, tromboembolizm, akut renal yetmezlik, aseptik menenjit
sendromu ve hemolitik anemi gibi seçilmiş advers reaksiyonların açıklaması için Bkz.
Bölüm 4.4.
Pediyatrik popülasyon
Advers reaksiyonların çocuklardaki sıklığı, tipi ve şiddeti erişkinlerle aynıdır.
1 1Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr, tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı, özellikle yaşlı hastalar veya kardiyak veya renal yetmezliği olan hastalar da dahil,
risk altındaki hastalarda aşırı sıvı yüklemesine ve hiperviskoziteye neden olabilir (Bkz.
Bölüm 4.4).
5. FARMAKOLOJİK ÖZELLİKLER
5.1. Farmakodinamik özellikler
ATC kodu : J06B A02
Farmakoterapötik grup: İmmün serum ve immünglobulinler: immünglobulinler, normal
insan, intravasküler uygulama için.
İnsan normal immünglobulini esas olarak, enfeksiyon ajanlarına karşı geniş antikor
dağılımına sahip immünglobulin G (IgG) içerir.
İnsan normal immünglobulini, normal popülasyonda bulunan IgG antikorları içerir. En az
1000 bağıştan oluşan plazma havuzundan elde edilir. Doğal insan plazmasına çok yakın bir
IgG alt sınıf dağılımına sahiptir. Bu tıbbi ürünün yeterli dozları, anormal derecede düşük IgG
seviyesini normal değerlere çıkarır.
Replasman tedavisi dışındaki endikasyonlarda etki mekanizması tam olarak
aydınlatılamamıştır.
Klinik çalışmalar
Primer immün yetmezliği bulunan 51 hastada prospektif, açık tasarımlı ve kontrollü olmayan
bir çalışma yapılmıştır. Hastalar yaşlarına göre 3 gruba ayrılmıştır (≥2-<12 yaş, ≥12-<16 yaş
ve ≥16-≤75 yaş). Çalışmanın primer sonlanım noktası, tedavi altındaki hastalarda ciddi
bakteriyel enfeksiyon oranı (SBI)/kişi yılıdır. Hastalar bu çalışma sırasında düzenli tedavi
aralıklarının 3 hafta veya 4 hafta olmasına bağlı olarak sırası ile toplam 17 veya 13
PANZYGA infüzyonu almıştır. İnfüzyon dozu 0,2-0,8 g/kg’dır, infüzyon hızı maksimum
0,08 ml/kg/dk olmak üzere giderek yükseltilmiştir. İki hasta 4 SBI deneyimlemiştir. 50,2
hasta maruziyet yılı ile birlikte bu primer sonlanım noktasının sonucu 0,08 SBI/hasta
maruziyet yılıdır (GA: %99, en yüksek sınır: 0,5). Enfeksiyon, antibiyotik kullanımı, okula
veya işe gidememe ve enfeksiyon nedeni ile hastaneye yatma gibi, maruziyet yılına göre
hesaplanan diğer etkililik parametreleri de daha önce geliştirilmiş IVIg preparatları için
yapılmış yayınlarla aynı doğrultudadır.
Bu çalışmayı bir uzatma çalışması takip etmiştir. Uzatma çalışması, PANZYGA’nın daha
yüksek infüzyon hızlarında (0,08 ml/kg/dk hızından, 0,14 ml/kg/dk hızına kadar)
tolerabilitesini değerlendirmek üzere yürütülmüştür. Toplamda 21 hasta dahil edilmiştir.
Ürün iyi tolere edilmiş ve tüm hastalar planlandığı şekilde çalışmayı tamamlamıştır. 2 çocuk
1 2ve 2 erişkinde çalışma ilacı ile ilişkili advers olaylar bildirilmiştir. En sık bildirilen
reaksiyonlar bulantı ve baş ağrısıdır.
Başka bir prospektif, açık tasarımlı, kontrollü olmayan çalışma, en az 12 aydır immün
trombositopenik purpurası olan 40 hastada yapılmıştır. Hastalar birbirini takip eden 2 gün
boyunca günlük 1 g/kg doz almıştır. EMA kılavuzlarına göre alternatif yanıt (AR), en az 7
günlük aralıklarla yapılan 2 ayrı kontrolde doğrulanmış, platelet sayısında ≥30x109/l artış
olması ve başlangıçtaki platelet sayısının en az iki katına çıkması ile kanamanın
olmamasıdır. 24 hastada AR gözlenmiştir (%66,7).
EMA kılavuzlarına göre tam yanıt (CR), en az 7 günlük aralıklarla yapılan 2 ayrı kontrolde
doğrulanmış, platelet sayısında ≥100x109/l artış olması ile kanamanın olmamasıdır. 18
hastada CR gözlenmiştir (%50).
Eğer AR/CR yanıtı tam olarak karşılanmış ancak sonradan bozularak platelet sayısında
<30x109/l (AR) düşme olması veya <100x109/l (CR) düşme olması halinde veya
başlangıçtaki platelet sayısında iki katından daha az bir azalma olması halinde veya
kanamanın ortaya çıkması durumunda AR/CR kayıp olarak kabul edilmiştir. AR kriterlerini
karşılayan 24 hastanın 11’inde (%45,8) AR kaybolmuştur. CR kriterlerini karşılayan 18
hastanın 14’ünde (%77,8) CR kaybolmuştur.
Klinik çalışmalardan elde edilen güvenlilik bilgisi için lütfen Bölüm 4.8’e bakınız.
Pediyatrik popülasyon
AE yaşayan çocuk ve adolesan hastaların oranı ile erişkinlerin oranı arasında majör bir
farklılık yoktur. Tüm yaş gruplarında “enfeksiyonlar ve enfestasyonlar” sistem organ sınıfı
ile ilişkili AE’ler en yaygın olanlardır, bununla birlikte bu AE’ler çocuk ve adolesan
hastalarda daha fazla bildirilmiştir. Aynı farklılık gastrointestinal AE’ler içinde belirtilmiştir.
Aynı zamanda “cilt ve cilt altı bağ dokusu hastalıkları” sistem organ sınıfına ait AE’lerin de
çocukluk yaş grubundaki hastalarda daha yüksek bir orana sahip olduğuna da dikkat
edilmiştir.
5.2. Farmakokinetik özellikler
Genel özellikler
Emilim:
İnsan normal immünglobulinleri intravenöz uygulama sonrasında hızla ve tamamen
biyorarlanıma uğrar.
Dağılım:
Plazma ve ekstravasküler sıvı arasında görece olarak hızlı bir şekilde dağılır, yaklaşık 3-5
gün sonra intra ve ekstra vasküler kompartmanlar arasındaki denge sağlanır.
Biyotransformasyon:
IgG ve IgG-kompleksleri retiküloendotelial sistem hücrelerinde yıkıma uğrarlar.
Eliminasyon:
1 3PANZYGA’nın ortalama yarılanma ömrü 26-39 gündür. Bu yarılanma ömrü, özellikle
primer immün yetmezlik durumunda hastadan hastaya farklılık gösterebilir.
Doğrusallık/Doğrusal olmayan durum:
Eliminasyon lineerdir.
Pediyatrik popülasyon:
Farklı pediyatrik yaş gruplarında farmakokinetik çalışmaların sonuçları, erişkinlerle
karşılaştırarak aşağıdaki tabloda özetlenmiştir.
Farklı yaş gruplarında göre PANZYGA için total IgG farmakokinetik özelliklerinin gözden
geçirilmesi (medyan değerler)
Pediyatrik popülasyon
Erişkinler Tüm yaş
Çocuk Adolesan
grupları
≥2-<12 yaş ≥12-<16 yaş ≥16-≤75 yaş
Parametre Birim N=13 N=12 N=26 N=51
C g/l 18,6 19,3 17,1 18,2
maks
C [aralık] g/l 10,7[7,2-16,8] 9,3[7,4-20,4] 10,1[6,8-20,6] 9,9[6,8-20,6]
min
AUC
0-tau
h•g/l 6957 6826 7224 7182
t gün 36 33 37 36
1/2
5.3. Klinik öncesi güvenlilik verileri
İmmünglobulinler insan vücudunun normal bileşenleridir.
PANZYGA’nın güvenliliği çeşitli klinik dışı güvenlilik farmakolojisi (kardiyovasküler,
respiratuvar ve bronkospastik etkiler, trombojebik potansiyel) ve toksikoloji (akut toksisite,
lokal tolerans) çalışmalarında gösterilmiştir. Klinik dışı veriler, geleneksel güvenlilik ve
tokisiste çalışmalarına dayanarak insanlar için spesifik bir risk ortaya koymamıştır.
Hayvanlarda, tekrar doz çalışmaları, genotoksisite ve üreme toksisitesi çalışması, heterolog
proteinlere karşı gelişen antikorların indüksiyonu ve bu antikorlarla etkileşim nedeniyle
uygulanabilir değildir. Klinik deneyim, immünglobulinlerin karsinojenik potansiyelini
gösteren bir kanıt ortaya koymadığı için, heterojen türlerde genotoksisite/karsinojenisite
potansiyeli ile ilgili bir deneysel çalışma yürütülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Glisin
Enjeksiyonluk su
6.2 Geçimsizlikler
Geçimsizlik çalışmaları bulunmadığından, bu ilaç diğer ilaçlarla veya başka bir IVIg ürünü
ile karıştırılmamalıdır.
6.3. Raf ömrü
1 436 ay
6.4 Saklamaya yönelik özel tedbirler
Buzdolabında saklayınız (2ºC-8ºC). Dondurmayınız.
Ürünü, ışıktan korumak için orijinal dış ambalaj içinde saklayınız.
Bu ürün, +8 ºC’nin üstündeki ve +25ºC’nin altındaki sıcaklıklarda 12 ay süre ile saklanabilir.
Bu dönem içinde tekrar buzdolabına konmamalı ve bu sürenin sonunda kullanılmazsa imha
edilmelidir.
6.5 Ambalajın niteliği ve içeriği
200 ml içinde 20 g
200 ml çözelti 250 ml şişe içindedir.
Flakonlar tip II camdan yapılmış, bromobutil lastik tıpalarla kapatılıp, alüminyum geçme
kapaklarla contalanmıştır.
Ayrıca, PANZYGA’nın 5 g/50 ml içeren 70 ml ve 10 g/100 ml içeren 100 ml ambalaj
büyüklüğündeki formları da bulunmaktadır.
Tüm ambalaj büyüklükleri piyasada bulunmayabilir.
6.6 Tıbbi üründen arta kalan maddelerin imhası ve diger özel önlemler
Ürün kullanılmadan önce oda veya vücut sıcaklığına getirilmelidir.
Çözelti berrak veya hafif opalesan, renksiz veya hafif sarı renkli olmalıdır.
Bulanık veya içinde çökeltiler bulunan çözeltiler kullanılmamalıdır.
Kullanılmamış olan ürün ya da atık materyaller, “Atık Yönetimi Yönetmeliği” hükümlerine
uygun olarak imha edilmelidir.
Açıldıktan sonra hemen kullanılmalıdır.
Bakteriyel kontaminasyon olasılığı nedeniyle kullanılmayan kısımlar imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve
İklim Değişikliği Bakanlığınca belirlenen toplama sistemine veriniz.
7. RUHSAT SAHİBİ
İnterrul İlaç Sanayi Ve Ticaret Anonim Şirketi
Poligon Mah. Sarıyer Cad. ABC Plaza
No: 117/B Kat: 2
İstinye-Sarıyer / İstanbul
1 5Telefon: 0 212 277 33 03
Faks: 0 212 277 30 36
8. RUHSAT NUMARASI
2023/299
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 08.08.2023
Ruhsat yenileme tarihi:
10. KÜB’ÜN YENİLENME TARİHİ:
1 6