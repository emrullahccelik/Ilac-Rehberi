KISA ÜRÜN BİLGİSİ
1. BEŞERİ TIBBİ ÜRÜNÜN ADI
TORVENTA 5 mg tablet
2. KALİTATİF VE KANTİTATİF BİLEŞİM
Etkin madde:
Torasemid 5,00 mg
Yardımcı maddeler:
Laktoz monohidrat 61,64 mg (inek sütü)
Yardımcı maddeler için 6.1’e bakınız.
3. FARMASÖTİK FORM
Film tablet.
Bir yüzü ‘T5’ baskılı çentikli beyaz yuvarlak tabletlerdir.
4. KLİNİK ÖZELLİKLER
4.1. Terapötik endikasyonlar
TORVENTA, esansiyel hipertansiyonda ve konjestif kalp yetmezliğine bağlı hepatik, pulmoner
veya renal ödemde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Erişkinlerde
Esansiyel hipertansiyon:
Günde bir kere 2.5 mg torasemid (yarım tablet) önerilmektedir. Gerektiğinde doz günde bir kere 5
mg’a yükseltilebilir.
1 / 11Yapılan çalışmalar 5 mg’ın üzerindeki dozların kan basıncında daha fazla düşüş sağlamayacağını
göstermiştir. Tedaviye yaklaşık olarak 12 hafta boyunca kesintisiz olarak devam edildikten sonra
maksimum etki meydana gelmektedir.
Ödem:
Olağan doz günde bir kere 5 mg tablettir. Gerektiğinde doz kademeli olarak günde bir kere 20
mg’a yükseltilebilir. Bazı durumlarda günde en fazla 40 mg torasemid uygulanabilir.
Uygulama şekli:
TORVENTA tabletler günde bir kez oral yolla uygulanır, tek başına ya da yiyeceklerle birlikte
alınabilir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek/karaciğer yetmezliği olan hastalarda doz ayarlamasına gerek yoktur.
Pediyatrik popülasyon:
TORVENTA’nın pediyatrik popülasyonda kullanımı mevcut değildir, sadece erişkinlerde
kullanılır.
Geriatrik popülasyon:
Geriyatrik popülasyonda doz ayarlamasına gerek yoktur.
4.3. Kontrendikasyonlar
TORVENTA,
• etken madde torasemide ve sülfonilürelere veya yardımcı maddelerden herhangi birine
karşı aşırı duyarlılığı olan hastalarda,
• Anüri ile birlikte renal yetmezliği olan hastalarda,
• Hepatik koma ve koma öncesi,
• Hipotansiyonda,
• Önceden var olan hipovolemide,
• Hamilelik ve laktasyonda,
2 / 11• Kardiyak aritmide,
• Aminoglikozitler veya sefalosporinler ile eş zamanlı kullanımı,
• Renal hasara neden olan ilaçlardan kaynaklanan renal disfonksiyonda ,
kontrendikedir.
4.4. Özel kullanım uyarıları ve önlemleri
Hipokalemi, hiponatremi, hipovolemi ve miksiyon bozuklukları tedaviden önce düzeltilmelidir.
Torasemid ile uzun süreli tedavide elektrolit dengesinin, glukoz, ürik asit, kreatinin ve kandaki
lipid seviyelerinin mönitörizasyonu önerilmektedir.
Hiperürisemi ve gut hastalığına eğilimi olan hastalar dikkatle izlenmelidir.
Gizli ya da belirgin diabetes mellitusta karbonhidrat metabolizması monitörize edilmelidir.
Kan basıncında değişiklik yapan diğer ilaçlarda olduğu gibi, torasemid alan hastalarda da baş
dönmesi veya ilgili semptomlar varsa araç kullanmamaları konusunda uyarılmalıdır.
Bu tıbbi ürün laktoz ihtiva eder. Nadir kalıtımsal laktoz intoleransı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
Prostatik hipertrofi dahil olmak üzere miksiyon bozukluğu olan hastalarda akut üriner retensiyon
gelişme riskinde artış olduğundan bu hastalar yakından izlenmelidir.
4.5. Diğer tıbbi ürünlerle etkileşim ve diğer etkileşim şekilleri
Kardiyak glikosidleri ile eşzamanlı kullanıldığında potasyum ve/veya magnezyum yetmezliği
kardiyak kasların duyarlılığını arttırabilir.
Mineral ve glukokortikoidler ve laksatiflerin kaliüretik etkisini arttırabilir.
Diğer diüretiklerle olduğu gibi eşzamanlı olarak kullanımı antihipertansif ilaçların etkisini
güçlendirebilir.
Torasemid, özellikle yüksek dozlarda, aminoglikozit antibiyotiklerin ve sisplatin preperatlarının
toksisitesini, sefalosporinlerin nefrotoksik etkisini ve lityumun nörotoksik ve kardiyotoksik
etkisini güçlendirebilir.
Kürar içeren kas gevşeticilerin ve teofilinin etkisini güçlendirebilir. Yüksek dozlarda salisilatlar
alan hastalarda salisilat toksisitesi artabilir.
Anti-diyabetik ilaçların etkisini azaltabilir.
3 / 11Sıralı veya kombine tedavide, ya da bir ADE inhibitörü ile yeni takviye ilaca başlamak geçici
hipotansiyona neden olabilir Bu durum ADE inhibitörünün başlangıç dozunun azaltılması ve
torasemid dozunun geçici olarak azaltılması veya torasemid tedavisinin durdurulması ile
minimize edilebilir.
Torasemid, adrenalin, noradrenalin gibi presör ajanlara arteriyel tepkiyi azaltabilir.
NSAI ilaçlar (örn. indometazin) ve probenesid torasemidin diüretik ve hipotansif etkisini
azaltabilir.
Torasemidin ve kolestiramin birlikte kullanımı insanlarda araştırılmamıştır fakat hayvanlarda
yapılan bir çalışmada kolestiramin ile eş zamanlı uygulamanın oral torasemidin emilimini
azalttığı gözlemlenmiştir.
4.6. Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımına ilişkin yeterli veri mevcut değildir.
Gebelik dönemi:
TORVENTA için gebeliklerde maruz kalmaya ilişkin klinik veri mevcut değildir.
Sıçanlarda yapılan çalışmalar teratojenik etki göstermezken, gebe tavşanlardaki yüksek dozlardan
sonra malforme fetuslar gözlenmiştir. (bkz. kısım 5.3).
TORVENTA gebe kadınlarda kontredikedir.
Laktasyon dönemi:
Torasemidin insan sütü ile atılıp atılmadığı bilinmemektedir.
TORVENTA emziren kadınlarda kontredikedir.
Üreme yeteneği / Fertilite:
Sıçanlarda yapılan çalışmalar teratojenik etki göstermemiştir. Gebe tavşanlarda yüksek dozun
ardından fetüste malformasyon gözlemlenmiştir.
4 / 114.7. Araç ve makine kullanımı üzerindeki etkiler
Kan basıncında değişime neden olan diğer ilaçlarla olduğu gibi torasemid alan hastalar araç ve
makine kullanırken, sersemleme ve ilişkili semptomlar görülebileceği ile ilgili uyarılmalıdır.
4.8. İstenmeyen etkiler
Advers reaksiyonlar sistem organ sınıfına ve sıklığa göre listelenmektedir. Şu terimler ve
sıklık dereceleri kullanılmıştır:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100); seyrek
(≥ 1/10000 ila ≤ 1/1000); çok seyrek (≤ 1/10000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Bilinmiyor: Trombositopeni, lökopeni, anemi
Bağışıklık sistemi hastalıkları
Çok seyrek: Allerjik deri reaksiyonları (örn. Prurit, ekzantem), fotosensitivite reaksiyonu
Bilinmiyor: Ciddi deri reaksiyonları (örn. Stevens-Johnson sendromu, toksik epidermal
nekroliz)
Metabolizma ve beslenme bozukluğuna bağlı hastalıklar
Yaygın: Metabolik alkaloz, sıvı ve elektrolit dengesizliği (örn. hipovolemi, hiponatremi)
Sinir sistemi hastalıkları
Yaygın: Baş ağrısı, baş dönmesi
Bilinmiyor: Serebral iskemi, parestezi, konfüzyonal durum
Göz hastalıkları
Bilinmiyor: Görme bozukluğu
Kulak ve iç kulak hastalıkları
Bilinmiyor: Kulak çınlaması, sağırlık
5 / 11Kardiyak hastalıklar
Bilinmiyor: Akut miyokardiyal enfarktüs, miyokardiyal iskemi, anjina pektoris, senkop,
hipotansiyon
Vasküler hastalıklar
Bilinmiyor: Emboli
Gastrointestinal hastalıklar
Yaygın: Gastrointestinal bozukluk (örn. iştah kaybı, abdominal ağrı, bulantı, kusma, diyare,
kabızlık)
Bilinmiyor: Ağız kuruluğu, pankreatit
Hepato-bilier hastalıkları
Yaygın olmayan: Hepatik enzim artışı (örn. Gamma- glutamiltransferaz artışı
Deri ve deri altı dokusu hastalıkları
Çok seyrek: Allerjik deri reaksiyonları (örn. Prurit, ekzantem), fotosensitivite reaksiyonu
Bilinmiyor: Ciddi deri reaksiyonları (örn. Stevens-Johnson sendromu, toksik epidermal
nekroliz)
Kas-iskelet, bağ dokusu ve kemik hastalıkları
Yaygın: Kas spazmları
Böbrek ve idrar yolu hastalıkları
Yaygın olmayan: Üriner retensiyon, mesane dilatasyonu
Seyrek: Kan üre artışı, kan kreatinin artışı
Genel bozukluklar ve uygulama bölgesine ilişkin hastalıklar
Yaygın: Yorgunluk, asteni
Araştırmalar
Yaygın olmayan: Kan ürik asit artışı, kan glukoz artışı, lipid artışı (örn. Kan trigliseritlerinin
artışı, kan kolesterolünün artışı)
6 / 11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar ve belirtiler
Tipik bir intoksikasyon yöntemi bilinmemektedir.
Doz aşımı meydana gelirse belirgin bir diürez ile somnolans, konfüzyon, hipotansiyon,
hiponatremi, hipokalemi, hipokloremik alkaloz, hemokonsantrasyon, dehidrasyon ve sirkulatuar
kollapsa yol açabilen sıvı ve elektrolit kaybı tehlikesi mevcuttur. Gastrointestinal bozukluklar
ortaya çıkabilir.
Tedavi
Spesifik antidotu bilinmemektedir. Doz aşımının belirtileri ve semptomları torasemid dozunun
azaltılması veya tedavinin bırakılması ve eş zamanlı olarak sıvı ve elektrolit replasmanını
gerektirir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Yüksek tavanlı diüretikler, sülfonamidler (Yalın)
ATC kodu: C03CA04
Torasemid bir loop diüretiktir. Buna rağmen düşük dozlarda farmakodinamik profili diürezin
devam süresi ve seviyesi açısından tiyazid sınıfına benzemektedir. Yüksek dozlarda torasemid
doza bağlı olarak yüksek tavanlı etki ile tempolu bir diürezi indükler.
7 / 11Henle kulpunun çıkan kolunda klorür reabsorbsiyonu ve renal sodyum inhibisyonu ile torasemid
salidiüretik olarak rol oynar. Oral uygulamanın ardından diürezin başlangıcı ilk saatin içinde ve
pik etkisi ise 2 ila 3 saat içinde gerçekleşir. 12 saate kadar sürebilir.
Sağlıklı gönüllülerde doz artışı 5 ila 100 mg doz aralığında doz logaritmasına (yüksek tavanlı
aktivitesi) karşılık gelen idrar atılımında doğrusal bir artış ile sonuçlanır.
Eğer diğer diüretikler artık aktif değilse (örn. renal fonksiyonun bozulması mevcutsa) diürezde
bir artış meydana gelebilir.
Renal yetmezlik durumunda proksimal tübülde asit sekresyon mekanizması için endojen organik
asitler loop diüretikleri ile yarışırlar. Bu nedenle etki bölgesinde etkili miktarlarda ilaca
ulaşabilmek için torasemid dozu yeterli miktarda arttırılmalıdır.
Torasemid ödemin uzaklaştırılmasını sağlar ve ön yük ve arka yükü azaltarak kalp yetmezliğinde
iyileşme sağlar. Şiddetli ve son evre kronik renal yetmezliği olan hastalarda residüel diürezin
korunması ve ödemin uzaklaştırılmasına ek olarak arteriyel kan basıncında düşüş meydana gelir.
5.2 Farmakokinetik özellikler
Genel Özellikler
Emilim:
Oral uygulamanın ardından torasemid hızlıca ve nerdeyse tamamen emilir. Pik serum seviyelerine
bir ila iki saatin ardından ulaşılır.
Dağılım:
Torasemidin %99’undan fazlası plazma proteinlerine bağlanır. Dağılım hacmi yaklaşık olarak 16
litredir.
Biyotransformasyon:
Torasemid üç metabolite metabolize olur. Kademeli olarak oksidasyon, hidroksilasyon veya
halka hidroksilasyonu ile M1, M3 ve M5. Daha sonra meydana gelen metabolitler (M2 ve M4)
hayvan deneylerinde bulunurken insanlarda bulunmamıştır.
8 / 11Eliminasyon:
Torasemid ve metabolitlerinin terminal yarılanma ömrü sağlıklı gönüllülerde üç ila dört saattir.
Torasemidin total klerensi 40 ml/dak ve renal klerensi yaklaşık 10 ml/dak’dır. Uygulanan dozun
yaklaşık %80’i renal tübülün içine torasemid ve metabolitleri olarak atılır- torasemid %24, M1 %12,
M3 %3, M5 %41.
Konjestif kalp yetmezliği ve karaciğer fraksiyon bozuklukları olan hastalarda torasemid ve metabolit
M5’in yarılanma zamanları, sağlıklı gönüllülere kıyasla az miktarda artar. Torasemid ve idrarla
atılan metabolitler sağlıklı deneklerde benzerdir, bu nedenle birikim oluşması beklenmez.
Böbrek yetmezliği durumunda, torasemidin yarılanma ömrünün elimine edilmesi değişmez.
Doğrusallık/Doğrusal Olmayan Durum:
Veri mevcut değildir.
Hastalardaki karakteristik özellikler
Böbrek yetmezliği:
Renal yetmezlikte torasemidin eliminasyon yarılanma ömrü değişmemiştir.
Karaciğer yetmezliği:
Karaciğer fonksiyon bozukluğu olan hastalarda torasemid ve M5 metabolitinin eliminasyon
yarılanma ömrü sağlıklı gönüllülere kıyasla hafifçe artmıştır. İdrarda atılan torasemid ve
metabolitlerinin miktarı sağlıklı gönüllülerdeki ile benzerdir ve bu nedenle birikim
beklenmemektedir.
Diğer özel popülasyonlar:
Konjestif kalp yetmezliği olan hastalarda torasemid ve M5 metabolitinin eliminasyon yarılanma
ömrü sağlıklı gönüllülere kıyasla hafifçe artmıştır.
5.3 Klinik öncesi güvenlilik verileri
Akut toksisite
Çok düşük toksisite göstermektedir.
Kronik toksisite
9 / 11Yüksek dozda köpek ve sıçanlarda yapılan toksisite çalışmalarında gözlenen değişiklikler aşırı
farmakodinamik etkiye (diürez) atfedilebilir. Gözlemlenen değişimler kilo kaybı, kreatin ve ürede
artış ve tübüler dilatasyon ve interstisyel nefrit gibi renal değişimlerdir. Tüm ilaç indüklü
değişimlerin geri dönüşümlü olduğu gösterilmiştir.
Teratojenite
Sıçanlarda yapılan üreme toksikolojisi çalışmaları teratojenik etki göstermemiştir fakat yüksek
dozlarda hamile tavşanlarda fetüs malformasyonu gözlemlenmiştir. Fertilite üzerine herhangi bir
etki görülmemiştir. Torasemid mutajenik potansiyel göstermemiştir. Karsinojenite çalışmaları
sıçanlarda ve farelerde tümorojenik potansiyel göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Povidone K-30
Laktoz monohidrat (inek sütü)
Krospovidone
Prejelatinize mısır nişastası
Kollaidal silikon dioksit
Magnezyum stearat
6.2. Geçimsizlikler
Geçerli değil.
6.3. Raf Ömrü:
24 aydır.
6.4. Saklamaya yönelik özel uyarılar
25ºC’nin altındaki oda sıcaklığında, çocukların göremeyeceği, erişemeyeceği yerlerde ve
ambalajında saklayınız.
10 / 116.5. Ambalajın niteliği ve içeriği
Karton kutuda, şeffaf PVC/Alu blister ambalajlarda 20, 30 ve 100 tablet.
6.6. Beşeri Tıbbi üründen arta kalan maddenin imhası ve diğer özel yöntemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir. .
7. RUHSAT SAHİBİ
World Medicine İlaç San. ve Tic. A.Ş.
Bağcılar, İstanbul
8. RUHSAT NUMARASI
2022/470
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.08.2022
Ruhsat yenileme tarihi:
10. KÜB’ ün YENİLEME TARİHİ
11 / 11