KISA ÜRÜN BİLGİSİ
1. BEŞERİ TIBBİ ÜRÜNÜN ADI
CLİN® ampul 600 mg
2. KALİTATİF VE KANTİTATİF BİLEŞİMİ
Etkin madde: Her bir ampulde (4 ml) 600 mg klindamisin baza eşdeğer klindamisin fosfat
bulunur.
Yardımcı maddeler:
Disodyum edetat dihidrat 2 mg
Benzil alkol 37.8 mg
Sodyum hidroksit k.m.
Yardımcı maddeler için 6.1’e bakınız.
3. FARMASÖTİK FORMU
İntramüsküler ve intravenöz kullanım için enjeksiyonluk ampul
Renksiz, berrak çözelti.
4. KLİNİK ÖZELLİKLER
4.1. Terapötik endikasyonlar
CLİN ampul, duyarlı anaerob bakterilerin, streptokoklar, stafilokoklar ve pnömokoklar gibi
Gram pozitif aerob bakterilerin duyarlı suşlarının, duyarlı Chlamydia trachomatis suşlarının yol
açtığı aşağıdaki enfeksiyonların tedavisinde endikedir.
• Tonsilit, farenjit, sinüzit, otitis media dahil üst solunum yolu enfeksiyonları ve kızıl.
• Bronşit, pnömoni, ampiyem ve akciğer absesi dahil alt solunum yolu enfeksiyonları.
• Akne, furonkül, selülit, impetigo, abse ve yara enfeksiyonları dahil deri ve yumuşak doku
enfeksiyonları. Erizipel ve paronişi gibi spesifik deri ve yumuşak doku enfeksiyonları.
• Osteomiyelit ve septik artrit dahil kemik ve eklem enfeksiyonları.
• Endometrit, pelvik selülit, vajina kubbe enfeksiyonu ve tubo-ovariyel abse, salpenjit ve
enflamatuvar pelvik hastalık dahil jinekolojik enfeksiyonlar (Gram negatif aerobik etki
spektruma sahip uygun bir antibiyotik ile kombine olarak).
• Peritonit ve abdominal abse dahil intraabdominal enfeksiyonlar (Gram negatif aerobik
etki spektruma sahip uygun bir antibiyotik ile kombine olarak).
• Septisemi ve endokardit. Ulaşılan serum konsantrasyonlarında enfeksiyona yol açan
organizmaya in vitro bakterisid etkisi testlerle gösterilen endokardit vakalarında
klindamisin etkilidir.
1• Periodontal abse ve periodontit gibi dental enfeksiyonlar.
• AIDS hastalarında toksoplazmik ensefalit. Konvensiyonel tedaviyi tolere edemeyen
hastalarda, pirimetamin ile kombine kullanılan klindamisin etkilidir.
• AIDS hastalarında Pneumocystis jiroveci (Daha önce Pneumocystis carinii olarak
sınıflandırılmıştır.) pnömonisi. Konvensiyonel tedaviyi tolere edemeyen ya da yeterli
yanıt alınamayan hastalarda, klindamisin primakin ile kombine kullanılabilir.
CLİN ampul, gentamisin ya da tobramisin gibi aminoglikozid grubu antibiyotikler ile birlikte
kullanıldığında, barsak perforasyonu ya da travmaya sekonder bakteriyel kontaminasyon sonucu
oluşabilecek peritonit ve batın içi abselerin önlenmesinde etkilidir.
Tek başına ya da kinin veya klorokinin ile kombine olarak kullanıldığında, çoklu ilaç direnci
gösteren Plasmodium falciparum dahil malarya tedavisinde etkilidir.
Aşağıdaki mikroorganizmaların in vitro koşullarda klindamisine duyarlı olduğu gösterilmiştir:
B. melaninogenicus, B. disiens, B. bivius, Peptostreptococcus türleri, G. vaginalis, M. mulieris,
M. curtissi ve Mycoplasma hominis.
4.2. Pozoloji ve uygulama şekli
Pozoloji/uygulama sıklığı ve süresi:
Doz, enfeksiyonun şiddeti, hastanın durumu ve enfeksiyona yol açan bakterinin duyarlılığına
göre belirlenmelidir.
Hastanın durumunda iyileşme görüldüğü zaman, tedaviye CLİN kapsül ile devam edilebilir.
Yetişkinler
Ciddi enfeksiyonlarda, intramüsküler ya da intravenöz yoldan günde 600 mg-1.2 g 2, 3 ya da 4
eşit doz halinde uygulanır. Daha ciddi enfeksiyonlarda günde 1.2-2.7 g 2, 3 ya da 4 doz halinde
uygulanır.
Hayatı tehdit eden durumlarda günde 4800 mg’a kadar varan dozlar başarıyla uygulanmıştır.
600 mg’ın üzerindeki dozların tek bir intramüsküler enjeksiyon şeklinde uygulanması önerilmez.
İnflamatuvar pelvik hastalığın tedavisi
Sekiz saat ara ile intravenöz yoldan 900 mg CLİN ampul ve Gram negatif aerob etki
spektrumuna sahip bir antibiyotik (örneğin, böbrek fonksiyonları normal olanlarda 2.0 mg/kg,
daha sonra sekiz saat ara ile 1.5 mg/kg gentamisin) birlikte kullanılır. İntravenöz yoldan tedaviye
4 günden kısa olmamak koşuluyla hastanın düzelmesinden sonra en az 48 saat daha edilmelidir.
Daha sonra, klindamisin tedavisine toplam 10-14 günlük tedavi süresi tamamlanana kadar 6 saat
arayla 450 mg CLİN kapsül ile devam edilir.
2AIDS hastalarında toksoplazmik ensefalit tedavisi
İntravenöz yoldan CLİN ampul ya da oral yoldan CLİN kapsül, günde 600-1200 mg dozunda 6
saat arayla 2 hafta boyunca uygulanır ve daha sonra tedaviye 6 saat arayla 300-600 mg CLİN
kapsül ile devam edilir. Tedaviye genellikle 8-10 hafta devam edilmelidir. Oral pirimetamin
dozu 8-10 hafta boyunca günde 25-75 mg’dır. Primetamin yüksek dozda kullanılıyorsa, tedaviye
günde 10-20 mg folinik asit ilave edilmelidir.
AIDS hastalarında Pneumocystis carinii pnömonisinin tedavisi
İntravenöz yoldan 21 gün boyunca 6 saat arayla 600-900 mg ya da 8 saat arayla 900 mg CLİN
ampul ya da oral yoldan her 6 saatte bir 300-450 mg CLİN kapsül ve 21 gün boyunca oral
yoldan günde bir kez 15-30 mg primakin.
Malarya tedavisi
Parenteral uygulama ile ilgili bilgi bulunmamaktadır. Oral uygulamada (kapsül veya oral
solüsyon) yetişkinlerde 10-20 mg/kg/gün ve çocuklarda 10 mg/kg/gün eşit dozlar halinde 7 gün
boyunca her 12 saatte bir tek başına ya da kinin (her 12 saatte bir 12 mg/kg) veya klorokin (her
24 saatte bir 15-25 mg) ile birlikte 3-5 gün boyunca uygulanır.
Uygulama şekli:
İntramüsküler veya intravenöz uygulanır.
Seyreltme ve infüzyon hızı
CLİN ampul, intravenöz yoldan uygulanmadan önce seyreltilmelidir. İnfüzyon için seyreltilerek
hazırlanan solüsyondaki klindamisin konsantrasyonu 18 mg/ml’yi ve infüzyon hızı dakikada 30
mg’ı aşmamalıdır. İnfüzyon hızları aşağıdaki tabloda verilmiştir.
Doz Seyreltici İnfüzyon süresi
300 mg 50 ml 10 dakika
600 mg 50 ml 20 dakika
900 mg 50-100 ml 30 dakika
1200 mg 100 ml 40 dakika
Bir saatlik infüzyon süresi içinde 1200 mg’dan fazla CLİN uygulanmasından kaçınılmalıdır.
Alternatif olarak, ilk CLİN ampul dozunun erişkinlerde aşağıdaki tabloda belirtildiği gibi hızlı
infüzyon şeklinde uygulanmasından sonra tedaviye sürekli infüzyon şeklinde devam edilebilir.
Elde edilmek istenen İlk infüzyonun hızı İdame tedavisinde
serum klindamisin infüzyon hızı
düzeyleri
4 μg/ml’nin üstünde 30 dakikada 10 mg/dakika 0.75 mg/dakika
5 μg/ml’nin üstünde 30 dakikada 15 mg/dakika 1.00 mg/dakika
6 μg/ml’nin üstünde 30 dakikada 20 mg/dakika 1.25 mg/dakika
3CLİN ampul, kliniklerde kullanılan konsantrasyonlarda aşağıda belirtilen antibiyotikleri içeren
%5 dekstroz ve sodyum klorür solüsyonlarında en az 24 saat fiziksel ve kimyasal olarak
stabildir: Amikasin sülfat, aztreonam, sefamandol nafat, sefazolin sodyum, sefotaksim sodyum,
sefoksitin sodyum, seftazidim sodyum, seftizoksim sodyum, gentamisin sülfat, netilmisin sülfat,
piperasilin ve tobramisin.
İlaç karışımlarının geçimliliği ve stabilite süreleri, konsantrasyona ve diğer koşullara bağlı olarak
değişiklik gösterir (bkz. Bölüm 6.2 Geçimsizlikler).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olanlarda bir doz ayarlaması yapılmasına gerek yoktur (bkz. Bölüm 4.5 Diğer
tıbbi ürünler ile etkileşimler ve diğer etkileşim şekilleri ve 5.2 Farmakokinetik özellikler).
Karaciğer yetmezliği:
Karaciğer yetmezliği olanlarda bir doz ayarlaması yapılmasına gerek yoktur (bkz. Bölüm 4.5
Diğer tıbbi ürünler ile etkileşimler ve diğer etkileşim şekilleri ve 5.2 Farmakokinetik özellikler).
Pediyatrik popülasyon:
Bir aylıktan büyük çocuklar
İntramüsküler ya da intravenöz yoldan 3 ya da 4 eşit doz halinde verilmek üzere günde 20-40
mg/kg.
Daha ciddi enfeksiyonlar:
3 ya da 4 eşit doz halinde verilmek üzere günde 25-40 mg/kg. Ciddi enfeksiyonlarda, çocuklara
vücut ağırlığından bağımsız olarak günde 300 mg’dan az olmayacak şekilde uygulama önerilir.
Geriyatrik popülasyon:
Böbrek ve karaciğer işlevleri normal olan yaşlı hastalarda doz ayarlaması gerekli değildir.
Erişkinlerde kullanılan dozlar kullanılır.
Kullanırken dikkat edilmesi gereken diğer konular:
Beta-hemolitik streptokok enfeksiyonlarında tedaviye en az 10 gün devam edilmelidir.
Parenteral yoldan uygulanan ilaçlar, ambalaj ve solüsyonun elverdiği ölçüde partikül ve renk
değişikliği açısından gözle kontrol edilmelidir.
4.3. Kontrendikasyonlar
CLİN ampul, klindamisin ya da linkomisine veya formülasyondaki herhangi bir bileşene duyarlı
olduğu bilinenlerde kontrendikedir.
44.4. Özel kullanım uyarları ve önlemleri
Klindamisin ciddi enfeksiyonların tedavisinde kullanılmalıdır. Hafif sulu bir diyareden
başlayarak, ağır persistan diyare, lökositoz, ateş, kanlı ve mukuslu dışkılamanın eşlik ettiği
şiddetli abdominal kramplar şeklinde ortaya çıkabilen ve tedavi edilmezse peritonit, şok ve
toksik megakolona kadar ilerleyebilen ve fatal olabilen psödomembranöz kolite neden olabildiği
bildirilmiştir. Antibiyotik kullanımına bağlı kolit, tedavi sırasında ya da antibiyotik tedavisinden
2-3 hafta sonra bile başlayabilir.
Antibiyotik kullanımına bağlı kolitlerin bilinen en önemli nedenlerinden biri, Clostridium
difficile tarafından üretilen toksinlerdir. Antibiyotik kullanımına bağlı kolitin tanısı genellikle
klinik semptomlara dayanır. Endoskopik olarak psödomembranöz kolitin gösterilmesi tanıyı
kesinleştirir. Selektif kültür ortamında yapılan dışkı kültüründe Clostridium difficile’nin ve dışkı
örneklerinde C. difficile toksininin saptanması da tanıyı kanıtlar.
Antibiyotik kullanımına bağlı olarak hafif kolit görülen vakalarda antibiyotik tedavisinin
kesilmesi yeterli olabilir. Gerekli görülürse, toksinleri bağlamak amacıyla kolestipol (günde üç
defa 5 gram) ya da kolestiramin (günde üç defa 4 gram) uygulanabilir. Ağır vakalarda ise, sıvı-
elektrolit ve protein suplementasyonu ile Clostridium difficile’ye etkili uygun bir antibiyotik
tedavisine başlanmalıdır. Oral yoldan 7-10 gün boyunca günde dört defa 125-500 mg dozlarında
kullanılan vankomisin Clostridium difficile’ye etkilidir. Kolestiramin, vankomisini bağlayarak
etkisini azaltabileceğinden, en az ikişer saat ile alınmalarına dikkat edilmelidir. Alternatif olarak,
oral vankomisin yerine 7-10 gün boyunca oral yoldan günde dört defa 25.000 U basitrasin de
kullanılabilir. Antibiyotik kullanımına bağlı kolitlerde, barsak stazına yol açabilecek ilaçların
kullanılmasından kaçınılmalıdır.
Mide-barsak hastalığı, özellikle kolit geçirmiş hastalara klindamisin tedavisi uygularken dikkatli
olunmalıdır.
Araştırmalar, antibiyotik kullanımına bağlı Clostridium difficile nedeniyle oluşan kolit ve
diyarenin, daha çok debil ve/veya yaşlı hastalarda (>60 yaş) ortaya çıktığını ve daha ağır
seyredebildiğini göstermektedir.
Klindamisin, serebrospinal sıvıya yeterince geçmediğinden, menenjit tedavisinde
kullanılmamalıdır.
Uzun süreli tedavilerde, karaciğer ve böbrek fonksiyonları kontrol edilmelidir.
1 aylıktan küçük bebeklerde güvenlik ve uygun dozaj belirlenmemiştir.
CLİN Ampul tedavisi, duyarlı olmayan organizmaların, özellikle maya mantarlarının aşırı
üremesine – süperenfeksiyona – neden olabilir.
5CLİN Ampul, seyreltilmeden damara bolus tarzında enjekte edilmemeli, “Kullanım Şekli ve
Dozu” bölümünde belirtildiği şekilde en az 10-60 dakikalık infüzyon şeklinde uygulanmalıdır.
Atopik (alerjik) kişilere CLİN Ampul uygulanırken dikkatli olunmalıdır.
Böbrek hastalığı olanlarda klindamisin dozunun ayarlanması gerekli değildir. Orta ve ağır
karaciğer hastalığı olanlarda, klindamisinin yarılanma süresi uzamakla birlikte, yapılan
farmakokinetik araştırmalar, 8 saat arayla uygulandığında klindamisin birikiminin nadiren
oluşabileceğini göstermiştir. Bu nedenle, karaciğer hastalığında dozun azaltılmasının
gerekmediği kabul edilmektedir.
Bu ürün her ml’sinde 37.8 mg benzil alkol içerir. Prematüre bebekler ve yeni doğanlara
uygulanmaması gerekir. Bebeklerde ve 3 yaşına kadar olan çocuklarda toksik reaksiyonlara ve
anafilaktoid reaksiyonlara sebebiyet verebilir. Benzil alkolün, prematüre bebeklerde fatal
Gasping sendromuna yol açabildiği bildirilmiştir.
Bu tıbbi ürün her ml’sinde 1 mmol’den daha az sodyum ihtiva eder; yani esasında “sodyum
içermez”.
4.5. Diğer tıbbi ürünler ile etkileşimler ve diğer etkileşim şekilleri
Eritromisin
Klindamisin ile eritromisin arasında in vitro koşullarda antagonizma olduğu gösterilmiştir.
Klinik açıdan önemli olabileceğinden, bu iki ilaç birlikte kullanılmamalıdır.
Klindamisin ile linkomisin arasında çapraz direnç vardır.
Nöromüsküler blok yapan ilaçlar
Klindamisinin, diğer nöromüsküler blok yapan ilaçların etkisini güçlendirebilecek nöromüsküler
blok yapıcı etkiye sahiptir. Bu nedenle, bu tür ilaçları kullanan hastalarda dikkatli olunmalıdır.
CLİN ile tedavi sırasında ve tedaviden 7 gün sonra hastalar oral kontraseptiflere ek olarak diğer
kontraseptif önlemleri de (mesela kondom) kullanmalıdır.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye
Gebelik kategorisi B
6Çocuk doğurma potansiyeli bulunan kadınlar/Doğum kontrolü (Kontrasepsiyon)
Klindamisinin hamile kadınlardaki güvenliliği kanıtlanmadığından, CLİN Ampul korunma
yöntemi uygulamayan kadınlarda dikkatle kullanılmalıdır. CLİN Ampul kullanan kadınlar uygun
bir doğum kontrolü yöntemi uygulamalıdır.
Gebelik dönemi
CLİN Ampul'ün gebelerde kullanımı ile ilgili yeterli ve kontrollü çalışma yoktur.
Gebe kadınlara verilirken tedbirli olunmalıdır.
Klindamisinin gebelik döneminde kullanımının güvenliliği henüz gösterilmemiştir. Dolayısıyla,
CLİN Ampul gebelik durumunda sadece kesinlikle gerekli ise kullanılmalıdır.
Laktasyon dönemi
Klindamisinin 0.7-3.8 μg/ml konsantrasyonlarda anne üstüne geçtiği bildirilmiştir. Emzirmenin
ya da CLİN Ampul tedavisinin durdurulup durdurulmayacağına/ tedaviden kaçınılıp
kaçınılmayacağına karar verilmelidir.
Üreme yeteneği / Fertilite
300 mg/kg/gün doza kadar (mg/m2 bazında erişkin insanda tavsiye edilen en yüksek dozun
yaklaşık 1.1 katı) oral olarak tedavi edilen sıçanlarda fertilite testleri sonucunda, üreme ve
çiftleşme yeteneği üzerinde herhangi bir etkisi olmadığı görülmüştür.
4.7. Araç ve makine kullanımı üzerindeki etkiler
Klindamisinin araç ve makine kullanımına etkisini saptayacak bir çalışma yapılmamıştır.
4.8. İstenmeyen Etkiler
CLİN Ampul ile tedavi edilen hastalarda raporlanan reaksiyonları içeren istenmeyen etkilerin
sıklığı aşağıda listelenmiştir. Klindamisin ile gözlemlenen etkiler genellikle doz veya
konsantrasyona bağlıdır.
Klindamisin için istenmeyen etkilerin görülme sıklığı tanımlanmamıştır.
Sıklık şu şekilde tarif edilmiştir: çok yaygın (≥ 1/10); yaygın (≥ 1/100 ila < 1/10); yaygın
olmayan (≥1/1000 ila <1/100); seyrek (≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor.)
Enfeksiyonlar ve enfestasyonlar
Bilinmiyor: Vajinit
Kan ve lenf Sistem Bozuklukları
Bilinmiyor: Geçici nötropeni (lökopeni), eozinofili, agranülositoz ve trombositopeni
Bunların hiçbirinde uygulanan klindamisin tedavisiyle doğrudan etiyolojik bir bağlantı
kurulamamıştır.
7Bağışıklık sistemi hastalıkları
Bilinmiyor: Anafilaktoid reaksiyonlar
Sinir sistemi hastalıkları
Yaygın olmayan: Enjeksiyon (IM veya IV) veya oral granülat solüsyonu kullanılarak
klindamisinin sistemik uygulamasında birkaç ciddi yan etki içeren (sık-olmayan) disguzi
vakaları gözlenmiştir.
Kardiyak hastalıkları
Yaygın olmayan: Kardiyovasküler arrest ve hipotansiyon (nadir olgularda hızlı intravenöz
uygulamayı takiben)
Gastrointestinal hastalıklar
Yaygın: Karın ağrısı, ishal
Yaygın olmayan: Bulantı ve kusma
Bilinmiyor: Özofajit, özofageal ülser
Hepato-biliyer hastalıkları
Yaygın: Anormal karaciğer fonksiyon testleri
Bilinmiyor: Sarılık
Deri, ve deri altı doku hastalıkları
Yaygın olmayan: Makülopapüler döküntüler, ürtiker
Bilinmiyor: Stevens Johnson Sendromu, toksik epidermal nekroliz, eksfoliyatif dermatit,
morbilliform benzeri cilt kızarıklığı, vajinit, vezikülobüllöz dermatit, pruritus, eritema
multiforme, ciddi kutanöz advers reaksiyon (SCAR)
Kas-iskelet bozuklukları, bağ dokusu ve kemik hastalıkları
Seyrek: Poliartrit
Böbrek ve idrar hastalıkları
Klindamisin ile renal hasar arasında bir ilişki kurulmamıştır.
Seyrek: Azotemi, oligüri ve/veya proteinüri
Genel bozukluklar ve uygulama bölgesine ilişkin hastalıklar:
Yaygın olmayan: Ağrı, steril abse (İntramüsküler uygulamadan sonra)
Yaygın: Tromboflebit (intravenöz enjeksiyondan sonra)
Bilinmiyor: Lokal iritasyon (İntramüsküler uygulamadan sonra)
Bu reaksiyonlar, intramüsküler enjeksiyonlar kas içine derin olarak yapılarak ve aynı intravenöz
kateteri uzun süreli kullanmaktan kaçınarak önlenebilir.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda spesifik tedavi gerekli değildir.
Klindamisinin serumdaki biyolojik yarılanma süresi 2.4 saattir. Klindamisin kandan hemodiyaliz
ya da periton diyalizi ile kolaylıkla uzaklaştırılamaz.
Alerjik bir reaksiyon görülürse, kortikosteroidler, adrenalin ve antihistaminikler dahil acil tedavi
önlemleri uygulanmalıdır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Sistemik Antibakteriyeller, Linkozamidler
ATC Kodu: J01FF01
Klindamisin, temel bileşik linkomisinin 7(R)-hidroksil grubu yerine 7(S)-kloro kullanılarak
oluşturulmuş yarı sentetik bir antibiyotiktir.
Etki mekanizması
Klindamisin palmitat hidroklorür, in vitro olarak etkili olmadığı halde, in vivo hidroliz sonunda
antibakteriyel yönden etkili klindamisine dönüşür. Klindamisin, makrolidlere benzer şekilde
bakteri ribozomlarının 50S alt birimine bağlanarak, protein sentezinin ilk aşamasını inhibe eder.
Temel olarak bakteriyostatik olmakla birlikte, yüksek konsantrasyonlarda duyarlı suşlara karşı
bakterisid etki gösterir.
Klindamisin, aşağıda belirtilen mikroorganizmalara karşı in vitro olarak etkilidir.
Aerob Gram pozitif koklar: Staphylococcus aureus (penisilinaz yapan ve yapmayan suşlar),
Staphylococcus epidermidis (eritromisine dirençli bazı stafilokok suşları, klindamisine karşı
hızla in vitro direnç geliştirir), streptokoklar (Streptococcus faecalis hariç), pnömokoklar.
Anaerob Gram negatif basiller: Bacteriodes türleri (Bacteriodes fragilis grubu ve Bacteriodes
melaninogenicus grubu dahil), Fusobacterium türleri.
9Anaerob Gram pozitif spor yapmayan basiller: Propionibacterium, Eubacterium,
Actinomyces türleri.
Anaerob ve mikroaerofilik Gram pozitif koklar: Peptococcus türleri, Peptostreptococcus
türleri, mikroaerofilik streptokoklar.
Clostridiumlar: Clostridium perfringens suşlarının çoğu klindamisine duyarlı olmakla birlikte,
Clostridium sporogenes ve Clostridium tertium gibi diğer türler genellikle dirençlidir. Bu
durumlarda bakteriyel duyarlılık testleri yapılmalıdır.
5.2. Farmakokinetik Özellikler
Genel özellikler:
Emilim:
Kısa süreli intravenöz infüzyon sonunda, serumdaki en yüksek aktif klindamisin
konsantrasyonlarına ulaşılır. Biyolojik olarak inaktif olan klindamisin fosfat serumdan hızla
kaybolur; yarılanma süresi ortalama 6 dakikadır. Aktif klindamisinin serumdaki yarılanma
süresiyse erişkinlerde yaklaşık 3 saat, çocuklarda 2.5 saattir.
Klindamisin fosfat intramüsküler yoldan uygulandığında, serumdaki en yüksek aktif klindamisin
konsantrasyonlarına erişkinlerde 3 saat, çocuklarda 1 saat içinde ulaşılır. Parenteral yoldan
klindamisin fosfat uygulanmasından sonra aktif klindamisinin serumda ulaştığı en yüksek
konsantrasyonlar ve bir sonraki dozun uygulanmasından hemen önceki konsantrasyonları
aşağıdaki tablo 1’de verilmiştir.
Tablo 1: Klindamisin fosfat uygulamasından sonra serumdaki aktif klindamisinin
konsantrasyonları
Dozaj En yüksek serum Doz aralığı sonundaki
konsantrasyonu (Cmaks) serum konsantrasyonu
mikrogram/ml mikrogram/ml
Sağlıklı erişkinler (kararlı
duruma ulaşıldıktan sonra)
Her 6 saatte bir intravenöz yoldan 10.9 2.0
30 dakikada 600 mg
Her 8 saatte bir intravenöz yoldan 10,8 1.1
30 dakikada 600 mg
Her 8 saatte bir intravenöz yoldan 14,1 1.7
30 dakikada 900 mg
10Her 12 saatte bir intramüsküler 9
yoldan 600 mg*
Çocuklar (ilk doz)*
Bir saatte intravenöz yoldan 5-7 10
mg/kg
İntramüsküler yoldan 5-7 mg/kg 8
İntramüsküler yoldan 3-5 mg/kg 4
*Bu gruplara ait bilgiler, enfeksiyon nedeniyle tedavi gören hastalardan alınmıştır.
Dağılım:
Klindamisin fosfatın erişkinlere her 8-12 saatte bir, çocuklara her 6-8 saatte bir uygulanması ya
da sürekli intravenöz infüzyon şeklinde kullanılmasıyla serum klindamisin düzeylerinin çok
sayıda mikroorganizmanın in vitro en düşük inhibisyon konsantrasyonlarının üzerinde kalması
sağlanır. Üçüncü dozdan sonra sabit serum düzeylerine ulaşılır.
Beyin zarlarının enflamasyonunun bulunduğu durumlarda bile klindamisin beyin-omurilik
sıvısına belirgin bir geçiş göstermez. Yaşlı ve genç erişkin gönüllülerde yapılan farmakokinetik
araştırmalar, klindamisin fosfat intravenöz yoldan uygulandığında, klindamisinin farmakokinetik
özelliklerinin (klerens, atılım yarılanma süresi, dağılım hacmi ve eğri altı alanı) yaşa bağlı olarak
değişmediğini göstermiştir.
Klindamisin vücut sıvılarında ve kemik dahil dokularda dağılır, serebrospinal sıvıya etkin
konsantrasyonda ulaşamaz. Plasentadan fötal dolaşıma geçer ve laktasyonda süte geçer. Safrada
yüksek konsantrasyonda bulunur.
Biyotransformasyon:
Klindamisin, tahminen karaciğerde, aktif N-demetil ve sülfoksit metabolitlerine ve bazı inaktif
metabolitlerine metabolize olur.
Eliminasyon:
Alınan dozun yaklaşık %10’u idrar, %4’ü feçesle aktif ilaç ya da aktif metabolitler şeklinde,
kalanı ise inaktif metabolitler şeklinde atılır. Böbrek işlevleri azalmış hastalarda klindamisinin
serumdaki yarılanma süresi hafifçe uzar.
Klindamisin lökosit ve makrofajlarda birikir. Dolaşımda klindamisinin %90’ından fazlası
plazmaya bağlanır. Atılım yavaştır ve birkaç gün sürer.
11Biyolojik olarak inaktif olan klindamisin fosfat serumdan hızla kaybolur; yarılanma süresi
ortalama 6 dakikadır. Aktif klindamisinin serumdaki yarılanma süresiyse erişkinlerde yaklaşık 3
saat, çocuklarda 2.5 saattir.
Böbrek ya da karaciğer işlevleri belirgin olarak azalmış hastalarda klindamisinin atılım
yarılanma süresi hafifçe uzar. Hafif ya da orta derecedeki böbrek ya da karaciğer hastalığı
olanlarda doz ayarlamasına gerek yoktur. Yaşlı ve genç erişkin gönüllülerde yapılan
farmakokinetik araştırmalar, klindamisin fosfat intravenöz yoldan uygulandığında, klindamisinin
farmakokinetik özelliklerinin (klerens, atılım yarılanma süresi, dağılım hacmi ve eğri altı alanı)
yaşa bağlı olarak değişmediğini göstermiştir.
Doğrusallık/Doğrusal olmayan durum:
Klindamisinin serum konsantrasyonu, dozla doğru orantılı olarak yükselir.
Hastalardaki karakteristik özellikler
Yaşlı ve genç erişkin günüllülerde yapılan farmakokinetik araştırmalar, klindamisin fosfat
intravenöz yoldan uygulandığında, klindamisinin farmakokinetik özelliklerinin (klerens, atılım
yarılanma süresi, dağılım hacmi ve eğri altı alanı) yaşa bağlı olarak değişmediğini göstermiştir.
5.3. Klinik öncesi güvenlilik verileri
Karsinojenite
Klindamisin’in karsinojenik potansiyelinin değerlendirildiği uzun süreli hayvan çalışmaları
yapılmamıştır.
Mutajenite
Bir sıçan mikro çekirdek testi ve bir Ames Salmonella reversiyon testinin dahil olduğu
genotoksisite testleri yapılmıştır. Her iki test de negatif sonuç vermiştir.
Üreme toksisitesi
Sıçanlarda, günde 300 mg/kg’a kadar çıkan dozlarda (insanlar için önerilen mg/m2 esaslı en
yüksek dozun yaklaşık 1,1 katı) yapılan fertilite çalışmalarında, üreme üzerine herhangi bir etki
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzil alkol
Disodyum edetat dihidrat
Enjeksiyonluk su
Sodyum hidroksit (pH ayarı için k.m.)
126.2. Geçimsizlikler
Klindamisin tuz çözeltilerinin pH değerlerinin düşük olması nedeniyle alkalin preparatları veya
düşük pH’da stabil olmayan ilaçlar ile geçimsizlikler beklenebilir. CLİN, aşağıdaki ilaçlar ile
fiziksel olarak geçimsizdir: Ampisilin sodyum, fenitoin sodyum, barbitüratlar, aminofilin,
kalsiyum glukonat, seftriakson sodyum, siprofloksasin, difenilhidantoin, idarubisin hidroklorür,
ranitidin hidroklorür ve magnezyum sülfat.
6.3. Raf ömrü
24 ay
6.4. Saklamaya yönelik özel tedbirler
30°C'nin altında oda sıcaklığında saklanmalıdır.
6.5. Ambalajın niteliği ve içeriği
Her ml’sinde 150 mg klindamisine eşdeğer miktarda klindamisin fosfat içeren 4 ml'lik renksiz
cam ampul ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Klindamisin fosfat’ın aşağıdaki antibiyotikleri içeren %5’lik dekstroz ve sodyum klorür
enjeksiyonluk solüsyonlarında en az 24 saat boyunca fiziksel ve kimyasal olarak uyumlu olduğu
gösterilmiştir: Amikasin sülfat, aztreonam, sefamandol nafat, sefazolin sodyum, sefotaksim
sodyum, sefoksitin sodyum, seftazidim sodyum, seftizoksim sodyum, gentamisin sülfat,
netilmisin sülfat, piperasilin ve tobramisin.
İlaç karışımlarının uyumları ve stabil kalma süreleri konsantrasyona ve diğer şartlara bağlıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
İ.E. Ulagay İlaç Sanayii Türk A.Ş.
Davutpaşa Cad. No: 12 (34010)
Topkapı - İSTANBUL
Tel.: (212) 467 11 11
Fax: (212) 467 12 12
8. RUHSAT NUMARASI
13168/28
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 21.03.1994
Ruhsat yenileme tarihi: 26.04.2005
10. KÜB’ÜN YENİLENME TARİHİ:
14