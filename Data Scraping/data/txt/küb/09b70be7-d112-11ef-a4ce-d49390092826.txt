KISA ÜRÜN BİLGİSİ
1. BEŞERİ TIBBİ ÜRÜNÜN ADI
KARBİDOZ 500 mg yumuşak kapsül
2. KALİTATİF VE KANTİTATİF BİLEŞİM
Etkin madde:
Her bir yumuşak kapsül;
Sodyum bikarbonat……………………………...............500 mg
Yardımcı madde(ler):
Araşit yağı............................................................................280 mg
Kısmen hidrojene edilmiş soya yağı …...…….…………...60 mg
Hidrojene edilmiş soya yağı ………………………………15 mg
Gliserin……………………………………………………..33,84 mg
Sorbitol (E420)……………………………………………..11,706 mg
Yardımcı maddeler için 6.1’e bakınız.
3. FARMASÖTİK FORM
Yumuşak jelatin kapsül.
Kırmızı renkli, elipsoit şeklinde, enterik kaplı yumuşak jelatin kapsül.
Kapsül içeriği: Beyaz-açık sarı macun.
4. KLİNİK ÖZELLİKLER
4.1. Terapötik endikasyonlar
Özellikle kronik böbrek yetmezliğinde olmak üzere değişik nedenlere bağlı metabolik
asidozun tedavisi ve proflaksisi.
4.2. Pozoloji ve uygulama şekli
Pozoloji/Uygulama sıklığı ve süresi:
Doz, kandaki metabolik asidozun derecesine bağlıdır. Hekim tarafından başka şekilde reçete
edilmedi ise doz, günde alınan 6-9 kapsüldür. Bu 3-4,5 gram sodyum bikarbonata eşittir (=
40-65 mg/kg/gün sodyum bikarbonat).
1 / 9Uygulama şekli:
Kapsüller gün içinde belirli aralıklarla bir miktar sıvı ile birlikte bütün olarak oral yolla alınır.
Özel popülasyonlara ilişkin ek bilgiler:
Böbrek/Karaciğer yetmezliği:
KARBİDOZ böbrek yetmezliği durumunda özellikle kullanılan bir ilaçtır.
Pediyatrik popülasyon:
Pediyatrik popülasyon kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyon kullanımına ilişkin bir bilgi bulunmamaktadır.
4.3. Kontrendikasyonlar
KARBİDOZ’a veya ilacın formülasyonunda bulunan herhangi bir içeriğe karşı aşırı duyarlı
olduğu bilinen kişilerde kontrendikedir. Baz fazlalığı (metabolik alkaloz) mevcutsa veya
serum sodyum seviyesinin artışı (hipernatremi) söz konusu ise kontrendikedir.
KARBİDOZ, araşit yağı ve hidrojene edilmiş soya yağı içerdiği için fıstık veya soya alerjisi
olanlarda kullanılmamalıdır.
4.4. Özel kullanım uyarıları ve önlemleri
KARBİDOZ, araşit yağı, hidrojene edilmiş soya yağı ve kısmen hidrojene edilmiş soya yağı
ihtiva eder. Eğer fıstık ya da soyaya alerjiniz varsa bu tıbbi ürünü kullanmayınız.
KARBİDOZ gliserol içerdiğinden baş ağrısı, mide bulantısı ve ishale neden olabilir.
KARBİDOZ sorbitol (E420) ihtiva etmektedir. Nadir kalıtımsal fruktoz intolerans problemi
olan hastaların bu ilacı kullanmamaları gerekir. Hafif derecede laksatif etkisi olabilir.
KARBİDOZ sodyum içerdiğinden kontrollü sodyum diyetinde olan hastalarda dikkatli
kullanılmalıdır. Tedavi sırasında aşırı sodyum alımı engellenmelidir. Tedavi sırasında
asidozun durumu yakından takip edilmeli, idrarın asiditesi düzenli aralıklarla kontrol
edilmelidir. KARBİDOZ peptik ülser tedavisi için kullanılmamalıdır.
Kan pH değeri 7,2’nin altında olan hastalarda infüzyon ile asidozun düzeltilmesi
gerekmektedir. KARBİDOZ’un etkinliği başlangıçta ve yüksek dozlarda 1-2 hafta ara ile
izlenmelidir (örneğin pH ölçümü, standart bikarbonat, alkali rezervleri ile).
2 / 9Ayrıca plazma elektrolitleri, özellikle sodyum, potasyum ve kalsiyum düzenli olarak
izlenmelidir. Doz bu izlemelerin sonucuna bağlı olarak belirlenir. İyi bir şekilde ayarlanmış
uzun süreli tedavide ara sıra izleme yeterli olacaktır. Herhangi bir alkaloz durumu doz
azaltılması ile kolayca düzeltilebilir.
4.5. Diğer tıbbi ürünler ile etkileşimler ve diğer etkileşim şekilleri
İdrarın alkalileşmesi nedeniyle, amfetamin, efedrin, psödoefedrin, fleakinid, kinidin ve kinin
seviyeleri ve buna bağlı olarak zehirli olma durumu (toksisitesi) artabilir, lityum, klorproamid
ve salisilatların ise seviyeleri ve buna bağlı olarak etkileri azalabilir.
Demir ile eşzamanlı alındığında demir emilimi azalabilir.
Özel popülasyonlara ilişkin ek bilgiler:
Herhangi bir etkileşim çalışması bulunmamaktadır.
Pediyatrik popülasyon:
Herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
KARBİDOZ için gebeliklerde maruz kalmaya ilişkin klinik veri mevcut değildir. Ancak
çocuk doğurma potansiyeli bulunan kadınların sodyum bikarbonat kullanımı sırasında doğum
kontrolü uygulamasını gerektiren herhangi bir veri bulunmamaktadır. Sodyum bikarbonat
çocuk doğurma potansiyeli bulunan kadınlarda kullanılabilir.
KARBİDOZ’un doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
KARBİDOZ için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3). Gebe kadınlara verilirken tedbirli olunmalıdır.
3 / 9Bütün ilaçlarda olduğu gibi bu dönemde herhangi bir ilaç kullanımı fayda/risk ilişkisinin
dikkatle değerlendirildiği doktor kararı iledir.
Laktasyon dönemi
Sodyum bikarbonat doğal olarak biyolojik sistemlerde bulunan bir maddedir. Bu nedenle
sodyum bikarbonatın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da KARBİDOZ tedavisinin durdurulup
durdurulmayacağına ilişkin karar verilirken, emzirmenin çocuk acısından faydası ve
KARBİDOZ tedavisinin emziren anne açısından faydası dikkate alınmalıdır.
Üreme yeteneği/Fertilite
Sodyum bikarbonatın üreme yeteneği üzerine etkisi ile ilgili kontrollü çalışmalar
bulunmamaktadır.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
Tüm ilaçlar gibi, KARBİDOZ’un içeriğinde bulunan maddelere duyarlı olan kişilerde yan
etkiler olabilir.
Sodyum bikarbonat ile yapılan klinik araştırmalarda karşılaşılan yan etkilerin tamamı
aşağıdadır.
Advers reaksiyonların sıklığı aşağıdaki gibi sıralanmıştır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Gastrointestinal hastalıklar
Seyrek: Mevcut gastrointestinal şikâyetlerin (ör. diyare) şiddetinde artma olabilir.
Bilinmiyor: Gaz ve karın ağrısı görülebilir.
Deri ve deri altı doku hastalıkları
Çok seyrek: KARBİDOZ içeriğinde bulunan soya yağı alerjik reaksiyonlara sebep olabilir.
4 / 9Kas-iskelet, bağ doku ve kemik hastalıkları
Bilinmiyor: Aşırı doz durumunda hipokalsemik tetani (düşük kalsiyuma bağlı olarak kas
hassasiyeti) oluşma ihtimali vardır.
Böbrek ve idrar yolu hastalıkları
Bilinmiyor: Uzun süreli kullanımlarda böbrekte kalsiyum veya magnezyum fosfat taşlarının
oluşumu kolaylaşabilir.
Özel popülasyonlara ilişkin ek bilgiler:
Böbrek/Karaciğer yetmezliği:
KARBİDOZ böbrek yetmezliği durumunda özellikle kullanılan bir ilaçtır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı doz durumunda düşük kalsiyum seviyesine bağlı kas spazmları (hipokalsemik tetanus),
baş dönmesi, kas güçsüzlüğü, yorgunluk, siyanoz, hipoventilasyon ve tetani ihtimali vardır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Elektrolit çözeltiler
ATC kodu: B05XA02
Etki mekanizması:
KARBİDOZ içinde kullanılan sodyum bikarbonat enterik kaplı yumuşak jelatin kapsüller
halindedir. Bu, alınan bütün dozun, sodyum bikarbonat infüzyonuna benzer şekilde
biyoyararlanabilir olduğu anlamına gelmektedir. KARBİDOZ alımından sonra plazma
bikarbonat seviyesi artar ve bikarbonat eksikliği sonlanır. KARBİDOZ, hangi etiyolojiye
bağlı olursa olsun, metabolik asidozun tedavisinde kullanılır. Örneğin, renal asidoz, diabetik
5 / 9asidoz, laktik asit asidozu veya alkali atılımındaki artışa bağlı asidoz (örneğin, şiddetli
diyare).
Farmakokinetik ve biyoyararlanım açısından oral, gastrik çözünür form ile enterik kaplı,
intestinal çözünür sodyum bikarbonat arasında temel farklılıklar vardır.
KARBİDOZ, enterik kaplı, intestinal çözünür forma sahiptir.
İntestinal sistemde etkili sodyum bikarbonat etkisinin, gastrik sistemde etkili olan sodyum
bikarbonat farklılığının bilinmesi tedavi açısından gereklidir.
Oral yolla alınan gastrik çözünür sodyum bikarbonat, gastrik hidroklorik asit ile hidrolize
olur. Sodyum bikarbonat, reaksiyon sonunda, sodyum klorür ve karbon dioksite ayrışır. (Bu
farmasötik form, gastrik hiperasiditenin tedavisinde kullanılmıştır).
NaHCO +HCI NaCl + CO +H O
3 2 2
Ortamda ancak bu reaksiyondan geriye kalan fazla miktarda sodyum hidrojen bikarbonat
olursa, bu miktar, ince bağırsaklara geçebilir. İnce bağırsağa geçen sodyum bikarbonat, ince
bağırsaktan absorbe olarak plazmanın azalmış alkali rezervini artırmaya ve metabolik
asidozun tedavisini sağlamaya çalışır. Ancak gastrik çözünür sodyum bikarbonatın
kullanıldığı yöntem, pratikte kullanılamayacak düzeyde, aşırı miktarda hidrojen karbonat
kullanılmasını gerektirecek bir yöntemdir.
Ayrıca, gastrik çözünür sodyum bikarbonat kullanımı ile reaksiyon sonunda oluşan sodyum
klorür, organizmanın sodyum yükünü artırırken midede oluşacak fazla miktarda karbondioksit
ise aşırı şişkinliğe ve rahatsızlığa neden olur. Bu nedenle, metabolik asidozun oral yolla
tedavisinin enterik kaplı, intestinal çözünür sodyum bikarbonat ile yapılmalıdır.
5.2. Farmakokinetik özellikler
Genel özellikler
Emilim:
KARBİDOZ’un galenik formu intestinal çözünür kapsüller şeklindedir. Bu form, gastrik asit
ile parçalanmayan ve bağırsaklarda çözünen kapsül yapısında olduğu için, parçalanma
doğrudan absorbsiyonun gerçekleşeceği yer olan ince bağırsakta gerçekleşir. Aşırı bir sodyum
klorür yüküne neden olmadan yalnızca sodyum bikarbonat absorbe edilir. KARBİDOZ ile
alınan bütün doz, sodyum bikarbonat infüzyonuna benzer şekilde biyoyararlanabilirdir. Bu
fizyolojik olarak önemli bir farklılıktır. KARBİDOZ ile uygulanan doz, tam olarak absorbe
olur.
6 / 9Dağılım:
KARBİDOZ ile alınan hidrojen karbonat organizmada bulunan hidrojen karbonat gibi tüm
organizmada intra ve ekstrasellüler olarak dağılır.
Biyotransformasyon:
Sodyum bikarbonat su içerisinde sodyum ve bikarbonat iyonlarına ayrışır. Sodyum
ekstrasellüler sıvının esas katyonudur. Bikarbonat ise vücut sıvılarının doğal bir bileşenidir.
Eliminasyon:
Kandaki bikarbonat değeri 28 meq/l eşiğini aşarsa fazla bikarbonat idrar ile atılır. İdrarda
sekresyonu idrarın nötralleşmesi ile anlaşılmaktadır. pH 8-9 aralığına yükselmektedir.
5.3. Klinik öncesi güvenlilik verileri
Detaylı klinik çalışmalar, enterik kaplı, intestinal çözünür sodyum bikarbonatın iyi tolere
edildiğini ve emniyetli bir ürün olduğunu göstermektedir. Yalnız şiddetli gastroenterik
bozukluğu olan hastalarda yan etkiler daha şiddetli olarak ortaya çıkabilir (ör. daha şiddetli
diyare). Kontrendikasyonları metabolik alkaloz ve hipernatremidir. Aşırı dozu ile ortaya
çıkabilecek teorik yan etki hipokalemidir. Şiddetli gastrointestinal bozukluklar daha da
artabilir. Mutajenite, karsinojenite ve teratojenite ile ilgili bir bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Araşit yağı
Kısmen hidrojene edilmiş soya yağı
Hidrojene edilmiş soya yağı
Sarı balmumu
Lesitin
Jelatin hammaddeleri:
Gliserin
Jelatin (Sığır kaynaklı)
Deiyonize su
Sorbitol (E420)
Titanyum dioksit (E171)
7 / 9Kırmızı demir oksit (E172)
Enterik kaplama:
Sheff coat: Metakrilik asit etil akrilat kopolimer
Talk
Trietil sitrat
Kırmızı demir oksit
Saf su
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Her kutuda toplam 100 yumuşak jelatin kapsül kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıklar Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2021/260
8 / 99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.08.2021
Ruhsat yenileme tarihi:
10. KÜB’ÜN YENİLENME TARİHİ
9 / 9