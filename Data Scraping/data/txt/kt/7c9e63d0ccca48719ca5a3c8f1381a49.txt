1/7  Bu ilacı kullanmaya  başlamadan  önce  KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  sorunuz.  
• Bu ilaç kişisel  olarak  size reçete edilmiştir,  başkalarına vermeyiniz.  Başkalarının 
belirtileri sizinkiler ile aynı dahi olsa ilaç o kişilere zarar verebilir.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• İlacınız  hakkında size verilmiş  talimatlara  uyunuz. Size verilmiş  olan dozun dışında  
yüksek  veya düşük  doz kullanmayınız.  KULLANMA TALİMATI  
ATACAND® 16 mg tablet  
Ağızdan  alınır.  
 
Etkin madde  :Kandesartan  sileksetil,  16 mg 
Yardımcı  maddeler  :Kalsiyum  karmelloz,  hidroksipropil  selüloz,  sığır sütünden  elde edilen  
laktoz  monohidrat, magnezyum  stearat,  mısır  nişastası,  makrogol, 
kırmızı -kahverengi demir oksit (E172)  
 
 
Bu Kullanma  Talimatında:  
 
1. ATACAND® nedir  ve ne için kullanılır?  
2. ATACAND®’ı kullanmadan  önce dikkat  edilmesi  gerekenler  
3. ATACAND® nasıl  kullanılır?  
4. Olası  yan etkiler  nelerdir?  
5. ATACAND®’ın saklanması  
 
Başlıkları yer almaktadır.  
 
1. ATACAND® nedir  ve ne için kullanılır?  
ATACAND® 28 ve 84 tabletlik ambalajlarda pazarlanmaktadır. Her bir tablet 16 mg etkin 
madde içerir. ATACAND® 16 mg tabletler, orta çentikten kırılarak iki eşit parçaya ayrılabilir. 
Yetişkinlerde yüksek kan basıncının (hipertansiyon) ve kalp kası fonksiyonlarının azaldığı 
hastalardaki kalp yetmezliğinin tedavisinde anjiyotensin dönüştürücü enzim ADE 
inhibitörlerine ilave olarak (ADE inhibitörleri kalp yetmezliği tedavisinde kullanılan bir ilaç 
grubudur) veya ADE inhibitörlerinin kullanılamadığı zamanlarda ya da mineralokortikoid reseptör antagonistleri (bu grup ilaçlar bir çeşit idrar söktürücüdürler, vücudunuzdaki fazla sodyum ve suyun atılmasını sağlarlar) tolere edilemediğinde kullanılmaktadır. 
 
Etkin madde kandesartan sileksetildir. Kandesartan sileksetil, ‘anjiyotensin II reseptör antagonisti’ adı verilen bir ilaç grubuna aittir. Kan damarlarınızı gevşetmekte ve genişletmektedir. Bu da kan basıncınızın düşmesine yardımcı olmaktadır. Böylece kalbinizin kanı vücudunuzun tüm bölümlerine pompalaması kolaylaşır. 2/7  Eğer  hamile  iseniz  ATACAND®’ı kullanmayınız,  hamile  olabileceğinizi  veya  hamile  kalma 
durumunuzu dikkate alınız. Hamile iseniz veya bir şüpheniz var ise doktorunuza 
bildirmelisiniz.  ATACAND®’ın hamilelik  döneminde  kullanımı bebeğinizde  ciddi  hasara ve 
hatta ölüme bile neden olabilir (Hamilelik ve emzirme bölümlerine bakınız).  2. ATACAND®’ı kullanmadan  önce dikkat  edilmesi  gerekenler  
 
ATACAND®’ı aşağıdaki  durumlarda  KULLANMAYINIZ  
 
 
• Kandesartan sileksetile veya ATACAND®’ın içeriğinde bulunan maddelerden herhangi 
birine karşı alerjiniz (aşırı duyarlılığınız) var ise (Bkz. Bölüm 6), 
• Emziriyorsanız,  
• Ciddi  karaciğer  hastalığınız  veya  safra  yolları  tıkanıklığı (safra  kesesinden  safranın  iletilmesi 
ile ilgili bir problem) var ise,  
• Eğer şeker hastalığınız (diyabetes mellitus) veya böbrek yetmezliğiniz var ise, 
ATACAND®’ın da içinde bulunduğu tansiyon düşürücü ilaç grubu olan “aliskiren” ile 
birlikte kullanmayınız.  
Yukarıdaki durumların size uyup uymadığından emin değilseniz ATACAND®’ı kullanmadan 
önce doktorunuza danışınız. 
 
ATACAND®’ı aşağıdaki  durumlarda  DİKKATLİ  KULLANINIZ:  
 
Aşağıdaki  durumlar  sizde  mevcut  ise, ATACAND®’ı kullanmaya  başlamadan  önce  doktorunuz 
ile konuşunuz:  
• Kalp,  karaciğer  ve böbrek problemleriniz  var ise veya  diyalize  giriyorsanız, 
• Yakın  zamanda  size böbrek nakli  yapıldı ise,  
• Kusuyorsanız, yakın  zamanda fazla miktarda  kustu iseniz  veya  ishal  iseniz,  
• Conn Sendromu denilen  (ayrıca  primer  hiperaldosteronizm  olarak  da bilinen)  böbrek üstü 
bezi hastalığınız  var ise, 
• Kan basıncınız  düşükse,  
• Daha önce felç geçirdiyseniz,  
• Steroid  olmayan  anti enflamatuar  ilaçlar  (NSAİİ-  Ağrıyı  ve iltihabı hafifleten  ilaçlar) 
kullanıyorsanız,  
• Böbrek damarlarında  daralmanız  var ise, 
• Aort veya  mitral kapak  daralması  olan ya da hipertrofik  kardiyomiyopatili  (kalp  kası 
kalınlaşmış olan) hasta iseniz,  
• Ağır kalp yetmezliği, kalp hastalığı ya da aterosiklerotik serebrovasküler hastalığı (damar 
sertleşmesine bağlı beyin damar hastalığı) olanlarda, 
• Eğer  yüksek kan basıncını  tedavi  etmek  için aşağıdaki  ilaçlardan  birini  alıyorsanız:  
- özellikle  diyabet  ile ilişkili böbrek problemleriniz  varsa , bir ADE -inhibitörü(  örneğin  
enalapril,  lisinopril,  ramipril)  
- aliskiren  
Bu ilaçlardan birini ATACAND ile birlikte kullanıyorsanız hipotansiyon (düşük kan basıncı), hiperkalemi (kanda potasyum yüksekliği) riskinin artışı ve böbrek fonksiyonlarınızda azalma ortaya çıkabilir.  
• Eğer mineralokortikoid reseptör antagonistleri (MRA) olarak bilinen ilaç sınıfına giren 
bir ilaç ile birlikte bir ADE -inhibitörü alıyorsanız. Bu ilaçlar kalp yetmezliği tedavisine 
yöneliktir (bkz. “Diğer ilaçlar ve ATACAND
®”). 3/7  Doktorunuz  düzenli  aralıklarla  böbrek  fonksiyonunuz, kan  basıncınız  ve elektrolit miktarınızı 
(örn. potasyum) kontrol edebilir. 
 
Bu koşullardan herhangi birine sahipseniz doktorunuz sizi daha sık görmek ve bazı testler 
yapmak isteyebilir.  
 
Eğer bir operasyon geçirecek iseniz doktorunuza veya diş hekiminize ATACAND® 
kullandığınızı  söyleyiniz.  Çünkü ATACAND® bazı anestezik  ilaçlar  ile birlikte  kullanıldığında 
kan basıncınızın aşırı düşmesine neden olabilir.  
 
Bu uyarılar  geçmişteki  herhangi  bir dönemde  dahi olsa, sizin  için geçerliyse lütfen  doktorunuza 
danışınız.  
 
Ayrıca  “ATACAND kullanmayınız”  başlığı  altındaki  bilgilere  bakınız.  
ATACAND®’ın besinlerle ve içecekler ile kullanılması  
ATACAND®’ı yemek  ile birlikte  veya  açken  alabilirsiniz.  
 
Hamilelik  
 
İlacı kullanmadan önce  doktorunuza veya eczacınıza  danışınız.  
 
Hamile  iseniz,  hamile  olduğunuzdan şüpheleniyorsanız  veya  hamile  kalmayı  düşünüyor  iseniz 
ATACAND®’ı kullanmamalısınız. Hamile olduğunuzu düşünüyorsanız (bir şüpheniz var ise) 
doktorunuza bildirmelisiniz. Hamile olduğunuzu veya hamile kalmayı düşündüğünüzü doktorunuza bildirdiğinizde doktorunuz ATACAND
® kullanmayı bırakmanızı isteyebilir. 
Doktorunuz  ATACAND® yerine  başka bir ilaç kullanmanızı  önerebilir. ATACAND® hamilelik 
sırasında kullanıldığında bebeğinizde ciddi hasara hatta bebeğinizin ölümüne bile neden olabilir.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 
Emzirme İlacı kullanmadan önce doktorunuza veya eczacınıza danışınız. 
Emziriyorsanız  veya emzirmeye  başlamak  üzere iseniz  doktorunuza  bildiriniz. 
Emzirme döneminde ATACAND’ı kullanmamalısınız.  
Araç ve makine  kullanma  
Bazı kişiler ATACAND
® kullanırken yorgunluk ve sersemlik hissedebilir. Eğer siz de aynı  
durumda iseniz araç sürmeyiniz ve herhangi bir alet ve makine kullanmayınız. 
 
ATACAND®’ın içeriğinde bulunan bazı yardımcı  maddeler hakkında  önemli  bilgiler  
 
ATACAND® bir çeşit şeker  olan laktoz  içermektedir.  Eğer  daha önceden doktorunuz  tarafından 
bazı şekerlere karşı dayanıksızlığınız olduğu söylenmişse, bu tıbbi ürünü almadan önce 
doktorunuzla temasa geçiniz. Yardımcı maddelerin listesi bu Kullanma Talimatı’nın başında 
yer almaktadır.  4/7  Diğer ilaçlar  ile birlikte kullanımı  
Bitkisel veya reçetesiz aldığınız ilaçlar da dahil olmak üzere eğer şu anda başka bir ilacı veya 
ilaçları kullanıyorsanız veya kısa bir süre önce kullandı iseniz lütfen doktorunuza veya eczacınıza söyleyiniz. ATACAND
® bazı ilaçların işleyişini etkileyebilir, bazı ilaçların da 
ATACAND® üzerinde etkileri olabilir. Bazı ilaçları alıyorsanız doktorunuzun size zaman 
zaman kan testleri yapması gerekebilir.  
 
Doktorunuzun dozunuzu değiştirmesi gerekebileceği için ve/veya başka önlemler alabileceği için özellikle aşağıdaki ilaçlardan herhangi birini kullanıyorsanız doktorunuza söyleyiniz:  
 
• Beta blokörler, diazoksit ve enalapril, kaptopril, lizinopril veya ramipril gibi ADE 
(Anjiyotensin dönüştürücüsü enzim)  inhibitörleri ve aliskiren  gibi diğer  RAAS  blokerleri  de 
dahil olmak üzere kan basıncınızı düşüren diğer ilaçlar,  
• İbuprofen, naproksen veya diklofenak gibi steroid olmayan antienftamatuvar ilaçlar 
(NSAİİ), selekoksib veya etorikoksib (ağrıyı ve enflamasyonu hafifleten ilaçlar),  
• Her gün 3 g’ dan fazla Asetilsalisilik  asit kullanıyorsanız  (ağrıyı  ve enflamasyonu hafifleten  
ilaç),  
• Potasyum  içeren  potasyum  tuzları  veya  ilaveleri  (kanınızdaki  potasyum  seviyesine  arttıran  
ilaçlar),  
• Heparin  (kanı  sulandıran bir  ilaç),  
• Trimetoprim/sulfametoksazol (bir antibiyotik  kombinasyonu),  
• İdrar  sökücüler  (diüretikler),  
• Lityum  (ruhsal  problemler  için bir ilaç),  
• Alkol kullanıyorsanız ATACAND
® kullanmadan önce doktorunuz ile konuşunuz. 
ATACAND® kullandığı sırada alkol kullanan bazı kişilerde baygınlık veya baş dönmesi 
görülebilir.  
• Eğer bir ADE -inhibitörü ve aliskiren alıyorsanız (ayrıca “Atacand kullanmayınız” ve 
“Uyarılar ve önlemler” başlıkları altındaki bilgilere bakınız),  
• Eğer kalp yetmezliğinizin tedavisi için mineralokortikoid reseptör antagonistleri (MRA) 
(örneğin spironolakton, eplerenon) olarak bilinen bazı başka ilaçlarla birlikte bir ADE - 
inhibitörüyle tedavi edilmişseniz. 
• Renin -anjiyotensin- aldosteron sistemini etkileyen diğer ilaçlarla olan deneyimlere göre 
ATACAND®’ın potasyum tutucu diüretiklerle, potasyum preparatları ile, potasyum içeren 
yapay tuzlarla ya da potasyum düzeylerini artırıcı diğer ilaçlarla (örn.heparin) birlikte kullanımı, hipertansif hastalarda serum potasyum düzeylerini artırabilir. Bu nedenle, şeker hastalığınız (diyabetes mellitus) veya böbrek yetmezliğiniz var ise, potasyum düzeyini artırıcı bu ilaçları ATACAND
® ile kullanmayınız.  
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen bunlar hakkında doktorunuza veya eczacınıza bilgi veriniz. 
 
3. ATACAND® nasıl  kullanılır?  
 
ATACAND®’ı doktorunuzun size söylediği şekilde kullanınız. Emin olmadığınız durumlarda 
doktorunuza veya eczacınıza danışınız. ATACAND®ı her gün kullanmanız önemlidir. 
 
Uygun  kullanım  ve doz/uygulama sıklığı için talimatlar:  
Genel  kullanım  dozu günde  1 tablettir.  5/7  Uygulama yolu ve metodu:  
• Tabletleri  bütün olarak  su ile yutunuz.  
• Tabletleri  her gün aynı saatte almaya çalışınız.  Bu, sizin  tableti almayı  hatırlamanıza 
yardımcı olacaktır.  
Yüksek kan basıncı:  
 
• ATACAND®’ın yaygın  kullanım  dozu günde  8 mg’dır.  Kan basıncı  cevabınıza göre 
doktorunuz  günlük dozu 16 mg’a  ve daha  sonra  da 32 mg’a  kadar  yükseltebilir.  
• Karaciğer ve böbrek problemi olan bazı hastalar ile daha önce kusma, ishal veya su tableti 
kullanma sebebiyle vücut sıvısı kaybeden hastalara, doktor daha düşük bir başlangıç dozu tavsiye edebilir.  
• Siyah Afro -karayip kökenli bazı hastalar bu tip ilaçlara daha az cevap verebilir, tek başına 
tedavide kullanıldığında bu hastalarda daha yüksek doza ihtiyaç duyulabilir. 
Kalp  yetmezliği:  
• ATACAND
®’ın yaygın başlangıç dozu günde 4 mg’dır. Doktorunuz bu dozu en az 2 
haftalık aralıklarla dozu iki katına çıkararak günde 32 mg’a kadar yükseltebilir. ATACAND
® kalp yetmezliği tedavisinde kullanılan diğer ilaçlarla birlikte alınabilir. 
Doktorunuz hangi tedavinin size uygun olduğunu belirleyecektir. 
Değişik  yaş grupları:  
 
Çocuklarda  kullanımı:  
ATACAND®’ın çocuklarda  (18 yaşından  küçük)  kullanımına  ilişkin  bir deneyim  yoktur. Bu 
nedenle  ATACAND® çocuklarda kullanılmamalıdır.  
 
Yaşlılarda  kullanım:  
Yaşlılarda  ayrıca bir başlangıç  dozu ayarlamasına ihtiyaç yoktur.  
 
Özel  kullanım  durumları:  
 
Böbrek  yetmezliği:  
Hemodiyaliz  dahil  böbrek yetmezliği probleminiz  var ise, günde  4 mg’lık  başlangıç  dozu 
önerilmektedir. Doktorunuz, tedaviye verilen yanıta göre dozunuzu ayarlayabilir. 
 
Karaciğer yetmezliği:  
Hafif ve orta derecede karaciğer yetmezliği probleminiz var ise, günde bir defa 4 mg’lık başlangıç dozu önerilmektedir. Doktorunuz, tedaviye verilen yanıta göre dozunuzu ayarlayabilir.  
 
Eğer ATACAND
®’ın etkisinin çok güçlü ya da çok zayıf olduğuna dair bir izleniminiz var ise, 
doktorunuzla ya da eczacınızla konuşunuz. 
 
Kullanmanız  gerekenden  fazla  ATACAND® kullandıysanız:  
Eğer almanız gerekenden daha fazla ATACAND® kullandıysanız DERHAL doktorunuz veya 
eczacınız ile konuşunuz.  6/7  Eğer ATACAND®’ı kullanmayı  unutursanız:  
Unuttuğunuz  dozu dengelemek için çift doz almayınız . Sadece zamanı  gelince bir sonraki 
dozunuzu alınız.  
 
ATACAND® ile tedavi  sonlandırıldığında  oluşabilecek  yan etkiler  
 
Eğer  ATACAND® kullanmayı  bırakırsanız,  kan basıncınız  tekrar  artabilir.  Bu nedenle 
doktorunuzla konuşmadan ATACAND® kullanmayı bırakmayınız. 
 
Bu ürünün kullanımı ile  ilgili başka  sorularınız  varsa,  doktorunuza  veya eczacınıza sorunuz.  
 
4. Olası yan etkiler nelerdir?  
 
Tüm ilaçlar gibi ATACAND®’ ın da içeriğinde bulunan maddelere duyarlı olan kişilerde yan 
etkiler olabilir. Bu yan etkilerin ortaya çıkabileceğini bilmeniz önemlidir.  
 
Eğer aşağıdaki  alerjik  reaksiyonlardan  birine  sahipseniz,  ATACAND® almayı  kesip 
hemen tıbbi yardım alınız:  
 
• Yüzünüzün, dudaklarınızın, dilinizin  ve/veya  boğazınızın şişmesi  ile birlikte  veya  tek başına 
nefes almada güçlük  
• Yüzünüzün,  dudaklarınızın  dilinizin  ve/veya  boğazınızın  şişmesi  sonucunda  yutmada  
güçlük  
• Derinizde  ciddi  kaşıntı  (kabarcıklarla birlikte  ortaya çıkan)  
Yan etkiler  şu şekilde  sınıflandırılır:  
Yaygın (100 hastadan  1 ila 10 hastada görülen)  
Yaygın olmayan  (100 hastanın  1’inden daha azında  görülen) 
Seyrek (1000 hastanın 1’inden daha azında görülen)  
Çok seyrek  (10 000 hastanın  1’inden daha  azında  görülen)  
 
Yaygın  görülen  yan etkiler:  
• Sersemlik  / baş dönmesi  hissi,  
• Baş ağrısı,  
• Akciğer  enfeksiyonu,  
• Kan basıncınızda düşüş. Bu durum  sersemlik  veya  baygınlık hissine  neden  olabilir.  
• Kan testi değerlerinizde  değişiklik  
- Özellikle böbrek problemleriniz veya kalp yetmezliğiniz var ise, kanınızda potasyum 
miktarının artması. Eğer bunlar şiddetliyse yorgunluk, güçsüzlük, düzensiz kalp atımı 
veya karıncalanma hissedebilirsiniz. 
• Eğer böbrek veya kalp yetmezliği problemleriniz var ise, böbrek fonksiyonlarınız üzerine 
etkiler görülebilir. Çok seyrek vakalarda, böbrek yetmezliği ortaya çıkabilir. 
 
Çok seyrek  görülen  yan etkiler:  
• Yüzün, dudakların dilin  ve/veya  boğazın şişmesi,  
• Kırmızı veya  beyaz kan hücrelerinizde veya  trombosit sayınızda  azalma.  Bu durum  
yorgunluğa, bir enfeksiyona, ateşe veya kolay morarmaya neden olabilir. 
• Deri döküntüsü, benek  benek  döküntü,  
• Kaşıntı,  7/7  • Sırt ağrısı,  eklemlerde ve kaslarda ağrı,  
• Karaciğerinizde iltihaplanma (hepatit) dahil, karaciğerinizin çalışmasındaki değişiklikler, 
sarılık  (yorgunluk, deride  ve göz akında  sararma ve grip benzeri  belirtiler  ortaya çıkabilir.),  
• Mide  bulantısı,  
• Kanınızdaki  sodyum  miktarının  azalması.  Bu ciddi  bir azalma ise yorgunluk, enerji  
yoksunluğu veya kas krampları hissedebilirsiniz. 
• Öksürük  
Listedeki bu olası yan etkiler nedeni ile endişeye kapılmayınız. Bu yan etkiler sizde 
görülmeyebilir.  
 
ATACAND® beyaz kan hücrelerinin sayısında  azalmaya sebep  olabilir.  Enfeksiyona  direnciniz 
azalabilir ve yorgunluk, enfeksiyon veya ateş ortaya çıkabilir. Eğer bunlar ortaya çıkarsa doktorunuzla temasa geçiniz. Doktorunuz zaman zaman ATACAND
®’ın kanınızda 
(agranülositoz) etkisi olup olmadığını kontrol etmek için kan testleri yapabilir. 
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. ATACAND®’ın Saklanması  
 
Çocukların göremeyeceği,  erişemeyeceği  yerlerde  ve ambalajında saklayınız. 
 
30°C'nin altındaki  oda sıcaklığında  saklayınız. 
Orijinal ambalajında saklayınız.  
 
Son kullanma  tarihi  ile uyumlu olarak  kullanınız.  
 
ATACAND®’ı etiket  veya  ambalaj  üzerinde  yer alan son kullanma  tarihini geçtikten  sonra  
kullanmayınız. Son kullanma  tarihi o ayın  son gününe  kadardır.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat  sahibi:  
BMED  İlaç Danışmanlık Sağlık  Ürün  ve Hizmetleri Ticaret  Ltd Şti 
Yenimahalle/Ankara  
 
Üretim  yeri:  
Abdi  ibrahim  İlaç San. ve Tic. A.Ş. 
Esenyurt/İstanbul  
 Bu kullanma talimatı 01/08/2024 tarihinde  onaylanmıştır.  