KISA ÜRÜN BİLGİSİ
1. BEŞERİ TIBBİ ÜRÜNÜN ADI
VERALAZİN 4 g / 100 mL Rektal Süspansiyon
2. KALİTATİF VE KANTİTATİF BİLEŞİM
Etkin madde:
Mesalazin (5-aminosalisilik asit) 4 g
Yardımcı maddeler için bölüm 6.1’e bakınız.
3. FARMASÖTİK FORM
Enema (rektal süspansiyon).
Karakteristik kokulu, kahverengimsi renkte süspansiyon.
4. KLİNİK ÖZELLİKLER
4.1. Terapötik endikasyonlar
Enemalar, ülseratif kolitte, proktit, proktosigmoidit ve sol taraflı kolitin tedavisinde kullanılır.
Daha ciddi yaygın hastalıkta ve yalnız oral tedaviye yavaş cevap veren vakalarda enema tabletle
birlikte kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Rektal yol ile uygulanır.
Enema formu sadece rektal uygulama içindir, yutulmamalıdır.
Proktit, proktosigmoidit ve sol taraflı kolitte düzelme sağlanması için yetişkinlerde günlük doz
4 g/100 mL olup, gece defekasyondan sonra uygulanır.
Uygulama şekli:
Enema uygulanmadan önce, plastik şişe vücut ısısına gelmesi için 10 dakika kadar hafif sıcak
suya tutularak ısıtılmalıdır. Uygulamadan önce plastik şişe iyice çalkalanmalıdır.
Kullanıma hazırlamak için şişenin kapağı çıkarılıp, aplikatörün takılması gerekir. Aplikatörün
ucu vazelinlenebilir. Uygulama için, hasta vücudunun sol yan tarafı üzerine uzanmalı, sol
bacağını uzatıp, sağ bacağını karnına doğru çekerek bükmelidir. Bu pozisyonda iken aplikatör
rektuma yerleştirilir ve şişe yavaşça sıkılarak içeriğin rektuma akışı sağlanır. Daha sonra şişe
sıkılmaya devam edilirken aplikatör rektumdan çıkarılır. Hastanın uygulama pozisyonunu
bozmadan 5-10 dakika boyunca beklemesi ve sonrasında aynı pozisyonda sağ tarafa dönüp 5-
10 dakika daha beklemesi önerilir. Mümkünse uygulamadan sonra sabaha kadar hastanın
defekasyondan kaçınması önerilir.
1/9Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda VERALAZİN kullanırken hastaların yakın
takibi önerilir.
Pediyatrik popülasyon:
Çocuklarda kullanıma ilişkin bilgiler sınırlı olduğundan kullanımı önerilmemektedir.
Geriyatrik popülasyon:
İleri derecede renal yetmezlik olmadığı sürece yaşlılarda normal erişkin dozu kullanılabilir.
4.3. Kontrendikasyonlar
- Mesalazine ya da içerdiği yardımcı maddelerden herhangi birine karşı aşırı duyarlılık
durumunda,
- Salisilatlara karşı aşırı duyarlılık hikayesi olan hastalarda,
- Böbrek fonksiyonu ileri derecede bozuk hastalarda (GFH dakikada 30 mL’den az),
- İleri derecede karaciğer yetmezliği olanlarda,
- 6 yaşından küçük çocuklarda kontrendikedir.
4.4. Özel kullanım uyarıları ve önlemleri
Renal yetmezlik:
Böbrek hastalığı ileri derecede olan hastalarda kullanılması tavsiye edilmez. Kanda üresi
yükselmiş olan ve proteinürisi olan hastalarda dikkatle kullanılmalıdır. Tedavi sırasında böbrek
fonksiyon bozukluğu gelişen hastalarda mesalazinin neden olduğu nefrotoksisite
düşünülmelidir. Tedaviye başlamadan önce ve tedavi sırasında periyodik olarak bütün
hastalarda böbrek fonksiyonlarının incelenmesi tavsiye edilir. Böbrek fonksiyonlarının
tedavinin ilk 2 haftası içinde ve sonraki 12 hafta boyunca her 4 haftada bir kontrol edilmesi
önerilir. VERALAZİN tedavisi başlandığında kısa aralıklarla yapılan testler nadir görülen akut
renal reaksiyonların tanınmasını kolaylaştırır. İlk 3 aydan sonra, tedavinin ilk yılında böbrek
fonksiyonlarının 3 ayda bir kontrol edilmesi önerilir. Herhangi bir akut renal reaksiyonun
olmaması durumunda, takip aralığı 6 aya uzatılabilir ve daha sonraki 5 yıl için yıllık takip aralığı
uygulanabilir. Başka hastalık belirtilerinin ortaya çıkması durumunda ileri tetkiklerin yapılması
önerilir. Renal yetmezlik görülmesi durumunda tedavi derhal kesilmeli ve hastanın tıbbi yardım
alması önerilmelidir.
Kan diskrazileri:
Bu müstahzarla ilgili olarak çok nadiren ciddi kan diskrazileri bildirilmiştir. Eğer bir hastada
kan diskrazisi veya enfeksiyonu akla getiren belirti ve semptomlar, örneğin izah edilemeyen
kanama, morarma, purpura, anemi, ateş veya farenjit gelişirse hematolojik muayeneler ve tam
kan sayımı yapılmalıdır. Bu tür tetkiklerin, tedavinin ilk 2 haftası içinde ve sonraki 12 hafta
boyunca her 4 haftada bir kontrol edilmesi önerilir. Tetkik sonuçları normal ise testler, tedavi
2/9süresince 3 aylık aralıklarla yapılabilir. Eğer bir kan diskrazisi şüphesi veya belirtisi varsa
tedavi derhal kesilmeli ve hasta derhal doktor tavsiyesi için başvurmalıdır.
Karaciğer yetmezliği:
Mesalazin içeren ilaçların kullanımı ile karaciğer enzim seviyelerinin yükselebileceği
bildirilmiştir. Karaciğer yetmezliği olan hastalarda VERALAZİN dikkatle kullanılmalıdır.
Kardiyak aşırı duyarlılık reaksiyonları:
Nadir de olsa, VERALAZİN tedavisi sırasında mesalazine bağlı kardiyak aşırı duyarlılık
reaksiyonları (miyokardit ve perikardit) bildirilmiştir. Mesalazine bağlı kardiyak aşırı
duyarlılığı bilinenlerde VERALAZİN tekrar kullanılmamalıdır. Orijininden bağımsız olarak
daha önce alerjik nedenlerle miyokardit ya da perikardit gelişmiş olan hastalarda dikkatli
olunmalıdır.
Pulmoner hastalıklar:
VERALAZİN tedavisi sırasında, başta astım olmak üzere pulmoner hastalığı olanlar yakından
takip edilmelidir.
Sülfasalazine karşı aşırı duyarlılık:
Sülfasalazine karşı aşırı duyarlılığı olduğu bilinen hastalarda, sadece yakın tıbbi takibin
mümkün olduğu durumlarda tedavi başlanmalıdır. Kramp, karın ağrısı, ateş, şiddetli baş ağrısı
ya da döküntü gibi intolerans belirtileri görülürse tedavi derhal sonlandırılmalıdır.
Gastrik ve duodenal ülserler:
Hastada gastrik ya da duodenal ülser varsa, tedavi dikkatle başlanmalıdır.
Yaşlı hastalar:
Yaşlılarda müstahzar sadece böbrek fonksiyonu normal olanlarda ve dikkatle kullanılmalıdır.
Pediyatrik hastalar:
6 yaşın altındaki pediatrik hastalarda güvenlilik ve etkililiği tam olarak belirlenmiş değildir.
Yardımcı maddelerden sodyum benzoat, deri, göz ve mukozalara hafif iritan etkiye sahiptir.
4.5. Diğer tıbbi ürünler ile etkileşimler ve diğer etkileşim şekilleri
Birlikte kullanıldıklarında önlem alınması gerekenler:
Mesalazin, tiyopurin metiltransferazı inhibe ederek azatiyoprin ve 6-merkaptopürinin
immunosupresif etkilerini artırabilir. Buna bağlı olarak hayati tehlike arz eden enfeksiyonlar
görülebilir. Böyle bir kombinasyon tedavisinin özellikle başlangıcında lökosit sayısı birer hafta
aralıklarla izlenmelidir. Tedavinin ilk ayında lökosit seviyesi stabil ise, sonraki 12 haftalık bir
dönem 4 haftada bir, takiben 3 ayda bir lökosit seviyesini kontrol etmek yeterlidir. Mesalazin
ve varfarin birlikte kullanıldıklarında INR değerlerinin değişebildiği bildirilmiştir. Mesalazin,
3/9varfarinin etkisini inhibe edebilir. Eğer bu kombinasyon vazgeçilmez görülüyorsa protrombin
zamanı yakından izlenmelidir.
Birlikte kullanıldıklarında dikkat edilmesi gerekenler:
Mesalazin, NSAİİ’ler, azatiyoprin ya da metotreksat gibi nefrotoksik ilaçlarla birlikte
kullanıldıklarında renal reaksiyon riski artabildiği halde, bu tür etkileşime ilişkin herhangi bir
advers olay bildirilmemiştir.
Özel popülasyonlara ilişkin ek bilgiler
Pediyatrik popülasyon
6 yaş altındaki çocuklarda kullanıma ilişkin bilgiler sınırlı olduğundan VERALAZİN kullanımı
önerilmemektedir.
4.6. Gebelik ve laktasyon
Genel tavsiye
Gebelik kategorisi B’dir.
Mesalazinin gebelik ve laktasyonda kullanımı yalnızca doktorun kanaatine göre bu tedavinin
potansiyel faydalarının potansiyel risklerinden üstün olduğu vakalarla sınırlı olmalıdır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Deneysel ve klinik veriler, mesalazin alan doğurma potansiyeli olan kadınlara doğum kontrolü
uygulanması gerektiğini göstermemektedir. Mesalazin doğum kontrol ilaçları ile etkileşime
girmez.
Gebelik dönemi
Hayvan araştırmaları mesalazinden kaynaklanan teratojenik etkiler veya fetus üzerinde toksisite
ile ilgili bir bulgu göstermemiştir. Mesalazinin gebelikte kullanımı ile ilgili sınırlı klinik
araştırmalar gebelik ve fetus üzerinde zararlı bir etki göstermemiştir. Mesalazin gebelerde
kullanılırken dikkatli olunmalıdır.
Laktasyon dönemi
Mesalazin kullanan annelerin sütünde düşük konsantrasyonlarda mesalazin ve düşük
konsantrasyonlarda onun N-asetil metaboliti bulunmuştur. Bunun klinik önemi
belirlenmemişse de, mesalazin emziren annelere verilirken dikkatli olunmalıdır.
Üreme yeteneği/Fertilite
İnsanlarda fertilite üzerine yapılmış yeterli klinik çalışmalar bulunmamakla birlikte, hayvan
çalışmalarında gebelik, fetal gelişim, doğurma ya da doğum sonrası gelişim üzerine olumsuz
etkiler görülmemiştir.
4.7. Araç ve makine kullanımı üzerine etkiler
Araç ve makine kullanma üzerine herhangi bir etkisi yoktur.
4/94.8. İstenmeyen etkiler
Oral ya da oral ve rektal mesalazinin birlikte kullanımına bağlı yan etkiler seyrek görülür ve
diyare, bulantı, kusma, karın ağrısı gibi başlıca etkiler gastro-intestinal sistemle ilgilidir. Doza
bağlı olmaksızın görülebilen aşırı duyarlılık reaksiyonları olarak, nadir de olsa baş ağrısı,
artralji/miyalji, ateş ve alopesi bildirilmiştir. Alopesi, kronik enflamatuvar bağırsak hastalığının
ekstra-intestinal tutulumu da olabilir. Bu yan etkilerin çoğunun oral formlarda görülmesine
rağmen, VERALAZİN 4 g/100 mL enemanın tek başına kullanımıyla birlikte görülüp
görülmeyeceği bilinmediğinden, yan etkiler tek başına rektal mesalazin kullanımında da göz
önünde bulundurulmalıdır.
Advers reaksiyonlar, en sık görülenler en önce belirtilmek üzere aşağıdaki başlıklar altında
sıralanmıştır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila < 1/100); seyrek
(≥1/10.000 ila < 1/1000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Kan diskrazileri, (lökopeni, nötropeni, agranülositoz, aplastik anemi ve
trombositopeni).
Bağışıklık sistemi hastalıkları
Çok seyrek: Alerjik egzantem, ilaç ateşi, lupus eritematosus sendromu, pankolit.
Sinir sistemi hastalıkları
Seyrek: Baş ağrısı, sersemlik hissi.
Çok seyrek: Periferik nöropati.
Kardiyak hastalıklar
Seyrek: Miyokardit, perikardit.
Solunum sistemi hastalıkları
Çok seyrek: Alerjik ve fibrotik akciğer reaksiyonları (bronkospazm, dispne, öksürük, alveolit,
pulmoner eozinofili, akciğer infiltrasyonu).
Gastrointestinal hastalıklar
Seyrek: Bulantı, kusma, diyare, flatulans, karın ağrısı.
Çok seyrek: Akut pankreatit.
Hepato-biliyer sistem hastalıkları
Çok seyrek: Hepatit, hepatik fonksiyon/karaciğer fonksiyon testleri bozukluğu, kolestatik
hepatit.
5/9Deri ve deri altı doku hastalıkları
Çok seyrek: Alopesi.
Kas-iskelet sistemi hastalıkları
Çok seyrek: Artralji/miyalji.
Böbrek ve idrar yolu hastalıkları
Çok seyrek: Akut ve kronik interstisyel nefrit dahil renal fonksiyon bozukluğu, nefrit ve renal
yetmezlik görülebilir.
Üreme sistemi hastalıkları
Çok seyrek: Oligospermi (reversibl).
Genel bozukluklar ve uygulama bölgesine ilişkin hastalıklar
Yaygın: İlaç etkisizliği.
4.9. Doz aşımı ve tedavisi
Prensip olarak belirti ve semptomların salisilat intoksikasyonunda görülenlerin benzeri olması
beklenir: Karışık asidoz-alkaloz, hipervantilasyon, akciğer ödemi, terleme ve kusma sonucu
dehidrasyon, hipoglisemi.
Karışık asidoz-alkaloz tedavisi: Durumun özelliğine uygun olarak asit-baz dengesinin
düzeltilmesi ve elektrolitlerin yenilenmesi.
Terleme ve kusma sonucu dehidrasyon için: Sıvı verilmesi. Hipoglisemi için: Glukoz verilmesi.
Diürezi artırmak için intravenöz elektrolitler verilir. Bilinen bir antidot yoktur.
5. FARMAKOLOJİK ÖZELLİKLER
5.1.Farmakodinamik özellikler
ATC kodu: A07EC02, Aminosalisilik asit (5-ASA)
VERALAZİN mekanizması henüz tam aydınlanmamış bir yoldan antienflamatuvar etki
gösteren mesalazin veya diğer adıyla 5-aminosalisilik asit içerir. Mesalazin tedavi sırasında
kalın bağırsakta erişilen konsantrasyonlarda polimorfonükleer lökositlerin migrasyonunu ve
hücrelerdeki lipooksijenazı inhibe eder. Böylece bağırsak duvarındaki makrofajlarda
proinflamatuvar lökotrienlerin (LTB4 ve 5-HETE) yapımı inhibe edilir. Deneysel şartlarda
mesalazin, siklooksijenazı da inhibe eder ve böylece tromboksan B2 ve prostaglandin E2
salınması inhibe edilmiş olur, ancak bu etkinin klinik anlamı henüz bilinmemektedir. Mesalazin
tümör nekroz faktörü a (TNF-a) ve trombosit aktive edici faktörün (PAF) oluşumunu inhibe
eder. Mesalazin aynı zamanda bir antioksidandır, reaktif oksijen ürünleri oluşumunu azalttığı
ve serbest radikalleri bağladığı gösterilmiştir. Ayrıca, mesalazin deney hayvanlarının deneysel
kolitinde bağırsakta su ve klorür sekresyonunu inhibe eder ve sodyum reabsorpsiyonunu artırır.
6/9Mesalazinin, peroksizom proliferatör aktive reseptör gama (PPAR-γ) aktivasyonu sağlaması ve
bazı antiinflamatuvar özellikleri nedeniyle, kolorektal kanser riskinin azaltılmasında önemli bir
rolünün olduğu düşünülmektedir. 140’ı displazili, 334’ü kolorektal kanserli toplam 1932
hastanın dahil edildiği 9 klinik çalışmanın meta-analizi sonucu, düzenli mesalazin kullanan
hastalarda kolorektal kanser riskinin %49 oranda azaldığı belirlenmiştir. Mesalazin
kullanmayan ya da düzensiz kullananlarda bu tür bir etki görülmemiştir.
5.2.Farmakokinetik özellikler
Genel özellikler
VERALAZİN 4 g/100 mL enema, içerdiği mesalazini doğrudan etki edeceği bağırsak distaline
ulaştırmak üzere tasarlanmıştır.
Emilim:
Enemanın içerdiği mesalazinin göz ardı edilebilecek düzeyde bir kısmı sistemik olarak
emilmekte ve sistemik sirkülasyona geçmektedir. Mesalazin, asıl etkisini lokal olarak bağırsak
lümeninde gösterir. Sağlıklı bireylerde rektal yoldan 4 g’lık tek doz uygulandıktan sonra
sistemik olarak emilen kısımdaki mesalazin ve metabolitinin (N-asetil-5- aminosalisilik asit)
maksimum konsantrasyonlarının sırasıyla 874 ng/mL ve 1700 ng/mL olduğu; doruk
konsantrasyona ulaşma sürelerinin sırasıyla 1,5 ve 4,3 saat olduğu tespit edilmiştir.
Dağılım:
Sağlıklı bireylerde rektal yoldan uygulandıktan sonra sistemik olarak emilen kısımdaki
mesalazinin %43 oranda; N-asetil-5-aminosalisilik asidin ise %78 oranda plazma proteinlerine
bağlandığı tespit edilmiştir. Mesalazin ve N-asetil-5-aminosalisilik asit, düşük
konsantrasyonlarda da olsa süte geçmektedir. Ancak, bu durumun klinik olarak anlamlı bir
etkisinin olup olmadığı bilinmemektedir.
Biyotransformasyon:
Sistemik olarak emilen mesalazin, karaciğerde ve bağırsak mukozasında hızla inaktif bir türev
olan N-asetil-5-aminosalisilik aside metabolize olur.
Eliminasyon:
Asetillenmiş metabolit, başlıca idrarla atılmaktadır. Sağlıklı bireylerde yapılan çalışmada rektal
yoldan kullanıldığında, sistemik olarak emilen kısımdaki mesalazinin eliminasyon yarılanma
süresi 5,0 saat ve metabolitinin eliminasyon yarılanma süresi 7,5 saat olarak tespit edilmiştir.
5.3.Klinik öncesi güvenlilik verileri
Bu kısa ürün bilgisinde bölüm 4.4’te yer alan güvenlilik verileri dışında, mesalazin ile yapılan
preklinik çalışmalarda insanlar için genotoksik, karsinojenik veya teratojenik sonuçlar elde
edilmemiştir.
Sıçanlara günde 1 g/kg dozda mükerrer verildiğinde böbrek ve gastro-intestinal kanalda hasara
neden olmuştur.
7/9Mesalazin Ames testinde mutajenik bulunmamıştır. Fare ve sıçanlardaki araştırmalarda
karsinojenik özellikleri görülmemiştir. Sıçanlarda (doz 360 mg/kg) veya tavşanlarda (doz 480
mg/kg) yapılan çalışmalarda teratojenik ya da fötal toksik etkiler görülmemiştir. Ayrıca
mesalazin erkek veya dişi sıçanların üreme kabiliyetini etkilememiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum metabisülfit (E223)
Sodyum benzoat (E211)
Ksantan zamkı
Deiyonize su
6.2.Geçimsizlik
Bu ürün için geçerli değildir.
6.3. Raf ömrü
24 aydır.
6.4. Saklamaya yönelik özel tedbirler
25°C altındaki oda sıcaklığında saklanmalıdır. Kuru yerde, güneş ışığından uzak ve
ambalajında muhafaza edilmelidir.
6.5. Ambalajın niteliği ve içeriği
VERALAZİN 4 g’lık enemalar, 100 mL’lik düşük yoğunluklu polietilen (LDPE) akordeon
biçimli, kanül ve LDPE emniyet kapaklı beyaz şişelerde; 7’li paketler halinde sunulmaktadır.
6.6. Beşeri tıbbi üründen arta kalan maddelerin imhası ve diğer önlemler
Bu ürün için geçerli değildir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No.:52/2/1
Beykoz / İstanbul
Tel: 0216 324 38 38
Faks: 0216 317 04 98
E-posta: info@haver.com.tr
8. RUHSAT NUMARASI(LARI)
2021/545
8/99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.12.2021
Ruhsat yenileme tarihi:
10. KÜB’ÜN YENİLENME TARİHİ
9/9