KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACECAP 20/200/200 mg Yumuşak Kapsül
2. KALİTATİF VE KANTİTATİF BİLEŞİM
Etkin madde:
Naturel Beta Karoten 20 mg (26.000 I.U.)
Vitamin C (Askorbik asit) 200 mg
Naturel Vitamin E (d alfa tokoferol) 200 mg (200 I.U.)
Yardımcı maddeler:
Sorbitol 13.81 mg
Soya yağı 91 mg
Hidrojenize soya yağı 27.25 mg
Yardımcı maddeler için 6.1’e bakınız.
3. FARMASÖTİK FORM
Yumuşak Kapsül
İçinde kiremit kırmızısı renginde yağlı viskoz likit bulunan kırmızı-kahverengi, oval,
yumuşak kapsüller.
4. KLİNİK ÖZELLİKLER
4.1. Terapötik endikasyonlar
A, C ve E vitamini eksikliği durumlarda kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde günde 1-2 yumuşak kapsül.
Uygulama şekli:
Yumuşak kapsül, oral olarak kullanılır.
1 / 13Özel popülasyonlara ilişkin ek bilgiler:
Böbrek yetmezliği:
Uzun süreli ve yüksek dozlarda Vitamin C kullanımında aşırı okzalat atılımlı renal yetmezlik
görülebilir. Dikkatli kullanılmalıdır.
İleri derece böbrek yetmezliği olanlarda kullanılmamalıdır.
Karaciğer yetmezliği:
Karaciğer fonksiyon yetmezliği olanlarda dikkatli kullanılmalıdır.
Pediyatrik popülasyon:
12 yaş altında kullanılmamalıdır.
Geriyatrik popülasyon:
Yaşlılarda doz ayarlaması gerekli değildir.
4.3 Kontrendikasyonlar
Bileşiminde bulunan E vitaminine, A vitamini ve betakarotene ya da ilacın bileşiminde
bulunan diğer bileşenlerden herhangi birine aşırı duyarlılığı olanlarda ve hipervitaminöz
olgularında kontrendikedir.
Gebelik ve laktasyon döneminde yalnızca spesifik endikasyonlar için doktor kontrolünde
kullanılır.
Hiperoksalüri, asidüri veya normal idrar pH’sı ve oksalüri ile birlikte görülen böbrek taşı
vakalarında bu ilaç kullanılmamalıdır.
İleri derecede böbrek yetmezliği olanlarda kullanılmamalıdır.
ACECAP, soya yağı ihtiva eder. Fıstık ya da soyaya alerjisi olanlarda kullanılmamalıdır.
4.4. Özel kullanım uyarıları ve önlemleri
E vitamininin antikoagülan ve östrojen alan hastalarda kanama zamanını uzatabileceği (K
vitamininin kanın pıhtılaşması ile ilgili fonksiyonu üzerindeki antagonistik etkisi nedeni ile)
bildirilmiştir. Ancak bu etkinin klinik önemi bilinmemektedir. Oral kontraseptif kullanan
2 / 13kadınlarda, pıhtılaşma bozukluğu defekti olanlarda, yüksek doz antikoagülan tedavisi
görenlerde, K vitamini eksikliği olanlarda çok dikkatle alınması gerekir, kanama eğilimi
artabilir. Tokoferol ile tedavi edilen hastalarda tromboflebit görülebilir.
E vitamininin terapötik kullanımı hemorajik inme ile ilişkilendirilmektedir.
Bazı klinik veriler, düşük doğum ağırlıklı bebeklerde uzun süreli vitamin E tedavisini
nekrotize enterokolit ile ilişkilendirmektedir.
Askorbik asidin yüksek dozları, üriner oksalat seviyelerini yükseltir ve böbrekte kalsiyum
oksalat taşlarının oluşumuna sebep olabilir. Böbrek fonksiyonları bozulmuş olan veya böbrek
taşı öyküsü olan hastalar, bu etkiye daha duyarlı olabilir.
Askorbik asit, demir absorbsiyonunu arttırdığından yüksek dozlar hemokromatoz, talasemi,
polisitemi, lösemi ya da sideroblastik anemili hastalarda tehlikeli olabilir. Aşırı demir yükü
hastalığı durumunda askorbik asit alımı minimumda tutulmalıdır.
Glukoz-6-fosfat dehidrogenaz (G6PD) enzim eksikliği bulunan hastalara askorbik asit
verildiğinde hemoliz gelişebildiğinden dikkatli olunmalıdır.
Askorbik asitin yüksek dozlarının orak hücreli anemi hastalarında orak hücre krizleri ile
ilişkili olduğu ortaya konmuştur.
Diyabetik hastalarda C vitamini kullanımı idrarda glikoz tayini testlerinde yanlış sonuçların
elde edilmesine neden olur ancak kan şekeri düzeyi üzerine herhangi bir etkisi yoktur. Bu
nedenle diyabet testi yapmadan 2-3 gün önceden C vitamini alımını kesilmelidir.
Yüksek dozda askorbik asitin ürik asit atılımı üzerindeki etkisinden dolayı hastalarda gut
artritine neden olabilir.
Askorbik asitin hızla çoğalan ve geniş şekilde yayılmış tümörleri şiddetlendirebildiği
düşünülmektedir.
Yüksek dozda uzun süre alındığında özellikle avuç içi ve ayak tabanında sarı renkli lekeler
meydana gelebilir. Bu durum reversibldir ve gerekli miktarda karoten retinole çevrildiğinden
3 / 13zararsızdır. Yani ahipervitaminöz gelişmez. Hiperkarotenemi kalıtsal olarak karoteni retinole
çeviremeyenlerde, diabetes mellitus, hipotiroit ve anoreksia nervosa’da daha sık görülür. Bu
hastalar yüksek doz karoten tüketiminden kaçınmalıdır. Karaciğer fonksiyon yetmezliği
olanlarda dikkatli kullanılmalıdır.
ACECAP, sorbitol içermektedir. Nadir kalıtımsal fruktoz intolerans problemi olan hastaların
bu ilacı kullanmamaları gerekir.
ACECAP soya yağı ihtiva eder. Eğer fıstık ya da soyaya alerjiniz varsa bu tıbbi ürünü
kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
Antikoagülanların, trombolitikler/diğer trombosit agregasyonu/hemostaz inhibitörleri ile
birlikte kullanımı kanama riskini artırabilir.
Antiasitler safra asitlerini çökelterek yağda eriyen vitaminlerin emilimini azaltabilir.
Prevantif ve tedavi dozlarında alınan E vitamini, A vitamininin absorpsiyonunu artırmakla
birlikte, yüksek dozlarda bu etkinin ters olduğu ve absorpsiyonu azalttığı bilinmektedir. E
vitamininin anti-K vitamini etkisi olduğu ve bu nedenle yüksek doz E vitamini
uygulamalarının kanama riskini artırabileceği göz önünde bulundurulmalıdır.
Tedavinin etkinliğini azaltabileceğinden, kemoterapi radyoterapi, demir, yağda çözünen
vitaminler, kolestiramin, kolestipol ile aynı anda kullanılmamalıdır.
Kanama zamanını etkileyebileceğinden oral kontraseptif kullanan kadınlarda dikkatli
kullanılmalıdır.
Oral kontraseptifler C vitamininin serum düzeyini düşürür. Asetilsalisilik asid, disülfiram,
meksitetin, demir, fenitoin, barbitürat ve tetrasiklin C vitamininin idrar yoluyla atılımını
artırır. Flufenazin ve varfarin ile etkileşmektedir.
Askorbik asidin yüksek dozları asidik ilaçların beklenmeyen renal tübiler reabsorbsiyonuna
neden olabilecek şekilde idrarın asidik olmasına yol açar, asidik ilaçların kan düzeylerini
4 / 13artarak istenmeyen etkiler ortaya çıkarır. Bazik ilaçların ise terapötik etkisinde azalmaya yol
açacak şekilde reabsorbsiyonda azalma görülür.
A vitamini ihtiva eden multivitamin ya da vitamin A ilaçları ile birlikte kullanılmamalıdır.
Akne tedavisinde retinoidlerle birlikte kullanılmamalıdır.
Asitretin ile beraber kullanılmamalıdır. Çünkü asitretin, ciddi yan etkilerin riskini artırabilir.
Orlistat, beta-karoten gibi yağda çözünen vitaminlerin gastrointestinal sistemden
absorpsiyonunu azaltabilir. Orlistat ve beta-karoten uygulamaları arasında en az 2 saat
bulunmalıdır.
Özel popülasyonlara ilişkin ek bilgiler:
Pediyatrik popülasyon:
Pediyatrik popülasyon ile ilgili olarak hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptifler askorbik asit serum düzeylerini düşürür. E vitamini östrojen alan
hastalarda kanama zamanını uzatabileceğinden, oral kontraseptif kullanan kadınlarda çok
dikkatli alınması gerekir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /veveya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Betakaroten’in gebe kadınlarda kullanımına ilişkin yeterli veri bulunmamaktadır.
İyi yönetilmiş epidomiyolojik çalışmalar E vitamininin gebelik üzerinde ya da fetusun/yeni
doğan çocuğun sağlığı üzerinde advers etkileri konusunda yetersizdir. İnsanlara yönelik
potansiyel risk bilinmemektedir.
5 / 13Askorbik asit ve E vitamini plasentaya geçer. Gebelik sırasında yüksek doz alımıyla fetus
buna adapte olabilir ve doğum sonrası yoksunluk sendromu şeklinde askorbik asit eksikliği
gelişebilir. Hayvan deneylerinde teratojenik, karsinojenik ve mutajenik etkisinin olmadığı
gösterilmişse de insanlarda gebelikteki emniyeti bilinmemektedir.
ACECAP, sadece doktor gözetiminde ve doktor önerisine uygun olarak kullanılmalıdır.
Laktasyon dönemi
Betakarotenin anne sütüne geçip geçmediği bilinmemektedir. E ve C vitamini süte geçer.
Emzirilen bebekler üzerindeki yan etkileri bilinmemektedir. Laktasyon döneminde, hem anne
hem de bebek için risk/yarar değerlendirmesi yapıldıktan sonra ve sadece doktor gözetiminde
kullanılmalıdır.
Üreme yeteneği/Fertilite
Üreme yeteneği/ fertilite üzerine etkisi bilinmemektedir.
4.7. Araç ve makine kullanımı üzerindeki etkiler
Araç ve makine kullanımına karşı herhangi bir olumsuz etkisi bulunmamaktadır.
4.8. İstenmeyen etkiler
Sıklıklar şu şekilde tanımlanmaktadır: Çok yaygın (≥1/10); yaygın (≥1/100, <1/10); yaygın
olmayan (≥1/1000, <1/100); seyrek (≥1/10.000, <1/1000); çok seyrek (<1/10.000); bilinmiyor
(eldeki verilerden hareketle tahmin edilemiyor).
Vitamin E;
Bağışıklık sistemi hastalıkları
Çok seyrek: alerjik reaksiyonlar, alerjik ödem, anjiyoödem, hırıltılı solunum, eritem, döküntü,
Gastrointestinal sistem hastalıkları
Çok seyrek: günlük 1 gramı aşan dozlarda bulantı, flatulans, diyare ve karın ağrısı gibi
gastrointestinal rahatsızlıklar bildirilmiştir.
6 / 13Deri ve deri altı doku hastalıkları
Çok seyrek: döküntü, prurit
Vitamin C;
Kan ve lenf sistemi hastalıkları
Çok seyrek: Glikoz 6 Fosfat Dehidrojenaz (G6PD) eksikliğinde hemoliz
Bağışıklık sistemi hastalıkları
Çok seyrek: Aşırı duyarlılık reaksiyonları
Gastrointestinal hastalıklar
Çok seyrek: Bulantı, kusma, diyare, mide krampı
Deri ve deri altı doku hastalıkları
Bilinmiyor: Flushing ya da kızarıklık
Böbrek ve idrar yolu hastalıkları
Seyrek: İdrar yapmada güçlük
Bilinmiyor: Böbrek taşı oluşumu, hiperoksalüri, diürez
Betakaroten;
Sinir sistemi hastalıkları
Seyrek: Baş dönmesi
Vasküler hastalıklar
Seyrek: Ekimoz
Gastrointestinal hastalıklar
Seyrek: Diyare
Deri ve deri altı doku hastalıkları
Yaygın: Karotenodermi (tedaviden 2-6 hafta sonra ellerde, avuç içinde ya da ayak tabanında
ve daha az miktarda yüzde sarı renk oluşması)
7 / 13Kas- iskelet bozuklukları, bağ dokusu ve kemik hastalıkları
Seyrek: Artralji
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir, (www.titck.gov.tr; e-
posta: tufam@titck.gov.tr; tel: O 800 314 00 08; faks: 0 312 218 35 99)
4.9. Doz aşımı ve tedavisi
Günde 1 gramı aşan E vitamini dozunda geçici barsak rahatsızlıkları, yorgunluk ve zafiyete
neden olabileceği bildirilmiştir. Gerekli destekleyici önlemler alınmalıdır.
Nadiren de olsa yüksek C vitamini dozunda diüretik etki ve/veya diyare görülebilir. Ayrıca
okzalat kristalleri oluşumu da görülebilir. Böyle durumlarda C vitamini alımını kesmek
yeterlidir.
Uzun süre yüksek dozda A vitamini (300 mg/gün) alınması hiperkarotenemi’ye neden
olabilir. Bu durumda ilaç kesilmelidir.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Multivitamin kombinasyonları
ATC kodu: A11JA
A (ß-karoten), C, E vitaminleri etkili bir “Antioksidan” olarak serbest radikalleri nötralize
ederler. ACECAP, oksidan etkiyi ortadan kaldırarak hücre membran yapısını korur ve hücre
fonksiyonlarını aktive eder. Böylece genel olarak performans artmasına katkıda bulunur.
Bir provitamin A olan beta-karoten, karotenoidler içinde en yüksek A vitamini aktivitesine
sahip olanıdır. Beta-karoten vücutta A vitaminine dönüşerek görme, büyüme, gelişme, epitel
dokuların yapımı ve farklılaşmasında etkili olur ve bağışıklık sistemi ile üreme için gereklidir.
8 / 13Beta-karoten A vitamininden bağımsız olarak antioksidan etkinliğe de sahiptir; hücre
düzeyinde toksik oksijen radikallerini inaktif oksijene indirger. Ayrıca enfeksiyonlara karşı
korunmada immün sistemi stimüle ederek dayanıklılığı arttırır. Kardiyovasküler hastalıkların
insidensini azalttığı, yaşlanma ve oksidasyonla ilgili hastalıklara karşı da olumlu sonuç
verdiği gösterilmiştir.
C vitamini suda çözünen antioksidan özelliğine sahip önemli bir vitamindir. Vücudun C
vitamini stoklama miktarı düşük olduğundan dolayı, düzenli miktarlarda C vitamini alımı
önem kazanmaktadır. C vitamini, dokuların rejenerasyonu, zararlı çevresel etkilere karşı
direncin güçlendirilmesi, vücutta otonomik işlevleri düzenlemede rol oynar, kortizon
sentezini kolaylaştırır ve kolesterolün safra asitlerine dönüşmesi için gereklidir. Askorbik asid
antioksidan özelliği sayesinde organizma için zararlı olan serbest radikalleri inaktif hale
getirir. C vitamini antioksidan özelliği sayesinde retinaya zarar verebilecek serbest radikalleri
inaktif hale getirerek koruma özelliğine sahiptir. Askorbik asid dengesinin korunması
durumunda katarakt riski de anlamlı ölçüde azalmaktadır. Askorbik asid lökosit hareketliliğini
artırarak bağışıklık sisteminin güçlendirilmesi faaliyetinde de bulunmaktadır. C vitamini
interferon oluşumunda rol oynadığı da düşünülmektedir. Askorbik asid gıdalardan demir
emilimini de sağlamaktadır ve bu şekilde demir eksikliği anemisine karşı bir etki
göstermektedir.
Vitamin E hücre zarında bulunan bir vitamindir. Serbest radikaller ile reaksiyona girerek
hücre zarını oksidatif zararlardan korur. Kandaki yağ asitlerini, beta karoteni ve A vitaminini
oksidatif yıkıma karşı korumaya yardımcıdır. Vitamin E, C vitamini ve beta karoten gibi bir
antioksidandır. İnsanlarda eksikliği, normal beslenme halinde nadiren ortaya çıkar. Vitamin E
eksikliği daha ziyade düşük kilolu yeni doğanlarda ve normal yağ absorpsiyonu olmayanlarda
gözlenir. Yağ malabsorpsiyonuna bağlı E vitamini eksikliği nörolojik bozukluklara yol
açabilir. E vitamini, antioksidan etkisinin yanı sıra immün sistem stimulanıdır. Lipid
peroksidasyonunu önler, kapiller, mitokondriyal ve lizozomal membranları stabilize eder.
Hücresel yapıyı korur, eritrositlerin direncini artırır. Zararlı çevresel etkilere karşı vücudu
korur. Trombosit agregasyonunu önler.
9 / 135.2. Farmakokinetik özellikler
Genel özellikler
Emilim:
β-Karotenin yaklaşık 1/3’ü barsaktan emilir. Emilen karotenoidler lenf yoluyla karaciğere
taşınır ve depolanır.
C vitamininin büyük bir bölümü barsağın üst kısmında sodyuma bağlı olarak aktif transport
yoluyla, konsantrasyonun yüksek olduğu durumlarda pasif difüzyon yoluyla emilir. 1 g’lık
dozun alımından sonra emilen askorbik asid miktarı yaklaşık olarak % 50’den % 15’e düşer,
fakat emilen madde miktarı mutlak olarak artmaya devam eder.
Vitamin E yağda çözünen bir vitamin olup, ince barsaklardan absorpsiyonu safra
mevcudiyetine bağlıdır. Yağ absorpsiyonunu etkileyen şartlar hem vitamin E hem de diğer
yağda çözünen vitaminlerin absorpsiyonunu etkiler.
Dağılım:
Karotenin bir kısmı doğrudan dolaşıma katılmaktadır. Değişmemiş beta-karoten, değişik
dokularda, özellikle yağ dokularında, adrenal bezlerde ve overlerde bulunur. Karaciğerde de
az miktarda bulunur.
C vitaminin plazma proteinlerine bağlanma oranı yaklaşık olarak % 24’dür. Serum
konsantrasyonları normal olarak 10 mg/l’dir. (60 μmol/l) 6 mg/l’nin (35 μmol/l) altındaki
konsantrasyonlar, C vitamini alımının yeterli miktarda olmadığını gösterir. 4 mg/L
(20μmol/L) altındaki konsantrasyonlar ise, vitamin alımının yetersiz olduğunu gösterir. Klinik
skorbütte ise serum konsantrasyonları 2 mg/l’nin (10 μmol/l) altında olmaktadır.
Vitamin E büyük oranda lipoproteinlerle birlikte kan dolaşımına geçer. Başlıca vücut yağları,
adaleler ve karaciğerde depolanır.
Biyotransformasyon:
Beta-karoten ince barsaktan geçerken yaklaşık % 20 – 60’ı retinalaldehite ve sonra retinole
hidroliz olurlar (dioksigenaz sistemi aracılığı ile). Beta-karotenin az bir miktarı karaciğerde
vitamin A’ya çevrilir. Beta-karotenin A vitaminine dönüşümü aşırı A vitamini
10 / 13absorplamayacak şekilde ayarlanmıştır; yani vücut gerekli miktar karoteni retinole
çevirmektedir.
Askorbik asit, dehidroaskorbik aside ve dehidroaskorbik asid üzerinden de oksalik aside
metabolize olmaktadır.
E vitamini, karaciğerde metabolize edilir. Ana metabolitleri 2,5,7,8 tetrametil-2 (2-karboksi
etil)-6-hidroksimannan’dır.
Eliminasyon:
β-karoten ve metabolitlerinin vücuttan eliminasyonu yavaş olup, bir kısmı idrar ve feçes
yoluyla atılır.
1 g’lık askorbik asit dozunun ağız yoluyla verilmesinden sonra yarı ömrü 13 saattir. Ana
atılım böbrekler yoluyla olmaktadır. Yüksek dozlarda dışkı yoluyla atılmaktadır.
E vitaminin fazlası feçesle atılır. Dozun yaklaşık % 1’i idrarla atılır.
Doğrusallık/ Doğrusal Olmayan Durum:
Veri bulunmamaktadır.
Hastalardaki karakteristik özellikler
Veri bulunmamaktadır.
5.3.Klinik öncesi güvenlilik verileri:
Hayvan deneylerinde teratojenik, karsinojenik ve mutajenik etkisinin olmadığı gösterilmiştir.
Fare, sıçan ve tavşanlardaki LD ’si 2000 mg/kg’ın üzerindedir.
50
Beta-karoten halen klinikte kullanılan ve bilinen bir ajandır.
6. FARMASÖTİK ÖZELLİKLER
6.1. Yardımcı maddelerin listesi
Soya yağı
Hidrojene soya yağı
11 / 13Lesitin
Sığır jelatini
Gliserol ( % 85)
Sorbitol (% 70)
Distile su
Demir oksit kırmızı
Demir oksit kahverengi
Titandioksit
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
30 kapsüllük PVC/Alu blister ambalajlarda piyasaya sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Bağlarbaşı, Gazi Cad. No: 64-66
Üsküdar / İSTANBUL
Tel: (216) 492 57 08
Faks: (216) 334 78 88
12 / 138. RUHSAT NUMARASI
216/51
9. İLK RUHSAT TARİHİ/ RUHSAT YENİLEME TARİHİ
İlk ruhsatlandırma tarihi: 08.08.2008
Ruhsat yenileme tarihi:
10. KÜB'ÜN YENİLENME TARİHİ
13 / 13