KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOPROTEC 30 mg film kaplı tablet
2. KALİTATİF VE KANTİTATİF BİLEŞİM
Etkin madde:
Zofenopril kalsiyum (28,7 mg zofenoprile eşdeğer) 30 mg
Yardımcı maddeler:
Laktoz monohidrat 69,4 mg
(sığır sütü kaynaklıdır)
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz, oblong çentikli film tabletler. Tablet eşit dozlara bölünebilir.
4. KLİNİK ÖZELLİKLER
4.1 Terapötik endikasyonlar
Hipertansiyon
ZOPROTEC hafif ve orta derecede esansiyel hipertansiyon tedavisinde endikedir.
Akut miyokard enfarktüsü
ZOPROTEC hemodinamik olarak stabil ve trombolitik tedavi almamış kalp yetmezliği
belirti ve semptomları olan ya da olmayan akut miyokard enfarktüslü hastaların ilk 24 saat
içinde başlatılan tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler
Hipertansiyon
Dozlama titrasyonuna gereksinim olup olmadığı, bir sonraki dozdan önce kan basıncının
ölçülmesiyle saptanır. Doz dört haftalık bir aradan sonra artırılmalıdır.
Hacim veya tuz deplesyonu olmayan hastalar:
Tedaviye günde bir kez 15 mg ile başlanmalı ve optimal kan basıncı kontrolü
sağlanıncaya kadar yukarıya doğru titre edilmelidir.
1Mutad etkin doz günde bir kez 30 mg’dır.
Maksimum doz, bir veya ikiye bölünmüş dozlarda günde 60 mg’dır.
Yetersiz cevap alınan olgularda, diüretikler gibi diğer antihipertansif ilaçlar tedaviye
eklenebilir (Bkz. Bölüm 4.3, 4.4, 4.5 ve 5.1).
Hacim veya tuz deplesyonundan şüphelenilen hastalar:
Yüksek risk taşıyan hastalarda (Bkz. Bölüm 4.4) ilk doz hipotansiyonu oluşabilir.
Tedaviye Angiotensin Dönüştürücü Enzim (ADE) inhibitörleriyle başlamak tuz ve/veya
hacim eksikliklerinin düzeltilmesini, ADE verilmesinden iki veya üç gün önce varsa
diüretik tedavisinin kesilmesini ve günde 15 mg’lık bir dozla başlanmasını gerektirir. Bu
mümkün değilse, başlangıç dozu 7,5 mg olmalıdır.
Şiddetli akut hipotansiyon için yüksek risk taşıyan hastalar, ilk dozun uygulanmasından
sonra maksimum etki elde edilinceye kadar ve ADE inhibitörü ve/veya diüretik dozunun
arttırıldığı zamanlarda, tercihen hastanede yakından monitorize edilmelidir. Bu aynı
zamanda, aşırı hipotansiyonun miyokard infarktüsü veya serebrovasküler olaylarla
sonuçlanabilecek, angina pektorisli veya serebrovasküler hastalığı olanlar için de
geçerlidir.
Akut Miyokard enfarktüsü
ZOPROTEC ile tedaviye, akut miyokard enfarktüsü semptomlarının başlamasından sonra
24 saat içerisinde başlanmalı ve altı hafta devam edilmelidir.
Pozoloji aşağıdaki gibi olmalıdır:
1. ve 2. gün: 12 saatte bir 7,5 mg
3. ve 4. gün: 12 saatte bir 15 mg
5. gün ve sonrası: 12 saatte bir 30 mg
Düşük sistolik kan basıncı durumunda (≤ 120mmHg) tedavi başlangıcında veya ilk
miyokard enfarktüsü takip eden ilk üç gün, günlük doz azaltılmalıdır. Hipotansiyon
durumunda (≤ 100mmHg), tedaviye daha önce tolere edilen doz ile devam edilebilir.
Şiddetli hipotansiyon durumunda (en az bir saat arayla yapılan iki arka arkaya yapılan
ölçümde sistolik kan basıncının 90mmHg’den düşük olduğu durum), ZOPROTEC’e
devam edilmemelidir.
6 haftalık tedaviden sonra hastalar tekrar değerlendirilmelidir ve sol ventriküler
disfonksiyonu veya kalp yetmezliği belirtileri olmayan hastalarda devam edilmemelidir.
Eğer bu belirtiler varsa, tedaviye uzun süre devam edilmelidir.
Hastalar, eğer gerekiyorsa, nitratlar, aspirin veya β-blokörler gibi standart bir tedaviyi de
almalıdırlar.
Uygulama şekli:
ZOPROTEC yemeklerden önce, sonra veya yemeklerle birlikte alınabilir. Dozlama
hastanın terapötik cevabına göre titre edilmelidir.
2Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan ve diyalize giren hipertansif hastalarda dozlama:
Hafif böbrek yetmezliği olan (kreatinin klerensi > 45 ml/dak.) olan hipertansif hastalarda,
normal böbrek fonksiyonları olan hastalarla aynı doz seviyesinde ve günde bir kez
ZOPROTEC kullanılabilir.
Orta ile şiddetli böbrek yetmezliği olan hastalarda (kreatinin klerensi < 45 ml/dak.)
ZOPROTEC’in terapötik dozunun yarısı verilmelidir; günde bir kez dozlama rejimi
değişiklik gerektirmez.
Diyalize devam eden hipertansif hastalarda ZOPROTEC’in başlangıç dozu ve dozlam
şekli normal böbrek fonksiyonlu hastalar için kullanılan dozun ¼’ü olmalıdır.
Son klinik gözlemler, yüksek-akışlı diyaliz membranlı hemodiyaliz sırasında veya LDL
aferezisi sırasında ADE inhibitörü kullanan hastalarda yüksek anaflaktoid-benzeri
reaksiyon insidansı olduğunu göstermiştir (Bkz. Bölüm 4.4).
Böbrek yetmezliği olan ve diyalize giren akut miyokard enfarktüslü hastalarda dozlama:
Böbrek yetmezliği olan ve diyalizli miyokard enfarktüslü hastalarda ZOPROTEC’in
etkinliği ve güvenilirliği saptanmamıştır. Bu nedenle, ZOPROTEC bu hastalarda
kullanılmamalıdır.
Karaciğer yetmezliği:
Hafif veya orta derecede karaciğer yetmezliği olan hipertansif hastalarda, ZOPROTEC’in
başlangıç dozu normal hepatik fonksiyonlu hastaların dozunun yarısıdır.
Şiddetli karaciğer yetmezliği olan hipertansif hastalarda ZOPROTEC kontrendikedir.
Karaciğer bozukluğu olan miyokard enfarktüslü hastalarda ZOPROTEC’in etkililiği ve
güvenliliği saptanmamıştır. Bu nedenle, ZOPROTEC bu hastalarda kullanılmamalıdır.
Pediyatrik popülasyon:
Çocuklarda ve 18 yaş altı adolesanlarda ZOPROTEC’in güvenli veya etkin kullanımı
saptanmamıştır. Dolayısıyla çocuklarda kullanımı önerilmemektedir.
Geriyatrik popülasyon (65 yaş üstü):
Normal kreatinin klerensine sahip hipertansif yaşlılarda dozlam ayarlamasına gerek
yoktur.
Kreatinin klerensi düşük (< 45 ml/dak.) olan hipertansif yaşlılarda günlük dozun yarısı
önerilmektedir.
Kreatinin klerensini aşağıdaki formüle göre hesaplamak mümkündür:
3Kreatinin Klerensi (140 – yaş) x ağırlık (kg)
(ml/dak.) =
Serum Kre. (mg/dl) x 72
Yukarıdaki yöntem erkekler için kreatinin klerensini verir. Kadınlar için elde edilen değer
0,85 ile çarpılmalıdır.
75 yaşından büyük miyokard enfarktüslü hastalarda ZOPROTEC dikkatli kullanılmalıdır.
4.3 Kontrendikasyonlar
• Zofenopril kalsiyum veya diğer ADE inhibitörlerine ya da Bölüm 6.1’de listelenen
yardımcı maddelerden herhangi birine aşırı duyarlılık
• Daha önce ADE inhibitörü tedavisine bağlı anjionörotik ödem hikayesi
• Sakubitril/valsartan tedavisi ile eş zamanlı kullanımı kontrendikedir. Sakubitril/valsartan
tedavisinin son doz alımının üzerinden 36 saat geçene kadar ZOPROTEC tedavisine
başlanılmamalıdır (Bkz. Bölüm 4.4 ve 4.5).
• Kalıtımsal/idiyopatik anjiyonörotik ödem
• Şiddetli karaciğer yetmezliği
• Gebelik (Bkz. Bölüm 4.4 ve 4.6).
• Etkin olarak kontrasepsiyon uygulayanlar dışındaki doğurgan dönemdeki kadınlarda
• Bilateral renal arter stenozu veya tek böbreklilerde unilateral renal arter stenozu
• ZOPROTEC ile aliskirenin beraber kullanımı diyabetes mellitus veya böbrek yetmezliği
(GFR<60 ml/dak/1,73 m2) olan hastalarda kontrendikedir (Bkz. Bölüm 4.5 ve 5.1).
4.4 Özel kullanım uyarıları ve önlemleri
Hipotansiyon:
Semptomatik hipotansiyon komplike olmayan hipertansif hastalarda ender görülmesine
rağmen, diğer ADE inhibitörlerinde olduğu gibi, ZOPROTEC özellikle ilk dozdan sonra
kan basıncında belirgin bir düşmeye sebep olabilir.
Bu durumun diüretik tedavisi, diyetle tuz alımı kısıtlaması, diyaliz, diyare veya kusma
gibi nedenlerle hacim ve elektrolit kaybına uğramış hastalarda ya da şiddetli renin bağımlı
hipertansiyon hastalarında meydana gelme olasılığı fazladır (Bkz. Bölüm 4.5 ve 4.8).
Semptomatik hipotansiyon, böbrek yetmezliğinin eşlik ettiği veya etmediği kalp
yetmezliği olan hastalarda gözlenmiştir. Özellikle şiddetli derecede kalp yetmezliği
sebebiyle yüksek dozda kıvrım diüretiği kullanan hastalarda, ya da hiponatremi veya
fonksiyonel böbrek yetmezliği olan hastalarda ortaya çıkma olasılığı daha yüksektir.
Semptomatik hipotansiyon riski artan hastalarda, tedaviye tercihen hastane şartlarında,
yakın tıbbi gözetim altında, düşük dozlarla ve doz ayarlamasını çok dikkatli yaparak
başlanmalıdır.
Mümkünse, ZOPROTEC tedavisine başlandığında diüretik tedavisi geçici olarak
kesilmelidir. Aynı durum, aşırı hipotansiyonun miyokard infarktüsü veya serebrovasküler
4olayla sonuçlanabilecek angina pektoris veya serebrovasküler hastalığı olan hastalar için
de geçerlidir.
Hipotansiyon gelişirse, hasta sırtüstü yatırılmalıdır. İntravenöz normal serum fizyolojik ile
hacim tamamlaması gerekebilir. İlk dozdan sonra hipotansiyonun oluşması, etkin
müdahaleden sonra dikkatli doz ayarlaması gerekliliğini ortadan kaldırmaz.
Normal ya da düşük kan basınçlı kalp yetmezliği olan bazı hastalarda ZOPROTEC ile
sistemik kan basıncında ilave bir düşüş olabilir. Bu etki öngörülebilirdir ve genellikle
tedavinin kesilmesini gerektirmez. Eğer hipotansiyon semptomatik hale gelirse,
ZOPROTEC dozunun düşürülmesi ya da tedavinin kesilmesi gerekebilir.
Akut miyokard enfarktüsünde hipotansiyon:
Bir vasodilatör ile tedaviden sonra eğer ilave şiddetli hemodinamik depresyon riski varsa,
akut miyokard enfarktüslü hastalarda ZOPROTEC ile tedaviye başlanmamalıdır. Bunlar
sistolik kan basıncı 100 mmgHg’nın altında ya da kardiyojenik şok olan hastalardır. Akut
miyokard enfarktüslü hastalarda ZOPROTEC tedavisi şiddetli hipotansiyona sebep
olabilir. Devamlı hipotansiyon durumunda (1 saatten fazla bir süre sistolik kan basıncı
<90 mmgHg) ZOPROTEC kesilmelidir. Akut miyokard enfarktüs sonrasında şiddetli
kalp yetmezliği olan hastalarda ZOPROTEC sadece eğer hasta hemodinamik olarak
stabil ise uygulanmalıdır.
Karaciğer bozukluğu olan miyokard enfarktüslü hastalar
Hepatik bozuklukluğu olan miyokard enfarktüslü hastalarda ZOPROTEC’in etkililiği ve
güvenliliği saptanmamıştır. Bu nedenle, ZOPROTEC bu hastalarda kullanılmamalıdır.
Yaşlılar:
ZOPROTEC, 75 yaş ve üzeri miyokard enfarktüslü hastalarda dikkatli kullanılmalıdır.
Renovasküler hipertansiyonlu hastalar:
Renovasküler hipertansiyonlu ve önceden varolan bilateral renal arter stenozu veya tek
böbreklilerde tek böbreğe giden arterde stenozu olan hastaların ADE inhibitörleriyle
tedavisi sırasında şiddetli hipotansiyon ve renal yetmezlik riskinde artma vardır.
Diüretiklerle tedavi yardımcı bir faktör olabilir. Unilateral renal arter stenozu olan
hastalarda bile serum kreatininde hafif bir değişiklikle renal fonksiyon kaybı oluşabilir.
Çok gerekli olduğu düşünülürse, ZOPROTEC ile tedaviye hastanede, yakın tıbbi gözetim
altında, küçük dozlarla ve dikkatli doz titrasyonu ile başlamalıdır. ZOPROTEC ile
tedaviye başlandığında diüretik tedavisine geçici olarak ara verilmeli ve renal
fonksiyonlar tedavinin ilk birkaç haftasında yakından izlenmelidir.
Renal yetmezliği olan hastalar:
Azaltılmış dozlara gereksinim duyduklarından renal yetmezliği olan hastalarda
ZOPROTEC dikkatli kullanılmalıdır. Uygun görüldüğü sürece tedavi sırasında böbrek
fonksiyonları yakından izlenmelidir. ADE inhibitörlerine bağlı renal yetmezlik başlıca
şiddetli kalp yetmezliği veya renal arter stenozu dahil, altta yatan böbrek hastalığı
bulunan hastalar için bildirilmiştir. Önceden belirgin bir böbrek hastalığı olmayan bazı
5hastalarda, özellikle birlikte diüretik uygulandığında, kan üre ve kreatinin
konsantrasyonlarında artış olmuştur. ADE inhibitörünün dozunu azaltma ve/veya
diüretiğin kesilmesi gerekebilir. Tedavinin ilk birkaç haftasında renal fonksiyonların
yakından izlenmesi önerilmektedir.
Renal bozukluklu miyokard enfarktüslü hastalarda ZOPROTEC’in etkililiği ve
güvenliliği belirlenmemiştir. Dolayısıyla renal bozukluk (serum kreatinin ≥ 2,1 mg/dl ve
proteinüri ≥ 500 mg/gün) varlığında ZOPROTEC kullanılmamalıdır.
Diyalize giren hastalar:
Yüksek-akışlı (high-flux) poliakrilonitril membranlar (AN 69 gibi) kullanılarak diyaliz
yapılan ve ADE inhibitörleriyle tedavi edilen hastalarda, hemodiyaliz uygulamasının ilk
bir iki dakikası içinde yüzde şişme, flushing, hipotansiyon ve dispne gibi anaflaktoid
reaksiyonlar yaşanabilir. Bu gibi hastalarda alternatif membranlar ve alternatif bir
antihipertansif ilaç kullanılması önerilir.
Hemodiyaliz uygulanan miyokard enfarktüslü hastalarda ZOPROTEC’in etkililiği ve
güvenliliği saptanmamıştır, bu sebeple bu hastalarda kullanılmamalıdır.
LDL aferezisinde olan hastalar:
Dekstran sülfatla LDL aferezisi uygulanan ve ADE inhibitörleriyle tedavi edilen
hastalarda, yüksek-akışlı (high-flux) membranlarla hemodiyaliz uygulanan hastalarda
görülenlere benzer anaflaktoid reaksiyonlar yaşanabilir (yukarıya bakınız). Bu hastalarda
başka bir sınıf antihipertansif ilacın kullanılması önerilir.
Desensitizasyon sırasında veya böcek sokmasından sonra anaflaktik reaksiyonlar:
Nadiren, desensitizasyon sırasında (hymenoptera venom gibi) ya da böcek ısırıkları
sonrasında ADE inhibitörü kullanan hastalarda yaşamı tehdit edici boyutta anaflaktik
reaksiyonlar yaşadıkları görülmüştür. Aynı hastalarda, bu reaksiyonlardan, her
desensitizasyondan önce ADE inhibitörü tedavisini geçici olarak durdurmak suretiyle
sakınılabilir, ancak ilaç dikkatsizce tekrar uygulandığı takdirde bu reaksiyonlar tekrar
yaşanmıştır. Bu nedenle, bu tür desensitizasyon süreçleri uygulanan ve ADE inhibitörüyle
tedavi gören hastalarda dikkatli olunmalıdır.
Böbrek transplantasyonu:
Yakın zamanda böbrek transplantasyonu geçirmiş hastalarda ZOPROTEC kullanımıyla
ilgili herhangi bir deneyim yoktur.
Primer aldosteronizm:
Primer aldosteronizm hastaları genellikle renin-anjiyotensin sisteminin inhibisyonu
yoluyla etkili olan antihipertansif ilaçlara cevap vermezler. Dolayısıyla ZOPROTEC
kullanılması önerilmez.
Hipersensitivite / Anjiyoödem:
ADE inhibitörü ile tedavi edilen hastalarda, çoğunlukla tedavinin ilk haftalarında
görülmek üzere yüz, kollar-bacaklar, dudaklar, mukoz membranlar, dil, glotis ve/veya
6larinksde anjiyoödem oluşabilir. Bununla birlikte nadir vakalarda bir anjiyotensin
dönüştürücü enzim inhibitörüyle uzun süre tedavi sonrasında ağır anjiyoödem gelişebilir.
ADE inhibitörleriyle tedavi derhal kesilmeli ve başka bir sınıf antihipertansif ürünle
değiştirilmelidir.
Dil, glotis ve larinksi tutan bir anjiyoödem ölümcül olabilir. Hemen verilecek 1:1000’lik
subkutan adrenalin çözeltisi (0,3–0,5 ml) ya da yavaş intravenöz adrenalin 1 mg/ml (tarif
edildiği gibi seyreltilmeli), EKG ve kan basıncının sıkı takibi ve gerekirse daha
fazlasından oluşan acil tedavi sağlanmalıdır. Hasta, hastaneye yatırılmalı, en az 12–24 saat
takip edilmeli ve belirtiler tamamıyla kaybolana kadar taburcu edilmemelidir.
Solunum sıkıntısı olmaksızın sadece dilde şişme olduğu durumlarda bile, antihistamin ve
kortikosteroidler ile tedavi yeterli olmayabilir, bu nedenle hastaların takip edilmesi
gerekir.
ADE inhibitörleri siyah hastalarda beyazlara göre daha yüksek oranda anjiyoödeme sebep
olur.
ADE inhibitörü tedavisiyle ilgisi olmayan, anjiyoödem hikayesi olan hastalarda bir ADE
inhibitörü aldıklarında anjiyoödem riski artabilir (Bkz. Bölüm 4.3).
ADE inhibitörlerinin sakubitril/valsartan ile eş zamanlı kullanımı anjiyoödem riskini
artırabileceğinden kontrendikedir. ZOPROTEC tedavisinin son doz alımının üzerinden 36
saat geçene kadar sakubitril/valsartan tedavisine başlanılmamalıdır. Sakubitril/valsartan
tedavisinin son doz alımının üzerinden 36 saat geçene kadar ZOPROTEC tedavisine
başlanılmamalıdır (Bkz. Bölüm 4.3 ve 4.5).
ADE inhibitörlerinin rasekadotril, mTOR (Mammalian Target of Rapamycin) inhibitörleri
(örn. sirolimus, everolimus, temsirolimus) ve vildagliptin ile birlikte kullanımı:
anjiyoödem riskinin artmasına sebep olabilir (örn. solunum fonksiyon bozukluğu ile veya
solunum fonksiyon bozukluğu olmaksızın havayollarının veya dilin şişmesi) (Bkz. Bölüm
4.5). ADE inhibitörü kullanan hastalarda rasekadotril, mTOR inhibitörleri (örn. sirolimus,
everolimus, temsirolimus) ve vildagliptin başlatılırken dikkatli olunmalıdır.
Öksürük:
ZOPROTEC tedavisi sırasında, ZOPROTEC’in kesilmesiyle kaybolan, kuru ve üretken
olmayan bir öksürük oluşabilir. ADE inhibitörüne bağlı öksürük, ayrı bir öksürük tanısı
olarak dikkate alınmalıdır.
Karaciğer yetmezliği:
Nadiren, ADE inhibitörleri kolestatik sarılıkla başlayıp fulminan hepatik nekroza ve
(bazen) ölüme giden bir sendroma yol açabilirler. Bu sendromun mekanizması
anlaşılamamıştır. ADE inhibitörü almakta olan hastalarda sarılık ya da karaciğer
enzimlerinde belirgin yükselme olduğu zaman ADE inhibitörü kesilmeli ve uygun tıbbi
takip yapılmalıdır.
7Serum potasyum:
ADE inhibitörleri, aldosteron salınımını inhibe ettikleri için hiperkalemiye neden olabilir.
Bu etki, böbrek fonksiyonu normal olan hastalarda genellikle anlamlı değildir. Bununla
birlikte, böbrek fonksiyon bozukluğu olan hastalarda ve/veya potasyum suplemanları (tuz
katkıları dahil), potasyum tutucu diüretikler, heparin, trimetoprim veya ko-trimoksazol
olarak da bilinen trimetoprim/sülfametoksazol ve özellikle aldosteron antogonistleri veya
anjiyotensin reseptör blokerleri alan hastalarda hiperkalemi oluşabilir. Potasyum tutucu
diüretikler ve anjiyotensin reseptör blokerleri, ADE inhibitörleri alan hastalarda dikkatle
kullanılmalı ve serum potasyum ile böbrek fonksiyonları izlenmelidir (Bkz. Bölüm 4.5).
Renin-anjiyotensin-aldosteron sisteminin (RAAS) ikili blokajı:
ADE-inhibitörleri, anjiyotensin II reseptör blokerleri ya da aliskirenin birlikte
kullanılması durumunda hipotansiyon, senkop, hiperkalemi riskinin arttığı ve böbrek
fonksiyonunun azaldığına (akut böbrek yetmezliği dahil) dair kanıtlar bulunmaktadır.
RAAS’ın dual blokajına yol açtığından ADE inhibitörleri, anjiyotensin II reseptör
blokerleri ya da aliskirenin birlikte kullanılması önerilmez. (Bkz. Bölüm 4.5 ve 5.1). Eğer
dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi olan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Cerrahi girişim/Anestezi:
ADE inhibitörleri, genel cerrahi girişimler veya anestezi sırasında hastalarda hipotansiyon
veya hatta hipotansif şoka yol açabilirler. ADE inhibitörlerini kesmek mümkün değilse,
intravasküler ve plazma hacimleri dikkatlice izlenmelidir.
Aortik ve mitral valf stenozu/Hipertrofik kardiyomiyopati
Mitral valf stenozu ve sol ventriküler çıkış yolu obstrüksiyonu olan hastalarda ADE
inhibitörleri dikkatli kullanılmalıdır.
Nötropeni/Agranülositoz:
ADE inhibitörü kullanan hastalarda nötropeni/agranülositoz, trombositopeni ve anemi
bildirilmiştir. Nötropeni riski doz ve tip bağımlı gibi gözükmektedir ve hastanın klinik
durumuyla ilgilidir. Komplike olmayan hastalarda ender olarak görülür, fakat bir dereceye
kadar renal bozukluğu olan hastalarda, özellikle kollajen damar hastalığı (örn. Sistemik
lupus eritematosus, skleroderma) ve immünosupresif ajanlarla tedavi, allopurinol ya da
prokainamidle tedavi veya bu komplike faktörlerin bileşimiyle birlikte görülebilir. Bu
hastaların bir kısmında bazen yoğun antibiyotik tedavisine yanıt vermeyen ciddi
enfeksiyonlar gelişmiştir.
Bu tip hastalarda zofenopril kullanılırsa, tedaviden önce, zofenopril tedavisinin ilk 3 ayı
boyunca 2 haftada bir ve ondan sonra da periyodik olarak akyuvar sayımı yapılması
önerilir. Lökosit sayımının yapılması gerektiğinde, tüm hastalara tedavi süresince
herhangi bir enfeksiyon belirtisi gördüklerinde (örn. boğaz ağrısı, ateş) bildirmeleri
söylenmelidir. Nötropeni (nötrofil sayısı 1000/mm3’ten az) tespit edilir ya da
8şüphelenilirse zofenopril ve eş zamanlı diğer ilaçlar (Bkz. Bölüm 4.5) bırakılmalıdır.
Nötropeni, ADE inhibitörünün kesilmesiyle düzelir.
Sedef hastalığı:
ADE inhibitörleri sedef hastalarında dikkatli kullanılmalıdır.
Proteinüri:
Proteinüri özellikle böbrek fonksiyon bozukluğu olan veya nispeten yüksek dozda ADE
inhibitörü kullanan hastalarda oluşabilmektedir. Önceden böbrek hastalığı olan
hastalarda tedaviden önce ve daha sonra da periyodik olarak idrarda protein ölçümü
(sabah ilk idrarda dip-stick ile) yapılmalıdır.
Diyabetik hastalar:
Bir ADE inhibitörüyle tedavinin ilk ayı boyunca, daha önceden oral antidiyabetik ürünler
ya da insülinle tedavi edilmiş olan diyabetik hastalarda glisemi düzeyleri yakından takip
edilmelidir (Bkz. Bölüm 4.5).
Lityum
Lityum ve ZOPROTEC kombinasyonu genellikle önerilmez (Bkz. Bölüm 4.5).
Etnik farklılıklar
Diğer anjiyotensin dönüştürücü enzim inhibitörlerinde olduğu gibi, zofenopril siyah ırkta
kan basıncını düşürmede, siyah olmayanlara göre daha az etkili olabilir.
Anjiyotensin dönüştürücü enzim siyah hastalarda siyah olmayanlara göre daha yüksek
oranda anjiyoödeme sebep olur.
Gebelik:
Gebelik sırasında ADE inhibitörlerinin kullanımı başlatılmamalıdır. ADE inhibitörü
tedavisinin devamı gerekli olduğu düşünülmedikçe, gebeliği düşünen hastalar, gebelikte
kullanımında kanıtlanmış bir güvenlilik profili bulunan alternatif anti-hipertansif
tedavilere yönlendirilmelidir. Gebelik tanısı konduğunda, ADE inhibitörleri ile tedavi
derhal kesilmelidir ve eğer uygun ise alternatif bir tedaviye başlanmalıdır (Bkz. Bölüm 4.3
ve 4.6).
Diğer:
Bu tıbbi ürün laktoz içermektedir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Bu tıbbi ürün her bir tablette 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Anjiyoödem riskini artıran ilaçlar:
ADE inhibitörlerinin sakubitril/valsartan ile eş zamanlı kullanımı anjiyoödem riskini
artıracağından kontrendikedir. (Bkz. Bölüm 4.3 ve 4.4)
9ADE inhibitörlerinin rasekadotril, mTOR (Mammalian Target of Rapamycin)
inhibitörleri (örn. sirolimus, everolimus, temsirolimus) ve vildagliptin ile eş zamanlı
kullanımı anjiyoödem riskinin artmasına neden olabilir (Bkz. Bölüm 4.4).
Eş zamanlı kullanımı önerilmeyen kombinasyonlar:
Potasyum tutucu diüretikler, potasyum suplemanları, potasyum içeren tuz katkıları veya
serum potasyumunu artıran diğer ajanlar: Serum potasyum genellikle normal sınırlar
içerisinde kalmasına rağmen, zofenopril ile tedavi edilen bazı hastalarda hiperkalaemi
oluşabilir. Potasyum tutucu diüretikler (spironolakton, triamteren ya da amilorid gibi),
potasyum suplemanları, ya da potasyum içeren tuz katkıları serum potasyumunda belirgin
artışa yol açabilirler. Trimetropimin, amilorid gibi potasyum tutucu diüretik benzeri
davrandığı bilindiğinden, Zofenopril, trimetoprim ve ko-trimoksazol
(trimetoprim/sülfametoksazol) gibi serum potasyumu artıran diğer ajanları ile birlikte
uygulanması durumunda ayrıca dikkatli olunmalıdır. Bu nedenle, zofenoprilin yukarıda
belirtilen ilaçlar ile kombinasyonu tavsiye edilmez. Eş zamanlı kullanım endike ise,
dikkatle ve serum potasyumu sık sık izlenerek kullanılmalıdırlar (Bkz. Bölüm 4.4).
ADE inhibitörleri, anjiyotensin II reseptör blokörleri veya aliskiren: Klinik çalışma
verileri, renin-anjiyotensin-aldosteron sisteminin (RAAS), ADE inhibitörleri, anjiyotensin
II reseptör blokerleri ya da aliskirenin kombine kullanımıyla ikili blokajının, tekli RASS
etkili ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (Bkz. Bölüm 4.3, 4.4 ve 5.1).
Eş zamanlı kullanımı dikkat gerektirenler:
Diüretikler (tiyazid ya da kıvrım diüretikleri): Zofenopril ile tedaviye başlanırken yüksek
doz diüretiklerle önceden yapılan tedavi hacim kaybı ve hipotansiyon riski ile
sonuçlanabilir (Bkz. Bölüm 4.4). Hipotansif etkiler diüretiğin kesilmesiyle, hacim veya
tuz alımının arttırılmasıyla ya da tedaviye düşük dozda zofenopril ile başlanarak
azaltılabilir.
Lityum: Lityumun ADE inhibitörleri ile eş zamanlı kullanımında serum lityum
konsantrasyonlarında reverzible artış ve toksisite rapor edilmiştir. Tiyazid diüretiklerinin
eş zamanlı kullanımı lityum toksisitesi riskini arttırabilir ve ADE inhibitörleriyle zaten
artmış olan lityum toksisitesi riski daha da artabilir. Bu nedenle, ZOPROTEC lityum ile
birlikte önerilmez ve eğer birlikte kullanım mutlaka gerekliyse serum lityum düzeylerinin
dikkatlice takibi yapılmalıdır.
Altın: Enjektabl altın (örneğin sodyum aurothiomalat) uygulamasını takiben nitritoid
reaksiyonları (flushing, bulantı, sersemlik gibi vasodilatasyon semptomları ve çok şiddetli
olabilen hipotansiyon) ADE inhibitörü tedavisi alan hastalarda daha sık rapor edilmiştir.
Anestezik tıbbi ürünler: ADE inhibitörleri bazı anestezik tıbbi ürünlerin hipotansif
etkilerini arttırabilir.
10Narkotik ilaçlar/Trisiklik antidepresanlar/Antipsikotikler/Barbitüratlar: Postural
hipotansiyon oluşabilir.
Diğer antihipertansif maddeler (ör. beta blokörler, alfa blokörler, kalsiyum
antagonistleri): İlave hipotansif etki ya da hipotansif etkide güçlenme olabilir.
Nitrogliserin veya diğer nitratlarla ya da diğer vazodilatörlerle tedavide dikkatli
olunmalıdır.
Simetidin: Hipotansif etki riskini arttırabilir.
Siklosporin: Eş zamanlı olarak ADE inhibitörleri siklosporin ile birlikte kullanıldığında,
hiperkalemi oluşabilir. Serum potasyumun izlenmesi tavsiye edilir.
Heparin: Eş zamanlı olarak ADE inhibitörleri heparin ile birlikte kullanıldığında,
hiperkalemi oluşabilir. Serum potasyumun izlenmesi tavsiye edilir.
Allopurinol, sitostatik ya da immünosüpresif ajanlar, sistemik kortikosteroidler,
prokainamid: Eş zamanlı olarak ADE inhibitörleri ile birlikte kullanıldığında aşırı
duyarlılık reaksiyonları riskinde artış olur. ADE inhibitörleri ile eş zamanlı kullanım
lökopeni riskinde artışa yol açabilir.
Antidiyabetikler: Nadiren ADE inhibitörleri diyabetiklerde, insülin ve sülfonilüreler gibi
oral antidiyabetiklerin glukoz düşürücü etkilerini güçlendirebilmektedirler. Böyle
durumlarda ADE inhibitörleriyle tedavi süresince, antidiyabetiğin dozunu azaltmak
gerekli olabilir.
Yüksek-akışlı diyaliz membranlarıyla hemodiyaliz: ADE inhibitörleri birlikte
kullanıldığında, anaflaktoid reaksiyon riski artar.
Nonsteroid antiinflamatuvar ilaçlar (ASA ≥ 3 g/gün dahil): Nonsteroid
antiinflamatuvar ilaçların kullanımı ADE inhibitörleri ve diüretiklerin
antihipertansif etkilerini azaltabilir. Ayrıca NSAİİ’ler ve ADE inhibitörlerinin,
böbrek fonksiyonunu azaltabilirken, serum potasyumundaki artış üzerinde ek bir etki
yaptıkları belirtilmiştir. Bu etkiler prensip olarak geri dönüşlüdür ve özellikle
böbrek fonksiyonları bozulmuş hastalarda ortaya çıkarlar. Nadiren, özellikle yaşlılar
ve dehidrate olanlar gibi anormal böbrek fonksiyonları olan hastalarda akut böbrek
yetmezliği gelişebilir.
Antiasitler: ADE inhibitörlerinin biyoyararlanımını azaltır.
Sempatomimetikler: ADE inhibitörlerinin antihipertansif etkilerini azaltabilir. Arzu edilen
etkinin sağlandığını kesinleştirmek için hastalar dikkatlice izlenmelidir.
Yiyecekler: Zofenopril kalsiyumun emiliminin miktarını değil ama hızını azaltabilirler.
11İlave bilgiler: Zofenoprilin, CYP enzimleriyle metabolize olan diğer etkin maddelerle
etkileşimine ait doğrudan klinik veri mevcut değildir. Bununla birlikte, Zofenopril ile
yapılan in vitro metabolik çalışmalar, zofenoprilin CYP enzimleriyle metabolize olan
aktif maddelerle potansiyel etkileşimi olmadığını göstermiştir.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6 Gebelik ve laktasyon
Genel tavsiye:
Gebelikte kontrendike olmakla birlikte,
Gebelik kategorisi: Tüm trimesterler için D’dir.
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Gebelik planlandığı veya meydana geldiğinde, ADE inhibitörleri ile tedavi derhal
kesilmeli ve mümkün olduğunca hızlı bir şekilde alternatif bir tedaviye geçilmelidir.
Gebelik dönemi
ADE inhibitörlerinin gebelikte kullanımı kontrendikedir (Bkz. Bölüm 4.3 ve 4.4).
ADE inhibitörü tedavisi devamının gerekli olduğu düşünülmedikçe, gebeliği düşünen
hastalar, gebelikte kullanımda kanıtlanmış bir güvenlilik profiline sahip alternatif
antihipertansif tedavilere geçirilmelidir. Gebelik teşhis edildiğinde, ADE inhibitörleri ile
tedavi hemen kesilmeli ve uygun olduğu durumlarda alternatif bir tedaviye başlanmalıdır.
Gebeliğin ikinci ve üçüncü trimestrinde ADE inhibitörleriyle tedavinin insan
fetotoksisitesine (böbrek fonksiyonu yetmezliği, oligohidramnios ve kafatası
kemikleşmesinde gecikme) ve neonatal toksisiteye (böbrek yetmezliği, hipotansiyon,
hiperkalemi) sebep olduğu bilinmektedir (Bkz. Bölüm 5.3). Gebeliğin ikinci trimestrinde
ADE inhibitörlerine maruz kalınmışsa, böbrek fonksiyonlarının ve kafatasının ultrasonla
kontrolü önerilir. Anneleri ADE inhibitörleri alan bebekler hipotansiyon açısından yakın
takibe alınmalıdır (Bkz. Bölüm 4.3 ve 4.4).
Laktasyon dönemi
Emzirme süresince ZOPROTEC kullanımı ile ilgili bilgi bulunmadığından, ZOPROTEC
önerilmemektedir ve emzirme boyunca özellikle yenidoğan ya da preterm bebek
emziriliyorsa güvenlilik profilinin daha iyi olduğu ispatlanmış bir alternatif tedavi tercih
edilmelidir.
Üreme Yeteneği/ Fertilite
ZOPROTEC’in üreme yeteneği/fertilite üzerine bilinen bir etkisi yoktur.
124.7 Araç ve makine kullanımı üzerindeki etkiler
ZOPROTEC’in araç ve makine kullanma becerisi üzerindeki etkileri ilgili herhangi bir
çalışma yapılmamıştır. Araç ya da makine kullanırken duruma göre uyuklama, baş
dönmesi ya da yorgunluk görülebileceği hatırlanmalıdır.
4.8 İstenmeyen etkiler
Aşağıdaki tablo, klinik araştırmalarda rapor edilen, ZOPROTEC ile tedavi edilen
hastalarda görülen tüm istenmeyen etkileri gösterir. Bu yan etkiler, vücut sistemine göre
sıralanmışlardır ve görülme sıklıkları şu kurala göre gruplandırılmıştır: çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle saptanamıyor)
Sinir sistemi hastalıkları
Yaygın: Baş dönmesi, baş ağrısı
Solunum, göğüs bozuklukları ve mediastinal hastalıklar
Yaygın: Öksürük
Gastrointestinal hastalıklar
Yaygın: Bulantı/kusma
Deri ve derialtı doku hastalıkları
Yaygın olmayan: Raş
Seyrek: Anjiyoödem
Kas-iskelet bozuklukları, bağ doku ve kemik hastalıkları
Yaygın olmayan: Kas krampları
Genel bozukluklar ve uygulama bölgesine ilişkin hastalıklar
Yaygın: Yorgunluk
Yaygın olmayan: Asteni
Aşağıdaki istenmeyen etkiler ADE inhibitörleri tedavisiyle ilgili olarak gözlenmiştir:
Kan ve lenf sistemi hastalıkları
Az sayıda hastada, agranülositoz ve pansitopeni olabilir.
Glukoz-6-fosfat dehidrogenaz eksikliği olan hastalarda hemolitik anemi bildirilmiştir.
Metabolizma ve beslenme hastalıkları
Çok seyrek: Hipoglisemi
Endokrin hastalıkları:
Bilinmiyor: Uygunsuz antidiüretik hormon sekresyonu
Psikiyatrik hastalıklar
Seyrek: Depresyon, ruh hali değişiklikleri, uyku, konfüzyonel durum
13Sinir sistemi hastalıkları
Nadiren parestezi, tat duyusunda değişiklikler, denge bozukluğu
Göz hastalıkları
Seyrek: Bulanık görme
Kulak ve iç kulak hastalıkları
Seyrek: Kulak çınlaması
Kardiyak hastalıklar
ADE inhibitörleri için, hipotansiyonla bağlantılı olarak taşikardi, palpitasyon, aritmi,
angina pektoris, miyokard infarktüs vakaları bildirilmiştir.
Vasküler hastalıklar
Tedaviye başlanmasından ya da artırılmasından sonra ağır hipotansiyon görülmüştür. Bu
özellikle belirli risk gruplarında olur (Bkz. Bölüm 4.4). Hipotansiyona bağlı olarak baş
dönmesi, güçsüzlük hissi, görme bozukluğu gibi semptomlar nadiren bilinç kaybı
(senkop) görülebilir.
Seyrek: Yüzde kızarma
Solunum, göğüs bozuklukları ve mediastinal hastalıklar
Seyrek: Dispne, sinüzit, rinit, glossit, bronşit ve bronkospazm bildirilmiştir. ADE
inhibitörleri küçük sayıda hastada yüz ve orofarengeal dokuları kapsayan anjiyonörötik
ödem. Münferit vakalarda üst solunum yollarını tutan anjiyonörotik ödem, ölümcül hava
yolu obstrüksiyonlarına neden olmuştur.
Gastrointestinal hastalıkları
Nadiren abdominal ağrı, diyare, konstipasyon ve ağız kuruluğu görülebilir.
ADE inhibitörleri ile bağlantılı olarak pankreatit ve ileus vakaları tanımlamıştır.
Çok seyrek olarak ince bağırsak anjiyoödem
Hepato-bilier hastalıklar
ADE inhibitörleri ile bağlantılı olarak kolestatik sarılık ve hepatit vakaları tanımlamıştır.
Deri ve deri altı doku hastalıkları
Nadiren pruritus, ürtiker, eritema multiform, Stevens-Johnson sendromu, toksik epidermik
nekroliz, sedef benzeri bulgular, alopesi gibi alerjik ve aşırı duyarlılık reaksiyonları
oluşabilir. Bu duruma ateş, kas ağrısı, eklem ağrısı, eozinofili ve/veya artmış ANA
titreleri eşlik edebilir.
Seyrek: Terlemede artış görülür.
Kas-iskelet bozuklukları, bağ doku ve kemik hastalıkları
Nadiren kas ağrısı görülebilir.
14Böbrek ve idrar yolu hastalıkları
Böbrek yetmezliği oluşabilir ya da şiddetlenebilir. Akut böbrek yetmezliği bildirilmiştir
(Bkz. Bölüm 4.4).
Seyrek: Miksiyon bozuklukları görülür.
Üreme sistemi ve meme hastalıkları
Seyrek: Erektil fonksiyon bozukluğu
Genel bozukluklar ve uygulama bölgesine ilişkin hastalıklar
Çok seyrek: Periferal ödem ve göğüs ağrısı
Araştırmalar
Özellikle böbrek yetmezliği, ağır kalp yetmezliği ve renovasküler hipertansiyon
varlığında, ilacın kesilmesiyle reversible olan kan üre ve plazma kreatininde artışlar
görülebilir. Birkaç hastada hemoglobin, hemotokrit, trombosit ve beyaz kan hücrelerinin
sayısında düşüş rapor edilmiştir.
Karaciğer enzimleri ve biluribinin serum düzeylerinin yükselmesi de bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Aşırı doz semptomları şiddetli hipotansiyon, şok, stupor, bradikardi, elektrolit
bozuklukları ve böbrek yetmezliğidir.
Aşırı bir dozdan sonra, hastalar, tercihan yoğun bakım ünitesinde, yakın gözlem altında
tutulmalıdır. Serum elektrolitleri ve kreatinini sık sık monitöre edilmelidir. Terapötik
önlemler semptomların tabiatı ve şiddetine bağlıdır. Eğer ilaç yakında alınmışsa gastrik
lavaj, adsorban ve sodyum sülfat uygulaması gibi emilimi engelleyecek olan önlemler
uygulanabilir. Eğer hipotansiyon oluşursa, hasta şok pozisyonuna getirilmeli ve hacim
arttırıcılarının dikkatli kullanımı ve/veya angiotensin II tedavisi düşünülmelidir.
Bradikardi veya aşırı vagal reaksiyonlar atropin uygulamasıyla tedavi edilmelidir. Bir
pace-maker kullanımı düşünülebilir. ADE inhibitörleri dolaşımdan hemodiyaliz ile
uzaklaştırılabilir. Yüksek-akışlı (high-flux) membranların kullanılmasından
kaçınılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: ADE inhibitörü
ATC kodu: C09AA15
15ZOPROTEC’in hipertansiyondaki ve miyokard enfarktüsündeki yararlı etkisi başlıca
plazma renin-angiotensin aldosteron sisteminin baskılanmasının bir sonucudur. ADE'in
inhibisyonu (zofenoprilatın arjinin tuzu için tavşan akciğerinde Ki 0,4 nM'dür) vazopresör
aktivitenin azalması ve aldosteron salgılanmasının düşmesine yol açan plazma renin-
anjiotensin II azalmasıyla sonuçlanır. Her ne kadar sonraki azalma küçük ise de sodyum
ve sıvı kaybıyla birlikte serum potasyum konsantrasyonunda küçük artışlar oluşabilir.
Anjiyotensin II'nin renin sekresyonu üzerindeki negatif geri yüklemesinin kesilmesi
plazma renin aktivitesinin artmasıyla sonuçlanır. Plazma ADE aktivitesi zofenopril
kalsiyumun 30 mg ve 60 mg tek oral dozlarından 24 saat sonra sırasıyla, %53,4 ve % 74,4
azalmıştır.
ADE inhibisyonu, prostaglandin sistemini aktive ederek periferik vazodilatasyona katkıda
bulunan, dolaşımdaki ve lokal kallikrein-kinin-sistemi aktivitesinin artmasıyla sonuçlanır.
Zofenopril kalsiyumun hipotansif etkisine bu mekanizmanın katkıda bulunması ve bazı
yan etkilerinden sorumlu olması olasıdır.
Hipertansiyonlu hastalara ZOPROTEC uygulaması, kalp hızında kompensatuar bir artış
olmadan yatar durumdaki veya ayaktaki kan basıncının yaklaşık aynı miktarda
azalmasıyla sonuçlanır. ZOPROTEC uygulamasından sonra ortalama sistemik vasküler
direnç azalma eğilimine girer.
Bazı hastalarda optimal kan basıncı azalmasına ulaşılması bir kaç haftayı gerektirebilir.
Antihipertansif etkiler, uzun süreli tedaviyle sürdürülebilir.
Tedavinin aniden kesilmesi kan basıncında ani bir yükselmeye yol açmaz. Şu anda
ZOPROTEC’in hipertansif hastalardaki morbidite ve mortalite üzerindeki etkileri ile
ilgili bir veri yoktur.
Her ne kadar çalışılan tüm ırklarda antihipertansif etki bulunmuşsa da siyah hipertansif
hastalar (genellikle düşük-reninli hipertansif bir popülasyondur) ADE inhibitörü mono
tedavisine siyah olmayan hastalara oranla daha küçük bir ortalama cevap vermektedir. Bir
diüretik eklendiğinde bu fark ortadan kalkmaktadır.
Miyokard enfarktüsünü takiben ZOPROTEC 'ün erken kullanımından kaynaklanan klinik
etki, angiotensin II'nin plazma düzeylerinin düşmesi (böylece infarkt hastasının
prognozunu olumsuz olarak etkileyecek ventriküler remodelling prosesi sınırlanır) ve
vazodilatör bileşiklerin (prostaglandinler-kinin sistemi) plazma/doku
konsantrasyonlarında bir artış gibi çeşitli faktörlere bağlı olabilir.
Trombolitik tedavi görmemiş anterior miyokard enfarktüslü 1556 hastada Zofenopril’in
randomize, plasebo-kontrollü klinik çalışması yapılmıştır. Tedavi 24 saat içerisinde
başlamış ve 6 hafta sürmüştür. Zofenopril ile tedavi görmüş hastalarda (zofenopril %7,1,
plasebo %10,6) primer kombine dönüm-noktası (6 haftadaki şiddetli kalp yetmezliği
ve/veya ölüm) azalmıştır. Sağkalım oranı ZOPROTEC grubunda bir yıla kadar artmıştır.
16İki büyük randomize, kontrollü çalışma (ONTARGET (ONgoing Telmisartan Alone and
in combination with Ramipril Global Endpoint Trial) ve VA NEPHRON-D (The
Veterans Affairs Nephropathy in Diabetes)) bir ADE inhibitörünün bir anjiyotensin II
reseptör blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya
da kanıtlanmış son organ hasarı ile birlikte seyreden tip 2 diabetes mellitus hastalarında
yürütülmüştür. VA NEPHRON-D çalışması, tip 2 diabetes mellitus hastalığı olan ve
diyabetik nefropatisi bulunan hastalarda yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı
ve/veya hipotansiyon riskinin arttığı gözlenmiştir. Benzer farmakodinamik özellikleri
dikkate alındığında, bu sonuçlar diğer ADE inhibitörleri ve anjiyotensin II reseptör
blokerleri için de anlamlıdır. Bu nedenle ADE inhibitörleri ve anjiyotensin II reseptör
blokerleri diyabetik nefropati bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi
bulunan tip 2 diabetes mellitus hastalarında standart bir ADE inhibitörü ya da bir
anjiyotensin II reseptör blokeri tedavisine aliskiren eklenmesinin yararını test etmek için
tasarlanan bir çalışma olmuştur. Advers sonuç riskinde artış olması nedeniyle çalışma
erken sonlandırılmıştır. Aliskiren grubunda, plasebo grubuna kıyasla, kardiyovasküler
ölüm ve inme vakalarının her ikisi de sayısal olarak daha sık görülmüş ve ilgili advers
olaylar ve ciddi advers olaylar (hiperkalemi, hipotansiyon ve renal disfonksiyon) aliskiren
grubunda plasebo grubuna göre daha sık bildirilmiştir.
5.2 Farmakokinetik özellikler
Genel özellikler:
Aktif inhibitör, tiyo-ester hidrolizinden sonuçlanan serbest sülfidril bileşiği zofenoprilat
olduğundan zofenopril kalsiyum bir ön-ilaçtır.
Emilim:
Zofenopril kalsiyum oral yoldan hızla ve tam olarak absorbe edilir ve hemen tamamen
zofenoprilata dönüştürülür. Zofenoprilat, ZOPROTEC’in oral bir dozunu takiben 1,5 saat
sonra pik kan düzeylerine ulaşır. Zofenopril kalsiyumun 10-80 mg doz aralığında tek doz
kinetiği lineerdir ve 3 hafta boyunca 15-60 mg zofenopril kalsiyum uygulamasından sonra
bir birikme oluşmamıştır. Gastrointestinal kanalda yiyecek bulunması absorpsiyon
miktarını değil fakat hızı azaltır ve zofenoprilatın EAA'ları açlık ve tokluk durumlarında
hemen hemen aynıdır.
Dağılım:
Zofenopril kalsiyumun radyoişaretli bir dozundan sonra ex-vivo olarak ölçülen
dolaşımdaki radyoaktivitenin yaklaşık % 88'i plazma proteinlerine bağlıdır ve kararlı
durum dağılım hacmi 96 litredir.
17Biyotransformasyon:
Zofenopril kalsiyumun radyoişaretli bir dozundan sonra, insan idrarında idrar
radyoaktivitesinin % 76'sına tekabül eden sekiz metabolit tanımlanmıştır. Ana metabolit
zofenoprilat (% 22)'dır. Zofenoprilat daha sonra, glukuronid konjugasyonu (% 17),
siklizasyon ve glukuronid konjugasyonu (% 13), sistein konjugasyonu (% 9) ve tiyol
gruplarının S-metilasyonu (% 8) dahil çeşitli yolaklarla metabolize edilir. Zofenoprilatın
yarı-ömrü 5,5 saat ve zofenopril kalsiyumun oral bir dozundan sonra toplam vücut
klerensi 1300 ml/dak'dır.
Eliminasyon:
İntravenöz uygulanan radyoişaretli zofenoprilat idrar (% 76) ve feçesle (% 16) elimine
edilirken, radyoişaretli zofenoprilatın oral bir dozundan sonra idrar ve feçeste saptanan
radyoaktivite sırasıyla, % 69 ve % 26 olması dual bir eliminasyon yolu (böbrek ve
karaciğer) olduğunu göstermektedir.
Doğrusallık/doğrusal olmayan durum:
Zofenopril doğrusal farmakokinetik gösterir.
Hastalardaki karakteristik özellikler
Yaşlılarda farmakokinetik:
Yaşlılarda, renal fonksiyonlar normal ise doz ayarlamasına gerek yoktur.
Renal fonksiyon bozukluğunda farmakokinetik:
Radyoişaretli zofenopril kalsiyumun oral uygulamasından sonra ölçülen zofenoprilatın
anahtar farmakokinetik parametrelerinin karşılaştırmasına dayanarak, hafif renal
bozukluğu (kreatinin klerensi >45 ile <90 ml/dak.) olan hastalar zofenoprili vücuttan
normal bireyler (kreatinin klerensi >90 ml/dak.) ile aynı hızda elimine etmektedir.
Orta ve şiddetli böbrek yetmezliği ( kreatinin klerensi 7-44 ml / dak.) olan hastalarda
eliminasyon hızı normallere göre % 50 azalmaktadır. Bu durum, bu hastalara
ZOPROTEC’in mutad başlama dozunun yarısının verilmesi gerektiğini göstermektedir.
Hemodiyaliz veya peritonal diyalizdeki böbrek hastalığının son evresindeki hastalarda
eliminasyon hızı normalin % 25’ine düşmüştür. Bu durum, bu hastalara ZOPROTEC’in
mutad başlama dozunun ¼’ünün verilmesi gerektiğini göstermektedir.
Karaciğer fonksiyon bozukluğunda farmakokinetik:
Radyoişaretli zofenopril kalsiyumun tek dozlarının verildiği hafif ve orta hepatik
disfonksiyonlu hastalarda, zofenoprilat için C ve T değerleri normal
maks maks
bireylerdekilerle aynıdır. Ancak, sirozlu hastalarda EAA değerleri normal bireyler için
elde edilenin iki katıdır. Bu durum, hafif ve orta hepatik disfonksiyonlu hastalar için
ZOPROTEC’in başlama dozunun, normal hepatik fonksiyonlu hastalarınkinin yarısı
olması gerektiğini göstermektedir.
Şiddetli hepatik fonksiyon bozukluğu olan hastalarda zofenopril ve zofenoprilatın
farmakokinetik verileri olmadığından zofenopril bu hastalarda kontrendikedir.
185.3 Klinik öncesi güvenlilik verileri
Üç memeli türünde yapılan tekrarlı doz toksisitesi çalışmalarında tedaviye bağlı etkilerin
çoğu ADE inhibitörleri için genellikle bildirilen etkilerdir. Bu değişiklikler arasında,
önerilen maksimum insan dozunun çok üstündeki doz düzeylerinde oluşan eritrositik
parametrelerde düşme, serum üre azotunda artma, kalp ağırlığında azalma ve juksta-
glomerüler hücrelerinin hiperplazisi bulunmaktadır. Köpekte yapılan tekrarlı doz
toksisitesi çalışmalarında, yüksek doz düzeylerinde türe-spesifik immünolojik kan
diskrazileri oluşmuştur.
Maymunlarda yapılan 1 yıllık tekrarlı doz toksisitesi çalışmalarında sitokrom P450 enzim
aktivitesinde önemli bir değişiklik gözlenmemiştir.
Üreme toksisitesi çalışmalarında, zofenopril doz bağımlı olarak yavrularda büyüme
hızında azalma ve F1 jenerasyonda 90 ve 270 mg/kg doz düzeylerinde nefrotoksisite ve
postnatal canlı kalmada da azalma oluşturmuştur. Gebelik sırasında zofenopril tedavisi
sıçan yavrularında fötal ve gelişme toksisitesine ve tavşanda embriyo- ve feto-toksisiteye
neden olmuştur.
Genotoksisite çalışmaları zofenoprilin mutajenik veya klastojenik olmadığını göstermiştir.
Fare ve sıçanlarda yapılan karsinojenite çalışmaları karsinojenite ile ilgili bir kanıt elde
edilmemiştir. Sadece fare çalışmalarında, klinik öneminin bilinmediği, testiküler atrofi
insidansında bir artış oluşmuştur.
6. FARMASÖTİK ÖZELLİKLER
6.1 Yardımcı maddelerin listesi
Çekirdek :
Mikrokristal sellüloz
Laktoz monohidrat (sığır sütü kaynaklıdır)
Kroskarmelloz sodyum
Magnezyum stearat
Kollaidal anhidr silika
Kaplama:
Hipromelloz
Titanyum dioksit (E171)
Makrogol 400
Makrogol 6000
6.2 Geçimsizlikler
Geçerli değildir.
6.3 Raf ömrü
36 ay
196.4 Saklamaya yönelik özel uyarılar
25ºC altındaki oda sıcaklığında saklanmalıdır.
6.5 Ambalajın niteliği ve içeriği
Film kaplı tabletler blister (PVDC/ PVC/aluminyum blister) ambalaj içindedir.
ZOPROTEC 30 mg – 14 ve 28 film kaplı tablet/paket
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj Atıklarının Kontrolü Yönetmeliklerine“ uygun olarak imha
edilmelidir.
7. RUHSAT SAHİBİ
Ufsa İlaç Sanayi ve Tic. A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
114/91
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 15.10.2003
Son yenileme tarihi: 08.10.2015
10. KÜB’ÜN YENİLENME TARİHİ
Ağustos 2019
20