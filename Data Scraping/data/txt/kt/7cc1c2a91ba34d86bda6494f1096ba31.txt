 
 
  1 KULLANMA TALİMATI  
 
SIMPONI 50 mg / 0,5 mL  SC Enjeksiyonluk Çözelti İçeren Kullanıma Hazır Enjektör  
Deri altına enjekte edilir.  
Steril  
 
• Etkin madde : Golimumab 50 mg/0,5 mL . 
Golimumab, insan tümör nekroz faktör alfa’nın ( TNF) faregillerdeki bir hibridoma hücre 
sistemi ile üretilen insan monoklonal antikorudur . 
• Yardımcı maddeler : Sorbitol (E420), L -histidin, L -histidin monohidroklorür monohidrat, 
polisorbat 80 ve enjeksiyonluk su.  
 
▼  Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
           
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli  bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:  
 
1.  SIMPONI nedir ve ne için kullanılır?  
2.  SIMPONI’yi kullanmadan önce dikkat edilmesi gerekenler  
3.  SIMPONI nasıl kullanılır?  
4.  Olası yan etkiler nelerdir?  
5.  SIMPONI’nin saklanması  
 
Başlıkları yer almaktadır.  
 
1. SIMPONI nedir ve ne için kullanılır?  
 
• SIMPONI golimumab adı verilen etkin maddeyi içerir. SIMPONI TNF blokerleri adı 
verilen ilaç grubundandır. SIMPONI erişkinlerde romatoid artrit  (eklemlerin ağrı ve şekil 
bozukluğu ile giden yangılı hastalık) , psoriyatik artrit  (sedef hastalarında eklemleri tutan 
romatizmal hastalık) , ankilozan spondilit  (AS) ve radyografik olarak, AS kanıtı olmayan 
aksiyal spondilartrit   (sırt eklemlerinde sertleşme ile seyreden ağrılı romatizmal hastalık) ve 
ülseratif kolit  (kalın ba ğırsak iç yüzeyini döşeyen tabakada ülserlerle ilerleyen  yangılı 
hastalık) gibi yangılı (inflamatuvar) hastalıkların tedavisinde kullanılmak üzere 
geliştirilmiştir.  
• Vücut ağırlığı en az 40 kg olan çocuklarda  SIMPONI poliartiküler jüvenil idiyopatik artritin 
tedavisi için kullanılır.   
 
  2 • SIMPONI , tümör nekroz faktörü alfa (TNFα) olarak adlandırılan özel bir proteinin etkisini 
engeller . Vücuttaki yangılı (inflamatuvar) süreçlerde rol oynayan bu proteinin 
engellenmesi , vücudunuzdaki inflamasyonu azaltabilir.  
• SIMPONI, kullanıma hazır tek kullanımlık 1 enjektör veya 3 (3 x 1) enjektör içeren 
ambalajlarda mevcuttur.  
• Golimumab, insan tümör nekroz faktör alfa’nın (TNF ) faregillerdeki bir hibridoma hücre 
sistemi ile üretilen insan monoklonal antikorudur . 
 
Romatoid artrit  (Eklemlerin ağrı ve şekil bozukluğu ile giden yangılı hastalık)  
Romatoid artrit, eklemlerin yangılı (inflamatuvar)  hastalığıdır. Eğer sizde aktif romatoid artrit 
varsa, size ilk olarak başka ilaçlar verilecektir. Bu ilaçlara yeterli yanıt vermezseniz; 
metotreksat adıyla bilinen bir diğer ilaçla birlikte size, aşağıdaki amaçlarla SIMPONI 
verilecektir:  
• Hastalığınızın belirtilerini ve bulgularını  azaltmak  
• Kemiklerinizde ve eklemlerinizdeki hasarı yavaşlatmak  
• Fiziksel fonksiyonunuzu iyileştirmek  
 
Psöriyatik artrit  (Sedef hastalarında eklemleri tutan romatizmal hastalık)  
Psöriyatik artrit, genellikle derinin yangılı (inflamatuvar) bir hastalığı olan ps öriazisin eşlik 
ettiği, yangılı (inflamatuvar)  bir eklem hastalığıdır . Eğer sizde aktif ps öriyatik artrit varsa, size 
ilk olarak başka ilaçlar verilecektir. Bu ilaçlara yeterli yanıt vermezseniz size, aşağıdaki 
amaçlarla SIMPONI verilecektir:  
• Hastalığınızın belirtilerini ve bulgularını  azaltmak  
• Kemiklerinizde ve eklemlerinizdeki hasarı yavaşlatmak  
• Fiziksel fonksiyonunuzu iyileştirmek  
 
Ankilozan spondilit  ve radyografik olarak, AS kanıtı olmayan aksiyal spondilartrit  (Sırt 
eklemlerinde sertleşme ile seyreden ağrılı romatizmal hastalık)  
Ankilozan spondilit  ve radyografik olarak, AS kanıtı olmayan aksiyal spondilartrit , omurganın 
yangılı (inflamatuvar) bir hastalığıdır. Eğer sizde ankilozan spondilit veya radyografik olarak, 
AS kanıtı olmayan aksiyal spondilartrit  varsa, size ilk olarak başka ilaçlar verilecektir. Bu 
ilaçlara yeterli yanıt vermezseniz size, aşağıdaki amaçlarla SIMPONI verilecektir:  
• Hastalığınızın belirtilerini ve bulgularını  azaltmak  
• Fiziksel fonksiyonunuzu iyileştirmek  
 
Ülseratif kolit  
Ülseratif kolit inflamatuvar bir ba ğırsak hastalığıdır . Ülseratif kolitiniz varsa size önce başka 
ilaçlar verilecektir.  Bu ilaçlara yeterince iyi cevap vermezseniz, hastalığınızı tedavi etmek için 
size SIMPONI verilecektir.  
 
Poliartiküler jüvenil idiyopatik artrit  
Poliartiküler jüvenil idiyopatik artrit çocuklarda eklemlerde şişlik ve ağrıya yol açan bir yangılı 
(inflamatuvar) bir hastalıktır. Eğer çocuğunuzda poliartiküler jüvenil idiyopatik artrit varsa, 
çocuğunuza önce başka ilaçlar verilecektir. Eğer çocuğunuz b u ilaçlara yeterli düzeyde yanıt 
vermezse çocuğunuza hastalığı tedavi etmek için metotreksat ile birlikte SIMPONI verilecektir.  
 
2. SIMPONI kullanmadan önce dikkat edilmesi gerekenler  
 
65 yaş üstü hastalarda ölümle sonuçlanabilecek ciddi enfeksiyon riski 65 yaş 
altındakilere göre daha yüksektir.   
 
  3  
SIMPONI’yi aşağıdaki durumlarda KULLANMAYINIZ:  
Eğer,  
• Golimumaba veya SIMPONI’nin içerdiği yardımcı maddelere karşı alerjiniz (aşırı 
duyarlılığınız) varsa,  
• Verem  (tüberküloz ) hastasıysanız veya ağır bir enfeksiyon geçirmekteyseniz,  
• Orta derecede veya şiddetli kalp yetmezliğiniz varsa.  
 
Eğer yukarıda yer ala n durumların sizin için geçerli olup olmadığından  emin değilseniz, 
doktorunuzla veya eczacınızla temasa geçiniz.  
 
SIMPONI’yi aşağıdaki durumlarda DİKKATLİ KULLANINIZ:  
 
SIMPONI’yi kullanmadan önce doktorunuzla veya eczacınızla temasa geçiniz.  
 
Enfeksiyonlar (iltihap oluşturan mikrobik hastalıklar):   
Halihazırda enfeksiyon belirtileriniz varsa veya SIMPONI ile tedaviniz sırasında veya 
sonrasında enfeksiyon belirtileriyle karşılaşırsanız hemen doktorunuza söyleyiniz. Enfeksiyon 
belirtileri a teş, öksürük, ne fes darlığı, gribe benzeyen semptomlar, ishal, yaralar, diş sorunları 
veya idrar yaparken yanma hissi ni içerir .  
 
• SIMPONI kullanımı esnasında  enfeksiyonlara daha kolay yakalanabilirsiniz.  
• Enfeksiyonlar daha hızlı ilerleyebilir ve daha şiddetli seyredebilir. Ayrıca; daha önce 
geçirmiş olduğunuz bazı enfeksiyonlar tekrarlayabilir.  
 
Verem (Tüberküloz):  
Tedavi sırasında veya sonrasında verem  (tüberküloz ) belirtileri ortaya çıkarsa hemen 
doktorunuza söyleyiniz. Tüberküloz belirtileri  inatçı öksürük, kilo kaybı, yorgunluk, ateş ve 
gece terlemeleri ni içerir . 
• SIMPONI ile tedavi edilen hastalarda verem (t überküloz ) vakaları bildirilmiştir; hatta nadir 
durumlarda vereme yönelik ilaçlarla tedavi edilmiş hastalarda bile verem vakaları rapor 
edilmiştir. Doktorunuz sizde verem  (tüberküloz ) olup olmadığını öğrenmek için size verem 
testi yapacaktır . 
• Daha önce verem  (tüberküloz ) geçirdiyseniz ya da verem  (tüberküloz ) geçirmiş veya 
geçirmekte olan bir kimseyle yakın temas  halindeyseniz , bunu doktorunuza bildirmeniz çok 
önemlidir.  
• Doktorunuz verem  (tüberküloz ) açısından risk altında olduğunuzu düşünürse, SIMPONI 
tedavisine başlamadan önce verem  (tüberküloz ) ilaçlarıyla tedavi edilebilirsiniz  
 
Hepatit B virüsü (HBV):  
• HBV taşıyıcısı iseniz veya daha önce HBV geçirdiyseniz ya da şu anda geçirmekteyseniz 
size SIMPONI verilmeden önce doktorunuza söyleyiniz.  
• HBV’ye yakalanma riski taşıyor olabileceğinizi düşünüyorsanız doktorunuza söyleyiniz.  
• Doktorunuz size HBV testi yapmalıdır.  
• SIMPONI gibi TNF blokerleriyle tedavi , bu virüsü taşıyan hastalarda HBV’nin  yeniden  
aktifleşmesi ne yol açabilir ve bu durum, bazı hastalarda yaşamı tehdit edebilir.  
 
İnvazif mantar enfeksiyonları:  
Eğer, akciğerlerinizi veya vücudunuzun diğer bölümlerini etkileyen belirli tipte mantarın neden 
olduğu enfeksiyonların (histoplazmoz, koksidioidomikoz veya blastomikoz  adı verilen) yaygın  
 
  4 olarak bulunduğu yerlerde yaşamış veya oralara seyahat etmişseniz, hemen doktorunuza 
söyleyiniz. Eğer, yaşadığınız veya seyahat ettiğiniz bölgelerde  bu mantar enfeksiyonlarının 
yaygın olup olmadığını bilmiyorsanız doktorunuza sorunuz.  
 
Kanser/Lenfoma:  
SIMPONI kullanmadan önce  sizde lenfoma (bir çeşit kan kanseri) veya diğer herhangi bir 
kanser varsa, doktorunuza söyleyiniz.  
• Eğer SIMPON I veya diğer TNF blokerleri kullanıyorsanız, lenfoma veya diğer bir kanser 
gelişimi  riskiniz artabilir.  
• TNF blokörlerinin kullanımıyla lösemi -kan kanseri geliştiği bildirilmiştir.  
• Uzun zamandır devam eden şiddetli  romatoid artriti ve diğer süregelen  (kronik) yangılı 
(inflamatuvar) hastalıkları olan hastalar, ortalamanın üstünde lenfoma riski taşıyor 
olabilirler.  
• TNF -blokerleriyle tedavi edilen çocuklarda ve  genç erişkinlerde bazen ölümle sonuçlanan 
alışılmadık türleri de içeren kanser vakaları bildirilmiştir .   
• Nadir durumlarda, başka TNF -blokerleri alan hastalarda Hepatosplenik T -hücreli lenfoma 
adı verilen spesifik ve şiddetli bir lenfoma tipi gözlenmiştir. Bu hastaların çoğu ergen veya 
genç yetişkin erkeklerdi r. Bu tip kanser genellikle ölümcül olmuştur. Bu hastaların 
neredeyse tümü azatioprin veya 6 -merkaptoürin olarak bilinen ilaçları da almıştır. 
SIMPON I ile birlikte azatioprin veya 6 -merkaptoürin alıyorsanız doktorunuza söyleyiniz.  
• Şiddetli , inatçı  astım, süregelen (kronik)  tıkayıcı (obstrüktif) akciğer hastalığı ( KOAH ) olan 
veya ağır sigara içicisi olan hastalarda , SIMPON I tedavisi sırasında kanser riskinde artış 
olabilir. Eğer, şiddetli, inatçı  astımınız, süregelen  (kronik) tıkayıcı (obstrüktif) akciğer 
hastalığınız ( KOAH ) varsa veya ağır sigara içicisi iseniz, doktorunuzla bir TNF blok eri ile 
tedavi edilmenizin uygun olup olmadığını konuşunuz.  
• Golimumab ile tedavi edilen bazı hastalarda cilt kanserinin belirli türleri gelişmiştir. Tedavi 
sırasında veya sonrasında derinin görünümünde herhangi bir değişiklik ya da deri üzerinde 
kitleler ortaya çıkarsa doktorunuza söyleyiniz.  
• TNF blokeri  kullanan 60 yaş üzeri hastalarda, periyodik servikal (rahim ağzı) kanser 
taramasına devam edilmelidir.  
 
Kalp yetmezliği:  
Yeni ya da kötüleşen kalp yetmezliği belirtileriniz olursa hemen doktorunuza söyleyiniz. Kalp 
yetmezliği belirtileri nefes daralması veya ayaklarınızın şişmesi ni içerir . 
• SIMPONI’ nin de içinde bulunduğu , TNF blokerleriyle yeni ve kötüleşen  konjestif kalp 
yetmezliği bildirilmiştir . Bu hastalardan b azıları ölmüştür .  
• Eğer sizde hafif kalp yetmezliği varsa ve SIMPONI ile tedavi oluyorsanız kalp 
yetmezliğinizin durumu doktorunuz tarafından yakından izlenmelidir.  
 
Sinir sistemi hastalıkları:   
Eğer daha önce size çoğul bağ dokusu gelişmesi (multipl skleroz) gibi bir sinir kılıf (miyelin) 
kaybı hastalığı tanısı konmuş veya sizde belirtileri gelişmişse, hemen doktorunuza söyleyiniz. 
Belirtiler görme değişiklikleri, kollarınızda veya bacaklarınızda  güçsüzlük, vücudunuzun 
herhangi bir bölümünde uyuşma veya karınc alanmayı içerebilir . Doktorunuz SIMPONI  alıp 
almayacağınıza karar verecektir . 
 
Ameliyatlar veya diş operasyonları:  
• Eğer herhangi bir ameliyat olacaksanız veya diş operasyonu geçirecekseniz  doktorunuza 
söyleyiniz.  
•  Operasyonu gerçekleştirecek cerrah veya diş hekimine SIMPON I ile tedavi edildiğinizi   
 
  5 söyleyiniz.  
 
Otoimmun (vücudun kendi hücrelerine karşı antikor oluşturma durumu) hastalıklar:  
Eğer sizde tüm vücudu etkileyen bağ dokusu hastalığı (lupus) adı verilen bir hastalığın belirtileri 
ortaya çıkmışsa  doktorunuza söyleyiniz. Belirtiler, inatçı  döküntü, ateş, eklem ağrısı ve 
yorgunluğu içerir.  
• Nadir durumlarda, TNF blokerleri ile tedavi edilen kişilerde lupus görülmüştür.  
 
Kan hastalıkları:  
Bazı hastaların vücutları, vücudun enfeksiyonla savaşmasına veya kanamayı durdurmaya  
yardım eden yeter li miktarda kan hücresi üretiminde başarılı olamayabilir. Eğer geçmeyen  
ateşiniz, çürük veya kolayca kanamanız olursa veya çok solgun görünüyorsanız, hemen 
doktorunuza söyleyiniz. Doktorunuz tedaviyi durdurmaya karar verebilir.  
 
Eğer yukarıda yer alan duruml arın sizin için geçerli olup olmadığından  emin değilseniz, 
SIMPONI kullanmadan önce doktorunuzla veya eczacınızla temasa geçiniz.  
 
Aşılar:  
Size bir aşı yapıldıysa veya yapılacaksa doktorunuza söyleyiniz.  
• SIMPONI kullanırken b elirli (canlı) aşıları, yaptıramazsınız.  
• Belirli aşılar enfeksiyonlara neden olabilir. Hamileyken  SIMPONI  aldıysanız, gebeli k 
döneminde aldığınız son dozdan sonra yaklaşık alt ı aya kadar bebeğinizin bir 
enfeksiyona yakalanma riski artabilir. Bebeğinize herhangi bir aşının ne zaman 
yapılması gerektiğine karar verebilmeleri için bebeğinizin doktorlarına ve diğer sağlık 
görevlilerine SIMPONI  kullandığınızı söylemeniz önemlidir.  
 
Çocuğunuzun doktoruyla çocuğunuzun aşılamaları hakkında konuşunuz. Eğer mümkünse, 
SIMPONI  kullanmadan önce çocuğunuzun tüm aşılamalarının tamamlanmış olması 
gerekmektedir.  
 
Tedavi amaçlı (terapötik) kullanılan enfeksiyon ajanları:  
Bir terapötik enfeksiyon ajanıyla (örn., kanser tedavisinde kullanılan BCG uygulaması) yakın 
tarihte tedavi edildiyseniz veya bu tip bir tedavi almanız planlanıyorsa doktorunuzla konuşunuz.  
 
Alerjik reaksiyonlar:  
SIMPONI  ile tedavi edildikten sonra sizde alerjik reaksiyona ait semptomlar gelişirse hemen 
doktorunuza söyleyiniz . Alerjik reaksiyon belirtileri  yüzde, dudaklarda, ağız veya boğazda 
şişme  (yutkunmayı veya nefes almayı zorlaştırabilir), deri döküntüsü, kurdeşen, ellerde, 
ayaklarda veya ayak bileklerinde şişmeyi içerebilir.  
• Bu reaksiyonların bazıları ciddi olabilir veya nadiren yaşamı tehdit edebilir.  
• Bu reaksiyonların bazıları SIMPONI ’nin ilk kez uygulanmasından sonra ortaya çıkmıştır . 
 
Çocuklar ve ergenler  
SIMPONI  poliartiküler jüvenil idiyopatik artritli ve vücut ağırlığı 40 kg’dan düşük olan 
çocuklara veya diğer herhangi bir hastalığı olan 18 yaşından küçük çocuklara ve ergenlere 
önerilmez.  
 
“Bu uyarılar, geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.”  
  
 
  6 SIMPONI’nin yiyecek ve içecek ile kullanılması  
SIMPONI, aç ya da tok karnına alınabilir . 
 
Hamilelik  
Eğer hamile iseniz veya SIMPONI  kullanırken hamile kalmayı planlıyorsanız, doktorunuza 
bilgi veriniz. Hamile kadınlarda bu ilacın etkileri ile ilgili limitli bilgi bulunmaktadır. Eğer 
SIMPONI  ile tedavi ediliyorsanız, tedaviniz sırasında ve son SIMPONI   enjeksiyonunuzdan en 
az 6 ay sonrasına kadar, uygun bir doğum kontrolü kullanarak, hamile kalmaktan 
kaçınmalısınız.  
SIMPONI , sadece sizin için kesinlikle  gerekliyse hamilelik sürecince kullanılmalıdır.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Hamileyken  SIMPONI  aldıysanız, bebeğinizin bir enfeksiyona yakalanma riski artabilir. 
Bebeğinize herhangi bir aşı yapılmadan önce, bebeğinizin doktorlarına ve diğer sağlık 
görevlilerine S IMPONI  kullandığınızı söylemeniz önemlidir (daha fazla bilgi için bkz.  Bölüm  
2). 
 
Emzirme  
İlacı kullanmadan önce doktorunuza veya eczacınıza danışınız.   
Emzirmeye başlamadan önce, SIMPONI  ile son tedavinizin 6 ay önce yapılmış olması 
gerekmektedir. Size SIMPONI  uygulanacaksa, emzirmeyi durdurmalısınız.  
 
Araç ve makine kullanımı  
SIMPONI’nin araç veya makine kullanma yeteneğiniz üzerinde hafif bir etkisi olabilir. 
SIMPONI  aldıktan sonra baş dönmesi oluşabilir. Eğer bu olursa, araç veya makine kullanmayız.  
 
SIMPONI’nin içeriğinde bulunan bazı yardımcı maddeler hakkında önemli bilgiler  
• Lateks duyarlılığı : Kullanıma hazır enjektörün bir bölümü (iğne kapağı ) lateks içerir. 
Lateks, şiddetli  alerjik reaksiyonlara neden olabildiğinden sizde veya bakımınızdan sorumlu 
kişide lateks duyarlılığı varsa, SIMPONI kullanmadan önce doktorunuzla temasa geçiniz.  
• Sorbitol ( fruktoz) dayanıksızlığı : SIMPONI, sorbitol (E420) içerir. Bazı şekerlere karşı  
dayanıksız olduğunuz söylenmişse , SIMPONI kullanmadan önce doktorunuza söyleyiniz.  
 
Diğer ilaçlar ile birlikte kullanılması  
 
Şu anda veya yakın tarihte kullandığınız veya kullanabileceğiniz diğer ilaçları (romatoid artrit, 
poliartiküler jüvenil idiyopatik artrit,  psori yatik artrit, ankilozan spondilit, radyografik olarak, 
AS kanıtı olmayan aksiyal spondilartrit  veya ülseratif kolit tedavisinde kullanılan diğer ilaçlar 
dahil) doktorunuza veya eczacınıza söylemeniz gerekir.  
 
SIMPONI, anakinra v eya abata sept etken maddelerini içeren ilaçlarla birlikte 
kullanılmamalıdır. Bu ilaçlar romatizmal hastalıkların tedavisi için kullanılırlar.  
 
Bağışıklık sisteminizi etkileyen herhangi bir diğer ilaç kullanıyorsanız, doktorunuza veya 
eczacınıza bunu da söylemelisiniz.  
 
Belirli (canlı) aşıları, SIMPONI  kullanırken yaptırmamalısınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız  lütfen doktorunuza veya eczacınıza bunlar hakkında bilgi veriniz.   
 
  7  
3. SIMPONI nasıl kullanılır?  
 
• Uygun kullanım ve doz/uygulama sıklığı için talimatlar:  
SIMPONI’yi her zaman tam olarak, doktorunuzun size söylediği şekilde kullanın ız. Emin 
değilseniz, doktorunuza veya eczacınıza danışınız .  
 
Romatoid artrit, psoriyatik artrit  ve ankilozan spondilit  ve radyografik olarak, AS kanıtı 
olmayan aksiyal spondilartrit : 
• Önerilen doz, 50 mg (1 kullanıma hazır enjektör içeriği) olup her ayın aynı tarihinde, ayda 
bir kere uygulanmalıdır.  
• Dördüncü dozunuzu almadan önce doktorunuzla görüşünüz. Doktorunuz, SIMPONI 
tedavisine devam edip etmeyeceğinizi tespit edecektir.   
o  Eğer kilonuz 100 kg ’dan fazlaysa, doz her ayın aynı tarihinde, ayda bir kere olmak 
üzere 100 mg’a (kullanıma hazır 2 enjektör içeriği) çıkartılabilir.  
 
Poliartiküler jüvenil idiyopatik artrit : 
• Önerilen doz her ay aynı tarihte olmak üzere ayda bir kez verilen 50 mg’dır.  
• Çocuğunuz dördüncü dozu almadan önce çocuğunuzun doktoruyla konuşunuz. 
Çocuğunuzun doktoru çocuğunuzun SIMPONI tedavisine devam edip etmemesi 
gerektiğine karar verecektir.  
 
Ülseratif kolit   
• Aşağıdaki tablo bu ilacı genel olarak nasıl kullanacağınızı gösterir.  
Başlangıç tedavisi  Başlangıç dozu olarak 200 mg (kullanıma hazır 4 enjektör  içeriği), 
ardından 2 hafta sonra 100 mg (kullanıma hazır 2  enjektör  içeriği).  
İdame tedavisi  • Vücut ağırlığı 80 kg’dan düşük hastalar son tedavilerinden 4 
hafta sonra ve ardından her 4 haftada bir 50  mg (kullanıma 
hazır 1 enjektör içeriği) almalıdır.  
• Vücut ağırlığı 80  kg veya daha fazla olan hastalar son 
tedavilerinden 4 hafta sonra ve ardından  her 4 haftada bir 
100 mg (kullanıma hazır 2  enjektör içeriği) almalıdır.  
 
• Uygulama yolu ve metodu:  
o SIMPONI deri altına enjeksiyonla verilir (subkutan  yolla ). 
o Tedavinizin başlangıcında doktorunuz veya hemşireniz SIMPONI’yi size enjekte 
edebilir. Ancak siz ve doktorunuz, SIMPONI enjeksiyonlarınızı kendi kendinize yapıp 
yapamayacağınızı kararlaştırabilirsiniz. Bu durumda kendinize nasıl SIMPONI 
enjeksiyonu yapacağ ınızı öğrenmek için eğitim alacaksınız.  
Kendinize SIMPONI enjeksiyonlarını yapmanızla ilişkili, herhangi bir soru sormak isterseniz, 
doktorunuzu arayınız. Kullanma Talimatının sonunda detaylı “Uygulama Talimatını” 
bulacaksınız.  
 
• Değişik yaş grupları:  
Çocuklarda kullanımı:  
Söz konusu yaş grubunda incelenmemiş olduğundan, SIMPONI’nin çocuklarda ve ergenlerde 
(18 yaş altı) kullanılması önerilmemektedir.  
 
Yaşlılarda kullanımı:  
Yaşlılar için doz ayarlanmasına ihtiyaç yoktur . İlave bilgi için bkz. Bölüm 2.   
 
  8  
• Özel kullanım durumları:  
Böbrek yetmezliği, karaciğer yetmezliği:  
Özel kullanımı yoktur.  
 
Eğer SIMPONI’nin etkisinin çok güçlü veya zayıf olduğuna dair bir  izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla SIMPONI kullandıysanız  
SIMPONI’yi fazla kullanırsanız veya size fazla verilirse (bir defada çok fazla doz enjekte etmek 
veya enjeksiyonu normalden daha sık uygulamak suretiyle), hemen doktorunuzla veya 
eczacınızla temasa geçiniz. Boş bile olsa ilacın dış kutusunu ve bu kullanma talimatını daima 
yanınızda bulundurunuz.  
SIMPONI’den kullanmanız gerekenden daha fazlasını kullanmışsanız, bir doktor veya eczacı 
ile konuşunuz.  
 
SIMPONI ’yi kullanmayı unuttuysanız  
SIMPONI enjeksiyonunu planlanmış olan tarihte yapmayı unuttuysanız, hatırlar hatırlamaz 
unutulan dozu enjekte ediniz.   
Unutulan dozları dengelemek için çift doz almayınız.  
 
Daha sonraki dozu:  
• Eğer unutulan doz un üzerinden geçen süre 2 haftadan daha az ise , hatırlar hatırlamaz 
unutulan dozu enjekte ediniz ve tedavi takviminize bağlı kalınız.  
• Eğer unutulan doz un üzerinden geçen süre 2 haftadan daha fazla ise , hatırlar hatırlamaz 
unutulan dozu enjekte ediniz ve bir sonraki dozunuzu ne zaman almanız gerektiğine dair 
doktorunuz veya eczacınıza danışınız.  
Eğer enjeksiyonu ne zaman yapmanız gerektiğinden emin değilseniz, doktorunuzla veya 
eczacınızla temasa geçiniz.  
 
SIMPONI ile tedavi sonlandırıldığında oluşabilecek etkiler  
Eğer SIMPONI tedavisini durdurmayı düşünüyorsanız, öncelikle doktorunuz veya eczacınıza 
danışınız.  
 
Bu ilacın kullanımına dair herhangi başka bir sorunuz varsa, doktorunuz veya eczacınızla 
temasa geçiniz.  
 
4. Olası yan etkiler nelerdir?  
 
Tüm ilaçlar gibi, SIMPONI’nin içeriğinde bulunan maddelere duyarlı olan kişilerde yan etkiler 
olabilir.  
Bazı hastalarda ciddi yan etkiler görülebilir ve tedaviye ihtiyaç duyabilirler. Bazı yan etkilerin 
riski 100 mg’lık dozda 50 mg’lık dozla karşılaştırıldığında daha fazladır.  Yan etkiler son 
enjeksiyondan sonraki aylarda görülebilir.  
 
Yan etkiler, aşağıda tanımlanan belirli sıklıklar ile meydana gelebilir:  
Çok yaygın (10 hastada 1 kişiden fazla görülen)  
Yaygın ( 10 hastanın birinden az, fakat 100 hastanın birinden fazla görülebilir )  
Yaygın olmayan ( 100 hastanın birinden az, fakat 1.000 hastanın birinden fazla görülebilir ) 
Seyrek ( 1.000 hastanın birinden az fakat 10.000 hastanın birinden fazla görülebilir)  
Çok seyrek ( 10.000 hastanın birinden az görülebilir )  
 
  9 Bilinmiyor (eldeki verilerden hareketle tahmin edilemiyor)  
 
Aşağıdakilerden biri olursa SIMPONI’yi kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz : 
• Ciddi olabilen veya nadiren yaşamı tehdit eden alerjik reaksiyonlar (seyrek) . Alerjik 
reaksiyon belirtileri  yüzde, dudaklarda, ağız veya boğaz da şişme (yutkunmayı veya nefes 
almayı zorlaştırabilir), deri döküntüsü, kurdeşen, ellerde, ayaklarda veya ayak 
bileklerinde şişmeyi içerebilir . Bu reaksiyonların bazıları  SIMPONI  ilk kez 
uygulandıktan sonra görülmüştür.  
• Ciddi enfeksiyonlar  (tüberküloz , ciddi kan enfeksiyonları ve pnömoniyi içeren 
bakteriyel enfeksiyonlar, şiddetli mantar enfeksiyonları ve diğer fırsatçı 
enfeksiyonlar dahil ) (yaygın ). Enfeksiyon belirtileri  ateş, yorgunluk, (inatçı) öksürük, 
nefes darlığı, gribe benzer semptomlar, kilo kaybı, gece terleme leri, ishal, yaralar, diş 
sorunları ve idrara çıkarken yanma hissini içerebilir.  
• Hepatit B taşıyıcısı iseniz veya geçmişte hepatit B geçirdiyseniz, hepatit B virüsünün 
yeniden aktivasyonu (seyrek). Belirtiler  cilt ve gözlerin renginde sararma, koyu 
kahverengi idrar, karnın sağ tarafında ağrı, ateş, mide bulantısı, kusma ve çok yorgun 
hissetmeyi içerebilir.  
• Multipl skleroz gibi sinir sistemi hastalıkları  (seyrek ). Sinir sistemi hastalığının 
belirtileri  görmenizde değişiklikler, kollarınızda veya bacaklarınızda güçsüzlük ve 
vücudunuzun herhangi bir bölgesinde uyuşma veya karıncalanmayı içerebilir.  
• Lenf düğümü kanseri  (lenfoma ) (seyrek ). Lenfoma belirtileri  lenf düğümlerinde şişlik, 
kilo kaybı veya ateşi içerebilir . 
• Kalp yetmezliği  (seyrek ). Kalp yetmezliği belirtileri  nefes darlığı ve ayaklarınızın 
şişmesini içerebilir . 
• Bağışıklık sistemi hastalıklarının belirtileri:  
- Lupus  (seyrek ). Belirtiler  eklem ağrısı ve yanaklarda veya kollarda güneşe duyarlı 
döküntüyü içerebilir . 
- Sarkoidoz (seyrek). Belirtiler  inatçı öksürük, nefes darlığı, göğüste ağrı, ateş,  lenf 
düğümlerin izde şişlik , kilo kaybı, deri döküntüleri  ve bulanık görmeyi  içerebilir.  
• Küçük kan damarla rında şişlik (vaskulit) ( seyrek ). Belirtileri  ateş, baş ağrısı , kilo 
kaybı, gece terlemeleri , döküntü ve uyuşukluk ve ka rıncalanma gibi sinir sorunlarını 
içerebilir . 
• Deri kanseri (yaygın olmayan). Deri kanserinin belirtileri derinizin görünümünde 
değişikliği ya da deriniz üzerinde kitleleri içerebilir.   
• Kan hastalığı  (yaygın) . Kan hastalığının belirtileri  düşmeyen ateş, çok kolay morluk 
veya kanama gelişmesi ve cildin çok solgun görünmesini içerebilir.   
• Kan kanseri (lösemi) (seyrek). Löseminin belirtileri ateş, yorgun hissetme, sık görülen 
enfeksiyonlar, kolay morarma ve gece terlemelerini içerebilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise sizin SIMPONI’ye 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Diğer yan etkiler:  
 
Çok yaygın  
• Üst solunum yolu enfeksiyonları, boğaz ağrısı veya ses kısıklığı, burun akıntısı  
 
Yaygın   
 
  10 • Doktorunuz tarafından yapılmış kan testleri esnasında bulunan anormal karaciğer testi 
sonuçları (artmış karaciğer enzimleri)  
• Baş dönmesi  
• Baş ağrısı  
• Uyuşma hissi veya karıncalanma hissi  
• Yüzeysel mantar enfeksiyonları  
• Apse  
• Bakteri enfeksiyonları (selülit gibi)  
• Düşük kırmızı kan hücresi sayısı (kansızlık)  
• Düşük beyaz kan hücresi sayısı  
• Pozitif kan lupus testi  
• Alerjik reaksiyonlar (yüzünüzde, dudaklarınızda, ağzınızda veya gırtlağınızda yutmanızı 
veya nefes almanızı zorlaştırabilen şişme, deri döküntüsü, kurdeşen, ellerinizin, 
ayaklarınızın veya ayak bileklerinizin şişmesi)  
• Hazımsızlık  
• Mide ağrısı  
• Kusacakmış gibi hissetmek  (mide bulantısı ) 
• Grip 
• Bronşit  
• Sinüs enfeksiyon u 
• Uçuk  
• Yüksek tansiyon  
• Ateş 
• Astım, nefes darlığı, hırıltılı solunum  
• Mide ve ba ğırsak hastalıkları  (mide çeperinde ve kolonda enflamasyonu içerebilir ve bu 
durum ateşe neden olabilir)  
• Ağızda ağrı ve ülserler  
• Enjeksiyon yeri reaksiyonları (kızarıklık, sertlik, ağrı, morluk, kaşıntı, karıncalanma ve 
tahriş)  
• Saç dökülmesi  
• Deride döküntü ve kaşıntı  
• Uyuma güçlüğü  
• Depresyon  
• Güçsüz hissetme  
• Kemik kırıkları  
• Göğüste rahatsızlık  
 
Yaygın olmayan  
• Böbrek enfeksiyonu  
• Kanserler, deri kanseri ve derideki koyu renkli benler dahil kanser olmayan kitleler veya 
yumrular  
• Deride kabarcıklar  
• Sedef hastalığı ( avuçlarda ve/veya tabanlarında olanlar ve/veya  deride kabarcıklar şeklinde 
olanlar dahil)  
• Trombosit sayısı nın düşük olması  
• Birleşik düşük trombosit, kırmızı ve beyaz hücre sayısı  
• Tiroid hastalıkları  
• Kandaki şeker düzeylerinde artış 
• Kandaki kolesterol düzeylerinde  artış  
 
  11 • Denge bozuklu kları 
• Görme bozuklukları  
• Kalp ritminde düzensizlik hissi  
• Kalbin kan damarlarında daralma  
• Kan pıhtıları  
• Yüzde, boyunda veya diğer deri bölgelerinde kızarıklık  
• Kabızlık  
• Akciğerlerde kronik iltihabi durum  
• Asit r eflü 
• Safra kesesi taşları  
• Karaciğer hastalıkları  
• Meme hastalıkları  
• Adet kanaması düzensizlikleri  
 
Seyrek  
• Kemik iliğinin kan hücrelerini üretememesi  
• Beyaz kan hücresi sayısında şiddetli düşüş  
• Eklemlerde veya etrafındaki dokuda enfeksiyon  
• İyileşmede gecikme  
• İç organların kan damarlarında iltihap  
• Lösemi  
• Melanoma (bir cilt kanseri tipi)  
• Likenoid reaksiyonlar (kaşıntılı kırmızımsı -mor deri döküntüsü ve/veya mukoza zarlarında 
iplik benzeri beyaz -gri çizgiler)  
• Merkel hücreli karsinoma (bir cilt kanseri tipi)  
• Deride pullanma, soyulma  
• Akciğerleri, cildi ve lenf düğümlerini etkileyebilen bağışıklık bozuklukları (en sık sarkoidoz 
tablosu şeklinde kendini gösterir)  
• El veya ayak parmaklarında ağrı ve renk değişikliği  
• Tat alma  bozuklukları  
• Mesane hastalıkları  
• Böbrek hastalıkları  
• Derideki kan damarlarının iltihabına bağlı döküntü  
• Otoimmün hepatit (bağışıklık sisteminin baskılanmasından dolayı, karaciğerin 
iltihaplanması)  
 
Bilinmiyor  
• Çoğunlukla genç insanları etkileyen nadir bir kan kanseri (hepatosplenik T -hücreli lenfoma)  
• Dermatomiyozit (kas zayıflığına eşlik eden deri döküntüsü ) adı verilen durumun 
kötüleşmesi  
• Kaposi sarkomu, insan herpes virüsü 8 enfeksiyonu ile ilişkili nadir bir kanser türüdür. 
Kaposi sarkomu en yaygın olarak, ciltte mor lezyonlar halinde belirir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
 
  12 etkileri www.titck.gov.tr   sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farrnakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SIMPONI’nin saklanması  
 
SIMPONI’yi çocukların göremeyeceği, erişemeyeceği yerlerde ve ambalajında saklayınız.  
Buzdolabında (2°C - 8°C) saklayınız. Dondurmayınız. Çalkalamayınız. Kullanıma hazır 
enjektörü ışıktan korumak amacıyla, dış kutusunun içerisinde saklayınız.  
 
SIMPONI, dış kutusu üzerinde yazılı orijinal son kullanma tarihini geçmeyecek şekilde, tek bir 
sefere mahsus olmak üzere maksimum 25°C’ye kadar olan sıcaklıklarda 30 gün  saklanabilir. 
Yeni son kullanma tarihi dış kutunun üzerine yazılmalıdır (buzdolabından çıkarılma tarihinden 
itibaren 30 güne kadar).  
 
SIMPONI oda sıcaklıklarında saklandıktan sonra, tekrar buzdolabında saklanmamalıdır. Eğer 
oda sıcaklığı saklama koşullarında 30 gün içerisinde kullanılmazsa SIMPONI atılmalıdır.  
 
Son kullanma tarihiyle uyumlu olarak kullanınız.  
 
Ambalajdaki veya kartondaki veya şişedeki son kullanma tarihinden sonra SIMPONI’yi  
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Johnson and Johnson Sıhhi Mal. San. ve Tic. Ltd. Şti.  
                          Kavacık/Beykoz/İstanbul  
 
Üretim Yeri:     Baxter Pharmaceutical Solutions LLC  
                          Indiana/ABD  
 
Bu kullanma talimatı  30/09/2024  tarihinde onaylanmıştır.   
 
 
 
 
 
 
 
 
 
 
 
 
 
 
 
 
  
 
  13 Uygulama Talimat ları 
 
Eğer SIMPONI  enjeksiyonunu kendiniz yapacaksanız, enjeksiyonun hazırlanması ve 
bunu kendi kendinize uygulamak konusunda bir sağlık mesleği mensubunun vereceği 
eğitimi almalısınız. Böyle bir eğitim görmediyseniz, lütfen bir eğitim seansı planlamak 
üzere doktorunuzla, h emşirenizle veya eczacınızla temasa geçiniz.  
 
Bu talimatlarda aşağıdaki başlıklara yer verilmektedir:  
1. Kullanıma hazır enjektörün hazırlanması  
2. Enjeksiyon bölgesinin seçilmesi ve hazırlanması  
3. İlacın enjeksiyonu  
4. Enjeksiyondan sonra  
 
Aşağıdaki diyagram (bkz. Şekil 1) kullanıma hazır enjektörün nasıl göründüğünü 
göstermektedir.  
 
            PİSTON                                                     GÖVDE                                                                                             İĞNE KAPAĞI  
 
       PİSTON                 
         BAŞI                                       
 
                                                        Şekil 1  
 
1.Enjektörün kullanıma hazırlanması  
 
Kullanıma hazır enjektörü gövdesinden tutunuz.  
 
• Piston başı, piston, iğne koruyucu kanatlar ya da iğnenin kapağından tutmayınız.  
• Herhangi bir anda pistonu geriye çekmeyiniz.  
• Herhangi bir anda k ullanıma hazır enjektörü sallamayınız.  
• Size söyleninceye kadar i ğnenin kapağını kullanıma hazır enjektörden çıkarmayınız.  
• İğnenin iğne koruyucuyla zamanından önce örtülmesini engellemek için iğne koruyucu 
aktivasyon klipslerine dokunmayınız (şekilde * ile işaretlenmiştir).  
 
Kullanıma hazır enjektörlerin sayısını kontrol ediniz  
Kullanıma hazır enjektörleri kontrol ederek:  
• Kullanıma hazır enjektörlerin sayısının ve dozunun doğru olduğundan emin olunuz.  
o Eğer dozunuz  50 mg  ise, kullanıma hazır 50 mg enjektörden 1 adet alacaksınız.  
o Eğer dozunuz  100 mg  ise, kullanıma hazır 50 mg enjektörden 2 adet alacak ve 
kendinize iki enjeksiyon yapacaksınız. Bu enjeksiyonlar için iki farklı bölge seçiniz  
(örn., bir enjeksiyon sağ uyluğa, diğer enjeksiyon sol uyluğa ) ve ikinci enjeksiyon u 
ilkinden hemen sonra  yapınız . 
o Eğer dozunuz  200 mg  ise, kullanıma hazır 50 mg enjektörden 4 adet alacak ve 
kendinize dört enjeksiyon yapacaksınız. Bu enjeksiyonlar için farklı bölgeler seçiniz 
ve enjeksiyonları birbirinin hemen peşisıra yapınız . 
 
İĞNE KORUYUCU  
AKTİVASYON KLİPSLERİ  GÖZLEM  
PENCERESİ  
İĞNE KORUYUCU  
     KANATLAR  ETİKET     İĞNE   
 
  14 Son kullanma tarihini kontrol ediniz  (bkz. Şekil 2)  
• Kullanıma hazır enjektörün gövdesinde yer alan gözlem penceresinden bakarak etikette 
yazan son kullanma tarihini (“SKT” olarak belirtilir) kontrol ediniz.  
• Eğer gözlem penceresinden baktığınızda son kullanma tarihini  göremiyorsanız, kullanıma 
hazır enjektörü gövdesinden tutup, gözlem penceresinde son kullanma tarihi görülene kadar 
iğne kapağını çeviriniz.  
• Kutunun üzerinde yazan son kullanma tarihini de kontrol etmelisiniz . 
Eğer son kullanma tarihi geçmişse, kullanıma hazır enjektörü kullanmayınız . Son kullanma 
tarihi o ayın son gününü ifade eder. L ütfen yardım almak üzere doktorunuzla ya da eczacınızla 
temasa geçiniz.  
 
            
 
                          Şekil 2  
 
Kullanıma hazır  enjektörün oda sıcaklığına ulaşması için 30 dakika bekleyiniz  
• Enjeksiyonu doğru yapacağınızdan emin olmak için, kullanıma hazır enjektörü, 
kutusu nun dışında oda sıcaklığında, çocukların erişemeyeceği bir yerde 30 dakika 
bekletiniz.  
Kullanıma hazır enjektörü, başka herhangi bir yolla (örneğin sıcak suya daldırarak veya mikro -
dalga fırınına koyarak) ısıtmayınız.    
Kullanıma hazır enjektörün oda sıcaklığına ulaşmasını  beklerken, iğnesinin kapağını 
çıkarmayınız.  
 
Diğer malzemeleri hazırlayınız  
Beklerken, enjeksiyon sırasında ihtiyaç duyacağınız; alkollü bir tampon, pamuk veya gazlı bez 
ve içerisine kesici cisimlerin atılacağı, özel çöp kutusu gibi yardımcı malzemeleri hazırlayınız.  
 
Kullanıma hazır e njektör içindeki sıvıyı kontrol ediniz  
• Kullanıma hazır  enjektörü, gövdesinden henüz yerinde olan iğne kapağı aşağıya 
bakacak şekilde tutunuz.  
• Kullanıma hazır e njektörün gözlem penceresinden içindeki sıvıya bakınız ve berrak, 
hafif opak (inci benzeri parlaklıkta), renksiz ve ya açık sarı renkte olduğundan emin 
olunuz. Çözelti az miktarda, küçük, yarı saydam veya beyaz protein partikülleri 
içerebilir.  
• Eğer gözlem penceresinden baktığınızda sıvıyı göremiyorsanız kullanıma hazır 
enjektörü  gövdesinden tutup, gözlem penceresinde sıvı görülene kadar iğne  kapağını  
çeviriniz  (bkz. Şekil 2) . 
Sıvının rengi değişmişse, bulanıksa ya da yabancı partiküller içeriyorsa kullanıma hazır 
enjektörü kullanmayınız  ve lütfen doktorunuzla veya eczacınızla temasa geçiniz . 
 
 
  15  
2.Enjeksiyon yerinin seçilmesi ve hazırlanması (bkz. Şekil 3)  
  
1. Enjeksiyon yerini seçiniz  
• Genelde enjeksiyon yeri, bacağınızın uyluk ların orta  bölümünün ön tarafıdır.  
• Enjeksiyonu, göbek deliğinin hemen altındaki yaklaşık 5 cm çapında ki  bölge  içerisine 
olmamak koşuluyla, karnınıza göbek deliğinin altına da yapabilirsiniz.  
• Derinin hassas, morarmış, kırmızı, pul pul, sert olduğu veya yara izi (skar) ya da çizgi içeren 
yerlere enjeksiyon yapmayınız.   
• Tek bir uygulama için birden fazla enjeksiyon gerekliyse, enjeksiyonlar vücudun farklı 
bölgelerine yapılmalıdır.  
 
 
                                     Şekil 3  
Hasta bakımından sorumlu olan kişiler için enjeksiyon yeri seçimi  (bkz. Şekil 4)  
• Eğer enjeksiyonu, sizin bakımınızdan sorumlu olan bir kişi yapıyorsa, kolunuzun üst 
bölümünün dış yüzeyini de kullanabilir.  
• Yine, vücut tipiniz ya da beden ölçünüz gözönüne alınmaksızın yukarıda sözü geçen her 
iki bölge de kullanılabilir.  
 
 
           Şekil 4  
 
Enjeksiyon yerinin hazırlanması  
• Ellerinizi, sıcak su ve sabunla iyice yıkayınız.  
• Enjeksiyon yerini alkollü bir pamukla siliniz.  
• Enjeksiyondan önce, derinin kuruması için bekleyiniz. Sildiğiniz bölgenin üzerine 
üflemeyiniz veya yelpazeleme hareketi yapmayınız . 
Bu bölgeye enjeksiyondan önce bir daha dokunmayınız.  
 
 
3.İlacın enjekte edilmesi  
 
 
  16 İlacı enjekte etmeye hazır olana kadar iğne kapağı çıkar ılmamalıdır . İğne k apağı çıkarıldıktan 
sonra ilaç 5 dakika içinde ilacı enjekte e dilmelidir . 
İğne kapağını çıkarırken pistona dokunmayınız.  
 
1. İğnenin kapağını çıkarınız  (bkz. Şekil 5)  
• Enjeksiyon yapmaya hazır olduğunuzda, kullanıma hazır enjektörü bir elinizle 
gövdesinden tutunuz.  
• Enjeksiyondan sonra  iğne kapağını tek hamlede çekip çıkarınız  ve atınız . Bunu yaparken 
pistona dokunmayınız.  
• Kullanıma hazır enjektörün içinde bir hava kabarcığı ya da iğnenin ucunda bir damla sıvı 
görebilirsiniz. Bunlar normaldir ve çıkarmanız gerekmez.  
• İğnenin kapağını çıkarttıktan sonra dozu doğru şekilde enjekte ediniz.  
İğneye dokunmayınız veya herhangi bir yüzeye temas etmesine izin vermeyiniz.  
Eğer enjektör üstünde kapağı yokken yere düşerse enjektörü kullanmayınız . Bu durum 
gerçekleşirse lütfen  doktorunuz ya da eczacınızla temasa geçiniz.  
  
 
                                           Şekil 5  
 
2. Enjekte etmek için kullanıma hazır enjektörü konumlandırınız  
• Enjektörü gövdesinden, bir elinizin orta ve işaret parmakları arasında tut unuz ve  
başparmağınızı piston başının üstüne yerleştiriniz. Önceden silip temizlemiş olduğunuz 
bölgeyi diğer elinizin iki parmağı arasında hafifçe  sıkıştırınız. Sıkı tutunuz.  
Herhangi bir anda p istonu geriye doğru çekmeyiniz . 
 
3. İlacı enjekte ediniz  
• İğneye, diğer elinizin parmakları arasında sıkıştırılan derinize yaklaşık 45 derecelik 
bir açıyla batacak şekilde yön veriniz. İğneyi, tek ve yumuşak bir hareketle 
gidebildiği kadar batırınız  (bkz. Şekil 6) .  
 
 
 
  17  
                                                                 Şekil 6  
• Pistonu, piston başı tümüyle koruyucu kanatların arasına girinceye kadar iterek tüm 
ilacı enjekte ediniz  (bkz. Şekil 7) .  
 
                                    Şekil 7  
 
• Piston gidebileceği yere kadar itildikten sonra piston başına bastırmaya devam 
ediniz, iğneyi geriye çekiniz ve  deriyi serbest bırakınız  (bkz. Şekil 8) . 
 
                                        Şekil 8  
 
• İğnenin üstü tümüyle iğne koruyucuyla kap atılıncaya  kadar boş enjektörün yukarı 
hareket edebilmesi için, baş parmağınızı piston b aşının üstünden yavaşça çekiniz  
(bkz. Şekil 9) . 
 
 
  18   
                                              Şekil 9  
 
Enjeksiyon yapıldıktan sonra  
Pamuk veya gazlı bez kullanınız  
• Enjeksiyon yerinde küçük bir miktar kan veya sıvı olabilir. Bu normaldir.  
• Bu bölge üzerine pamukla veya gazla bezle 10 saniye kadar bastırabilirsiniz.  
• Gerektiğinde enjeksiyon yerinin üzerine, küçük bir yara bandı yapıştırabilirsiniz.  
Enjeksiyon yerini ovalamayınız.  
 
Kullanıma hazır enjektörü atınız (bkz. Şekil 10)  
• Kullanıma hazır  enjektörü derhal, içerisine kesici cisimlerin atıl dığı, özel çöp kutusuna 
atınız. Özel çöp kutusun u, mutlaka doktorunuzun ya da hemşirenizin belirttiği şekilde 
atınız.  
İğnenin kapağını yerine takmayınız.  
Kullanılmış olan  bir enjektör ü  kendi güvenlik ve sağlığınız  ve ayrıca başkalarının güvenliği 
açısından asla tekrar kullanmayınız.  
 
Eğer enjeksiyonla ilgili birşeylerin yanlış gittiğini hissederseniz ya da emin olamazsanız , lütfen 
doktorunuzla veya eczacınızla temasa geçiniz .  
                 
   
Şekil 10  
TEHLİKELİ 
BİYOLOJİK ATIK  