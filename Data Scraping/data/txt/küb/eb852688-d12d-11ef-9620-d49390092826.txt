KISA ÜRÜN BİLGİSİ
1. BEŞERİ TIBBİ ÜRÜNÜN ADI
LUVERİS 75 IU enjeksiyonluk çözelti için toz ve çözücü
2. KALİTATİF VE KANTİTATİF BİLEŞİM
Etkin madde: Bir flakon etkin madde olarak, 75 IU Lutropin alfa (rekombinant insan
lüteinleştirici hormonu LH)* içerir.
Yardımcı maddeler: 0.825 mg disodyum fosfat dihidrat, 0.052 mg sodyum dihidrojen fosfat
monohidrat, sodyum hidroksit (yeterli miktarda)
Yardımcı maddeler için 6.1’e bakınız.
* rekombinant DNA teknolojisi ile çin hamster yumurtalık hücrelerinde üretilmiştir.
3. FARMASÖTİK FORM
Enjeksiyonluk çözelti için toz ve çözücü
Tozun görünüşü: Beyaz liyofilize pellet
Çözücünün görünüşü: Berrak, renksiz çözelti
Sulandırılmış çözeltinin pH’sı 7.5-8.5’tir.
4. KLİNİK ÖZELLİKLER
4.1 Terapötik endikasyonlar
LUVERİS, folikül stimülan hormon (FSH) preparatı ile beraber, ciddi LH ve FSH eksikliği
olan kadınlarda foliküler gelişimin stimülasyonu için önerilir. Klinik çalışmalarda, bu hastalar
için endojen serum LH düzeyi 1.2 IU/L olarak tanımlanmıştır.
4.2 Pozoloji ve uygulama şekli
LUVERİS ile tedavi, fertilite problemlerinin tedavisinde uzman bir hekim gözetiminde
başlatılmalıdır. LUVERİS’in hasta tarafından uygulanması, yanlızca iyi motive edilmiş,
yeterli eğitimi almış hastalarda ve uzman önerisine uyulması ile gerçekleşebilir.
Pozoloji/uygulama sıklığı ve süresi:
LH ve FSH eksikliği olan kadınlarda, LUVERİS tedavisinin amacı FSH ile beraber, insan
korionik gonadotropin (hCG) uygulamasının ardından, yumurtanın atılacağı tek bir olgun
Graff folikülü geliştirmektir. LUVERİS, FSH ile eş zamanlı günlük enjeksiyon tedavisi olarak
verilmelidir. Bu hastalarda amenore ve düşük endojen estrojen sekresyonu bulunduğundan
ötürü tedaviye her zaman başlanabilir.
1Bu endikasyonda, bugüne kadar LUVERİS ile elde edilen klinik deneyim, follitropin alfa’nın
birlikte kullanımı ile elde edilmiştir.
Tedavi, (i) ultrason ile ölçülen folikül boyutu ve (ii) estrojen cevabı değerlendirilerek hastanın
tedaviye bireysel cevabına göre uyarlanmalıdır. Önerilen doz, günlük 75-150 IU FSH ile
birlikte 75 IU lutropin alfa (bir flakon LUVERİS) şeklindedir.
FSH doz artışı gerekiyorsa, doz ayarlaması tercihen 7-14 gün aralıklarla ve 37.5 IU-75 IU
artışlar ile yapılmalıdır. Herhangi bir siklusta stimülasyon süresinin 5 haftaya kadar uzatılması
kabul edilebilir.
Optimum cevap elde edildiği zaman, son LUVERİS ve FSH enjeksiyonundan 24-48 saat
sonra 5,000 IU-10,000 IU hCG tek enjeksiyon olarak uygulanmalıdır. Hastaya, hCG
uygulamasının yapıldığı gün ve sonraki gün cinsel birleşmede bulunması önerilir.
Alternatif olarak, intrauterin inseminasyon yapılabilir.
Ovulasyon sonrası corpus luteum’un prematür yetmezliğine yol açabilen, luteotropik aktiviteli
(LH/hCG) maddelerin eksikliğinden ötürü luteal faz desteği düşünülebilir.
Tedaviye aşırı cevap alınırsa, tedavi durdurulmalı ve hCG kesilmelidir. Tedaviye bir sonraki
siklusta, bir önceki siklustan daha düşük FSH dozu ile devam edilmelidir.
Uygulama şekli:
LUVERİS subkutan uygulama için tasarlanmıştır. Toz, kullanmadan hemen önce beraberinde
verilen çözücü ile karıştırılarak hazırlanmalıdır (bkz. Bölüm 6.6)
Özel popülasyonlara ilişkin ek bilgiler
Böbrek/karaciğer yetmezliği:
Renal veya hepatik yetmezliği olan hastalarda LUVERİS’in güvenliliği, etkililiği ve
farmakokinetiği tespit edilmemiştir.
Pediyatrik popülasyon:
LUVERİS’in pediyatrik popülasyonda kullanımı bulunmamaktadır.
Geriyatrik popülasyon:
LUVERİS’in yaşlı hastalarda kullanımı bulunmamaktadır. Yaşlı hastalarda LUVERİS’in
güvenliliği ve etkililiği kanıtlanmamıştır.
4.3 Kontrendikasyonlar
LUVERİS, aşağıdaki durumlarda kontrendikedir;
 gonadotropinlere veya yardımcı maddelerden herhangi birine aşırı duyarlılık.
 yumurtalık, rahim veya meme kanseri
 hipotalamus ve hipofiz’in tümörleri
 polikistik over hastalığından kaynaklanmayan yumurtalık büyümesi veya kisti
 sebebi bilinmeyen jinekolojik kanamalar
2 gebelik döneminde kontrendikedir
LUVERİS, aşağıdakiler gibi, normal hamileliği imkansız kılacak bir koşulun var olması
durumunda kullanılmamalıdır:
 primer over yetmezliği
 cinsel organların gebeliğe uyumsuzluk yaratan malformasyonları
 rahmin gebeliğe uyumsuzluk yaratan fibroid tümörleri
4.4 Özel kullanım uyarıları ve önlemleri
Tedaviye başlamadan önce, çiftin infertilitesi, uygun bir şekilde değerlendirilmeli ve gebelik
için varsayılan kontrendikasyonlar değerlendirilmelidir. Ayrıca, hastalar hipotiroidizm,
adrenokortikal yetmezlik ve hiperprolaktinemi bakımından değerlendirilmeli ve uygun
spesifik tedavi verilmelidir.
Porfiri
Porfirisi olan ya da ailesinde porfiri öyküsü olan kadınlarda LUVERİS akut atak riskini
artırabilir. Porfirinin ilk kez görülmesi ya da kötüleşmesi durumunda tedavinin kesilmesi
gerekebilir.
Overyan Hiperstimülasyon Sendromu (OHSS)
Belli bir derecede over büyümesi, kontrollü over stimülasyonunun beklenen bir etkisidir. Bu,
daha yaygın olarak polikistik over sendromlu kadınlarda görülür ve genellikle tedavi olmadan
kendiliğinden kaybolur.
Komplike olmayan over büyümesinden farklı olarak OHSS, şiddetinin derecesi arttıkça
kendini gösteren bir durumdur. Belirgin over büyümesi, yüksek serum seks steroidleri ve
peritoneal, plevral ve nadiren perikardial boşluklarda sıvı birikimine yol açabilen vasküler
permeabilite artışı ile karakterize bir tablodur.
OHSS’nin hafif belirtileri karın ağrısı, karında rahatsızlık ve şişkinlik veya büyümüş
yumurtalıkları içerebilir. Orta şidette OHSS ilaveten bulantı, kusma, asit için ultrason kanıtı
veya belirgin over büyümesi ortaya koyabilir.
Şiddetli OHSS ise şiddetli over büyümesi, kilo artışı, dispne veya oligüri gibi ilave
semptomları içerir. Klinik değerlendirmede hipovolemi, hemokonsantrasyon, elektrolit denge
bozukluğu, asit, plevral efüzyon ve akut pulmoner distres gibi olaylar görülebilir. Çok
nadiren, şiddetli OHSS over torsiyonu veya pulmoner emboli, iskemik inme veya miyokard
enfarktüs gibi tromboembolik olaylar ile komplike olabilir.
OHSS gelişimi için bağımsız risk faktörleri genç yaş, yağsız vücut kütlesi, polikistik over
sendromu, eksojen gonadotropinlerin daha yüksek dozları, mutlak yüksek veya hızla artan
serum östradiol düzeyi ve önceki OHSS öyküsü, yüksek sayıda gelişmekte olan over
folikülünü ve ART (Yardımla Üreme Teknolojisi) döngülerinde fazla sayıda oosit
toplanmasını içerir.
Önerilen LUVERİS ve FSH dozuna ve verilme şekline uymak overyan hiperstimülasyon
riskini en aza indirebilir. Risk faktörlerinin erken tespiti için ultrason taramalarının yanı sıra
3östradiol ölçümleriyle stimülasyon döngülerinin izlenmesi tavsiye edilir.
hCG’nin OHSS’yi tetiklemede önemli bir rol oynadığını ve eğer gebelik oluşursa sendromun
daha şiddetli ve daha uzun süreli olabileceğini öneren kanıt mevcuttur. Bu nedenle, OHSS
belirtileri görülürse, hCG’nin kesilmesi ve hastanın cinsel ilişkiden uzak durması veya en az 4
gün süreyle bariyer kontraseptif yöntemleri kullanması tavsiye edilir. OHSS, hızla (24 saat
içinde) ilerleyebileceğinden ya da birkaç gün içinde şiddetli bir tıbbi olaya
dönüşebileceğinden, hastalar hCG uygulamasının ardından en az iki hafta süresince takip
edilmelidir.
Hafif veya orta şiddette OHSS spontan olarak sonlanır. Eğer şiddetli OHSS meydana gelirse,
şayet gonadotropin tedavisi hala devam ediyorsa durdurulması ve hastanın hastaneye
yatırılması ve uygun tedavinin başlatılması önerilir.
Over torsiyonu
Over torsiyonu diğer gonadotropinler ile tedavi sonrasında rapor edilmiştir. Bu, OHSS,
gebelik, geçirilmiş abdominal cerrahi, over torsiyonu öyküsü, önceki veya mevcut over kisti
ve polikistik over sendromu gibi diğer risk faktörleri ile ilişkili olabilir. Azalan kan akışı
nedeniyle overde oluşan hasar, erken teşhis ve acil detorsiyon ile sınırlandırılabilir.
Çoğul gebelik
Ovulasyon indüksiyonu yapılan hastalarda, çoğul gebelik ve doğum insidansı, doğal gebelikle
karşılaştırıldığında artmıştır. Çoğul gebelikler ekseriyetle ikizdir. Özellikle yüksek dereceli
çoğul gebelik, artan olumsuz maternal ve perinatal sonuç riski taşır.
Çoğul gebelik riskini en aza indirmek için, over cevabının dikkatle izlenmesi önerilir.
ART uygulanan hastalarda çoğul gebelik riski esas olarak yerleştirilen embriyo sayısı,
bunların kalitesi ve hastanın yaşı ile ilişkilidir.
Gebelik kaybı
Ovulasyon indüksiyonu için foliküler gelişimin stimüle edildiği hastalarda düşük gelişmesi
sonucu gebelik kaybının oranı, normal gebelik kayıplarından daha fazladır.
Ektopik gebelik
Tubal hastalık hikayesi olan kadınlarda, fertilite tedavisi ile veya spontan konsepsiyon ile
gebelik elde edilse de, ektopik gebelik riski vardır. Bu hastalarda ART sonrası dış gebelik
prevalansının genel nüfustakine kıyasla daha yüksek olduğu bildirilmiştir.
Konjenital malformasyon
ART'den sonra konjenital malformasyonların sıklığı, spontan gebeliğe göre hafifçe daha
yüksek olabilir. Bu, ebeveynlere ilişkin özelliklere (örn., anne yaşı, genetik), ART
prosedürlerine ve çoğul gebeliklere bağlı olabilir.
Tromboembolik olaylar
4Yakın zamanda geçirilmiş veya devam eden tromboembolik hastalığı olan kadınlarda veya
tromboembolik olaylar için, kişisel veya aile öyküsü, trombofili veya şiddetli obezite (vücut
kütle indeksi > 30 kg/m2) gibi genellikle bilinen risk faktörleri olan kadınlarda gonadotropin
tedavisi bu tür olayların meydana gelme veya kötüleşme riskini artırabilir. Bu kadınlarda,
gonadotropin uygulamasının yararı, riskleri karşısında değerlendirilmelidir. Bununla birlikte
gebeliğin kendisinin de OHSS gibi artmış bir tromboembolik olay riski taşıdığı dikkate
alınmalıdır.
Reprodüktif sistem neoplazileri
İnfertilite tedavisi için çoklu tedavi rejimleri uygulanan kadınlarda, gerek iyi huylu gerekse
kötü huylu olmak üzere over ve diğer üreme sistemi neoplazileri bildirilmiştir. İnfertil
kadınlarda gonadotropin tedavisinin bu tür tümörlerin riskini artırıp artırmadığı henüz
saptanmamıştır.
Sodyum içeriği
LUVERİS her dozunda 1 mmol (23 mg)’dan daha az sodyum ihtiva eder, yani esasında
“sodyum içermez”.
Sakaroz içeriği
Nadir kalıtımsal früktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışması yapılmamıştır.
LUVERİS, follitropin alfa dışında diğer tıbbi ürünlerle aynı enjeksiyon içinde karışım
olarak kullanılmamalıdır. Yapılan çalışmalar, follitropin alfa ile birlikte kullanıldığında
etken maddenin aktivite, stabilite, farmakokinetik ve farmakodinamik özelliklerinde belirgin
bir değişiklik olmadığını göstermiştir.
4.6 Gebelik ve laktasyon
Genel tavsiye:
Gebelikte kullanım kategorisi X’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
LUVERİS, gebelik döneminde kullanılmamalıdır.
Gebelik dönemi:
LUVERİS, gebelik döneminde kontrendikedir.
Sınırlı sayıda gebelikte maruziyetten elde edilen veri gebelik, embriyonal ya da fetal gelişim,
doğum ya da kontrollü over stimülasyonunu takiben doğum sonrası gelişim üzerinde
gonadotropinlerin herhangi bir olumsuz etki göstermemiştir. Hayvan çalışmalarında
LUVERİS’in herhangi bir teratojenik etkisi gözlenmemiştir. Hamilelik sırasında maruz kalma
durumunda, klinik veriler LUVERİS’in teratojenik etkisini gözardı etmek için yeterli değildir.
5Laktasyon dönemi
LUVERİS, emzirme döneminde kullanılmamalıdır.
Üreme yeteneği/Fertilite
LUVERİS, folikül stimülan hormon (FSH) preparatı ile beraber foliküler gelişimin
stimülasyonu için kullanılır (bkz. Bölüm 4.1).
4.7 Araç ve makine kullanımı üzerindeki etkileri
LUVERİS, hastaların araç ve makine kullanımını etkilemez.
4.8 İstenmeyen etkiler
a) Genel tanımı
Lutropin alfa, follitropin alfa ile birlikte foliküler gelişimin stimülasyonu için kullanılır. Bu
bağlamda, istenmeyen etkileri kullanılan maddelerden birine yüklemek zordur.
Klinik çalışmalarda, hafif ve orta şiddette enjeksiyon yeri reaksiyonları (çürük, ağrı,
kızarıklık, kaşıntı veya şişme) sırasıyla, enjeksiyonların % 7.4 ve % 0.9’unda rapor edilmiştir.
Şiddetli enjeksiyon yeri reaksiyonları rapor edilmemiştir
Ovaryen hiperstimülasyon sendromu, LUVERİS ile tedavi edilen hastaların % 6’dan azında
gözlenmiştir. Şiddetli ovaryen hiperstimülasyon sendromu rapor edilmemiştir (bkz. Bölüm
4.4).
Nadir durumlarda, tromboembolizm, adneksal torsiyon (yumurtalık büyümesinin
komplikasyonu olarak), hemoperitonyum’un insan menapoz gonadotropin tedavisi ile
bağlantıları olmuştur. Bu advers etkiler gözlenmemiş olsa bile bunların LUVERİS kullanımı
ile meydana gelmesi mümkün olabilir.
Özellikle daha önce tubal hastalık hikayesi olan kadınlarda, ektopik gebelikde meydana
gelebilir.
b) İstenmeyen etkiler
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
LUVERİS uygulamasının ardından, en iyi değerlendirme sonrasında aşağıdaki istenmeyen
etkiler gözlemlenebilir. Herbir sıklık grubu içinde, istenmeyen etkiler azalan ciddiyet
sırasında sunulmaktadır.
Bağışıklık sistemi hastalıkları:
Çok seyrek: Anafilaktik reaksiyonlar ve şok dahil hafif ila şiddetli hipersensitivite
reaksiyonları
Sinir sistemi hastalıkları:
6Yaygın: Başağrısı
Vasküler hastalıklar:
Çok seyrek: Genellikle şiddetli ovaryen hiperstimülasyon sendromu ile ilişkili
tromboembolizm
Gastrointestinal hastalıklar:
Yaygın: Karın ağrısı, karında rahatsızlık, bulantı, kusma, diyare
Üreme sistemi ve meme hastalıkları:
Yaygın : Hafif ila orta şiddette ovaryen hiperstimülasyon sendromu, over kisti, meme ağrısı,
pelvik ağrı
Genel bozukluklar ve uygulama bölgesine ilişkin hastalıklar:
Yaygın : uyku hali, enjeksiyon yeri reaksiyonu (örneğin, enjeksiyon yerinde ağrı, eritem,
hematom, şişme ve/veya irritasyon)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Lutropin alfa'nın aşırı doz etkileri bilinmemektedir. Ancak, ovaryen hiperstimülasyon
sendromu oluşması mümkündür. Bu durum, kısım 4.4 özel kullanım uyarıları ve önlemleri
bölümünde tarif edilmiştir.
Öte yandan, Lutropin alfa'nın 40,000 IU'ya kadar tek dozları sağlıklı kadın gönüllülere
uygulanmıştır, ciddi advers etkiler göstermemiş ve çok iyi tolere edilmiştir.
Tedavisi:
Semptomlara göre tedavi uygulanır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Cinsiyet hormonları ve genital sistem modülatörleri, gonadotropinler.
ATC kodu: G03GA07
Etki mekanizması
Lutropin alfa, kovalan olmayan bağlarla bağlı α- ve β-altbirimlerinden oluşan bir glikoprotein
olup, rekombinant insan lüteinleştirici hormonudur. Lüteinleştirici hormon, ovaryen teka (ve
granüloza) ve testiküler Leydig hücrelerinde, insan koryonik gonadotropininin (hCG) de
bağlandığı ortak bir reseptöre bağlanır. Bu transmembranal LH/CG reseptörü, G-proteini ile
kenetli reseptörler süper familyasının bir üyesidir; spesifik olarak, geniş bir ekstraselüler alana
7sahiptir. Rekombinant hLH'ın Leydig tümör hücreleri (MA-10) üzerindeki LH/CG
reseptörüne in-vitro bağlanma afinitesi, hCG ve hipofizer hLH’nınkilerin arasındadır, fakat
büyüklükleri aynıdır.
LH, overlerde, foliküler faz esnasında, androjenleri salgılamak için teka hücrelerini uyarır.
Bunlar, FSH ile uyarılmış foliküler gelişimi desteklemek amacıyla, estradiol üretimi için,
granüloza hücresinin aromataz enzimi tarafından substrat olarak kullanılacaktır. Siklus
ortasında yüksek LH düzeyleri, korpus luteum formasyonunu ve ovulasyonu tetikler.
Ovulasyondan sonra LH, kolesterolün pregnenolona dönüşümünü arttırarak korpus luteumda
progesteron üretimini uyarır.
Farmakodinamik etkileri
LH ve FSH eksikliği olan anovulatuar kadınlarda, foliküler gelişimin uyarılmasında lutropin
alfa uygulamasıyla elde edilen primer etki, FSH uyarısıyla büyümüş olan foliküller tarafından
estradiol sekresyonundaki artıştır.
Klinik etkililik ve güvenlilik
Klinik çalışmalarda, hastaların endojen serum LH düzeyi <1.2 IU/L ile tanımlanmıştı.
Bununla birlikte, farklı laboratuarlarda yapılmış LH ölçümleri arasında değişiklikler olabilir
ve bu nokta dikkate alınmalıdır.
Bu çalışmalarda, ovulasyon oranı siklus başına % 70-75 dir. r-hLH ve r-hFSH kombinasyonu
doğrudan olarak hMG tedavisiyle karşılaştırılmamıştır.
5.2 Farmakokinetik özellikler
Lutropin alfa'nın farmakokinetiği, hipofiz bezi desensitize kadın gönüllülerde 75 IU'dan
40,000 IU'ya kadar olan dozlar kullanılarak çalışılmıştır. LUVERİS’in tek ve tekrarlayan
uygulamalarını takiben lutropin alfa farmakokinetikleri karşılaştırılabilir ve lutropin alfa
birikim oranı en düşüktür. Aynı anda uygulandığında follitropin alfa ile farmakokinetik bir
etkileşim oluşmaz.
Emilim:
Subkutan uygulamayı takiben, mutlak bioyararlanım yaklaşık % 60'dır.
Dağılım:
Intravenöz uygulamayı takiben, lutropin alfa yaklaşık 1 saatlik başlangıç yarılanma ömrüyle
hızla dağılır Kararlı durumdaki dağılım hacmi 10-14 L civarındadır. Ortalama bulunma süresi
yaklaşık 5 saattir.
Eliminasyon:
Intravenöz uygulamayı takiben lutropin alfa yaklaşık 10-12 saatlik terminal yarılanma ömrü
ile vücuttan atılır. Subkutan uygulamayı takiben terminal yarılanma ömrü hafifçe uzamıştır.
Toplam vücut klerensi yaklaşık 2 L/saattir ve dozun % 5'den azı idrar ile atılır.
Doğrusallık/doğrusal olmayan durum:
Lutropin alfa Eğri Altındaki Alan (EAA) ile tayin edildiği üzere, doğrudan uygulanan doza
bağlı doğrusal farmakokinetik gösterir. LUVERİS’in tek ve tekrarlanan uygulamalarından
sonra lutropin alfa farmakokinetiği karşılaştırılabilirdir ve lutropin alfa birikimi oranı azdır.
Eşzamanlı uygulandığında follitropin alfa ile farmakokinetik etkileşimi yoktur.
85.3 Klinik öncesi güvenlilik verileri
Klinik öncesi veriler, güvenlilik farmakolojisine ait konvansiyonel çalışmalara dayanarak
tekrarlanan doz toksisitesi, genotoksisite, karsinojenik potansiyel gibi, insanlar için özel bir
tehlike ortaya koymamıştır. Hormonun heterolog protein yapısından beklenileceği gibi,
Lutropin alfa deney hayvanlarında, bir süre sonra ölçülebilir serum LH düzeylerinde
azalmaya yol açan ancak biyolojik etkisini tümüyle yok etmeyen bir antikor cevabına neden
olmuştur. Lutropin alfaya karşı gelişen antikorlardan dolayı bir toksisite belirtisi
gözlenmemiştir.
Gebe sıçanlara ve tavşanlara, lutropin alfa'nın 10 IU/kg/gün ve daha yüksek dozlardaki
tekrarlanan uygulamaları, fötusların resorbsiyonu dahil, reprodüktif fonksiyonun bozulmasına
sebep olmuş ve ana hayvanların vücut ağırlığındaki artışı azaltmıştır. Yine de, her iki hayvan
modelinde de ilaca bağlı teratogenez gözlenmemiştir.
Diğer çalışmalar, lutropin alfa'nın mutajenik olmadığını göstermiştir.
6. FARMASÖTİK ÖZELLİKLERİ
6.1 Yardımcı maddelerin listesi
Toz
Sakaroz
Disodyum fosfat dihidrat
Sodyum dihidrojen fosfat monohidrat
Polisorbat 20
Konsantre fosforik asit (pH ayarı için)
Sodyum hidroksit (pH ayarı için)
Metionin
Nitrojen
Çözücü
Enjeksiyonluk su
6.2 Geçimsizlikler
Bu tıbbi ürün, kısım 6.6’da belirtilenler dışında başka tıbbi ürünler ile karıştırılmamalıdır.
6.3 Raf-ömrü
36 ay
6.4 Saklamaya yönelik özel tedbirler
25C'nin altındaki oda sıcaklıklarında ve ambalajında saklanmalıdır.
6.5 Ambalajın niteliği ve içeriği
9Toz 3 ml, nötr, renksiz cam (Tip 1) flakonda ambalajlanmıştır. Flakon, bromobutil tıpa ve
alüminyum sıyırma halkalı “flip-off” kapak ile kapalıdır. Çözücü ya 2 ml ya da 3 ml nötr
renksiz cam (tip 1) flakon ile teflon kaplı lastik tıpa veya 2 ml nötr, renksiz cam (tip 1)
ampulde ambalajlanmıştır.
Ürün 1, 3 veya 10’luk flakonlarda ve yine aynı miktarda çözücü flakon veya ampul ile
sunulur. Piyasada tüm paket büyüklükleri bulunmayabilir.
6.6 Beşeri tıbbi üründen arta kalan maddelerin imhası ve diğer özel önlemler
İlk açılma ve hazırlanmasını takiben hemen ve tek kullanım içindir.
Toz, kullanmadan hemen önce çözücü ile hafif çevirerek karıştırıp çözülmelidir.
Hazırlanan çözelti partikül içeriyorsa ya da berrak değilse uygulanmamalıdır.
LUVERİS follitropin alfa ile karıştırılabilir ve tek enjeksiyon olarak birlikte uygulanabilir.
Bu durumda, LUVERİS önce çözülmeli ve daha sonra follitropin alfa tozunu çözmek için
kullanılmalıdır.
Büyük hacimlerde enjeksiyonların önlenebilmesi amacıyla bir flakon LUVERİS ile bir veya
iki ampul follitropin alfa 37,5 IU, 75 IU veya 150 IU birlikte 1 ml çözücü ile hazırlanabilir.
Kullanılmamış olan ürünler ya da atık materyaller, yerel düzenlemelere uygun olarak
atılmalıdır.
7. RUHSAT SAHİBİ
Merck İlaç Ecza ve Kimya Tic.A.Ş.
Rüzgarlıbahçe Mah. Kavak Sok. No: 16/18
Kavacık Ticaret Merkezi Kat: 4-5-6
PK.34810 Kavacık-Beykoz / İstanbul
Tel: 0 216 578 66 00
Fax: 0 216 469 09 22
8. RUHSAT NUMARASI
115/35
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15/01/2004
Ruhsat yenileme tarihi: -
10. KÜB’ÜN YENİLEME TARİHİ
10