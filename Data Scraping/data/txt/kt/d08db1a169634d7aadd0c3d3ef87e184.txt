  Sayfa 1/8  KULLANMA TALİMATI  
  
MOXİBİEM %0.5 Göz Damlası, Çözelti    
Göze damlatılarak uygulanır.  
   Steril  
  
• Etkin   maddeler:   1   ml   çözelti,   5   mg   moksifloksasin   baza   eşdeğer   5.45 mg 
moksifloksasin içerir.  
• Yardımcı maddeler: Sodyum klorür, borik asit ve saf su. Çok az miktarda sodyum 
hidroksit veya hidroklorik asit asidite seviyelerini (pH seviyelerini) normal tutmak 
için eklenir.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz.  İlaç hakkında size önerilen dozun üzerinde 
yüksek veya düşük doz kullanmayınız.  
  
Bu Kullanma Talimatında:   
  
1. MOXİBİEM  nedir ve ne için kullanılır?  
2. MOXİBİEM’i kullanmadan önce dikkat edilmesi  gerekenler  
3. MOXİBİEM nasıl kullanılır?  
4. Olası yan etkiler nelerdir?  
5. MOXİBİEM’in saklanması  
  
Başlıkları yer almaktadır.  
  
 1. MOXİBİEM nedir ve ne için kullanılır?  
  
MOXİBİEM, berrak açık sarı renkli homojen çözeltidir.  
  
MOXİBİEM, etkin madde olarak 5 mg moksifloksasin baza eşdeğer 5.45 mg 
moksifloksasin hidroklorür içerir. Koruyucu içermez.  
  
  Sayfa 2/8  Farmakoterapötik grup: oftalmolojikler, anti -infektifler  
  MOXİBİEM, kutuda, ağzı polipropilen kapak ile kapatılmış kendinden damlalıklı 5 ml’lik     
LDPE şişede, kullanma talimatı ile birlikte kutu içinde ambalajlanmaktadır  
MOXİBİEM, florokinolon sınıfından bir antibiyotik olan ve göz infeksiyonlarının 
tedavisinde kullanılan moksifloksasini içerir.  
MOXİBİEM, gözün ön oküler böl ümünde moksifloksasine hassas suşların sebep olduğu 
bakteriyel infeksiyonların topikal tedavisinde kullanılır.  
  
2. MOXİBİEM’i kullanmadan önce dikkat edilmesi  gerekenler  
  
MOXİBİEM’i aşağıdaki durumlarda KULLANMAYINIZ  
  
• Eğer moksifloksasine, diğer kinolonlara veya MOXİBİEM’in içerdiği diğer maddelere 
karşı hassasiyetiniz (alerjiniz) var ise  
• Doktorunuzun kullanmanızı söylediği süreden daha uzun süre kullanmayınız.  
  
Eğer tedaviniz devam ederken, infeksiyon kötüleşirse, DERHAL doktorunuza başvurunuz.  
  
MOXİBİEM’i aşağıdaki durumlarda DİKKATLE KULLANINIZ  
Eğer  
• MOXİBİEM’e karşı herhangi bir alerjik reaksiyon oluşursa. A lerjik reaksiyonlar 
yaygın değil dir ve ciddi reaksiyonlar nadiren oluşur. Eğer bu ilaca karşı herhangi bir 
aşırı duyarlılık (alerjik) rea ksiyonu veya yan etki oluşursa Bölüm 4’e bakınız.  
• Kontakt lens kullanıyorsanız. Eğer gözde infeksiyonun olduğuna dair herhangi bir 
belirti veya semptomlar varsa kontakt lens kullanmayınız.  
• Diğer  antibiyotiklerde  olduğu  gibi  MOXİBİEM’ in  uzun  süreli  kullanımı diğer 
enfeksiyonlara neden olabilir.  
• Özellikle kortikosteroidlerle eş zamanlı olarak tedavi edilenler ve yaşlı hastalar  olmak 
üzere ağızdan ya da damar içi yolla florokinolon tedavisi alanların tendonlarda (kasları 
kemiklere bağlayan bağlar) iltihaplanma ve çatlak oluşabilir. Tendonlarınızda ağrı 
veya şişme olursa MOXİBİEM tedavisini kesiniz.  
• Yeni doğanların konjunktivit (bir çeşit göz iltihabı) tedavisinde MOXİBİEM’in 
etkililik ve güvenliliği ile ilgili bilgiler kısıtlıdır. Bu nedenle yeni doğanların 
konjunktivit tedavisinde MOXİBİEM’in kullanımı önerilmez.  
• 2 yaşından küçük hastaların Chlamydia  trachomatis  isimli bir mikroorganizmanın 
neden olduğu enfeksiyonun tedavisinde, MOXİBİEM bu yaş grubundaki hastalarda 
değerlendirilmediği için kullanımı önerilmez. 2 yaşından büyük hastaların Chlamydia 
trachomatis mikroorganizmasının neden olduğu göz infeksiyonlarında uygun  sistemik 
tedavi uygulanmalıdır.  
 
 
 
  
  Sayfa 3/8  MOXİBİEM’in yiyecek ve içecek ile kullanılması  
Ürün önerildiği şekilde kullanıldığı takdirde, besinlerle ve içeceklerle herhangi bir 
etkileşimi yoktur.  
  
Hamilelik  
İlacı kullanmadan önce doktorunuza veya eczacınıza danışınız.  
Hamilelik sırasında MOXİBİEM kullanımı ile ilgili yeterli bilgi bulunmamaktadır. 
Hamilelik dö neminde MOXİBİEM kullanmayınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.   
MOXİBİEM’in insan sütüyle atılıp atılmadığı bilinmemektedir. Risk -yarar 
değerlendirm esinden sonra doktorunuz bu ürünü kullanıp kullanamayacağınızı tavsiye 
edecektir.  
  
Araç ve makine kullanımı  
MOXİBİEM kullandıktan hemen sonra görüşünüzde geçici bulanıklaşma veya rahatsızlık 
oluşursa bu durumlar geçinceye kadar araç ya da makine kullanm ayınız.  
  
Diğer ilaçlar ile birlikte kullanımı  
MOXİBİEM’in herhangi bir ilaç ile etkileşim çalışması yapılmamıştır.  
Eğer başka bir göz damlası veya göz merhemi kullanıyorsanız, iki uygulama arasında en 
az 5 dakika beklenmelidir. Göz merhemleri en son uy gulanmalıdır  
  
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
  
3. MOXİBİEM nasıl kullanılır?  
Uygun kullanım ve doz/uygulama sıklığı için talimatlar:  
MOXİBİEM sadece gözünüze damlatma amacıyla kullanılmalıdır. Ürünü başka bir yolla 
kullanmayınız.  
Hasta göz(ler)e günde 3 kez (sabah, öğle, akşam) 1 damla damlatılır. Eğer doktorunuz 
söylerse MOXİBİE M’i iki gözünüze de kullanınız. Doktorunuzun söylediği süre boyunca 
kullanmaya devam ediniz.  
İnfeksiyon normal olarak 5 günden sonra geçmektedir. Tedaviye takip eden 2- 3 gün boyunca 
da devam edilmelidir.  
 
 
 
  
 
  Sayfa 4/8  Uygulama yolu ve metodu:  
 
 
  
            1                             2                           3  
  
• Damlatma ucunun ve çözeltinin temiz kalmasını sağlamak için, şişenin damlatma 
ucunun göz kapaklarına, göz çevresine veya diğer yüzeylerine değdirilmemesine dikkat 
edilmelidir. Kullanmadığınız  zaman şişenin kapağını sıkıca kapalı tutunuz.  
• Elinize MOXİBİEM göz damlasını ve bir ayna alınız.  
• Ellerinizi yıkayınız.  
• Damlatma ucuna değmemeye dikkat ederek şişenin kapağını açınız. Baş ve işaret 
parmağınızın arasında ucu aşağıya bakacak şekilde şişeyi tutunuz.  
• Başınızı arkaya doğru itiniz. Gözünüz ve göz kapağınız arasında bir alan oluşuncaya 
kadar  temiz  bir  parmağın ızın  yardımıyla  göz  kapağınızı  aşağıya  doğru   çekiniz. 
(resim 1) Damla bu alana damlatılacaktır.  
• Şişenin ucunu gözünüze yakın bir noktaya getiriniz. Yardımı olacaksa bir ayna 
kullanınız. Gözünüze ya da göz kapağınıza, etrafındaki alanlara veya diğer  bölgelere 
şişenin ucunu dokundurmayınız. Damlayı etkileyebilir.  
• Bir damla MOXİBİEM damlatmak için şişeyi hafifçe sıkınız (resim 2).  
• Eğer uygulamayı iki gözünüze de yapacaksanız, aynı basamakları diğer gözünüz için de 
uygulayınız.  
• Özellikle yeni doğan b ebeklerde veya küçük çocuklarda nasal mukoza yolu ile 
damlaların emilimini önlemek için, damlanın uygulanmasının ardından  gözyaşı 
kanalları parmaklar yardımıyla 2- 3 dakika kapalı tutulmalıdır (resim 3).  
• Kullandıktan sonra şişenin kapağını sıkıca kapatını z.  
  
Değişik yaş grupları:  
 
  Çocuklarda kullanım:   
MOXİ BİEM çocuklarda kullanılabilir. Çocuklarda doz ayarlaması yetişkinlerle aynı 
şekilde yapılabilir.  
  Sayfa 5/ 8  Yeni doğanların konjunktivit tedavisi ve 2 yaşından küçük hastaların Chlamydia  
trachomatis  mikroorganizmasının neden olduğu enfeksiyon tedavisinde MOXİBİEM 
kullanımı önerilmez. (Detaylı bilgi için Bölüm 2’ye bakınız.)  
  
Yaşlılarda kullanım:  
MOXİBİEM 65 yaşın üzerindeki yaşlı hastalarda güvenli bir şekilde kullanılabilir.  
  
Özel kullanım durumları:  
Böbrek ve karaciğer yetmezliği olan hastalar:   
MOXİBİEM, böbrek ve karaciğer yetmezliği  olan hastalarda güvenli bir şekilde 
kullanılabilir.   
  
Eğer MOXİBİEM’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.    
  
Kullanmanız gerekenden daha fazla MOXİBİEM kullandıysanız:  
Kullanmanız gerekenden fazla MOXİBİEM kullandıysanız endişelenme yiniz, ılık su ile 
yıkayarak gözünüzden uzaklaştırılabilir. Bir sonraki dozunuza kadar yeni bir damla 
damlatmayınız.  
  
MOXİBİEM’den kullanmanız gerekenden fazlasını kullanmışsanız bir doktor veya eczacı 
ile konuşunuz.  
  
MOXİBİEM’i kullanmayı unutursanız:   
Hatırladığınız anda hemen unutulan dozu damlatınız ve normal doz düzeninize devam 
ediniz.  
  
Unutulan dozları dengelemek için çift doz damlatmayınız.  
  
Eğer yanlışlıkla MOXİBİEM’i yutarsanız ya da enjekte ederseniz, tavsiye için doktor 
veya eczacınıza danışınız. Moksifloksasin oral tabletler ve damar içi çözeltilerde de 
kullanıma uygun olduğu için ciddi güvenlik endişesi oluşturmamaktadır.  
 
4.   Olası yan etkiler nelerdir?  
Tüm ilaçlar gibi, MOXİBİEM’in içeriğinde bulunan maddelere duyarlı olan kişilerde yan 
etkiler olabilir.  
  
Ciddi bir alerjik reaksiyon ve aşağıdaki durumlardan herhangi biri olursa 
MOXİBİEM almayı durdurunuz ve DERHAL doktorunuza bildiriniz veya size en 
yakın hastenenin acil bölümüne başvurunuz.  
  
  Sayfa 6/ 8  • Ellerde, ayaklarda, ayak bileğinde, yüzde, dudakta, ağızda, boğazda yutmada veya 
nefes almada zorluğa neden olan şişme, döküntü veya kurdeşen, büyük sulu 
kabarcıklar, yaralar ve ülserleşme.  
Yan etkiler aşağıdaki kategorilerde gösterildiği şekilde sırla nmıştır:  
      Çok yaygın                   : 10 hastanın en az 1’inde görülebilir.  
Yaygın  :10 hastanın birinden az, fakat 100 hastanın birinden fazla   
görülebilir.  
Yaygın olmayan     :100 hastanın birinden az, fakat 1000 hastanın birinden fazla 
görülebilir.  
       Seyrek                         :1000 hastanın birinden az, fakat 10000 hastanın birinden fazla   
görülebilir     
       Çok seyrek                  : 10000 hastanın birinden az görülebilir.   
       Bilinmiyor                   :Eldek i verilerden hareketle tahmin edilemiyor.    
  
Yaygın:  
• tat almada bozukluk  
• gözde ağrı  
• gözde tahriş  
• göz kuruluğu  
• göz kaşıntısı  
• konjunktivada kızarıklık  
• gözde kızarıklık  
  
Yaygın olmayan:  
• kansızlık  
• karıncalanma  
• baş ağrısı  
• korneal (gözün saydam cismi ile ilgili) hastalık  
• gözün ön bölümünde noktasal iltihap  
• korneada lekelenme  
• göz kapağında kızarıklık  
• konjunktivit (bir çeşit göz iltihabı)  
• gözde şişme  
• gözde rahatsızlık  
• görmede bulanık  
• görme keskinliğinde azalma  
• göz kapağı bozukluğu  
• göz kapağı iltihabı  
• anormal göz hassasiyeti  
• burunda rahatsızlık  
• boğaz ağrısı  
• boğazda yabancı cisim hissi  
• kusma  
• göz damarlarında çatlaklar  
• göz kapağında şişme  
  Sayfa 7/8  • karaciğer       enzimlerinde       (alanin       aminotransferaz       artışı, gama - 
glutamiltransferazda) artış  
  
Bilinmiyor:  
• alerji  
• sersemlik  
• gözde iltihap  
• gözün saydam cisminde (kornea) doku kaybı  
• korneada yaralanma  
• göz içi basıncında yükselme  
• korneada donukluk  
• korneal ülser  
• gözün yüzeysel iltihabı  
• artmış gözyaşı salgısı  
• gözde yabancı cisim hissi  
• ışığa hassasiyet  
• göz akıntısı  
• düzensiz kalp ritmi  
• nefes darlığı  
• mide bulantısı  
• deride kızarıklık  
• kaşıntı  
• döküntü  
• kurdeşen  
Bunlar MOXİBİEM’in hafif yan etkileridir.  
  
Yan etkilerin raporlanması:   
Kullanma Talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca 
karşılaştığınız yan etkileri www.titck.gov.tr sitesinde yer alan “İlaç Yan Etki 
Bildirimi” ikonuna tıklayarak ya da 0 800 314 00 08 numaralı yan etki bildirim  hattını 
arayarak Türkiye Farmakovijilans Merkezi (TÜFAM)’ne bildiriniz. Meydana gelen 
yan etkileri bildirerek kullanmakta olduğunuz ilacın güv enliliği hakkında daha fazla 
bilgi edilnilmesine katkı sağlamış olacaksınız.  
  
5.  MOXİBİEM ‘in saklanması  
MOXİBİEM’i çocukların göremeyeceği, erişemeyeceği yerlerde ve ambalajında 
saklayınız.  
25°C altındaki oda sıcaklığında saklanmalıdır.  
 
Son kullanma tarihiyle uyumlu olarak kullanınız. Son kullanma tarihi, belirtilen ayın 
son gününü ifade etmektedir. Ambalajdaki son kullanma tarihinden sonra MOXİBİEM’, 
kullanmayınız.  
  
  Sayfa 8/ 8  Bu ilaç, açıldıktan sonra 28 gün içinde kullanılmalıdır, kullanılmayan  bölüm atılmalıdır.  
  
Dondurmayınız.  
  
Renk değişikliği ya da bulanıklık fark ederseniz ürünü kullanmayınız. Orjinal 
ambalajında saklayınız.  
  
Son kullanma tarihi geçmiş veya kullanılmayan ilaçları çöpe atmayınız! Çevre, 
Şehircilik ve İklim Değişikliği Bakanlığı’nca belirlenen toplama sistemine veriniz.  
   
Ruhsat Sahibi:        BİEM İLAÇ SANAYİ ve TİC. A.Ş.  
   Turgut Reis Cad., No: 21, 06570,   
   Tandoğan Çankaya/Ankara  
Tel: +90 312 230 29 29  
Faks: +90 312 230 68 00  
  
 Üretim yeri:  Mefar İlaç Sanayii A.Ş.  
       Kurtköy -Pendik/İstanbul   
Bu kullanma talimatı 23/06/2023  tarihinde onaylanmıştır.  
