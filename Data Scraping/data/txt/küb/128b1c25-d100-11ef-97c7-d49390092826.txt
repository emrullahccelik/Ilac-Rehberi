KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
ELMİRON 100 mg kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 100 mg pentosan polisülfat sodyum içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Kapsül
Beyaz, opak, sert jelatin kapsüller
Kapsül boyutu 2
4. KLİNİK ÖZELLİKLER
4.1. Terapötik endikasyonlar
ELMİRON, erişkinlerde glomerülasyonlarla veya Hunner ülserleri ile karakterize ortadan ağıra
kadar seyreden ağrı, idrara sıkışma ve işeme sıklığı ile birliktelik gösteren mesane ağrı
sendromu tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Doktorunuz başka bir şekilde önermediği takdirde ELMİRON kapsül günde 3 defa 1 kapsül
şeklinde ağız yoluyla uygulanır.
Pentosan polisülfat sodyum tedavisinde tedaviye alınan yanıt her 6 ayda bir yeniden
değerlendirilmelidir. Tedaviye başlandıktan 6 ay sonra iyileşme sağlanamaması durumunda,
1 / 14pentosan polisülfat sodyum ile tedavi durdurulmalıdır. Yanıt veren hastalarda pentosan
polisülfat sodyum tedavisine yanıt korunduğu sürece kronik olarak devam edilmelidir.
Uygulama şekli:
Sadece ağızdan kullanım içindir.
Kapsül, yemeklerden en az 1 saat önce veya 2 saat sonra su ile birlikte alınmalıdır.
Özel populasyonlara ilişkin ek bilgiler:
Böbrek yetmezliği:
Pentosan polisülfat sodyumun farmakokinetiği, böbrek yetmezliği olan hastalarda
incelenmemiştir.
Karaciğer yetmezliği:
Pentosan polisülfat sodyumun farmakokinetiği, karaciğer yetmezliği olan hastalarda
incelenmemiştir.
Pediatrik popülasyon:
Pentosan polisülfat sodyumun 18 yaşın altındaki bireylerde kullanımına ait etkililik ve güvenlilik
verileri bulunmamaktadır.
Geriyatrik popülasyon:
Pentosan polisülfat sodyumun farmakokinetiği, yaşlı hastalarda incelenmemiştir.
Pentosan polisülfat sodyum, yukarıda belirtilen özel hasta popülasyonlarında özel olarak
çalışılmadığından (bkz. Bölüm 4.4), bu hastalar için doz ayarlaması önerilmemektedir.
4.3. Kontrendikasyonlar
Pentosan polisülfat sodyum’a ya da bölüm 6.1'de listelenen yardımcı maddelerden herhangi
birine aşırı duyarlılık (hipersensitivite) gösterdiği bilinen hastalarda kontrendikedir.
Pentosan polisülfat sodyumun zayıf antikoagülan etkisi nedeniyle, aktif olarak kanaması olan
hastalarda ELMİRON kullanılmamalıdır. Menstrüasyon kontrendikasyon değildir.
4.4. Özel kullanım uyarıları ve önlemleri
Mesane ağrısı sendromu bir dışlama tanısıdır ve idrar yolu enfeksiyonu veya mesane kanseri
gibi diğer ürolojik hastalıklar hekim tarafından ortadan kaldırılmalıdır.
Genel
Pentosan polisülfat sodyum zayıf bir antikoagülandır. İnvaziv operasyon uygulanan veya altta
yatan koagülopati belirtileri/semptomları veya diğer yüksek kanama riskine sahip hastalar
2 / 14(antikoagülanlar, heparin türevleri, asetilsalisilik asit dahil trombolitik veya antiplatelet ajanlar
veya steroidal olmayan anti-inflamatuar ilaçlar gibi pıhtılaşmayı etkileyen diğer tıbbi ürünlerle
tedavi edilenler) (bkz. Bölüm 4.5)) hemorajik olaylar (kanama) açısından değerlendirilmelidir.
Alopesi pentosan polisülfat sodyum ve heparin ürünleri ile ilişkilidir. ELMİRON’un klinik
çalışmalarında alopesi tedavinin ilk 4 haftası içinde başlamıştır. Bu vakaların yüzde doksan
yedisi (%97) alopesi areata olarak bildirilmiştir, saç derisindeki tek bir alan ile sınırlıdır.
Heparin veya pentosan polisülfat sodyum tarafından indüklenmiş trombositopeni öyküsü
bulunan hastalar, pentosan polisülfat sodyum ile tedavi edilirken dikkatlice izlenmelidir.
Retina Pigment Değişiklikleri
Pentosan polisülfat sodyumun (PPS) uzun süreli kullanımdan sonra nadir görülen pigmenter
makülopati (retinada pigment değişiklikleri) vakaları bildirilmiştir. Bildirilen vakalarda görsel
semptomlar arasında okuma güçlüğü, düşük veya azaltılmış ışıklı ortamlara yavaş uyum ve
bulanık görme sayılabilir. Tüm hastalar, pigmenter makülopatinin erken teşhisi için 6 aylık PPS
kullanımından sonra ve patolojik bir bulgu oluşmazsa 5 yıllık kullanımdan sonra (veya görsel
şikayetler bildirilmesi durumunda daha erken) düzenli olarak oftalmolojik muayene
yaptırmalıdır. Ancak ilgili oftalmolojik bulgular olması durumunda yıllık muayene
yapılmalıdır. Bu gibi durumlarda tedavinin kesilmesi düşünülmelidir.
Karaciğer veya Böbrek Yetmezliği
Karaciğer veya böbrek yetmezliği olan hastalarda ELMİRON çalışılmamıştır. Karaciğerin ya
da böbreklerin pentosan polisülfat sodyumun eliminasyonuna destek olduğuna dair kanıtlar
bulunduğundan, karaciğer veya böbrek yetmezliğinin pentosan polisülfat sodyumun
farmakokinetiği üzerinde etkisi olabilir. Karaciğer veya böbrek yetmezliği olan hastalar
pentosan polisülfat sodyum ile tedavi edildiğinde dikkatle izlenmelidir.
Bu tıbbi ürün, kapsül başına 1 mmol'den (23 mg) daha az sodyum içerir, yani ‘sodyum içermez’
denilebilir.
4.5. Diğer tıbbi ürünler ile etkileşimler ve diğer etkileşim şekilleri
Sağlıklı denekler üzerinde yapılan bir araştırma, terapötik varfarin dozları ile pentosan
polisülfat sodyum arasında farmakokinetik veya farmakodinamik etkileşim olmadığını
göstermektedir. Bu bileşenlerin etkileşimleri ile alakalı daha fazla çalışma yapılmamıştır.
3 / 14Pentosan polisülfat sodyumun zayıf antikoagülan etkisinden dolayı, antikoagülanlar, heparin
türevleri, asetilsalisilik asit içeren trombolitik veya antiplatelet ajanlar veya steroidal olmayan
anti-inflamatuar tıbbi ürünlerle birlikte tedavi edilen hastalar, gerekirse dozu uyarlamak için
herhangi bir hemorajik olay açısından değerlendirilmelidir (bkz. Bölüm 4.4).
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Cinsel yönden aktif olan hem erkekler hem de kadınlar, tedavi süresince etkili doğum kontrol
yöntemleri kullanmalıdırlar.
Gebelik dönemi
Gebe kadınlarda pentosan polisülfat sodyum kullanımıyla ilgili bir veri mevcut değildir. Üreme
toksisitesi ile ilgili hayvan çalışmaları yapılmamıştır.
Gebelikte ELMİRON kullanımı önerilmemektedir.
Laktasyon dönemi
Pentosan polisülfat sodyum veya metabolitlerinin insan sütüne geçip geçmediği
bilinmemektedir. Yenidoğanlar ya da bebekler için bir risk olduğu göz ardı edilemez. Bu
nedenle emzirme döneminde pentosan polisülfat sodyum kullanılmamalıdır.
Üreme yeteneği/Fertilite
Pentosan polisülfat sodyumun doğurganlık üzerindeki potansiyel etkisi hakkında bilgi mevcut değildir.
Spermatojenezis üzerine etkisi henüz araştırılmamıştır.
4.7. Araç ve makine kullanımı üzerindeki etkiler
Pentosan polisülfat sodyumun araç ve makine kullanma üzerindeki etkisine dair veri yoktur ya
da göz ardı edilebilecek bir düzeydedir.
4.8. İstenmeyen etkiler
Aşağıdaki bölümde, literatürde pentosan polisülfat sodyum ile yapılan klinik çalışmalardan
bildirilen advers olayları listelenmektedir. Bu advers olaylar ile pentosan polisülfat sodyum
tedavisi arasındaki potansiyel ilişki ilgili yayınlarda tartışılmamıştır.
4 / 14Klinik çalışmalarda bildirilen en yaygın yan etkiler ise baş ağrısı, baş dönmesi ve ishal, mide
bulantısı, karın ağrısı ve rektal kanama gibi gastrointestinal olaylardır.
Pentosan polisülfat sodyum tedavisi uygulanırken bildirilen advers olaylar, plasebo ile tedavide
bildirilenlerle nitelik ve nicelik açısından karşılaştırılmıştır.
Advers Etkilerin Tablo Halinde Özeti
İstenmeyen etkilerin görülme sıklığı aşağıdaki gibi derecelendirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve Yaygın Enfeksiyonlar, influenza
enfestasyonlar
Yaygın olmayan Anemi, ekimoz, hemoraji,
Kan ve lenf sistemi
lökopeni, trombositopeni
hastalıkları
Bilinmiyor Koagülasyon bozuklukları
Bağışıklık sistemi Yaygın Olmayan Fotosensitivite
hastalıkları Bilinmiyor Alerjik reaksiyonlar
Metabolizma ve beslenme Yaygın olmayan Anoreksiya, kilo alımı, kilo
hastalıkları kaybı
Psikiyatrik hastalıklar Yaygın olmayan Şiddetli Duygusal
Değişkenlik / Depresyon
Yaygın Baş ağrısı, baş dönmesi
Sinir sistemi hastalıkları Yaygın olmayan Artan terleme, uykusuzluk,
hiperkinezi, parestezi
Göz hastalıkları Yaygın olmayan Lakrimasyon, ambliyopi
Kulak hastalıkları Yaygın olmayan Kulak çınlaması
Solunum, göğüs ve Yaygın olmayan Dispne
mediyastinal hastalıklar
Yaygın Mide bulantısı, ishal,
Gastrointestinal dispepsi, karın ağrısı, karın
hastalıklar büyümesi, rektal kanama
Yaygın olmayan Hazımsızlık, kusma, aft
5 / 14oluşumu, şişkinlik, kabızlık
Yaygın Periferik ödem, saç
Deri ve deri altı doku dökülmesi
hastalıkları Yaygın olmayan Döküntü, ben büyüklüğünün
artması
Kas-iskelet sistemi ve bağ Yaygın Sırt ağrısı
dokusu hastalıkları Yaygın olmayan Kas ağrısı, eklem ağrısı
Böbrek ve idrar yolu Yaygın İdrar sıklığı
hastalıkları
Genel bozukluklar ve Yaygın Halsizlik, pelvik ağrı
uygulama bölgesine ilişkin
hastalıklar
Araştırmalar Bilinmiyor Karaciğer fonksiyon
anormallikleri
Pazarlama sonrası deneyimler
Pentosan polisülfat sodyumun onay sonrası kullanımı sırasında aşağıdaki yan etkiler tespit
edilmiştir. Bu reaksiyonlar, büyüklüğü belirsiz bir popülasyondan gönüllü olarak rapor
edildiğinden, sıklıklarını güvenilir bir şekilde tahmin etmek veya ilaca maruz kalmayla
nedensel bir ilişki kurmak her zaman mümkün değildir:
• Retinada pigment değişiklikleri
Gastrointestinal hastalıkları: Rektal kanama
32 hafta boyunca interstisyel sistitli 380 hasta ile Faz 4 çalışmaları yapılmıştır. Günlük 300
mg’lık doz verildiği zaman, hastaların %6.3’ü rektal kanamayı yan etki olarak bildirmiştir.
Rektal kanamanın şiddetini hastaların çoğu ‘hafif’ olarak bildirmiştir. Hastalara 900 mg günlük
doz uygulandığı zaman, rektal kanama oranı%15 çıkmıştır.
Hepato-bilier hastalıkları: Karaciğer fonksiyon bozukluğu
16 hafta boyunca paralel grup 100 erkek (51’i ELMİRON ve 49 plasebo) hastada bir randomize,
çift kör Faz 2 çalışması yapılmıştır. 900 mg günlük doz uygulandığında, ELMİRON ile tedavi
edilen hastalarda %11.8 ve plasebo ile tedavi edilen hastalarda %2 karaciğer fonksiyon
bozukluğu bir yan etki olarak bildirilmiştir.
Şüpheli advers reaksiyonların raporlanması
6 / 14Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda, hastalar pentosan polisülfat sodyumun gastrointestinal semptomlar veya
kanama gibi potansiyel olumsuz etkileri açısından değerlendirilmelidir. Advers reaksiyonlar
oluştuğunda ise, semptomlar geçene kadar tedavi duraklatılabilir ve risklerin kritik bir şekilde
dengelenmesinden sonra tedaviye önerilen dozda devam edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Ürolojikler, Diğer Ürolojikler
ATC kodu: G04BX15
Etki mekanizması
Pentosan polisülfat sodyumun hipotetik etki mekanizması, sistemik uygulamadan sonra
mesanede lokal bir etki ve glikozaminoglikanların mesanenin hasarlı mukozasına bağlanması
yoluyla idrarla atılımını içerir. Glikozaminoglikanların mesane mukozasına bu şekilde
bağlanması, bakterilerin mesanenin iç yüzeyine yapışmasını azaltır ve sonuç olarak enfeksiyon
insidansı da azalır. Pentosan polisülfat sodyumun hasarlı ürotelyal mukus yerine potansiyel bir
bariyer işlevi görmesinin, pentosan polisülfat sodyumun antiinflamatuar aktivitesinde de rol
oynayabileceği varsayılmaktadır.
Klinik etkililik ve güvenlilik
Mesane hidrodistansiyonu olan veya olmayan sistoskopik muayene ile tanı konulan mesane
ağrısı sendromlu hastaların prospektif olarak dahil edildiği, pentosan polisülfat sodyum ile oral
tedavinin etkinliğini değerlendiren toplam dört randomize plasebo kontrollü, çift kör klinik
çalışma bilimsel literatürde yayınlanmıştır. Bu çalışmaların tümünde hastalar, pentosan
polisülfat sodyum ile tedavi altında mesane ağrısı sendromunda plaseboya kıyasla daha iyi bir
subjektif iyileşme bildirmişlerdir. Üç çalışmada, istatistiksel olarak açıkça anlamlı bir fark
gözlemlenmiştir. Plaseboya karşı pentosan polisülfat sodyumu değerlendiren planlı bir çift kör,
randomize, plasebo kontrollü çapraz bir araştırma olan ilk çalışmada, hastaların hangi kuruma
7 / 14gittiğine bağlı olarak günde 3x100 mg (3×1) veya 2x200 mg (2×2) PPS tedavisi uygulanmıştır.
75 hasta randomize edilmiş ve 62 hasta çalışmayı tamamlamıştır. Tedavinin etkinliği, hastanın
mesane ağrısı sendromunun dört tipik semptomunda (ağrı, ani sıkışma hissi, sıklık ve noktüri)
bildirilen iyileşmeye göre değerlendirilmiş, primer son noktalar tanımlanmıştır. 3 aylık
tedavinin ardından spesifik bir semptom için başlangıca göre %50 iyileşme bildirilmesi
durumunda bir hasta tedaviye yanıt veren olarak sayılmıştır. Çalışmada elde edilen tüm
verilerin değerlendirmesi, dört semptomun tümü için plaseboya kıyasla istatistiksel olarak daha
fazla hastanın pentosan polisülfat sodyum tedavisine yanıt verdiğini göstermiştir:
PPS Plasebo P-değeri
Ağrı
Yanıtlayanların sayısı / total (%) 19/42 (45) 7/38 (18) 0,02
Ortalama iyileşme % * 33,0 ± 35 15,8 ± 26 0,01
Ani sıkışma hissi
Yanıtlayanların sayısı / total (%) 21/42 (50) 9/48 (19) 0,03
Ortalama iyileşme % * 27,6 ± 31 14,0 ± 24 0,01
Sıklık
Yanıtlayanların sayısı / total (%) 33/52 (63) 16/41 (39) 0,005
Ortalama iyileşme % * -5,1 -0,4 0,002
Noktüri
Ortalama iyileşme % * -1,5 ± 2,9 -0,5 ± 0,5 0,04
(*Ortalama ± Standart Sapma)
Aşağıdaki iki çalışma, çift kör, randomize, plasebo kontrollü çok merkezli çalışma
tasarımlarıyla gerçekleştirilmiştir. Her iki çalışmada da hastalar üç ay boyunca 3x100 mg (3×1)
pentosan polisülfat sodyum veya plasebo ile tedavi edilmiştir. Çalışmanın primer son noktası,
üç aylık tedaviden sonra hasta tarafından kendi kendine bildirilen genel iyileşme olmuştur.
Hastalara tedavinin başlangıcından bu yana genel olarak iyileşme hissedip hissetmedikleri ve
eğer öyleyse iyileşmenin “hafif” % 25, “orta“ % 50, “büyük” % 75 veya “tam iyileşme” % 100
olup olmadığı sorulmuştur ve en az orta derecede (% 50) iyileşme bildiren hastalar yanıtlayıcı
olarak sayılmıştır. Araştırmacıların iyileşmeyi değerlendirmesini içeren ikincil son noktalarda,
araştırmacılar değerlendirme için ölçek olarak “daha kötü”, “değişiklik yok”, “orta”, “iyi”, “çok
iyi” ve “mükemmel” kategorilerini kullanmıştır. Yanıtlayıcı, başlangıca kıyasla en az “iyi”
olduğu değerlendirilen bir hasta olarak tanımlanmıştır. Ayrıca, üç gün boyunca işeme hacmi
profilleri ve tedavinin ağrı ve ani sıkışma hissi üzerindeki etkisi ikincil son noktalar olarak
8 / 14değerlendirilmiştir. Ağrı ve ani sıkışma hissi üzerindeki etki, başlangıç noktasına kıyasla en az
orta derecede (% 50) iyileşme yaşayan bir hasta olarak tanımlanan bir yanıtlayıcı ile primer son
nokta ile aynı anket aracılığıyla değerlendirilmiştir. Ek olarak, ağrı ve ani sıkışma üzerindeki
etki, yanıt verenin başlangıca göre en az 1 puanlık iyileşme yaşayan bir hasta olarak
tanımlandığı 5 puanlık bir ölçekle değerlendirilmiştir.
Karşılaştırılabilir iki çalışmanın ilkinde 110 hasta üç ay boyunca kayıt altına alınmış ve tedavi
edilmiştir. Pentosan polisülfat sodyumun plaseboya göre istatistiksel olarak anlamlı bir yararı,
araştırmacıların genel değerlendirmesinin yanı sıra hastaların genel iyileşme değerlendirmesi
olan primer son nokta üzerinde gösterilmiştir. Ayrıca, ölçek yoluyla aciliyetin
değerlendirilmesinde gözlenen sapma etkisine rağmen, hastaların bireysel değerlendirmesinde
pentosan polisülfat sodyumun etkinliğinin ağrı ve ani sıkışma hissindeki iyileşmede daha iyi
olduğu gözlenmiştir. Ek olarak, gözlenen farklılıklar istatistiksel olarak anlamlı olmamasına
rağmen, işeme profili üzerinde olumlu etkiler gözlenmiştir:
PPS Plasebo P-değeri
Hastaların genel iyileşme bireysel
değerlendirmesine dayalı yanıt % 28 % 13 0,04
verenler
Araştırmacıların genel iyileştirme
değerlendirmesine dayalı yanıt % 26 % 11 0,03
verenler
Ağrı ve ani sıkışma hissi ile ilgili yanıt
verenler
Ağrı (orta / % 50 iyileşme) % 27 % 14 0,08
Ağrı skalası (1 puanlık iyileşme) % 46 % 29 0,07
İdrar yapma basıncı (orta / % 50 % 22 % 11 0,08
iyileşme)
Ani sıkışma hissi ölçeği (1 puanlık
iyileştirme) % 39 % 46 Anlamlı değil
Ağrı skorunda başlangıçtan ortalama 0,5 0,2 Anlamlı değil
azalma
Temel işeme özelliklerinde
değişiklikler
9 / 14İşeme başına ortalama hacim (cc) 9,8 7,6 Anlamlı değil
≥ 20 cc artış (% puan) 30 20 Anlamlı değil
Günlük toplam idrar hacmi (cc) +60 -20 Anlamlı değil
Günlük işeme -1 -1 Anlamlı değil
Günde 3 işemeden daha az (% puan) 32 24 Anlamlı değil
Noktüri -0,8 -0,5 Anlamlı değil
Karşılaştırılabilir iki çalışmanın ikincisinde 148 hasta yer almıştır. Hastanın primer son nokta
olarak değerlendirilen genel iyileşme bildirmesinin yanı sıra araştırmacı tarafından
değerlendirilen genel iyileşme, ağrı ve ani idrara sıkışma hissi üzerinde yapılan tüm
değerlendirmelerden dolayı pentosan polisülfat sodyum plaseboya göre istatiksel olarak anlamlı
bir fayda göstermiştir. Pentosan polisülfat sodyum kullananlarda plaseboya oranla cinsel
ilişkide iyileşme gözlemlenmiştir.
PPS Plasebo P-değeri
Hastaların genel iyileşme bireysel
değerlendirmesine dayalı yanıt % 32 % 16 0,01
verenler
Araştırmacıların genel iyileştirme
değerlendirmesine dayalı yanıt % 36 % 15 0,002
verenler
Ağrı ve ani sıkışma hissi ile ilgili yanıt
verenler
Ağrı (orta / % 50 iyileşme) % 38 % 18 0,005
Ağrı skalası (1 puanlık iyileşme) % 66 % 51 0,04
İdrar yapma basıncı (orta / % 50 % 30 % 18 0,04
iyileşme)
Ani sıkışma hissi ölçeği (1 puanlık
iyileştirme) % 61 % 43 0,01
Cinsel ilişkide iyileşme % 31 % 18 0,06
Temel işeme özelliklerinde
değişiklikler
İşeme başına ortalama hacim (cc) +20,4 -2,1 Anlamlı değil
≥ 20 cc artış (% puan) 40 24 0,02
10 / 14Günlük toplam idrar hacmi (cc) +3 -42 Anlamlı değil
Dördüncü çalışma, çift kör, çift plasebo, çok faktörlü bir tasarım ile pentosan polisülfat sodyum
ve hidroksizinin etkileri değerlendirilmiştir. Hastalar dört tedavi grubuna randomize edilmiş ve
altı ay boyunca 3x100 mg (3×1) pentosan polisülfat sodyum, 1x50 mg hidroksizin, her ikisi de
aktif tedaviler veya plasebo ile tedavi edilmiştir. 24 haftalık tedaviden sonra hasta tarafından
bildirilen Küresel Yanıt Değerlendirmesine (GRA) dayalı bir yanıtlayıcı analizi primer son
nokta olarak tanımlanmıştır. GRA, hastaların başlangıca kıyasla küresel tepkilerini belirgin
şekilde daha kötü, orta derecede daha kötü, biraz daha kötü, değişiklik yok, biraz iyileşmiş, orta
derecede iyileşmiş veya belirgin şekilde iyileşmiş olarak değerlendirebilecekleri 7 nokta
merkezli bir ölçekle değerlendirildi. Son iki kategoriden birini bildiren katılımcılar tedaviye
yanıt verenler olarak tanımlanmış ve ikincil sonuç ölçütleri arasında O'leary-Sant Semptom ve
Problem İndeksi, Wisconsin Üniversitesi Semptom skoru, hasta tarafından bildirilen ağrı /
rahatsızlık ve ani sıkışma hissi semptomları ve 24 saatlik bir işeme günlüğünün sonuçları yer
almıştır. Pentosan polisülfat sodyum alan hastaların pentosan polisülfat sodyum almayanlarla
karşılaştırılması (oral hidroksizin ile tedaviden bağımsız olarak) iki grup arasında istatistiksel
olarak anlamlı bir fark göstermedi, ancak primer hedef nokta için pentosan polisülfat sodyum
ile tedavi edilen hastalarda (tek başına veya oral hidroksizin ile kombinasyon halinde) (%
34,59'un 20'si) pentosan polisülfat sodyum almayan, ancak hidroksizin alabilen hastalara
kıyasla (% 18,62'nin 18'i, p 0,064) daha iyi etkinlik eğilimi gözlendi.
PPS Plasebo
Randomize edilenlerin sayısı 59 62
Yanıtlayanların sayısı (%) 20 (34) 11 (18)
Tamamlanan ikincil son nokta verilerinin sayısı 49 (83) 47 (76)
Ortalama ağrı skoru ± Standart Sapma (0-9) -1,2 ± 1,9 -0,7 ± 1,8
Ortalama ani sıkışma hissi skoru ± Standart Sapma (0-9) -1,2 ± 1,6 -0,9 ± 1,6
Ortalama 24 saatlik sıklık ± Standart Sapma -0,7 ± 4,8 -0,9 ± 6,3
Ortalama IC semptom indeksi ± Standart Sapma (0-20) -2,6 ± 3,4 -1,7 ± 3,5
Ortalama IC problem indeksi ± Standart Sapma (0-16) -2,6 ± 3,5 -1,9 ± 2,8
Ortalama Wisconsin IC puanı ± Standart Sapma (0-42) -6,2 ± 8,9 -6,7 ± 8,2
11 / 14Oral pentosan polisülfat sodyum alan hastaların tedaviden net bir fayda sağlayıp sağlamadığını
değerlendirmek için plasebo kontrollü klinik çalışmalardan yukarıda açıklanan verilerin karma
bir analizi yapılmıştır. Bu karma analiz, pentosan polisülfat sodyum ile tedaviye yanıt veren ve
genel değerlendirmelerinde, ağrı ve ani sıkışma hissinde klinik olarak anlamlı bir iyileşme
gözlemlenen hastaların yüzdesinin, plasebo altındaki ilgili yanıtlayıcı oranlarından yaklaşık 2
kat daha yüksek olduğunu göstermiştir.
PPS Plasebo
GRA % 33,0 % 15,8
(% 95 GA) (% 27,1 - % 39,4) (% 11,6 - % 21,2)
Ağrı % 32,7 % 14,2
(% 95 GA) (% 26,0 - % 40,3) (% 9,6 - % 20,6)
Ani sıkışma hissi % 27,4 % 14,2
(% 95 CGA) (% 21,1 - % 34,8) (% 9,6 - % 20,6)
5.2. Farmakokinetik özellikler
Genel özellikler
Pentosan polisülfat sodyum düşük molekül ağırlıklı heparin benzeri bir bileşiktir. Antikoagülan
ve fibrinolitik etkileri vardır.
Emilim:
Oral yoldan uygulanan pentosan polisülfat sodyumun % 10'undan daha az bir kısmı
gastrointestinal sistemden yavaşça emilir ve yapısı değişmeyen pentosan polisülfat sodyum
veya onun metabolitleri şeklinde sistemik dolaşımda bulunur. Tüm çalışmalar, değişmeyen
pentosan polisülfat sodyumun oral uygulamadan sonra sistemik dolaşımda çok düşük miktarda
bulunduğunu tanımlamaktadır. Genel olarak, pentosan polisülfat sodyumun oral
uygulamasından sonra bildirilen sistemik biyoyararlanım % 1'in altındadır.
Dağılım:
Sağlıklı gönüllülerde, radyoaktif olarak işaretlenmiş pentosan polisülfat sodyumun tek bir
parenteral uygulaması; karaciğer, dalak ve böbrek tarafından toplam radyoaktivitenin aşamalı
olarak alınmasına yol açar (1 mg / kg iv'lik uygulamadan 50 dakika sonra: dozun % 60'ı
karaciğerde, % 7,7`si dalakta; 3 saat sonra ise: % 60`ı karaciğer ve dalakta, % 13`ü ise
mesanede).
Biyotransformasyon:
12 / 14Pentosan polisülfat sodyum, büyük ölçekte karaciğer ve dalakta kısmi desülfatasyona uğrarken
metabolitleri böbrekte depolimerizasyon ile metabolize edilir.
Eliminasyon:
Pentosan polisülfat sodyumun görünen plazma yarı ömrü, uygulama yoluna bağlıdır. Pentosan
polisülfat sodyum, intravenöz uygulama sonrası dolaşımından hızla temizlenirken, oral
uygulamadan sonraki belirgin plazma yarı ömrü 24-34 saat aralığındadır. Buna göre, pentosan
polisülfat sodyumun günde 3 kez oral yoldan verilmesinin, uygulamanın ilk 7 günü boyunca
pentosan polisülfat sodyumun birikmesine yol açması beklenmektedir (birikim faktörü 5-6,7).
Oral uygulamadan sonra emilmeyen pentosan polisülfat sodyum, genellikle değişmeden dışkı
ile atılır. Uygulanan pentosan polisülfat sodyum dozunun yaklaşık % 6'sı desülfatasyon ve
depolimerizasyondan sonra idrar yoluyla atılmıştır.
Doğrusallık/Doğrusal olmayan durum:
Yeterli veri bulunmamaktadır.
5.3. Klinik öncesi güvenlilik verileri
Klinik olmayan veriler, insanlar için özel bir tehlike olmadığını geleneksel tekrarlanan doz
toksisitesi, genotoksisite ve uzun süreli kanserojenite çalışmalarına dayanarak ortaya
koymaktadır.
Pentosan polisülfat sodyumun üreme ve gelişimsel toksisite üzerindeki etkisi araştırılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Kapsül İçeriği
Mikrokristalin selüloz
Kolloidal anhidr silika
Kapsül Kabuğu
Sığır jelatini
Titanyum dioksit (E171)
6.2. Geçimsizlik
Geçerli değildir.
6.3. Raf ömrü
24 aydır.
6.4. Saklamaya yönelik özel uyarılar
13 / 1425˚C’nin altındaki oda sıcaklığında, kuru yerde, ışıktan korunarak saklanmalıdır.
6.5. Ambalajın niteliği ve içeriği
ELMİRON, 100 mg pentosan polisülfat sodyum içeren beyaz, opak, sert jelatin kapsülde ve 100
kapsüllük şişede tedarik edilir.
6.6. Beşeri tıbbi üründen arta kalan maddelerin imhası ve diğer özel önlemler
"Tıbbi Atıkların Kontrolü Yönetmeliği" ve "Ambalaj Atıklarının Kontrolü Yönetmelik"lerine
uygun olarak imha edilmelidir.
7. RUHSAT SAHİBİ
AYMED İLAÇ SAN. ve TİC. LTD.ŞTİ.
Adres : Ehlibeyt Mah. 1242.Cad. No: 18/14 Balgat Çankaya/ANKARA
Telefon : (312) 473 34 10
Faks : (312) 473 31 10
e-mail : www.aymedilac.com
8. RUHSAT NUMARASI(LARI)
2017/274
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.04.2017
Ruhsat yenileme tarihi: -
10. KÜB'ÜN YENİLENME TARİHİ
-
14 / 14