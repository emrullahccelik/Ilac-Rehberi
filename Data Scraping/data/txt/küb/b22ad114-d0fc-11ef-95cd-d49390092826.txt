KISA ÜRÜN BİLGİSİ
1. BEŞERİ TIBBİ ÜRÜNÜN ADI
METSİKON 69,19 mg/ml Süspansiyon
2. KALİTATİF VE KANTİTATİF BİLEŞİM
Etkin madde:
1 ml (yaklaşık 25 damla) oral süspansiyon, 69.19 mg simetikon içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Oral süspansiyon. Beyaz, beyazımsı renkte, hafif viskoz süspansiyondur.
4. KLİNİK ÖZELLİKLER
4.1 Terapötik endikasyonlar
• Aşırı doygunluk hissi gibi gaza bağlı gastrointestinal şikayetlerin giderilmesinde, örn:
meteorizm,
• Karın bölgesindeki radyolojik tetkiklerin örn: röntgen, ultrason ve
gastroduodenoskopinin ön hazırlığında,
• Ameliyat sonrası gaz artışında kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Gaza bağlı gastrointestinal şikayetler
Yenidoğanlar ve biberon ile beslenen bebekler:
15 damla (0.6 ml) METSİKON, her bir biberona eklenir. METSİKON, diğer sıvılar ile
örneğin süt ile kolayca karışır.
Bebekler:
Bebeklere, 15 damla (0,6 ml) METSİKON yemekle beraber veya yemekten sonra verilebilir.
İhtiyaca göre ek olarak uykudan önce de 15 damla METSİKON verilebilir.
Okul çağındaki çocuklarda ve yetişkinlerde:
Okul çağındaki çocuklar: 20 ila 30 damla (0.8 ila 1.2 ml)
Yetişkinler: 30 ila 45 damla (1.2 ila 1.8 ml)
Bu dozun her 4-6 saatte bir alınması gerekmektedir ve ihtiyaç halinde arttırılabilir.
1 / 6Uygulama şekli:
METSİKON yemekle beraber veya yemekten sonra ve ihtiyaca göre uykudan önce de
alınabilir.
Emzirilen yenidoğanlarda METSİKON, emzirmeden önce küçük bir kaşık ile de
uygulanabilir.
Kullanım öncesi şişeyi iyice çalkalayınız. Damlaması için şişeyi baş aşağı tutunuz ve şişe
dibine parmağınızla hafifçe vurunuz.
Terapötik uygulama süresi, şikayetlerin seyrine bağlıdır. METSİKON gerekli olduğu takdirde
uzun süreli de kullanılabilir.
30 ml şişenin damlama başlığı çıkartılırsa, uygulama aşağıdaki endikasyonlar için en iyi
şekilde yapılabilir.
Radyografi
Radyografik prosedürlerin hazırlık aşamasında, incelemeden bir önceki akşam 3 ila 6 çay
kaşığı (15 ile 30 ml arası) METSİKON alınmalıdır.
Sonografi
Sonografik prosedürlerin hazırlık aşamasında, incelemeden bir önceki akşam 3 çay kaşığı (15
ml) ve sonografi başlamadan yaklaşık 3 saat önce 3 çay kaşığı (15 ml) METSİKON alınması
önerilir.
Endoskopi
Endoskopi öncesinde 1/2 ile 1 çay kaşığı arası (2,5 ile 5 ml arası) METSİKON alınmalıdır.
İrrite edici köpük baloncukların giderilmesi amacıyla, endoskop cihazının tüpü ile başka bir
ilaç verilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlaması yapılmasına gerek yoktur. Böbrek ve karaciğer yetmezliğinde dozun hekim
tarafından azaltılması gerekebilir.
Geriyatrik popülasyon:
Doz ayarlaması yapılmasına gerek yoktur.
METSİKON, karbonhidrat içermediğinden diyabet hastaları için de uygundur.
4.3 Kontrendikasyonlar
Etkin maddeye ve yardımcı maddelerden herhangi birine karşı aşırı duyarlılığı olanlarda
kontrendikedir.
İntestinal perforasyon ve obstrüksiyon olduğu bilinen veya şüphe edilen hastalarda
kullanılmamalıdır.
2 / 64.4 Özel kullanım uyarıları ve önlemleri
Yeni meydana gelen ve/veya uzun süredir geçmeyen gastrointestinal şikayetler, klinik olarak
açıklığa kavuşturulmalıdır.
Radyografi, sonografi, endoskopi sonrasında birkaç çay kaşığı METSİKON alınması
gerekmektedir.
4.5 Diğer tıbbi ürünler ile etkileşimler ve diğer etkileşim şekilleri
Tiroid hastalıklarının tedavisinde kullanılan levotiroksin içeren bir ilaç kullanıyorsanız bu
durumu doktorunuza bildiriniz. METSİKON levotiroksin içeren ilaçlar ile birlikte
kullanıldığında her iki ilaç uygulaması arasında en az 4 saat olması önerilir.
4.6 Gebelik ve laktasyon
Genel tavsiye Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımda kontrasepsiyon gerektirmez.
Doğum kontrolü amacıyla kullanılan ilaçlarla bilinen etkileşimi yoktur.
Gebelik dönemi
METSİKON’un insanlarda yapılmış kontrollü çalışmalarının yetersiz olması nedeniyle
hamilelerde yarar/zarar oranı değerlendirildikten sonra kullanılmalıdır.
Laktasyon dönemi
METSİKON’un süte geçip geçmediğini gösteren çalışmalar yetersizdir bu nedenle
laktasyonda kullanımından önce yarar/zarar oranı değerlendirilmelidir.
Üreme yeteneği /Fertilite
METSİKON’un üreme ve fertilite üzerinde verisi bulunmamakla birlikte olumsuz etki
yapması beklenmez.
4.7 Araç ve makine kullanımı üzerindeki etkiler
METSİKON’un araç ve makine kullanımı üzerinde herhangi bir çalışması bulunmamaktadır.
4.8 İstenmeyen etkiler
İstenmeyen etkiler aşağıdaki kategorilere göre listelenmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000); bilinmiyor: eldeki verilerden
hareketle tahmin edilemiyor.
3 / 6Bağışıklık sistemi hastalıkları
Bilinmiyor: Hipersensitivite reaksiyonu
Gastrointestinal hastalıklar:
Bilinmiyor: Abdominal ağrı, diyare, kusma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi' ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı
Bugüne kadar simetikon kullanımından sonra intoksikasyon bildirilmemiştir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: İntestinal ve gastrointestinal disfonksiyon için tıbbi ürün.
ATC kodu: A03AX13
METSİKON, etkin madde olarak stabil bir yüzey aktif polidimetilsiloksan olan simetikon
içerir. Bu, sindirim kanalında bozunmaya uğrayan gıda artıklarında ve mukusunda yerleşik
olan gaz kabarcıklarının yüzey gerilimini değiştirir. Buna bağlı olarak serbest kalan gaz,
intestinal duvardan emilir ve intestinal peristalsis ile ortadan kaldırılabilir.
Simetikonun sadece fiziksel etkileri vardır, kimyasal reaksiyonlarda bulunmaz ve
farmakolojik ve fizyolojik olarak inerttir.
5.2 Farmakokinetik özellikler
Genel Özellikler
Emilim ve Dağılım:
Simetikonun, oral uygulamadan sonra absorbsiyonu göz ardı edilebilecek düzeylerdedir.
Biyotransformasyon
Simetikon, vücutta metabolize olmamaktadır.
Eliminasyon:
Simetikon, gastrointestinal kanaldan geçtikten sonra değişmeden dışkı ile atılır.
4 / 65.3 Klinik öncesi güvenlilik verileri
Simetikon, kimyasal olarak inert etki gösterir ve intestinal lümenden absorbe olmaz. Bu
yüzden sistemik toksik etkilerinin olması beklenmez. Tekrarlı kullanımından sonra yapılan
toksisite ile ilgili çalışmalara dayanılarak, klinik öncesi veriler insanlar için karsinojenik
potansiyel ve üreme toksisitesine ilişkin herhangi bir özel risk ortaya çıkarmamıştır.
6. FARMASÖTİK ÖZELLİKLER
6.1 Yardımcı maddelerin listesi
Karbomer
Sitrik asit monohidrat
Hidroksipropilmetil Selüloz 50 cps
Trisodyum Sitrat Dihidrat
Sodyum benzoat
Potasyum sorbat
Sodyum siklamat
Polisorbat 80
Sorbitan Monosterat 60
Sodyum sakarin
Ahududu aroması
Vanilya aroması
Saf su
6.2 Geçimsizlikler
Bugüne kadar bilinen bir geçimsizliği bulunmamaktadır.
6.3 Raf Ömrü
24 ay
6.4 Saklamaya yönelik özel uyarılar
25°C’nin altındaki oda sıcaklığında saklayınız.
6.5 Ambalajın niteliği ve içeriği
30 ml’lik, damlalıklı, vidalı kapaklı, Tip 3 amber renkli cam şişede sunulmaktadır.
5 / 66.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Lumina Healthcare Sağlık İlaç Sanayi ve Ticaret Limited Şirketi
Akçalar Mah., Kurtuluş (660) Caddesi No: 2 K Nilüfer/Bursa
Telefon: 0224 488 51 05
8. RUHSAT NUMARASI
2024/249
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.08.2024
Ruhsat yenileme tarihi: -
10. KÜB'ÜN YENİLENME TARİHİ
-
6 / 6