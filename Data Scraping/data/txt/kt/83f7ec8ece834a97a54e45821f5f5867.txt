1/7  KULLANMA TALİMATI  
 
STABLON 12.5 mg kaplı tablet 
Ağız yoluyla alınır.  
 
Etkin Madde: 12,5 mg tianeptin sodyum.  
Yardımcı Maddeler: Mısır nişastası, Mannitol, Magnezyum stearat, Talk, Sodyum bikarbonat, 
Sodyum karboksimetilselüloz, Beyaz balmumu, Titanyum dioksit, Etil selüloz, Gliserol, 
Polisorbat 80, Povidon, Sukroz, Anhidr kolloidal silis.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuz  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek veya düşük doz kullanmayınız.  
 
 Bu Kullanma Talimatında:  
 
1. STABLON nedir ve ne için  kullanılır?  
2. STABLON kullanmadan önce dikkat edilmesi  gerekenler  
3. STABLON nasıl  kullanılır?  
4. Olası yan etkiler  nelerdir?  
5. STABLON’un  saklanması  
Başlıkları yer almaktadır.  
 
1. STABLON nedir ve ne  için kullanılır?  
• STABLON bir  antidepresandır.  
• STABLON kaplı tablet, 60 tabletten oluşan blister ambalajda  bulunmaktadır.  
• Hafif, orta ve şiddetli yoğunluktaki depresif durumların (ruhsal çöküntü) tedavisinde 
tavsiye edilir.  
 
2. STABLON’u kullanmadan önce dikk at edilmesi gerekenler 
STABLON’u aşağıdaki durumlarda  KULLANMAYINIZ  
Eğer,  
• Etkin madde tianeptine veya STABLON’un herhangi bir bileşenine aşırı duyarlılığınız 
varsa  (alerjik),  
• 15 yaşın altındaki çocuklarda ve ergenlerde kullanmayınız,  
• Hamilelerde.  2/7  Antidepresan ilaçların çocuklar ve 24 yaşına kadar olan gençlerdeki kullanımlarının, 
intihar düşünce ya da davranışlarını artırma olasılığı bulunmaktadır. Bu nedenle 
özellikle tedavinin başlangıcı ve ilk aylarında, ilaç dozunun artırılma/azaltılma ya da 
kesilme dönemlerinde hastanın gösterebileceği huzursuzluk, aşırı hareketlilik gibi 
beklenmedik davranış değişiklikleri ya da intihar olasılığı gibi nedenlerle h astanın 
gerek ailesi gerekse tedavi edicileri tarafından yakından izlenmesi gereklidir.  
STABLON  15 yaşın  altındaki  çocuklarda  kullanılmaz  ve 15 ila 18 yaş arası  ergenlerde 
de kullanılmamalıdır.  STABLON’u aşağıdaki durumlarda DİKKATLİ KULLANINIZ  
 
 
• Depresyon veya anksiyete hastalığınız varsa dönem dönem kend inize zarar verme veya 
intihar düşünceniz olabilir. Antidepresan ilaçlar tedavinin 2. haftasından itibaren etkisini 
gösterdiği için bu belirtiler tedavinin başında bazen daha kötü  olabilir.  
 
Aşağıdaki durumlarda bu tür belirtileri yaşama olasılığı daha fazladır:  
- Geçmişinizde intihar eğilimi veya kendinize zarar verme düşünceniz  olmuşsa,  
- Genç  bir yetişkinseniz.  Klinik  çalışmalarda  psikiyatrik  rahatsızlık  nedeniyle  antidepresan 
ilaç kullanan 25 yaşın altındaki hastalarda intihar davranışlarının arttığı  gözlemlenmiştir.  
 
Eğer intihar veya kendinize zarar verme gibi düşünceleriniz olursa derhal doktorunuzu 
arayınız veya size en yakın hastaneye gidiniz.  
 
Depresyon veya anksiyete hastalığınızın olduğunu ailenize veya arkadaşlarınıza söyleyip, 
bu kullanma talimatını gösterip onlardan yardım isteyebilirsiniz. Bu kişilerden 
depresyonunuz veya anksiyetenizin kötüye gidip gitmediğini veya davranışlarınızda 
anormal değişiklik olup olmadığını takip etmelerini isteyebilirsiniz.  
 
• Tedavinin sonlandırılması durumunda  ilacınızı aniden kesmeyiniz. 7 ile 14 gün arasında 
dozlar kademeli olarak azaltılarak tedavi sonlandırılmalıdır. Tedavi kesildikten sonra 
anksiyete, kas ağrısı, karın ağrısı, uykusuzluk, eklem ağrısını içeren belli yan etkiler 
meydana gelebilir.  
• Genel ane stezi alacak iseniz, anestezist uyarılmalı ve ilaç 24 -48 saat öncesinden 
kesilmelidir.  
• Böbrek yetmezliği durumunda doktorunuzu  bilgilendiriniz.  
• MAO (mono amino oksidaz) inhibitörleri (depresyon (ruhsal çöküntü) tedavisinde 
kullanılan iproniazid  gibi ilaçlar) sınıfına ait ilaç kullanırken tedaviyi bırakıp 
STABLON kullanmaya başlayacaksanız, STABLON kullanmaya MAO inhibitörünü  
bıraktıktan  14 gün sonra  başlanmalıdır.  STABLON  tedavisini  bırakıp  MAO inhibitörü 
kullanmaya başl ayacaksanız ilaç almaya 24 saat ara vermek  yeterlidir.  
• Uzun süreyle yüksek dozlarda kullanıldığında bağımlılık  yapabilir.  
• Tavsiye edilen dozu aşmayınız.  
• Eğer düşük kan sodyum seviyesi riskiniz varsa, lütfen doktorunuza danışınız.3/7  Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
STABLON’un yiyecek ve içecek ile kullanılması  
Doktorunuz tarafından belirtilen dozları yemeklerden önce su ile alınız. STABLON tedavisi 
süresince alkol lü içeceklerin veya alkol içeren ilaçların kullanımından kaçınılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
STABLON hamilelikte kullanılmaz.  
STABLON ile tedavi sırasında uygun bir doğum kontrol yöntemi kullanılmalıdır.  
Tedaviniz sırasında hamile olduğunuzu farkederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız bu ilacı kullanmayınız.  
 
Araç ve makine kullanımı  
Bazı hastalarda dikkat azalmasına yol açabilir. Bu nedenle, araç ve makine kullanıcıları bu 
ilacın uyku hali veya uyuşukluk riski olduğu hususunda uyarılmalıdır .  
 
STABLON’un içeriğinde bulunan bazı yardımcı maddeler hakkında önemli bilgiler 
Bu ilaç sukroz içermektedir. Eğer daha önceden dokto runuz tarafından bazı şekerlere karşı 
intoleransınız  olduğu  belirtilmişse  bu  tıbbi  ürünü  almadan  önce  doktorunuzla temasa 
geçiniz.  
 
Diğer ilaçlar ile birlikte kullanımı  
 
• Bu ilacın, depresyon tedavisi için reçete edilen MAO inhibitörleri (depresyon (ruhsal 
çöküntü) tedavisinde kullanılan iproniazid  gibi ilaçlar) sınıfına ait ilaçlar ile birlikte 
kullanılması yüksek tansiyon, vücut sıcaklığında aşırı derecede artış, havale ve ölüm 
gibi çok ciddi so nuçlara yol açabilir. MAO inhibitörü tedavisi kullanmayı bırakıp 
yerine STABLON kullanmaya başlayacaksanız, STABLON kullanmadan önce 2 hafta  
bekleyiniz.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi  veriniz.  
 
3. STABLON nasıl  kullanılır?  
Uygun kullanım ve doz/uygulama sıklığı için talimatlar:  
Bir tablet, günde üç kez, sabah, öğle ve akşam yemeklerinden önce alınır.  
 
Uygulama yolu ve  metodu:  
STABLON ağız yoluyla alınır.  4/7  Tabletleri yeterli miktarda su ile bütün olarak yutunuz.  
 
Değişik yaş grupları:  
 
Çocuklarda kullanımı:  
STABLON 15 yaş altı çocuklarda kullanılmaz. 15 -18 yaş arasındaki çocuklarda kullanımı 
önerilmez.  
 
Yaşlılarda kullanımı:  
Yaşlı hastalarda günlük doz doktorunuz tarafından belirlenecektir.  
 
Özel kullanım durumları:  
 
Böbrek yetmezliği:  
Böbrek yetmezliğiniz varsa günlük doz doktorunuz tarafından belirlenecektir.  
 
Karaciğer yetmezliği:  
Karaciğer yetmezliğiniz varsa günlük doz doktorunuz tarafından belirlenecektir.  
Doktorunuz ayrı bir tavsiyede bulunmadıkça, bu talimatları takip ediniz. 
İlacınızı zamanında almayı unutmayınız.  
 
Doktorunuz STABLON ile tedavinizin ne kadar süreceğini size bildirecekti r. Doktorunuza 
danışmadan tedaviyi sonlandırmayınız.  
Doktorunuzun tavsiye ettiği tedavi süresi uygulanmalıdır. Doktorunuzun izni olmadan 
tedavi süresi uzatılmamalıdır.  
 
Eğer STABLON’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla STABLON kullandıysanız:  
STABLON'dan kullanmanız gerekenden fazlasını kullanmışsanız, bir doktor veya eczacı ile 
konuşunuz.  
Özellikle çoklu kullanım durumundaki muhtemel doz aşımı bel irtileri komaya yol açabilen 
uyanıklık bozukluklarını içerebilir.  
Eğer  kullanmanız  gerekenden  daha  fazla  STABLON  kullandıysanız  hemen  doktorunuz  veya 
eczacınıza danışınız. Bu durumda STABLON tedavisine hemen ara  verilmelidir.  
 
STABLON’u kullanmayı unutursanız:  
Unutulan dozları dengelemek için çift doz almayınız.  
Tedaviye devam etmeden önce doktorunuza danışınız.  
 
STABLON ile tedavi sonlandırıldığında oluşabilecek etkiler:  
Tedaviyi sonlandırmadan önce doktorunuza veya eczacınıza danışınız.  5/7  Tedavinin sonlandırılması durumunda ilacı aniden kesmeyiniz. 7 ile 14 gün arasında dozlar 
azaltılarak tedavi sonlandırılmalıdır.  
Bu ilaç ile ilgili herhangi bir sorunuz varsa doktor veya eczacınıza danışınız.  
4. Olası yan etkiler  nelerdir?  
Tüm ilaçlar gibi, STABLON’un içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden  biri olursa, STABLON’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
 
• Yüzün, dudakların, ağızın, dilin veya boğazın yutmayı veya nefes almayı 
zorlaştıracak  şişmelerinde,  
 
Bunların hepsi çok ciddi yan etkilerdir.  
Eğer bunlardan biri sizde mevcutsa sizin STABLON’a karşı ciddi alerjiniz var demektir. 
Acil tıbbi müdahaleye veya h astaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  : 10 hastanın en az 1’inde  görülebilir.  
Yaygın  : 10 hastanın birinden az, fakat 100 hastanın birinden fazla  görülebilir.  
Yaygın  olmayan  : 100 hastanın birinden az, fakat 1.000 hastanın birinden fazla 
görülebilir.  
Seyrek  : 1.000 hastanın birinden az, fakat 10.000 hastanın birinden fazla 
görülebilir.  
Çok seyrek  : 10.000 hastanın birinden az görülebilir. 
Bilinmiyor  : Eldeki verilerden  hareketle tahmin  edilemiyor  
 
Yaygın:  
İştah  kaybı, 
Kabus görme, 
Uykusuzluk, 
Uykuya meyil, 
Baş dönmesi, 
Baş ağrısı, 
Halsizlik, 
Titreme,  
Mide ve karın ağrıları, 
Ağız kuruluğu, 
Bulantı,  
Kusma, 
Kabızlık,  
Gaz şikayetleri, 
Çarpıntı,  
Kalbin ön tarafındaki bölgede  ağrı (göğüs ağrısı),  6/7  Kalp atışının hızlanması, 
Sıcak basması  
Solunum zorluğu 
Kas veya bel ağrıları, 
Yorgunluk,  
Boğazda şişkinlik hissi.  
 
Yaygın olmayan:  
Döküntü, 
Kaşıntı,  
Ürtiker (kurdeşen),  
Alkol veya uyuşturucu bağımlılığı öyküsü olan 50 yaşın altındaki hastalarda kötüye 
kullanım (suistimal) veya bağımlılık.  
 
Bilinmiyor:  
İntihar düşünce veya davranışı, 
Kafa karışıklığı hissi,  
Halüsinasyon, 
Akne (sivilce)  
İstisnai vakalarda büllöz reaksiyonlar (kabarcıklar), 
Kandaki karaciğer enzimlerinde artış,  
İstisnai vakalarda şiddetli olabilen karaciğer iltihabı (hepatit),  
Kontrol edilemeyen titreme, sallanma, istem dışı kas ve yüz hareketleri, 
Kanda sodyum seviyesinin düşmesi.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 Yan etkilerin raporlanması:  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz.Ayrıca karşıla ştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)'ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. STABLON’un  saklanması  
STABLON’u çocukların göremeyeceği ve erişemeyeceği yerlerde ve ambalajında saklayınız.  
 
30 C’nin altında, oda sıcaklığında saklanmalıdır.  
 
Son kullanma tarihiyle uyumlu olarak kullanınız.  7/7  Ambalajdaki son kullanma tarihinden sonra STABLON’u kullanmayınız.  
 
Son kullanma tarihi geçmiş veya kullanılmayan ilaçları çö pe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
LES LABORATOIRES SERVIER – FRANSA lisansı ile  
Servier İlaç ve Araştırma A.Ş.,  
Beybi Giz Kule, Meydan Sok. No. 1 Kat: 22 -23, 
Maslak, İstanbul  
Tel: 0212 329 14 00  
Faks: 0212 290 20 30  
 
Üretim yeri:  
Adı: Abdi İbrahim İlaç Sanayii ve Ticaret A.Ş. 
Adresi: Esenyurt, İstanbul  
 
Bu kullanma  talimatı  ............  tarihinde onaylanmıştır.  