1 
 KULLANMA TALİMATI  
 
ERİGİB  150 mg sert kapsül  
Ağızdan alınır.  
 
 Etkin madde:  Her bir  kapsül  150 mg vismodegib  içerir.  
 Yardımcı madde(ler):  Mikrokristalin selüloz (PH 101) ,  laktoz monohidrat (öğütülmüş, 
inek sütü kaynaklı) , sodyum nişasta glikolat Tip A , sodyum lauril sülfat, povidon  K30, 
talk, magnezyum stearat , sert jelatin kapsül  (No: 1):  jelatin (sığır jelatini) , siyah demir 
oksit, titanyum dioksit, azorubin  (E122) , kırmızı demir oksit , saf su . 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu Kullanma Talimatında:  
 
1.  ERİGİB  nedir ve ne için kullanılır ? 
2.  ERİGİB ’i kullanmadan önce dikkat edilmesi gerekenler  
3.  ERİGİB  nasıl kullanılır?  
4.  Olası yan etkiler nelerdir?  
5.  ERİGİB ’in saklanması  
 
Başlıkları yer almaktadır.  
 
1.  ERİGİB  nedir ve ne için kullanılır?  
 
ERİGİB ; siyah mürekkeple “1 50 mg” baskılı pembe renkli opak gövde ve gri  renkli  opak kapak 
olan içerisinde kirli beyaz ila kahverengimsi toz bulunduran sert kapsül dür. İçerisinde 28 adet 
kapsül içeren HDPE şişe ve kullanma talimatı ile birlikte bir karton kutu içerisinde 
sunulmaktadır.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışını z. 
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size öne rilen dozun dışında yüksek  
veya düşük doz kullanmayınız.  
2 
 ERİGİB , yetişkinlerde ilerlemiş bazal hücreli karsinom  olarak adlandırılan deri kanserini tedavi 
etmek için aşağıdaki durumlardan biri söz konusuysa kullanılır:  
 Kanser vücudunuzun başka yerlerine yayılmışsa (metastatik bazal hücreli karsinom 
olarak adlandırılır),  
 Kanser çevredeki alanlara yayılmışsa ve doktorunuz cerrahiyle veya radyoterapiyle 
tedavi edilemeyeceğine karar verirse (bölgesel olarak ilerlemiş bazal hücreli karsinom 
olarak adlandırılır)  
 
ERİGİB , Hedgehog yolu inhibitörü olarak adlandırılan bir ilaçtır.  ERİGİB tedavisi öncesinde 
başka Hedgehog yolu inhibitörü olan ilaç kullanmamış olmanız gerekir.  
 
ERİGİB  nasıl etki eder?  
Bir deri kanseri türü olan bazal hücreli karsinom, deri hücrelerindeki DNA (canlılardaki 
biyolojik işlemlerin şifresini taşıyan genler ) hasar gördüğünde ve bu hasar vücut tarafından 
onarılamadığında oluşur. Bu hasar hücredeki belirli proteinlerin çalışma biçimini etkileyebilir 
ve bu hücreleri deri kanserine dönüştürebilir. Deri kanserine dönüşen hücreler, büyümeye 
başlar ve bölünür. ERİG İB, bu tip deri kanserinde rol oynayan anahtar proteinlerden birini 
kontrol ederek çalışan bir kanser ilacıdır. Bu şekilde, kanser hücrelerinin gelişimi 
yavaşlatılabilir veya durdurulabilir veya bu hücreler öldürülebilir. Bunun sonucunda deri 
kanseriniz kü çülebilir.  
 
2.  ERİGİB ’i kullanmadan önce dikkat edilmesi gerekenler  
 
 
 
Doktorunuz tarafından verilen talimatlara ve özellikle vismodegib in doğmamış çocuklardaki 
etkilerine dair uyarılarına uyunuz.  
 
Doktorunuz tarafından size verilen Hasta Broşürü ve Hasta Hatırlatm a Kartı’nda yer alan 
talimatları dikkatlice okuyunuz ve bu talimatlara uyunuz.  
 
ERİGİB ’i aşağıdaki durumlarda KULLANMAYINIZ  
Eğer;  
 Vismodegib veya ilacın içerdiği maddelerin herhangi birine karşı aşırı duyarlılığınız 
varsa ERİGİB ’i kullanmayınız (bkz. Yardımcı maddeler).  
 Gebeyseniz, gebe olabileceğinizi düşünüyorsanız veya tedavi süresince ve tedavinin 
bitiminden 24 ay sonrasına kadar gebe kalmayı planlıyorsanız ERİGİB ’i kullanmayınız. 
Bunun sebebi ERİGİB ’in bebeğinize zarar verme v eya bebeğinizin ölümüne sebep olma 
ihtimalidir.  
 Emziriyorsanız veya tedavi süresince ve tedavinin bitiminden 24 ay sonrasına kadar 
emzirmeyi planlıyorsanız ERİGİB ’i kullanmayınız. Bunun sebebi vismodegibin  ERİGİB ciddi  doğum  kusurlarına  yol açabilir.  Ayrıca,  doğum  öncesinde  veya doğumdan  
kısa bir süre sonra  bebek  ölümüne  yol açabilir.  Bu ilacı kullanan  kadınlar  gebe  
kalmamalıdır.  Bu talimatta anlatılan  doğum kontrol önerilerine  uymalısınız.  
 
3 
 sütünüze geçip geçmediğinin bilinmemesi ve bu duru mun bebeğinize zarar verebilecek 
olmasıdır.  
 Gebe kalma olasılığınız varsa ve ( Vismodegib  Gebelik Önleme Programı’ndaki) gerekli 
doğum kontrol yöntemlerini uygulayamıyorsanız veya uygulamak istemiyorsanız 
ERİGİB ’i kullanmayınız.  
 Ayrıca, depresyon için kulla nılan bir bitkisel ilaç olan sarı kantaron (St John’s wort, 
hyperic um perforatum ) ilacını kullanıyorsanız ERİGİB ’i kullanmayınız (bkz. ‘Diğer 
İlaçlar ve ERİGİB ’). 
 
Yukarıda belirtilen konularla ilgili daha fazla bilgi Gebelik, Emzirme ve Üreme Yeteneği ile  
Erkekler ve Kadınlar İçin Doğum Kontrolü bölümlerinde verilmektedir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ERİGİB ’i aşağıdaki durumlarda DİKKATLİ KULLANINIZ  
İlacı kullanmadan önce doktorunuza  veya eczacınıza  danışınız.  
 
 Tedavi süresince ve tedavinin bitiminden 24 ay sonrasına kadar kan veya kan ürünleri 
bağışlamayınız.  
 Erkek hastaysanız, tedavi süresince ve tedaviniz bittikten 2 ay sonrasına kadar sperm 
bağışı yapmayınız.  
 Vismodegib  tedavisinden kaynaklı ciddi deri reaksiyonları bildirilmiştir. Bölüm 4’ te 
açıklanan belirtilerden herhangi birini fark ederseniz derhal tıbbi yardım alınız ve 
ERİGİB  kullanmayı bırakınız.  
 Doktorunuz, kutanöz skuamöz hücreli karsinom adı verilen bir kanser  çeşidi için 
cildinizi düzenli olarak kontrol etmelidir. Kutanöz skuamöz hücreli karsinomun, 
vismodegib  tedavisiyle ilişkili olup olmadığı bilinmemektedir. Genellikle bu tip bir 
lezyon güneşten hasar görmüş ciltte görülür, yayılmadan bulunduğu bölgede kalı r ve 
tedavi edilebilir. Cildinizde herhangi bir değişiklik görürseniz doktorunuza haber 
veriniz.  
 Bu ilacı hiçbir zaman başka kişilere vermeyiniz. Tedavinizin sonunda kullanılmamış 
kapsülleri doktorunuza veya eczacınıza iade ediniz.  
 
Bu uyarılar geçmişteki herhangi bir dönemde dahi ol sa sizin için geçerliyse lütfen doktorunuza 
danışınız.  
 
ERİGİB ’in yiyecek ve içecek ile kullanılması  
ERİGİB  yemekle birlikte veya tek başına alınabilir.  
 
Hamilelik:  
İlacı kullanmadan önce doktorunuza veya eczacınıza danışınız.  
 
4 
 Gebeyseniz, gebe olabileceğinizi düşünüyorsanız veya tedavi süresince ve tedavinin bitiminden 
24 ay sonrasına kadar gebe kalma niyetiniz varsa ERİGİB ’i kullanmayınız. Eğer adetinizi 
atlarsanız veya atladığınızı düşünüyorsanız veya alışık olmadığınız şekild e adet kanaması 
geçirirseniz veya gebe olduğunuzdan şüpheleniyorsanız tedavinizi derhal kesiniz ve 
doktorunuza başvurunuz. ERİGİB  tedavisi sırasında gebe kalırsanız, hemen tedavinizi kesmeli 
ve doktorunuza haber vermelisiniz.  
ERİGİB  ciddi doğum kusurlarına sebep olabilir. Ayrıca, bir bebeğin doğmadan önce ölmesine 
yol açabilir. Doktorunuz size, özellikle Vismodegibin doğmamış bebekler üzerindeki etkileri 
konusunda özel uyarılarda bulunacaktır ( Vismodegib  Gebelik Önleme Programı).  
 
Tedaviniz sırasında hamile olduğunuzu fark ederseniz he men doktorunuza veya eczacınıza 
danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
 
Tedavi süresince ve tedavinin bitiminden 24 ay sonrasına kadar emzirmeyiniz. Vismodegib in 
anne sütüne geçip geçmediği ve dolayısıyla bebeğinize zarar verip vermeyeceği 
bilinmemektedir.  
 
Üreme yeteneği:  
ERİGİB  ile tedavi, kadınlarda üreme yeteneğini olumsuz olarak etkileyebilir. Vismodegib  
kullanan bazı kadınların adet görmesi kesilmiştir. Eğ er bu durum başınıza geldiyse, yeniden 
adet görmeye başlayıp başlamayacağınız bilinmemektedir. Eğer ileride çocuk sahibi olmayı 
istiyorsanız doktorunuza danışınız.  
 
Erkeklerde üreme yeteneğinin etkilenmesi beklenmemektedir.  
 
Kadınlar ve erkekler için doğum  kontrolü  
 
ERİGİB  kullanan kadınlar  için: 
Tedaviye başlamadan önce doktorunuza gebe kalıp kalamayacağınızı sorunuz. Adet görmeniz 
kesilmiş olsa bile, gebe kalma riskiniz olup olmadığını doktorunuza sormanız önemlidir.  
 
Eğer gebe kalma potansiyeliniz varsa:  
 ERİGİB  kullanırken gebe kalmamak için önlem almalısınız.  
 İki farklı doğum kontrol yöntemi kullanınız, bunlardan biri yüksek koruma sağlayan bir 
yöntem, ikincisi ise bir bariyer yöntemi olmalıdır (lütfen aşağıdaki örneklere bakınız).  
 Tedaviniz bittikten 24 ay sonrasına kadar doğum kontrol yöntemlerine devam 
etmelisiniz, çünkü ERİGİB  aldığınız son dozdan 24 ay sonrasına kadar vücudunuzda 
kalır.  
Önerilen doğum kontrol yöntemi: Sizin için en uygun iki doğum kontrol yöntemi hakkında 
doktor unuz ile konuşunuz.  
 
5 
 Aşağıdaki yüksek koruma sağlayan yöntemlerden birini kullanınız;  
 Doğum kontrol depo enjeksiyonu  
 Rahim içi araç (spiral gibi)  
 Ameliyat (sterilizasyon gibi)  
Ayrıca aşağıdaki bariyer yöntemlerinden birini kullanınız;  
 Prezervatif (mümkünse  sperm öldürücülü)  
 Diyafram (mümkünse sperm öldürücülü)  
 
Doktorunuz gebe olup olmadığınızdan emin olmak için aşağıdaki sıklıklarda gebelik testi 
yapacaktır:  
 Mevcut durumda gebe olmadığınızdan emin olmak için tedaviye başlamadan en az 7 
gün önce  
 Tedavi süre since ayda bir  
 
Aşağıdaki durumlarda derhal doktorunuza haber veriniz:  
 Herhangi bir sebeple doğum kontrol yönteminizin başarısız olduğunu düşünüyorsanız  
 Adet görmeniz kesilirse  
 Doğum kontrol yöntemi kullanmayı bırakırsanız  
 Doğum kontrol yönteminizi değiştirmeniz gerekirse  
 
ERİGİB  kullanan erkekler  için: 
Vismodegib  sperme geçmektedir. Vazektomi  (erkek üreme kanallarının ameliyatla bağlanarak 
spermin dışarı atılmasının önlenmesi işlemi) yaptırmış olsanız bile bir kadınla cinsel ilişkiye 
girdiğinizde mutlaka prezervatif (mümkünse sperm öldürücülü) kullanınız. Tedavi süresince ve 
tedaviniz bittikte n 2 ay sonrasına kadar prezervatif kullanmaya mutlaka devam ediniz.  
 
Tedavi süresince ve tedaviniz bittikten 2 ay sonrasına kadar sperm bağışı yapmayınız.  
 
Araç ve makine kullanımı  
ERİGİB ’in araç, alet ve makine kullanım becerinizi etkilemesi beklenmemekte dir. Eğer emin 
değilseniz doktorunuza danışınız.  
 
ERİGİB ’in içeriğinde bulunan bazı yardımcı ma ddeler hakkında önemli bilgiler  
ERİGİB  kapsülleri laktoz adı verilen bir tür şeker içerir. Eğer daha önceden doktorunuz 
tarafından bazı şekerlere karşı dayanıksızlığınız olduğu veya bazı şekerleri sindiremediğiniz 
söylenmişse bu tıbbi ürünü almadan önce doktorunuzla temasa geçiniz.  
 
ERİGİB azo rubin içerir.  Azorubin alerjik reaksiyonlara sebep olabil ir. 
 
Diğer ilaçlar ile birlikte kullanımı  
Başka herhangi bir ilaç alıyorsanız, yakın zamanda aldıysanız veya alacaksanız doktorunuzu 
veya eczacınızı bilgilendiriniz. Buna reçetesiz ilaçlar, vitaminle r ve bitkisel ilaçlar da dahildir.  
 
6 
 Bazı ilaçlar ERİGİB ’in etkilerini değiştirebilir veya yan etki yaşamanıza sebep olabilir. ERİGİB  
de diğer ilaçların etkilerini değiştirebilir.  
 
Özellikle aşağıdaki ilaçlardan birini kullanıyorsanız doktorunuza haber veri niz; 
 Bakteriyel enfeksiyonlar için kullanılan rifampisin  
 Sara hastalığı için kullanılan karbamazepin, fenitoin  
 Yüksek kolesterol için kullanılan ezetimib ile atorvastatin, fluvastatin, pravastatin, 
rosuvastatin, simvastatin gibi statinler  
 Yüksek tansiyon için kullanılan bosentan, valsartan ve diyabet (şeker hastalığı) 
tedavisinde kullanılan glibenklamid ve repaglinid  
 Bazı kanser çeşitleri için kullanılan topotekan  
 Bazı enflamatuvar hastalıklar için kullanılan sulfasalazin  
 Ve özellikle, ERİGİB  ile aynı zamanda kullanılmaması gereken, depresyon için 
kullanılan bitkisel bir ilaç olan sarı kantaron (St. John’s wort, hyperic um perforatum ) 
 
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandı nız ise lütfen doktorunuza veya eczacınıza bunlar hakkında bilgi veriniz.  
 
3.  ERİGİB  nasıl kullanılır?  
ERİGİB’i her zaman tam olarak doktorunuzun söylediği şekilde alınız. Emin değilseniz 
doktorunuza veya eczacınıza danışınız.  
 
Uygun kullanım ve doz/uygulama  sıklığı için talimatlar:  
Önerilen doz günde bir kapsüldür.  
 
Uygulama yolu ve metodu:  
 Kapsülü bir bütün olarak, bol suyla yutunuz.  
 Kapsül içeriğine istenmeyen maruziyeti engellemek için kapsülü asla ezmeyiniz, 
açmayınız veya çiğnemeyiniz.  
 ERİGİB  aç veya to k karnına alınabilir.  
 
Değişik yaş grupları:  
 
Çocuklarda kullanımı:  
Çocuklarda veya 18 yaşından küçük ergenlik çağındaki hastalarda ERİGİB  kullanımı 
önerilmemektedir. Bunun sebebi, 18 yaşından küçük kişilerdeki kullanımın güvenli olup 
olmadığının bilinmemesidir. ERİGİB , bu yaş grubunda kemiklerin büyümesini durdurabilir ve 
erken ergenlik başlamasına yol açabilir (kızlarda 8 yaşından önce vey a erkeklerde 9 yaşından 
önce). Bu etki ERİGİB  kullanımının sonlanmasından sonra bile görülebilir. Hayvanlarla 
yapılan vismodegib  çalışmalarında, kemik gelişimi ve diş gelişiminde sorunlar görülmüştür.  
 
Yaşlılarda kullanımı:  
65 yaşın üzerindeki hastalara, d iğer yetişkin hastalara verilen dozun aynısı verilebilir.  
7 
 Özel kullanım durumları:  
Böbrek  yetmezliği:  
Hafif ve orta derecede böbrek yetmezliği olan hastalarda doz ayarlaması gerekli değildir. 
Şiddetli böbrek yetmezliği olan hastalarda çok sınırlı veri bul unmaktadır. Şiddetli böbrek 
yetmezliğiniz varsa doktorunuz sizi istenmeyen etkiler açısından takip edecektir.  
 
Karaciğer yetmezliği : 
Hafif, orta derecede ve şiddetli karaciğer yetmezliği olan hastalarda doz ayarlaması gerekli 
değildir.  
 
Eğer ERİGİB ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
  
Kullanmanız gerekenden daha fazla ERİGİB  kullandıysanız  
Almanız gerekenden daha fazla ERİGİB  aldıysanız doktorunuza danışınız.  
 
ERİGİB ’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ERİGİB ’i kullanmayı unutursanız  
ERİGİB  kullanmayı unutursanız planlanan bir sonraki dozu alarak devam ediniz.  
 
Unutulan dozları dengelemek için çift doz almayınız.  
 
ERİGİB  ile tedavi sonlandırıldığında oluşabilecek etkiler  
Tedavinizin etkililiğini düşürebileceğinden doktorunuzla konuşmadan ERİGİB  tedavisini 
kesmeyiniz.  
 
4. Olası yan etkiler nelerdir?  
 
Tüm ilaçlar gibi ERİGİB ’in içeriğinde bulunan maddelere duyarlı olan kişilerde yan etkiler 
olabilir.  
 
ERİGİB  ciddi doğum kusurlarına neden olabilir. Bir bebeğin doğmadan önce veya doğumdan 
kısa bir süre sonra ölmesine yol açabilir. Bu ilacı kullanırken gebe kalmamalısınız (bkz. Böl üm 
2). 
 
Yan etkiler aşağıdaki kategorilerde gösterildiği şekilde  sıralanmıştır :  
Çok yaygın   :10 hastanın en az 1’inde görülebilir.  
Yaygın    :10 hastanın 1’inde az, fakat 100 hastanın 1’inde fazla görülebilir.  
Yaygın olmayan  :100 hastanın 1’inde az, fakat 1.000 hastanın 1’inde fazla görülebilir.  
Seyrek    :1.000 hastanın 1’inde az fakat 10.000 hastanın 1’inde fazla  
    görülebilir.  
Çok seyrek   :10.000 hastanın 1’inde az görülebilir.  
8 
 Bilinmiyor   : Eldeki veriler ile belirlenemeyecek kadar az hasta da görülebilir.  
 
Aşağıdakilerden biri olursa, ERİGİB ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz.  
 Gövdede hedef tipi kırmızı nokta veya sıklıkla merkezi kabarcıklı dairesel yamalar, cilt 
soyulmaları, ağız, boğaz, burun, cinsel organ ve göz ülseri. Deri reaksiyonları genellikle 
ateş ve grip benzeri reaksiyonlardan önce oluşur (Stevens -Johnson sendromu, toksik 
epidermal nekroliz).  
 Yaygın kızarıklık, ateş ve büyümüş lenf nodları (DRESS sendromu veya ilaca aşırı 
duyarlılık sendromu).  
 Tedavinin başlangıcında ateşin eşlik ettiği kabarcıklar ve deri altında şişkin kırmızı, 
pullu yaygın döküntüler (akut general ize ekzantematöz püstülozis).  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin ERİGİB ’e karş ı ciddi alerjiniz var demektir. Acil 
tıbbi müdaheleye veya hastaneye yatırılmanıza gerek olabilir.  
 
Bu çok ciddi yan etkilerin  görülme sıklıkları bilinmemektedir.  
 
Çok yaygın  
 Çocuk doğurma potansiyeli olan kadınlarda adet görmenin kesilmesi  
 İştah kaybı ve kilo kaybı  
 Yorgunluk hissi  
 Kas kasılmaları  
 İshal  
 Saç dökülmesi  
 Döküntü  
 Tat almada değişiklik veya tat alma duyusunun t amamen kaybedilmesi  
 Kabızlık  
 Kusma veya mide bulantısı  
 Mide rahatsızlığı veya hazımsızlık  
 Eklem ağrısı  
 Genel ağrı veya kollar ve bacaklarda ağrı  
 Kaşıntı  
 
Yaygın  
 Göğüste, sırtta veya yanlarda ağrı  
 Halsizlik veya güçsüzlük  
 Vücuttan su kaybı  
 Kas, te ndon, bağ (ligament), eklem veya kemik ağrısı  
 Karın ağrısı  
 Tat alamama  
9 
  Anormal tüylenme  
 Kirpiklerin dökülmesi  
 Karaciğer değerlerinde artış veya kreatin fosfokinaz (esas olarak kaslarda yer alan bir  
protein) değerlerinde artış dahil  olmak üzere kan değerlerinde değişiklikler  
 
Bilinmiyor   
 Kemik büyümesinin durması (prematür epifiz kapanması)  
 Prematüre puberte (erken ergenlik)  
 Karaciğer hasarı  
 
Eğer bu kullanma talimatında bahsi geçmeyen herhangi b ir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhan gi bir yan etki meydana gelmesi 
durumunda, hekiminiz, eczacınız veya hemşireniz ile konuşu nuz. Ayrıca karşılaştığınız yan 
etkileri www .titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirer ek kullanmakta olduğun uz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5.  ERİGİB ’nin Saklanması  
 
ERİGİB ’i çocukların göremeyeceği, erişemeyeceği yerlerde ve ambalajında saklayınız.  
 
30°C altındaki oda sıcaklığında , sıkıca kapatılmış şişede nemden koruyarak saklayınız.  
 
Son kullanma tar ihiyle uyumlu olarak kullanınız  
 
Ambalajda ki son kullanma tarihinden sonra ERİGİB ’i kullanmayınız.  
 
Eğer üründe ve/veya ambalajında bozukluklar fark ederseniz ERİGİB’i  kullanmayınız.  
 
Son kullanma tarihi geçmiş veya kullanılmayan il açları çöpe atmayınız! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz . 
 
Tedavinizin sonunda kullanılmamış kapsülleri doktorunuza veya eczacınıza iade ediniz. 
Böylelikle, yanlış kullanımı önlemiş ve çevreyi korumuş olacaksınız.  
 
Ruhsat sahibi:    
DEVA Holding A.Ş.  
Küçükçekmece/İSTANBUL  
Tel: 0212 692 92 92  
10 
 Faks: 0212 697 00 24  
E-mail: deva@devaholding.com.tr  
 
Üretim yeri:    
DEVA Holding A.Ş.  
Kapaklı / TEKİRDAĞ  
 
Bu kullanma talimatı 20/05/2024  tarihinde onaylanmıştır.  
