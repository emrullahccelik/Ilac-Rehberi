1/21 
  
KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
BRAVEX 4 00 mg yumuşak kapsül  
 
2. KALİTATİF VE KANTİTATİF BİLEŞİM  
Etkin madde  
Her bir kapsülde ; 
İbuprofen                                  400 mg 
 
Yardımcı maddeler  
Her bir kapsülde ; 
Sorbitol/sorbitan anidrisorb 85/70/00  57,751  mg 
Potasyum hidroksit     97,730  mg 
Yardımcı maddeler için 6.1'e bakınız.  
 
3. FARMASÖTİK FORM  
Oral kullanım için yumuşak  kapsül  
Berrak, renksiz çözelti içeren mavi renkli  şeffaf  oval yumuşak kapsüller.  
                                          
4. KLİNİK ÖZELLİKLER  
4.1. Terapötik endikasyonlar  
Romatoid artrit, osteoartrit ve ankilozan spondilitin belirti ve bulgularının tedavisi ile akut gut 
artriti, akut kas -iskelet sistemi ağrıları, postoperatif ağrı ve  dismeno re tedavisinde endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi  
Sadece oral ve kısa süreli kullanım içindir. İstenmeyen etkiler, semptomları kontrol altına 
almak için gerekli olan en düşük etkin dozun en kısa sürede kullanılması ile en aza 
indirilebilir (Bkz. Bölüm 4.4).  
Yetişkinler ve 12 yaşından büyük çocuklar:  
12 ila 18 yaş arasındaki çocuk ve adölesanlarda 3 günden fazla kullanım gerekirse veya 
semptomlar kötüleşirse doktora danışılmalıdır.  2/21 
 18 yaşından büyük yeti şkinlerde semptomları rahatlatmak için gerekli olabilecek en kısa 
sürede minimum etkili doz kullanılmalıdır. Eğer semptomlarda düzelme gözlenmez veya 
kötüleşirse, ya da 10 günden daha fazla süreyle kullanım gerekirse doktora danışılmalıdır.  
İhtiyaca göre günde 3 kez 1 kapsül alınır.  
Dozlar arasında en az 4 saat olmalıdır  ve 24 saat içinde 3 kapsül (1200  mg) aşılmamalıdır.  
 
Uygulama şekli 
 BRAVEX ağız yoluyla alınır. BRAVEX bir bardak su ile beraber aç veya tok karnına 
alınabilir. Yine de, çok az kişi BRAVEX ile hafif hazımsızlık yaşayabilir. Eğer böyle bir 
durum gelişirse kapsüllerin bir miktar yiyecek veya süt ile alınması yardımcı olabili r.   
 Ağız boğaz irritasyonunun engellenmesi için kapsüller çiğnenmeden, parçalanmadan, 
bütün olarak bir bardak su ile yutulmalıdır.  
 
Özel popülasyonlara ilişkin ek bilgiler  
Böbrek/ karaci ğer/kalp yetmezli ği 
BRAVEX kullanımı böbrek fonksiyonlarında bozulmayla sonuçlanabilir. Ciddi  Böbrek, kalp 
veya karaciğer  rahatsızlığı  varsa kullanmadan önce  doktora danışılmalıdır . Bu hastalarda doz 
mümkün olan en düşük  seviyede tutulmalı ve böbrek fonksiyonları izlenmelidir.  (Bkz. Bölüm 
4.3 ve Bölüm 4.4)  
 
Pediyatrik popülasyon  
12 yaşın altındaki çocuklarda kullanılmaz.  
 
Geriyatrik popülasyon  
Bu hasta grubunda NSAİİ kullanımıyla ölümcül olabilecek gastrointestinal (Gİ) kanama ve 
perforasyon gibi istenmeyen etki sıklığı artmaktadır. Dikkatli kullanılmalıdır.  
 
4.3. Kontrendikasyonlar  
BRAVEX ; ibuprofen’e ve/veya içerdiği yardımcı maddelerin herhangi birine aşırı  hassasiyeti 
olan hastalarda kontrendikedir.   
 
BRAVEX aspirin veya diğer NSAİİ içeren ilaçların kullanımı ile astım krizi, ürtiker, rinit 
veya alerjik reaksiyonlar gözlenen hastalarda kullanılmamalıdır. Bu hastalarda NSAİİ’lere 
karşı şiddetli, nadiren ölümcül, anafilaksi benzeri reaksiyonlar gözlenmişt ir.   3/21 
 BRAVEX , önceden geçirilmiş veya aktif ülseratif kolit, Crohn hastalığı, rekürran  peptik ülser 
veya gastrointestinal kanama (belirgin ülserasyon veya kanama episodu şeklinde  tanımlanan 
iki veya daha fazla kanıtlanmış atak) olan hastalarda kullanılmama lıdır.  Geçmişlerinde önceki 
bir NSA İİ tedavisine bağlı gastrointestinal kanaması ya da perforasyon  öyküsü bulunan 
hastalarda kontrendikedir.   
 
BRAVEX, şiddetli hepatik yetmezliği, şiddetli renal yetmezliği ve şiddetli kalp yetmezliği 
(NYHA Sınıf IV) olan h astalarda kontrendikedir (Bkz. 4.4. Özel kullanım uyarıları ve 
önlemleri).  
Koroner arter by -pass greft operasyonu geçirenlerde ameliyat öncesi veya sonrası dönemde 
ağrı tedavisinde kullanılması kontrendikedir.  
 
Hamileliğin  son 3 ayında kullanılmamalıdır. (Bkz. 4.6. Gebelik ve laktasyon)  
 
BRAVEX serebrovasküler kanaması olanlarda ya da herhangi bir aktif kanaması olanlarda 
kontrendikedir.  
 
4.4. Özel kullanım uyarıları ve önlemleri  
Kardiyovaskuler (KV) risk  
 NSAİİ’ler ölümcül olabilecek KV trom botik olaylar, miyokard infarktüsü  ve inme 
riskinde artışa neden olabilir. Bu risk kullanım süresine bağlı olarak artabilir. KV hastalığı 
olan veya KV hastalık risk faktörlerini taşıyan hastalarda risk daha yüksek olabilir.  
 BRAVEX koroner  arter by -pass cerrahisi öncesi ağrı tedavisinde kontrendikedir.  
 
Gastrointestinal (Gİ ) riskler  
NSA İİ’ler kanama, ü lserasyon, mide veya bağırsak  perforasyonu gibi ölümcül  olabilecek 
ciddi Gİ  advers etkilere yol aç arlar. Bu advers olaylar herhangi bir  zamanda, önceden  uyarıcı 
bir semptom vererek veya vermeksizin ortaya çıkabilirler . Yaşlı hastalar ciddi Gİ  etkiler 
bakımından daha yüksek  risk taşımaktadırlar . 
Uyarılar  
BRAVEX’in siklooksijenaz (COX) -2 inhibitörleri dahil diğer NSAİİ’ler ile birlikte 
kullanımından kaçınılmalıdır.  
Karaciğer fonksiyon bozukluğu olan hastalarda dikkatli kullanılmalıdır.  4/21 
 Renal fonksiyonlarda kötüleşmeye bağlı böbrek yetmezliği gelişebilir.  
Renal fonksiyonlar kötüleşebileceğinden renal yetmezliği olan hastalarda dikkatli 
kullanılmalıdır.  
BRAVEX, kalp yetmezliği veya hipertansiyon öyküsüne sahip hastalara dikkatle verilmelidir, 
çünkü ibuprofen uygulanmasıyla renal fonksiyon kötüleşmesi ve/veya sıvı retansiyonuna 
bağlı olarak ödem, hipertansiyon ve/veya kardiyak bozukluk görülebilir.(Bkz. 4.8. İstenmeyen 
etkiler).  
Siklooksijenaz / prostaglandin sentezini inhibe eden bu ilacın ovülasyonu etkileyerek kadın 
fertilitesini bozduğuna dair kanıtlar mevcuttur. Bu durum geçicidir ve ilacın kesilmesinden 
sonra düzelir.  
Gastrointesti nal hastalık şikayeti ve kronik iltihaplı bağırsak hastalığı bulunan hastalar yakın 
takip altında bulundurulmalıdır (Ülseratif kolit, Crohn hastalığı).  
Karma tip bağ dokusu hastalıkları ve sistemik lupus eritematozus (SLE)’de aseptik menenjit 
riskinin artt ığı bildirilmiştir.  
İstenmeyen etkiler ilacın düşük dozlarda ve kısa süre kullanılması ile en aza indirilebilir (Bkz. 
4.2 Pozoloji ve uygulama şekli ).  
Özellikle yaşlılarda ölümcül olabilen gastrointestinal kanama ve perforasyon gibi ciddi yan 
etkilerin gö zlenme riski artmıştır. Bu hastalarda mümkün olan en düşük etkili doz 
uygulanmalıdır.  
Kardiyovasküler trombotik olaylar:  
Klinik çalışmalar, özellikle yüksek dozda (2400 mg/gün) ibuprofen kullanımının arteriyel 
trombotik olayların (örn. miyokard enfarktüsü  ya da inme) riskinde küçük bir artış ile ilişkili 
olabileceğini göstermektedir. Bütünüyle ele alındığında epidemiyolojik çalışmalar, düşük doz 
ibuprofenin (örn. < 1200 mg/gün), miyokard enfarktüsü riskinde artış ile ilişkili olabileceğini 
düşündürmemekted ir.  
 
Kontrol altına alınmayan hipertansiyon, konjestif kalp yetmezliği (NYHA II -III), mevcut 
iskemik kalp hastalığı, periferik arter hastalığı ve/veya serobrovasküler hastalığı olan hastalar, 
sadece dikkatli bir değerlendirme sonrasında ve yüksek dozlarda n (2400 mg/gün) kaçınarak 
ibuprofen ile tedavi edilmelidirler.  5/21 
  
Özellikle yüksek dozlarda ibuprofen (2400 mg/gün) kullanımı gerektiğinde, kardiyovasküler 
olaylara yönelik risk faktörleri olan (örn. hipertansiyon, hiperlipidemi, diyabet, sigara) 
hastalarda  uzun süreli bir tedavi başlatılmadan önce de dikkatli değerlendirme yapılmalıdır.  
  
Birçok COX -2 selektif ve selektif olmayan NSAİİ'lerle süresi 3 yılı bulan klinik çalışmalar, 
fatal olabilecek ciddi kardiyovasküler trombotik olaylar, miyokard enfarktüsü ve inme 
riskinde artış olabileceğini göstermiştir. COX -2 selektif veya selektif olmayan tüm 
NSAİİ'lerin benzer riski olabilir. Kardiyovasküler hastalığı olan ya da kardiyovasküler 
hastalık risk faktörü olan hastalar daha yüksek risk altında olabilirler. NS Aİİ tedavisi gören 
hastalarda advers kardiyovasküler olay görülme riski olasılığını azaltmak için en düşük etkili 
doz, mümkün olan en kısa süreyle kullanılmalıdır. Önceden görülmüş bir kardiyovasküler 
semptom olmasa bile hekim ve hasta bu tür olayların gel işmesine karşı tetikte olmalıdır. 
Hasta, ciddi kardiyovasküler olayların semptomları ve/veya belirtileri ve bunların görülmesi 
halinde yapılması gerekenler konusunda önceden bilgilendirilmelidir.  
 
Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler 
trombotik olay riskini azalttığı yönünde tutarlı bir kanıt bulunmamaktadır. NSAİİ’lerin 
aspirinle eş zamanlı olarak kullanımı ciddi Gİ olay görülme riskini arttırmaktadır.  
 
Koroner arter bypass cerrahisi ardından ilk 10 -14 gün boyunca ağrı tedavisinde COX -2 
selektif NSAİİ'nin kullanıldığı iki geniş, kontrollü klinik çalışmada miyokard enfarktüsü ve 
inme görülme sıklığında artış olduğu tespit edilmiştir.  
 
Hipertansiyon:  
Diğer tüm NSAİİ’lerle olduğu gibi, ibuprofen de yeni hipertansiyon başlangıcına veya daha 
önceden mevcut olan hipertansiyonun kötüleşmesine neden olabilir ve bu iki durum da 
kardiyovasküler olaylar riskinin artmasına neden olabilir. Tiyazid grubu diüretikler ya da loop 
diüretikler ile tedavi edilen hastaları n NSAİİ’leri kullanırlarken diüretik tedaviye yanıtları 
azalabilir. BRAVEX de dahil, NSAİİ’ler hipertansiyonlu hastalarda dikkatli kullanılmalıdır. 
NSAİİ tedavisi başlangıcında ve tedavi seyri boyunca kan basıncı (KB) yakından 
izlenmelidir.  
 6/21 
 Konjestif kalp yetmezliği ve ödem:  
NSAİİ’ler ile tedavi edilen bazı hastalarda sıvı retansiyonu (tutulumu) ve ödem gözlenmiştir. 
BRAVEX sıvı retansiyonu veya kalp yetmezliği olan hastalarda dikkatle kullanılmalıdır.  
Gastrointestinal (Gİ) etkiler - Gİ ülse rasyon, kanama veya perforasyon riski:  
BRAVEX dahil NSAİİ’ler mide, ince barsak veya kalın barsakta inflamasyon, kanama, 
ülserasyon veya perforasyon gibi ölümcül olabilen ciddi Gİ advers etkilere neden olabilir. Bu 
ciddi advers etkiler NSAİİ’ler ile tedavi  edilen hastalarda uyarıcı bir belirti olan veya belirti 
olmayan, tedavi sırasında herhangi bir zamanda yaşanabilir. Bir NSAİİ ile tedavi sırasında 
ciddi bir Gİ advers olay gelişen her beş hastadan yalnızca biri semptomatiktir. NSAİİ’ler 
nedeniyle üst Gİ ü lser, majör kanama veya perforasyonların, 3 ila 6 ay süreyle tedavi edilen 
hastaların yaklaşık %1’inde, bir yıl tedavi gören hastaların ise yaklaşık %2 -4’ünde meydana 
geldiği görülmektedir. Uzun süreli tedavi sırasında bu eğilimlerin devam etmesi, hastanın  
tedavisinin herhangi bir safhasında ciddi bir Gİ olay gelişme olasılığını arttırmaktadır. 
Bununla birlikte, kısa süreli tedavi dahi risksiz değildir.  
 
NSAİİ’ler, önceden ülser hastalığı veya Gİ kanama hikayesine sahip hastalara (Bkz. Bölüm 
4.3. Kontrendikasyonlar) ve yaşlılara reçetelenirken son derece dikkatli olunmalıdır. Yapılan 
çalışmalar, NSAİİ kullanan, önceden peptik ülser ve/veya Gİ kanama hikayesine sahip 
hastalarda, bu risk faktörlerine sahip olmayan hastalara kıyasla Gİ kanalına gelişm e riskinin 
10 kat fazla olduğunu göstermiştir. NSAİİ’ler ile tedavi edilen hastalarda Gİ kanama riskini 
arttırabilecek diğer faktörler; oral kortikosteroidlerle veya antikoagülanlar ile tedavi, selektif 
serotonin geri alım inhibitörü (SSRI) ilaçlar, asetil salisilik asit gibi anti -platelet ajanları, 
NSAİİ’ler ile tedavinin uzaması, sigara kullanımı, alkol kullanımı, ilerlemiş yaş ve genel 
sağlık durumunun kötü olmasıdır.  
NSAİİ tedavisi gören hastalarda olası bir gastrointestinal advers etki riskini minimize etmek 
için, en küçük etkin doz mümkün olabilecek en kısa süre boyunca kullanılmalıdır. Hasta ve 
doktorlar NSAİİ tedavisi boyunca gastrointestinal ülserasyon ve kanama belirti ve 
semptomları bakımından dikkatli olmalıdır ve herhangi bir gastrointestinal adv ers etki şüphesi 
durumunda derhal ilave değerlendirme ve tedavi başlatılmalıdır. Hatta ciddi bir 
gastrointestinal advers etki olasılığı ortadan kalkana kadar NSAİİ tedavisi sonlandırılmalıdır. 
Yüksek riskli hastalarda NSAİİ tedavisi dışında başka alternati f tedaviler uygulanmalıdır.  
Gastrointestinal kanama riski, ülserasyon ya da perforasyon, ülser öyküsüne sahip hastalarda 
(özellikle kanama ya da perforasyon ile komplike olmuş ise) ve yaşlılarda, artan ibuprofen 7/21 
 dozlarıyla birlikte daha yüksektir. Bu hast alarda tedaviye mümkün olan en düşük doz ile 
başlanmalıdır. Bu hastalarda ve düşük doz kombine aspirin, veya gastrointestinal riski 
arttırması olası diğer ilaçların eş zamanlı kullanılması gereken hastalarda koruyucu ajanlar 
(misoprostol veya proton pompas ı inhibitörleri gibi) ile kombine tedavi üzerinde 
düşünülmelidir.  
Gastrointestinal hastalık öyküsü olan hastalar, özellikle de yaşlı hastalar, tedavinin başlangıç 
dönemlerinde, olağandışı herhangi bir abdominal semptomu (özellikle gastrointestinal 
kanama)  bildirmelidir.  
Ülser gelişimi veya kanama riskini arttırabilecek tıbbi ürünleri, örneğin; oral kortikosteroidler, 
varfarin gibi antikoagülanlar, selektif serotonin -geri alınım inhibitörleri ya da asetilsalisilik 
asit gibi antitrombosit ajanlar, birlikte kullanan hastalarda dikkatli olunması tavsiye 
edilmelidir (Bkz. Bölüm 4.5. İlaç Etkileşimleri ve Diğer Etkileşimler).  
İbuprofen tedavisi uygulanan hastalarda gastrointestinal kanama ya da ülser meydana 
geldiğinde tedavi kesilmelidir.  
Hastalıkları alevlen direbileceğinden, NSAİİ’ler gastrointestinal hastalık (ülseratif kolit, Crohn 
hastalığı) öyküsü olan hastalara dikkatle verilmelidir (Bkz. Bölüm 4.8. İstenmeyen etkiler).  
Renal etkiler:  
Uzun süreli NSAİİ kullanımı renal papiller nekroz ve diğer renal hasar lara yol açmıştır. 
Ayrıca, renal prostaglandinlerin renal perfüzyonun idamesinde kompanse edici bir rol 
oynadığı hastalarda renal toksisite de görülmüştür. Bu durumdaki hastalara NSAİİ 
uygulanması prostaglandin sentezinde ve ikincil olarak da renal kan akı şında doza bağlı bir 
azalmaya sebep olabilmekte, bu da renal dekompansasyonu hızlandırabilmektedir. Böyle bir 
reaksiyonun gözlenme riskinin çok yüksek olduğu hastalar böbrek fonskiyonlarında bozulma, 
kalp yetmezliği, karaciğer disfonksiyonu olanlar, diüret ik ve anjiyotensin dönüştürücü enzim 
(ADE) inhibitörü kullananlar ve yaşlılardır. NSAİİ tedavisinin durdurulmasının ardından 
genellikle tedavi öncesi duruma geri dönülmektedir.  
12 ila 18 yaş arasındaki dehidrate çocuk ve adölesanlarda renal yetmezlik risk i bulunmaktadır.  
 
İlerlemiş böbrek hastalıkları:  
BRAVEX ilerlemiş böbrek hastalığı olan hastalarda kullanımına ilişkin kontrollü 
çalışmalardan elde edilmiş bir bilgi bulunmamaktadır. Bu nedenle, ilerlemiş böbrek hastalığı 8/21 
 olan hastalarda BRAVEX tedavisi önerilmemektedir. Eğer BRAVEX tedavisine 
başlanmalıysa, renal fonksiyonların yakından takip edilmesi önerilir.  
 
Anafilaktoid reaksiyonlar:  
Diğer NSAİİ’ler ile olduğu gibi BRAVEX ile de, ilaca daha önceden maruz kalıp kalmadığı 
bilinmeyen bazı hastalarda, a nafilaktoid reaksiyonlar görülebilir. BRAVEX aspirin triadı olan 
hastalara verilmemelidir. Bu semptom kompleksi, tipik olarak, nazal polipli veya polipsiz 
riniti olan veya aspirin ya da NSAİİ kullanmalarının ardından şiddetli ve ölümcül olabilen 
bronkospaz m gözlenen astımlı hastalarda ortaya çıkmaktadır (Bkz. Bölüm 4.3 ve Bölüm 4.4 
Özel kullanım uyarıları ve önlemleri). Anafilaktoid reaksiyon görüldüğünde acil servise 
başvurulmalıdır.  
Deri reaksiyonları:  
İbuprofen dahil olmak üzere, NSAİİ’lerin kullanımıyl a ilişkili olarak çok nadir eksfolyatif 
dermatit, Stevens -Johnson sendromu (SJS) ve toksik epidermal nekrolizi (TEN) de içeren ve 
bazıları ölümcül olan ciddi cilt reaksiyonları bildirilmiştir. Bu ciddi olaylar herhangi bir uyarı 
olmaksızın oluşabilir. Hast alarda bu tür reaksiyon riskinin, tedavinin erken dönemlerinde en 
yüksek olduğu görülmektedir. Olguların büyük bir çoğunluğunda reaksiyonun ortaya çıkışı, 
tedavinin ilk ayı içinde olmuştur. Hastalar ciddi deri reaksiyonlarının işaret ve semptomları 
konusun da önceden bilgilendirilmelidirler ve deri döküntüleri, mukozal lezyonlar ya da 
herhangi bir aşırı duyarlılık belirtisi ilk kez meydana geldiğinde BRAVEX kullanımı 
durdurulmalıdır.  
Hamilelik:  
Gebeliğin üçüncü trimesterinde diğer NSAİİ’ler gibi BRAVEX de k ullanılmamalıdır; çünkü 
duktus arteriozusun (anne karnında açık doğumu takiben kapanması gereken, kalpten çıkan 
iki büyük atardamar [aort ve pulmoner arter] arasındaki açıklık) erken kapanmasına neden 
olabilir.  
 
Önlemler  
Genel  
BRAVEX’in kortikosteroid y erine geçmesi veya kortikosteroid eksikliğini tedavi etmesi 
beklenmemelidir. Kortikosteroidlerin aniden durdurulması, hastalığın alevlenmesine sebep 9/21 
 olabilir. Uzun süreli kortikosteroid tedavisi görmekte olan hastalar, kortikosteroid tedavisinin 
durdurulma sına karar verilmesi halinde, tedavilerini yavaş ve kademeli olarak azaltmalıdır.  
BRAVEX’in içeriğindeki ibuprofenin [ateş ve] inflamasyonu azaltmadaki farmakolojik 
aktivitesi, infeksiyöz olmadığı düşünülen ağrılı durumlarının komplikasyonlarının 
saptanma sında kullanılan tanısal belirtilerin yararlanılabilirliğini azaltabilir.  
Hepatik etkiler:  
İbuprofen de dahil olmak üzere NSAİİ alan hastaların %15 kadarında bir veya daha fazla 
karaciğer testinde üst sınıra kadar yükselmeler meydana gelebilir. Bu laboratuvar anomalileri 
ilerleyebilir, değişmeden kalabilir veya tedaviye devam edildiğinde kendili ğinden geçebilir. 
NSAİİ’ler ile gerçekleştirilen klinik çalışmalarda hastaların yaklaşık %1’inde ALT ve AST 
aktivitelerinde ciddi artışlar (normal düzeyin üst limitinin üç katı veya daha fazla) 
bildirilmiştir. Ayrıca, seyrek olarak, sarılık ve ölümcül fulm inan hepatit, karaciğer nekrozu ve 
karaciğer yetmezliği gibi, bazıları ölümle sonuçlanmış şiddetli hepatik reaksiyon vakaları da 
bildirilmiştir.  
 
Karaciğer yetmezliğine işaret eden belirti ve/veya semptomlar gösteren veya karaciğer test 
değerleri anormal olan bir hasta, BRAVEX tedavisi sırasında daha şiddetli bir karaciğer 
reaksiyonun gelişmesine karşı değerlendirilmelidir. Karaciğer hastalığına işaret eden klinik 
belirti ve semptomların gelişmesi veya sistemik belirtilerin (örneğin, eozinofili, döküntü, v b.) 
meydana gelmesi halinde, BRAVEX tedavisi kesilmelidir.  
 
Hematolojik etkiler:  
BRAVEX de dahil olmak üzere NSAİİ alan hastalarda bazen anemi görülür. Bunun nedeni 
sıvı retansiyonu, gizli veya bariz Gİ kan kaybı veya eritropoez üzerindeki tam olarak 
tanımlanamayan bir etki olabilir. İbuprofen de dahil olmak üzere NSAİİ’ler ile uzun süreli 
tedavi gören hastalar, anemiye ilişkin belirti veya semptomlar gösteriyorlarsa hemoglobin ve 
hematokrit seviyelerini kontrol ettirmelidirler.  
Trombosit agregasyonunu in hibe eden NSAİİ’nin bazı hastalarda kanama süresini uzattıkları 
gösterilmiştir. Aspirinin tersine, bunların trombosit fonksiyonu üzerindeki etkileri kalitatif 
açıdan daha az, daha kısa süreli ve geri dönüşlüdür. BRAVEX genel olarak trombosit sayısı, 
protro mbin zamanı (PT) veya parsiyel tromboplastin zamanını (PTT) etkilemez. BRAVEX 
alan ve trombosit fonksiyonlarındaki  değişimlerden koagülasyon bozuklukları gibi advers 
şekilde etkilenebilecek ve antikoagülan kullananlar hastalar dikkatle izlenmelidir.  10/21 
 Öncede n var olan astım:  
Aspirine duyarlı astım hastalarında aspirin kullanımı, fatal olabilecek derecede şiddetli 
bronkospazma yol açabilir. Bu gibi aspirine duyarlı hastalarda aspirin ve diger NSAİİ’ler 
arasında bronkospazm da dahil olmak üzere çapraz reaksiyon lar bildirildiği için, aspirine bu 
çeşit bir duyarlılığa sahip hastalar BRAVEX kullanmamalı ve önceden var olan astımı olan 
hastalarda dikkatli kullanılmalıdır (Bkz. Bölüm 4.3 Kontrendikasyonlar).  
Laboratuvar testleri:  
Uyarıcı semptomlar olmadan ciddi Gİ s istem ülserasyonları ve kanama ortaya 
çıkabildiginden, hekimler Gİ kanamanın belirti ya da semptomları açısından hastaları 
izlemelidirler. Uzun dönemli NSAİİ tedavisi gören hastaların tam kan sayımı ve biyokimyası 
profilleri periyodik olarak kontrol edilme lidir. Eğer karaciğer ya da renal rahatsızlıkla uyumlu 
klinik belirti ve semptomlar gelişirse ya da sistemik belirtiler (ör. eozinofili, döküntü, vb.) 
ortaya çıkarsa ibuprofen kesilmelidir.  
Bu ürün sorbitol içermektedir. Nadir kalıtımsal fruktoz intolerans  problemi olan hastaların bu  
ilacı kullanmamaları gerekir.  
Bu tıbbi ürün potasyum ihtiva eder. Bu durum, böbrek fonksiyonlarında azalma olan hastalar 
ya da kontrollü potasyum diyetinde olan hastalar için göz önünde bulundurulmalıdır.  
4.5. Diğer tıbbi ürünler ile etkileşimler ve diğer e tkileşim şekilleri  
İbuprofen aşağıda belirtilen ilaçlar ile birlikte kullanılmamalıdır:  
Asetilsalisilik asit: Asetilsalisilik asit ve ibuprofenin birlikte uygulanması, artan advers etki 
potansiyeli nedeniyle önerilmemekt edir.  
Deneysel veriler, eş zamanlı kullanıldıklarında ibuprofenin düşük doz asetilsalisilik asidin 
platelet agregasyonu üzerindeki etkisini kompetitif olarak inhibe edebileceğini 
göstermektedir. Bu verilerin klinik olarak ekstrapolasyonu ile ilgili belirs izlikler bulunmasına 
rağmen, ibuprofenin uzun süreli ve sürekli kullanımının, düşük doz asetilsalisilik asidin 
kardiyoprotektif etkisini azaltabileceği olasılığı göz ardı edilemez. Arasıra kullanılan 
ibuprofen ile klinik olarak anlamlı bir etki gözlenmesi muhtemelen beklenmemektedir (Bkz. 
Bölüm 5.1 Farmakodinamik özellikler).  
Diğer NSAİİ’ler: Yan etki riskini arttırabileceğinden siklooksijenaz (COX) -2 inhibitörleri 
dahil diğer NSAİİ’ler ile birlikte kullanılmamalıdır (Bkz. Bölüm 4.4 Özel kullanım uyarıları  
ve önlemleri).  11/21 
 Bazı hastalarda etkileşimler bildirildiği için, aşağıdaki ilaçların herhangi birisiyle tedavi 
edilmekte olan hastalarda dikkatli olunmalıdır:  
ADE -inhibitörleri : Mevcut raporlarda, NSAİİ’lerin ADE -inhibitörlerinin antihipertansif 
etkisini azaltabileceğini belirtilmektedir. Bu etkilesim, NSAİİ’leri ADE -inhibitörleriyle 
birlikte almakta olan hastalarda dikkate alınmalıdır.  
Aminoglikozitler: NSAİİ’ler aminoglikozitlerin atılımını azaltabilir.  
Metotreksat:  NSAİİ’lerin, tavşan böbrek kesitlerind e metotreksat birikimini kompetitif bir 
şekilde inhibe ettikleri bildirilmiştir. Bu durum, bu ilaçların metotreksatın toksisitesini 
artırabileceğine işaret ediyor olabilir. NSAİİ’ler metotreksatla birlikte uygulandığında dikkatli 
olunmalıdır.  
Lityum:  NSAİİ ’ler plazma lityum düzeylerinde artışa, renal lityum klerensinde ise azalmaya 
yol açmıştır. Minimum lityum konsantrasyonu %15 artmış ve renal klerens %20 oranında 
azalmıştır. Bu etkiler, renal prostaglandin sentezinin NSAİİ tarafından inhibisyonuna 
dayandı rılmıştır. Bu nedenle, NSAİİ’lerle lityum birlikte uygulandığında, hastalar lityum 
toksisitesine karşı yakından izlenmelidir.  
Kortikosteroidler:  Özellikle gastrointestinal kanalda advers etki riskini arttırabilir (Bkz. 4.4 
Özel kullanım uyarıları ve önleml eri). 
Antihipertansif ve diüretikler:  NSAİİ’ler bu ilaçların etkisini azaltabilir. NSAİİ bazı 
hastalarda furosemid ve tiyazidlerin natriüretik etkisini azaltabilmektedir. Bu etki, renal 
prostaglandin sentezinin inhibisyonuna dayandırılmıştır. İbuprofen ile  birlikte diüretik ilaçlar 
alan hastalar, böbrek yetmezliği belirtileri açısından (Bkz. Özel kullanım uyarıları ve 
önlemleri -Renal etkiler) ve istenen diüretik etkinin elde edildiğinden emin olmak amacıyla 
yakından izlenmelidir.  
Antikoagülanlar:  NSAİİ’ler antikoagülanların etkisini arttırabilir. Örn; varfarin. (Bkz. Bölüm 
4.4 Özel kullanım uyarıları ve önlemleri)  
Antiplatelet ajanlar ve selektif serotonin gerialım inhibitörleri : Gastrointestinal kanama riskini 
arttırabilir.  
Kardiyak glikozidleri : NSAİİ’ler kalp yetmezliğini şiddetlendirebilir, glomerüler filtrasyon 
hızını (GFR’yi) düşürebilir ve glukozit plazma seviyesini yükseltebilir.  12/21 
 Siklosporin:  Nefrotoksisite riskini arttırır.  
Mifepriston : NSAİİ’ler, mifepriston etkisini azalttığı için mifepriston uygul amasından 8 -12 
gün içinde kullanılmamalıdır.  
Takrolimus : Takrolimus ile birlikte verilen NSAİİ’ler olası nefrotoksisite riskini arttırır.  
Zidovudin:  Zidovudin ve ibuprofen ile aynı anda tedavi edilen insan immun yetmezlik virüsü 
(HIV) pozitif hemofili hast alarının, hemartroz ve hematoma riskini arttırdığına dair kanıtlar 
mevcuttur.  
CYP2C9 inhibitörleri:  İbuprofenin, CYP2C9 inhibitörleri ile birlikte uygulanması, ibuprofene 
(CYP2C9 substratı) maruziyeti arttırabilir. Vorikonazol ve flukonazol (CYP2C9 inhibit örleri) 
ile yapılan bir çalışmada yaklaşık %80 -100 oranında artmış bir S(+) -ibuprofen maruziyeti 
gösterilmiştir. Özellikle yüksek dozdaki ibuprofenin vorikonazol veya flukonazol gibi potent 
CYP2C9 inhibitörleri ile birlikte uygulanması durumunda ibuprofen dozunun düşürülmesi 
düşünülmelidir.  
Kinolon grubu antibiyotikler:  Deney hayvanlarında yapılan çalışmaların verilerinin 
gösterdiğine göre NSAİİ’ler kinolon grubu antibiyotiklerle birlikte kullanıldıklarında 
konvulsiyon riskini arttırmaktadır. NSAİİ ve kinol on alan hastalarda konvulsiyon oluşma riski 
artar.  
Bitkisel ekstreler: Ginkgo biloba, NSAİİ'lerdeki kanama riskini potansiyalize edebilir.  
Özel popülasyonlara ili şkin ek bilgiler:  
Özel popülasyonlarda etkileşimlere ilişkin ek bilgi bulunmamaktadır.  
Pediyatrik popülasyon  
Pediyatrik popülasyonlarda etkileşimlere ilişkin ek bilgi bulunmamaktadır.  
 
4.6. Gebelik ve laktasyon  
Genel tavsiye  
Gebelik kategorisi : C ( İlk iki trimester için)  
Gebelik kategorisi : D (Son trimester için)  
 
 
 13/21 
 Çocuk doğurma potansiyeli bulunan kadınlar/Doğum kontrolü (Kontrasepsiyon)  
Hamile kalmayı planlayan kadınlarda doz mümkün olduğunca düşük, tedavi mümkün 
olduğunca kısa tutulmalıdır.  
 
Gebelik Dönemi  
Deney hayvanları üzerinde yapılan çalışmalarda herhangi b ir teratojenik etkiye rastlanmamış 
olmasına karşın, gebeliğin ilk 6 ayında kullanılması önerilmez.  
Muhtemel persistan pulmoner hipertansiyon ile ductus arteriosus’un erken kapanması 
riskinden dolayı, gebeliğin son 3 ayında kullanımı kontrendikedir. Doğumun  başlaması 
gecikebilir ve çocuğun ve annenin yüksek kanama eğilimi nedeniyle doğum süresi uzayabilir.  
Laktasyon Dönemi  
Mevcut kısıtlı çalışmalarda, ibuprofen süte çok düşük konsantrasyonlarda geçmiştir ve süt 
emen bebeği olumsuz etkileme olasılığı azdır. Yine de, ibuprofenin emziren annelerde 
kullanımı tavsiye edilmez.  
 
Üreme Yetene ği / Fertilite  
Siklooksijenaz/prostaglandin sentezini inhibe eden ilaçların ovülasyonu etkileyerek fertilite 
üzerine etkileri olabileceğine dair bazı kanıtlar vardır. NSAİİ teda visinin kesilmesinden sonra, 
tedavi öncesindeki duruma geri dönülür.  
4.7. Araç ve makine kullanımı üzerindeki etkiler  
Önerilen dozlarda ve tedavi süresinde kullanılması halinde BRAVEX  araç ve makine  
kullanımı üzerine belirgin bir etki yapması beklen mez. Ancak, ibuprofen sersemlik , rehavet,  
yorgunluk ve görme bozuklukları gibi istenmeyen etkilere neden olabilir. Eğer bu istenmeyen  
etkiler görülürse hastalar araç ve makine kullanmamaları konusunda uyarılmalıdırlar.  
 
4.8. İstenmeyen etkiler  
Bildirilen hipersensitivite reaksiyonları;  
a) Spesifik olmayan alerjik reaksiyonlar ve anafilaksi  
b) Solunum sistemi reaktivitesi ( şiddetli  astım, bronkospazm ve dispne)  
c) Çeşitli  deri reaksiyonları (pruritus, ürtiker, anjiyoödem ve daha seyrek olarak büllöz  
dermatit, toksik  epidermal nekroliz, eritema multiforme dahil)  
 
 14/21 
 İstenmeyen yan etkilerin sınıflandırılmasında aşağıdaki sistem kullanılmıştır : 
Çok yaygın ( ≥1/10), yaygın ( ≥1/100 ila <1/10), yaygın olmayan ( ≥1/1.000 ila <1/100), seyrek 
(≥1/10.000 ila <1/1.000), çok seyrek  (<1/10.000) , bilinmiyor (eldeki verilerden hareketle 
tahmin edilemiyor).   
 
Kan ve lenf sistemi  
hastalıkları  Çok seyrek  Hematopoetik bozukluklar 
Agranülositoz, anemi, aplastik 
anemi, hemolitik anemi, lökopeni 
ve trombositopeni, pansitopeni. 
(İlk belirtileri ateş, boğaz ağrısı, 
yüzeysel ağız ülseri, grip benzeri 
semptomlar, şiddetli halsizlik, 
burun ve ciltte kanama)  
Bağışıklık sistemi  
hastalıkları  Yaygın olmayan  Ürtiker ve pruritus ile birlikte 
hipersensivite reaksiyonları  
 Çok seyrek  Otoimmün hastalığı olan (sistemik 
lupus eritamatoz, karma bağ 
dokusu hastalığı gibi) hastalarda, 
ibuprofen tedavisi esnasında ense 
sertliği, baş ağrısı, bulantı, kusma, 
ateş veya desoryantasyon gibi 
aseptik menenjit bulguları 
gözlenmiştir. Şiddetli 
hipersensitivite  reaksiyonları 
(anafilaksi, anjiyoödem veya 
şiddetli şok) semptomları; yüz, dil 
ve boğazda şişme, dispne, 
taşikardi, hipotansiyon olabilir.  
Astım ve bronkospazmda 
alevlenme  
Psikiyatrik hastalıklar  Çok seyrek  Sinirlilik  
Sinir sistemi hastalıkları  Yaygın olmayan  Baş ağrısı  
 Çok seyrek  Aseptik menenjit  
Göz hastalıkları  Çok seyrek  Görme bozukluğu  
Kulak ve iç kulak 
hastalıkları  Çok seyrek  Kulak çınlaması ve vertigo  
Kardiyak hastalıkları  Çok seyrek  Kalp yetmezliği, anjina pektoris  
Vasküler hastalıklar  Çok seyrek  Hipertansiyon  
Solunum, gö ğüs 
hastalıkları ve mediastinal 
hastalıklar  Çok seyrek  Astım, bronkospazm, dispne ve 
hırıltı  
Gastrointestinal  
hastalıklar  Yaygın olmayan  Abdominal ağrı, distansiyon 
dispepsi, bulantı  
 Seyrek  Konstipasyon, diyare, flatulans, 
kusma  
 Çok seyrek  Peptik ülser, gastrointestinal 
hemoraji veya perforasyon, 15/21 
 hematemez, melena (genellikle 
yaşlılarda, bazen ölümcül) (bkz. 
Bölüm 4.4.)  
 
Crohn hastalığı ve ülseratif kolitte 
alevlenme (bkz. Bölüm 4.4.)  
  
Ağız ülserasyonu  
Hepatob ilier hastalıklar  Çok seyrek  Karaciğer hastalığı, özellikle uzun 
dönemli tedavide, hepatit ve 
sarılık  
Deri ve deri altı doku  
hastalıkları  Yaygın olmayan  Ciltte çeşitli döküntüler  
 Çok seyrek  Stevens -Johnson Sendromu, 
eritema multiforme, epidermal 
nekroliz ve büllöz reaksiyonlar 
gibi şiddetli deri reaksiyonları  
Böbrek ve idrar  
hastalıkları  Çok seyrek  Akut böbrek yetmezliği, serum üre 
konsantrasyonunda artış ve ödem 
ile ilişkili renal papiller nekroz 
(uzun dönem kullanımda), 
hematüri, interstisyel n efrit, 
nefrotik sendrom, proteinüri  
Genel bozukluklar ve 
uygulama bölgesine ilişkin 
hastalıklar  Çok seyrek  Ödem, periferik ödem  
Araştırmalar  Çok seyrek  Hematokrit ve hemoglobin 
seviyeleri azalması  
 
Klinik çalışmalar, özellikle yüksek dozda (2400 mg/gün) ibuprofen kullanımının arteriyel 
trombotik olayların (örn. miyokard enfarktüsü ya da inme) riskinde küçük bir artış ile ilişkili 
olabileceğini göstermektedir (Bkz. Bölüm 4.4).  
 
Şüpheli advers reaksiyonların raporlanması  
Ruhsatlandırma sonrası şüphe li ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Me rkezi (TÜFAM)’ne bildirilmeleri gerekmektedir (www.titck.gov.tr; e -
posta: tufam@titck.gov.tr; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
Çocuklarda 400 mg/kg’dan daha fazla alınması durumunda semptomlar oluşur. Yetişkinlerde  
ise doz etkisi daha az belirgindir. Doz a şımında yarılanma ömrü 1,5 -3 saattir.  16/21 
  
Aşağıdaki  belirti ve semptomlar doz a şımı ile ilgili olabilir:  
 
Bulantı, kusma, epigastrik ağrı ve daha seyrek olarak diyare, kulak çınlaması, ba ş ağrısı ve 
gastrointestinal kanama. Merkezi sinir sisteminde toksisite, vertigo, solunum depresyonu, 
dispne,  uyuşukluk , eksitasyon, disoryantasyon veya koma. Konvulsiyon, hipotansiyon, 
hipokalemi,  metabolik asidoz ve protrombin zaman/INR uzaması. Akut renal yetmezlik ve 
anormal hepat ik fonksiyon, astım şiddetlenmesi . 
 
Doz a şımı tedavisi:  Havayollarının açılmasını, kardiyak ve ya şamsal sinyallerinin  
monitorizasyonunu içeren semptomatik ve destekleyici doz a şımı tedavisi uygulanmalıdır.  
 
İlk bir saat içerisinde hastaya aktif kömür uygulanabilir. Daha sonrasında ise konvulsiyon 
için; damar yoluyla diazepam veya lorazepam uygulanmalıdır. Astımlı hastalar için 
bronkodilatör  uygulanmalıdır . 
 
Gastrik lavaj ve gerekli ise ciddi elektrolit dengesizliğinin düzeltilmesi şeklinde destekleyici  
tedavi yapılır.  
 
Eğer başka ilaçlarla birlikte alınmamışsa, yüksek doz a şımı genellikle iyi tolere edilmektedir.  
İbuprofenin spesifik bir antidotu yoktur.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapotik grup: Propiyonik asit türevleri  
ATC kodu: M01A E01  
 
İbuprofen analjezik, antienflamatuar ve antipiretik etkileri olan bir fenilpropiyonik asit 
türevidir.  
 
İbuprofen’in, diğer NSA İİ’lerde olduğu gibi , COX -1 ve COX -2 enzimlerini inhibe ederek  
prostaglandin sentezini baskılamak su retiyle etki gösterdiği düşünülmektedir.  
 17/21 
 İnsanlarda, ibuprofen inflamasyona bağlı  ağrıyı , şişliği ve ateşi azaltır. Ayrıca trombosit  
agregasyonunu geri dönüşlü  olarak inhibe eder.  
 
Tek-doz klinik çalışmalar , ibuprofenin ağrı kesici etkisinin 30 dakika civarında görüldüğünü 
ortaya koymaktadır. İstatiksel olarak, hem başlangıç  hızı hem de ağrının  azalma derecesi  
açısından, 400 mg ibuprofenin etkisi, 1000 mg parasetamole göre üstünlük sağlamıştır . Etki  
başlangıcındaki  bu farklıl ık 0.6 ile 14 dakika arasındadır. Aynı klinik çalışmaya  göre, 200 
mg’lık  tek doz ile 1000 mg parasetamol kıyaslandığında , ağrı kesici etkinin başlamasında  
belirgin bir  fark gözlenmemiştir . 
 
Klinik 
Parametreler  İbuprofen 
Liquigels 
200mg  İbuprofen 
Liquigels 400mg  Asetaminofen 
1g (2x500mg)  Plasebo  
Packman ve ark.      
Toplam ağrıda 
rahatlama  - - - - 
Ağrıda 
rahatlama ve 
ağrı yoğunluğu 
farkının toplamı  - 15.2 12.2 5.8 
Anlamlı 
rahatlamaya 
kadar geçen süre 
(dakika)  - 39 53 >180  
Hersh ve ark.      
Toplam ağrıda  
rahatlama  14.72  16.56  
 11.99  5.25 
Ağrıda 
rahatlama ve 
ağrı yoğunluğu 
farkının toplamı  6.93 8.07  5.05 0.46 
Anlamlı 
rahatlamaya 30.0 28.8 29.4 >360  18/21 
 kadar geçen süre 
(dakika)  
Olson ve ark.      
Toplam ağrıda 
rahatlama  - 17.42  13.30  4.33 
Ağrıda 
rahatlama ve 
ağrı yoğunluğu 
farkının toplamı  
 - 11.77  8.36 2.60 
Anlamlı 
rahatlamaya 
kadar geçen süre 
(dakika)  - 24.2 29.9 >360  
Kellstein ve ark.      
Toplam ağrıda 
rahatlama  36 30 - 52 
2 saat sonundaki 
ağrı yoğunluğu 
farkı  0.98 0.97 - 0.87  
Anlamlı 
rahatlamaya 
kadar geçen süre 
(dakika)  - - - - 
Klinik çalışmalara göre 400 mg ibuprofen alımı, ağrı kesici etkiyi 8 saate kadar sürdürebilir.  
Deneysel veriler, eş zamanlı kullanıldıklarında ibuprofenin düşük doz asetilsalisilik asidin 
platelet agregasyonu üzerindeki etkisini kompetitif olarak inhibe edebileceğini 
göstermektedir. Bazı farmakodinamik çalışmalarda, hızlı salımlı asetilsalisilik asi t dozundan 
(81 mg) önceki 8 saat içinde veya dozdan sonraki 30 dakika içinde tek doz 400 mg ibuprofen 
alındığında asetilsalisilik asidin tromboksan veya trombosit agregasyonunun oluşumunda 
etkisinin azaldığı gözlenmiştir. Bu verilerin klinik olarak ekstrap olasyonu ile ilgili 
belirsizlikler bulunmasına rağmen, ibuprofenin uzun süreli ve sürekli kullanımının, düşük doz 
asetilsalisilik asidin kardiyoprotektif etkisini azaltabileceği olasılığı göz ardı edilemez. 19/21 
 Arasıra kullanılan ibuprofen ile klinik olarak an lamlı bir etki gözlenmesi muhtemelen 
beklenmemektedir (Bkz. Bölüm 4.5 Diğer tıbbi ürünler ile etkileşimler ve diğer etkileşim 
şekilleri)  
5.2. Farmakokinetik özellikler  
Genel Özellikler  
Emilim:  İbuprofenin oral uygulamada gastrointestinal kanaldan emilimi, yaklaşık %80  
oranındadır.  
Aç karnına alındığında  çözünebilir ibuprofen ( Yumuşak  Kapsülleri) hızla emilir. C maks’a 35  
dakikada ulaşılır ; standart ibuprofen tabletlerde bu süre 90 dakika civarındadır.  
 
Dağılım : İbuprofen’in plazma proteinlerine bağlanma  oranı yaklaşık  %99’dur.  
 
Plazma yarılanma ömrü 2 saattir. Kan konsantrasyonları tek doz ve çoklu doz 
uygulamasından  sonra hızla azalır.  
 
Biyotransformasyon:  İbuprofen oksidasyon yolu ile karaciğerde metabolize olur; iki aktif  
olmayan metaboliti (metabolit A ve  B) oluşur.  
 
Eliminasyon:  Bu metabolitler değişmemiş ibuprofen ile birlikte böbreklerden bu şekilde veya  
konjugatları şeklinde atılır. Oral dozun yaklaşık %75 -85’i idrarla, geri kalan kısmı feçesle 24  
saat içinde atılır.  
 
Doğrusallık/Doğrusal olmayan durum : Oral uygulamayı takiben, ibuprofen hızlıca 
emilmektedir. Doruk serum seviyeleri dozlamanın ardından 1 ila 2 saat arasında elde edilir. 
Serbest ibuprofen plazma konsantrasyonu ile doz arasında doğrusal bir ilişki olmasına 
rağmen, uygulanan doz ile ibuprof en konsantrasyonu -zaman eğrisinin toplam alanı arasındaki 
ilişkinin doğrusal olmadığı görülmektedir. İbuprofenin ve metabolitlerinin toplam üriner 
atılımı dozajın doğrusal bir fonksiyonudur. İbuprofenin emilimi ve atılımı, 50 mg ila 600 mg 
arasındaki dozla rda doz rejiminden etkilenmemektedir.  
5.3. Klinik öncesi güvenlilik verileri  
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel ve 
reprodüksiyon toksisitesi konvansiyonel çalışmalarına dayanan klinik dışı veriler  insanlar için 
özel bir tehlike ortaya koymamaktadır.  20/21 
 Klinik dışı çalışmalarda sadece maksimum insanda maruz kalımın yeteri kadar üzerindeki 
maruz kalmalarda gözlenen etkilerin klinik kullanım ile az ilgili olduğu belirlenmiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Polivinil prolidon K12 PF  
Polietilen glikol 600 (sıvı)  
Potasyum hidroksit  
Jelatin  (sığır kaynaklı)  
Gliserol  
Sorbitol/sorbitan a nidrisorb 85/70/00  
Kinolin sarısı (E104)  
Patent m avi V (E131)  
Saf su  
 
6.2. Geçimsizlikler  
Herhangi bir geçimsizlik bildirilmemiştir.  
 
6.3. Raf ömrü  
24 ay 
 
6.4. Saklamaya yönelik özel uyarılar  
25°C’nin altındaki oda sıcaklığında saklayınız.  
 
6.5. Ambalajın niteliği ve içeriği  
Bir opak PVC/PE/PVDC -Alu blister içinde ambalajlanı r. Her karton kutu kullanma talimatı 
ile birlikte 30 yumuşak kapsül içerir.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller "Tıbbi Atıkların Kontrol Yönetmeliği" ve 
"Ambalaj ve Ambalaj Atıkların ın Kontrolü Yönetmelik"lerine uygun olarak imha edilmelidir.  
 
 
 21/21 
 7. RUHSAT SAHİBİ  
World Medicine İlaç San. ve Tic. A.Ş.  
Bağcılar/ İstanbul  
 
8. RUHSAT NUMARASI  
2017/925  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 13.12.2017  
Ruhsat yenileme tarihi:  
 
10. KÜB'ÜN YENİLENME TARİHİ  