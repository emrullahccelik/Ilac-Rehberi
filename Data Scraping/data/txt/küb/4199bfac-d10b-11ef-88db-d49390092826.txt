KISA ÜRÜN BİLGİSİ
1. BEŞERİ TIBBİ ÜRÜNÜN ADI
DERMATOP® 2,5 mg/g topikal çözelti
2. KALİTATİF VE KANTİTATİF BİLEŞİM
Etkin madde:
Prednikarbat 2,5 mg/g
Yardımcı maddeler:
Propilen glikol………150 mg
Yardımcı maddeler için 6.1’e bakınız.
3. FARMASÖTİK FORM
Çözelti
Berrak, renksiz çözelti
4. KLİNİK ÖZELLİKLERİ
4.1. Terapötik endikasyonları:
Haricen glukokortikoid tedavisi gerektiren psöriazis ve nörodermatitte (atopik ekzema), baş,
kıllı göğüs, sakallı bölgeler gibi kıllı deriyi etkileyen bütün enflamatuar deri
rahatsızlıklarında. Bu tür deri hastalıklarında DERMATOP avuç içi, taban gibi bölgelere de
sürülebilir.
4.2. Pozoloji ve uygulama şekli
Pozoloji/uygulama sıklığı ve süresi
Kullanım süresi ve sıklığı bakımından doktorun önerisine tam olarak uyulmalıdır.
Doktorun başka bir önerisi yoksa DERMATOP, mümkünse çok küçük miktarlarda damla
damla kullanılarak derinin hasta olan kısmına günde 1 defa ince bir tabaka halinde hafifçe ve
mümkünse ovuşturularak sürülmelidir. Gerektiği takdirde günde iki defa kullanılabilir.
Uzun süreli devam tedavisi 4 haftayı geçmemelidir.
Doz hataları: Doz şemasından kısa süreli sapmalar (çok geniş alanlara veya aşırı miktarlarda
uygulama, çok sık kullanım veya unutulan tek bir doz) zararlı etkilere yol açmaz. Doz
şemasındaki bu tür sapmaların doktora bildirilmesi tavsiye edilir.
Uygulama şekli
DERMATOP, mümkünse çok küçük miktarda damla damla kullanılarak derinin hasta olan
kısmına hafifçe ovuşturularak sürülür.
Yüze uygulanacaksa göze temas etmemesine dikkat edilmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Yeterli klinik çalışma bulunmamaktadır.
Pediyatrik popülasyon:
Süt çocuğu ve küçük çocuklarda zorunlu kalınmadıkça kullanımı önerilmemektedir.
1DERMATOP’un bebeklerdeki kullanıma dair yeterli klinik deneyim yoktur bu yüzden
bebeklerde kullanılmamalıdır.
Geriyatrik popülasyon:
Yeterli klinik çalışma bulunmamaktadır.
4.3. Kontrendikasyonlar
DERMATOP aşağıdaki durumlarda kesinlikle uygulanmamalıdır:
• Prednikarbat veya DERMATOP’un içeriğindeki diğer maddelere (Bkz. Bölüm 6.1) karşı
aşırı duyarlılığı olduğu bilinen hastalara
• Göz içine veya çevresine.
İnfantlarda ve küçük çocuklarda zorunlu kalınmadıkça DERMATOP kullanılmamalıdır.
Kullanımı gerektiğinde dozaj, etkili olan en düşük doz ile sınırlandırılmalıdır.
DERMATOP hastalık tablosunu kötüleştirebileceğinden aşağıdaki durumlarda
kullanılmamalıdır:
• Aşıdan dolayı oluşan deri reaksiyonları
• Tüberküloz, sifiliz veya viral enfeksiyonlara (örneğin suçiçeği) bağlı deri reaksiyonları
• Rosacea
• Perioral dermatit
Gebelikle ile ilgili durumlar için bölüm 4.6’ya bakınız.
4.4. Özel kullanım uyarıları ve önlemleri
Yüze sürülürken DERMATOP’un göze kaçmamasına dikkat edilmelidir.
Lokal bakteri ve/veya mantar deri enfeksiyonlarının semptomatik tedavisinde antibakteriyel
veya antimikotik tedaviyle birlikte kombine olarak kullanılmalıdır.
DERMATOP’un hemen göz çevresi bölgesinde tekrarlanan veya uzun süreli kullanımı,
yalnızca beklenen fayda ve risklerin dikkatli değerlendirmesi yapıldıktan sonra ve sadece
doktor gözetiminde gerçekleştirilmelidir. Konjunktival kese içerisine, düşük miktarlarda
kortikosteroid içeren DERMATOP benzeri topikal ürünlerin tekrarlanan uygulaması söz
konusuysa, uzun dönemde göziçi basıncında artış meydana gelebilir.
DERMATOP’un infantlarda kullanımına dair yeterli klinik deneyim yoktur bu yüzden
bebeklerde kullanılmamalıdır.
Sistemik ve topikal kortikosteroid kullanımında görme bozukluğu bildirilebilir. Hastada
bulanık görme veya başka görme bozuklukları ortaya çıkarsa, sistemik ve topikal
kortikosteroidlerin kullanımı sonrası raporlanmış olan katarakt, glokom veya santral seröz
koryoretinopati (SSKR) gibi nadir hastalıkları içeren olası sebeplerin değerlendirilmesi için
hastanın bir göz doktoruna yönlendirilmesi düşünülmelidir.
İnfantlar
DERMATOP, glukokortikoid absorpsiyonunun sonucu olarak sistemik etkilerin
tehlikesindeki artış nedeniyle (örneğin büyüme gecikmesi), yalnızca zorunlu olduğu
endikasyonlarda infantlarda kullanılmalıdır.
2DERMATOP tedavisinin kaçınılmaz olduğu durumlarda kullanımı, başarılı bir tedavi için tam
olarak gerekli olan miktarlar ile sınırlı tutulmalıdır.
DERMATOP’un içinde yardımcı madde olarak propilen glikol bulunur. Propilen glikol deride
irritasyona neden olabilir.
4.5. Diğer tıbbi ürünler ile etkileşim ve diğer etkileşim şekilleri
Şimdiye kadar diğer ilaçlarla böyle bir etkileşim bildirilmemiştir.
Özel popülasyonlara ilişkin ek bilgiler
Özel popülasyona ilişkin veri bulunmamaktadır.
Pediyatrik popülasyon:
Pediyatrik popülasyonda ilaç etkileşimine dair veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Prednikarbatın çocuk doğurma potansiyeli olan kadınlarda kullanımına ilişkin yeterli veri
mevcut değildir.
Gebelik dönemi
Prednikarbatın gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (Bkz. Bölüm
5.3). İnsanlara yönelik potansiyel risk bilinmemektedir.
Hayvanlar üzerinde yapılan yapılan deneylerde, glukokortikoidlerin sistemik uygulamayı
takiben embriyotoksik ve teratojenik etkileri sebebiyle (Bkz. Bölüm 5.3), prednikarbat gebelik
döneminde yalnızca zorunlu olduğu durumlarda ve fayda ve risklerin dikkatli bir şekilde
değerlendirilmesinden sonra kullanılmalıdır. Prednikarbat vücut yüzeyinin % 20’sinden fazla
bir alana uygulanmamalıdır.
Laktasyon dönemi
Emzirme dönemindeki kullanımına dair yeterli klinik deneyim yoktur. Prednikarbatın anne
sütüne geçtiğine dair veri bulunmamaktadır. Diğer glukokortikoidler anne sütüne
geçmektedir. Bu sebeple prednikarbat, laktasyon sırasında geniş yüzey alanlarına
uygulanmamalıdır. İnfantın tedavi edilen tüm cilt bölgeleriyle temasından kaçınılmalıdır.
Üreme yeteneği /Fertilite
Fertilite, embriyotoksisite ve perinatal ve postnatal etkileri belirlemek için üreme toksikolojisi
çalışmaları sıçanlarda, daha ileri embriyotoksik testler ise tavşanlarda yapılmıştır.
Kortikosteroidlerin bilinen teratojenik etkileri, prednikarbat ancak sistemik etki oluşturacak
kadar yüksek subkütan dozlarda verildiğinde ortaya çıkmıştır. Terapötik dozaj aşılmadığı
sürece ve prednikarbat topikal uygulama için kullanıldığında, bu bulguların insanla ilişkili bir
önemi bulunmamaktadır.
4.7. Araç ve makine kullanımı üzerindeki etkiler
3Yeterli bilgi yoktur.
4.8. İstenmeyen etkiler
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Göz bozuklukları:
Bilinmiyor: Santral seröz koryoretinopati (sınıf etkisi), bulanık görme (ayrıca Bkz. Bölüm
4.4)
Deri ve deri altı doku bozuklukları:
Yaygın olmayan: İçeriğindeki alkole bağlı olarak veya çözeltinin içerdiği maddelere karşı
aşırı duyarlılık sonucunda deri iritasyonu (yanma, kızarıklık, iltihap, kabarcıklar) ve deride
kuruluk oluşabilir.
Seyrek: Kaşıntı veya folikülit görülebilir.
Bilinmiyor: 3 haftadan da uzun bir süre kullanımdan sonra deride atrofojenik etkiler (deride
atrofi, telanjiektazi gibi) oluşabilir. Ayrıca deri pigmentasyonunda değişiklikler görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Çok yüksek dozların (çok fazla miktarlar, çok geniş uygulama yüzeyleri, çok sık uygulama)
kısa süreli kullanımının, tedaviye tek seferlik ara verilmesi gibi, zararlı etkileri
bulunmamaktadır.
Bununla beraber, uzun periyodlar boyunca yüksek bir doz uygulanırsa, veya önerilen tedavi
periyodu büyük ölçüde aşılırsa, kortikosteroid bağlantılı lokal istenmeyen etkiler (çizgi
oluşması, deride atrofi gibi) oluşabilir. Ayrıca, karakteristik sistemik kortikoid etkiler gözardı
edilemez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal glukokortikoid
ATC kodu: D07AC18
DERMATOP’daki prednikarbat, özellikle topikal uygulama için geliştirilmiş yüksek derecede
aktif bir glukokortikoiddir. Antiflojistik, antialerjik, antieksüdatif, antiproliferatif ve
antipruritik etkilerinin olduğu bildirilmiştir.
Bir alkol-su çözeltisi olan DERMATOP, özellikle kıllı bölgelerle avuç içi ve ayak tabanındaki
enflamatuar dermatozların tedavisi için uygundur.
4Glukokortikoidlerin antiproliferatif etkisi, etkilenen hücrelerin yenilenme hızının düşmesine
ve DNA sentezinin azalmasına bağlanmaktadır. Bu etkinin sonuçları çok iyi bilinmektedir ve
granülasyon, yara iyileşmesi ve fibroblast proliferasyonunun inhibisyonunu içermektedir.
Glukokortikoidlerin antialerjik etkileri, sahip oldukları immünosüpresif etkilerinden ve
antikor ve hücre aracılı hipersensitivite üzerine etkilerinden kaynaklanmaktadır.
Glukokortikoidlerin immünosüpresif etkileri, esas olarak lenfositlerin (T ve B lenfositler)
aktivitelerinin ve sayılarının azalmasına bağlanmaktadır.
Antikor aracılı hipersensitivite, diğer etkilerin yanısıra, vazoaktif maddelerin (örn. histamin)
salınımının inhibisyonundan etkilenirken, hücre aracılı hipersensitivite de lenfokin
salınımının azalmasından etkilenmektedir.
Antienflamatuar etki, kısmen araşidonik asit metabolizması ile etkileşime dayanmaktadır ve
prostaglandinler ve lökotrienler gibi inflamatuar maddelerinin yapımının azalmasına sebep
olur; diğer yandan, hiperaktif hücre sinyalleri normal düzeye çekilecek şekilde zayıflatılır.
Merhem ve krem formülasyonlarıyla yapılan çift-kör çalışmalarda, prednikarbat’ın halojen
içermemesine rağmen betametazon valerat, dezoksimetazon veya flukortolon gibi halojenli
steroidlerle klinik etkinlik bakımından denk olduğu gösterilmiştir. Bu psöriazis capitis saç
derisi uygulamasında betametazon valeratla predinkarbat çözeltisinin karşılaştırmasında da
geçerli olmuştur.
Prednikarbat’ın kollajen sentezi ve insan deri fibroblastlarının büyümesi üzerine olan zayıf
etkisi etkin maddenin minimal atrofojenik gücünü yansıtmaktadır. Prednikarbatın merhem
veya çözelti formülasyonlarının geniş hastalıklı deri bölgelerine (psöriasis, atopik dermatit)
uygulansa da endojen kortizol sentezinin baskılanması gözlenmemiştir. Benzer şekilde
prednikarbat çözeltisinin saç derisinde küçük alanlara uygulanmasının endojen kortizol
sentezinde herhangi bir etkisi olmamıştır.
5.2. Farmakokinetik özellikler
Genel Özellikler
Emilim: Dermal uygulama sonrası düşük sistemik biyoyararlanım gösterir.
Dağılım: Prednizolon-17-etil karbonatın glukokortikoid reseptörüne olan afinitesi,
prednikarbatınkinden 8.3 kez daha fazladır.
Biyotransformasyon: Prednikarbat topikal uygulamayı takiben henüz daha derideyken,
prednizolon-17-etil karbonat’a metabolize olur. Prednizolon-17-etil karbonat yavaşça
prednizolona parçalanır.
Eliminasyon: Perkütan uygulamadan sonra ne prednikarbat ne de bilinen diğer metabolitleri
sistemik olarak saptanmamıştır. Dermal uygulama sonrası düşük sistemik varlığı, kortizol
sekresyonunun değişmeyen yapısı ile de yansıtılmaktadır.
Doğrusallık/doğrusal olmayan durum: Veri bulunmamaktadır.
5.3. Klinik öncesi güvenlilik verileri
5Akut toksisite
Prednikarbatın akut toksik gücüne ilişkin konvansiyonel çalışmalara dayanarak, preklinik
veriler bu maddenin insanlara yönelik belirgin bir risk taşıdığını göstermemektedir.
Kronik toksisite
Prednikarbat ile gerçekleştirilen kronik ve subkronik toksisite çalışmaları, glukokortikoid doz
aşımının tipik semptomlarını göstermiştir (serum glukoz ve kolesterol seviyelerinde artış,
periferal kan lenfositlerinde düşüş, kemik iliği supresyonu, dalak, timüs ve böbrek üstü
bezlerinde atrofik değişiklikler, ve aynı zamanda kilo alımında düşüş gibi).
Üreme toksikolojisi
Hayvan çalışmalarında, sistemik olarak uygulanan glukokortikoidler embriyotoksik ve
teratojenik etkiler göstermiştir (yarık dudak, iskelet anormallikleri, ve rahim içi gelişim
bozuklukları ve embriyo letalitesi gibi). İnsan fetüslerinde de, ilk trimester sırasında
glukokortikoidlerin sistemik uygulaması ile ilişkili olarak oral fissürlerin oluşma riskinde artış
değerlendirilmektedir.
Benzer şekilde hayvan çalışmaları, hamilelik esnasında glukokortikoidlerin subteratojenik
dozlarda uygulanmasının rahim içi gelişim bozuklukları, yetişkinlikte kardiyovasküler
ve/veya metabolik rahatsızlık riskinde artışa, ve glukokortikoid reseptör yoğunluğunda,
nörotransmitter yenilenme ve tavrında kalıcı modifikasyonlara neden olduğunu göstermiştir.
Mutajenisite
Glukokortikoidlere ait mevcut deneysel bulgular, genotoksik özelliklerle klinik olarak ilişkili
bir kanıt sunmamaktadır.
6. FARMASÖTİK ÖZELLİKLER:
6.1. Yardımcı maddelerin listesi :
Etanol %96
Edetin asidi
Sitrik asit
Poli-oksietilen-7-gliserolmonoalkanoat
1,2 Propilenglikol
Arıtılmış su
6.2.Geçimsizlikler
Belirtilmemiştir.
6.3. Raf ömrü
24 ay
DERMATOP topikal çözelti şişesi bir kez açıldıktan sonra usulüne uygun şekilde saklanırsa
en az 3 ay dayanır.
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
DERMATOP 2,5 mg/g topikal çözelti, 20 ml çözelti içeren şişede ambalajlanmıştır.
66.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
PharmaVital İlaç Sağlık Hizmetleri ve Ürünleri
İth. İhr. San.Tic.A.Ş.
Barbaros Mah. Al Zambak Sok. No:2 İç Kapı No:52
34746 Atasehir - Istanbul
Tel: 0216 504 07 55
www.pharma-vital.com
8. RUHSAT NUMARASI
07.07.2023-2023/272
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.08.2001
Ruhsat yenileme tarihi:
10. KÜB’ÜN YENİLENME TARİHİ
7