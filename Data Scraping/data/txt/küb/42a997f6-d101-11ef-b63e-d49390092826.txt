KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
VASOGUS 20 ünite/ml enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul etkin madde olarak 20 ünite vazopressine eşdeğer vazopressin asetat içerir.
Yardımcı madde(ler):
Sodyum hidroksit………..y.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksiz çözelti.
4. KLİNİK ÖZELLİKLER
4.1. Terapötik endikasyonlar
VASOGUS, sıvılara ve katekolaminlere rağmen hipotansif kalan vazodilatör şoklu (örn.
kardiyotomi veya sepsis) erişkin hastalarda kan basıncını arttırmak için kullanılır.
Ayrıca nefrojenik kökenli olmadığında diabetes insipidus tedavisi ile özofagus varis
kanamasının kontrolü için kullanılmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Vazodilatör şok
Tedavinin amacı, kritik organlara perfüzyon optimizasyonunu sağlamaktır, ancak agresif
tedavi, gastrointestinal sistem gibi işlevinin izlenmesi zor olan organların perfüzyonunu
1 / 13tehlikeye atabilir. Genellikle, klinik olarak kabul edilebilir bir yanıtla uyumlu olarak, en düşük
dozla titre edilir.
Kardiyotomi sonrası şok için; tedaviye intravenöz yolla 0,03 ünite/dakika'lık bir dozla
başlanmalıdır. Septik şok için; tedaviye 0,01 ünite/dakika'lık bir dozla başlanmalıdır.
Hedeflenen kan basıncına ulaşılmazsa, 0,005 ünite/dakika ile 10-15 dakikalık aralıklarla titre
edilmelidir. Kardiyotomi sonrası şok için maksimum doz 0,1 ünite/dakika ve septik şok için
0,07 ünite/dakika’dır.
Katekolamin kullanılmadan, hedeflenen kan basıncı 8 saat boyunca korunduktan sonra, kan
basıncını korumak için VASOGUS her saatte 0,005 ünite/dakika azaltılmalıdır.
Diabetes insipidus
Diabetes insipidus için, her 4 saatte bir subkütan ya da intramüsküler enjeksiyonla 0,25 ml ila
1 ml (5 ila 20 ünite) aralığında doz uygulanır.
Özofagus varis
Özofagus varis kanamasının ilk kontrolü için vazopressin intravenöz olarak verilmelidir.
Uygulama şekli:
VASOGUS, subkütan, intravenöz veya intramüsküler enjeksiyon olarak uygulanır.
Vazodilatör şok tedavisi için seyreltik çözeltinin hazırlanması
İntravenöz uygulama için kullanılmadan önce VASOGUS, %0,9 sodyum klorür veya %5
dekstroz ile seyreltilmelidir. Kullanılmayan seyreltilmiş çözelti oda sıcaklığında 18 saate veya
buzdolabında 24 saate kadar kullanılabilir.
Seyreltik çözeltinin hazırlanması:
Karışım
Sıvı kısıtlaması Son konsantrasyon
VASOGUS Seyreltici
Yok 0,1 ünite/ml 2,5 ml (50 ünite) 500 ml
Var 1 ünite/ml 5 ml (100 ünite) 100 ml
Parenteral ilaçlar kullanımdan önce gözle görülür partiküller veya renk değişikliği açısından
kontrol edilmelidir.
2 / 13Özofagus varis
20 ünite vazopressin 100 ml %5 dekstroz içinde seyreltilmiş olarak 15 dakikalık bir süre
boyunca infüze edilebilir.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
Vazodilatör şoku olan pediyatrik hastalarda VASOGUS’un güvenliliği ve etkililiği
kanıtlanmamıştır.
Özofagus varis ve diabetes insipidus tedavisi için 18 yaşın altındaki çocuklarda kullanımı
önerilmemektedir.
Geriyatrik popülasyon:
Vazopressin ile yapılan klinik çalışmalarda 65 yaş ve üstü gönüllülerin genç gönüllülerden
farklı tepki gösterip göstermediklerini anlamak için yeterli sayıda katılımcı ile çalışma
yapılamamıştır.
Bildirilen diğer klinik deneyimler yaşlı ve genç hastalar arasındaki tepkilerde farklılık
olmadığını göstermiştir. Genelde yaşlı bir hasta için doz seçilirken dikkatli olunmalı ve
karaciğer, böbrek ya da kalp fonksiyonlarında azalma, eş zamanlı bir hastalık ya da eş zamanlı
başka bir ilaç tedavisi durumunda tedaviye dozlama aralığının düşük seviyesinden
başlanmalıdır (Bkz. Bölüm 4.4 ve 4.8).
4.3. Kontrendikasyonlar
VASOGUS,
• Vazopressin ya da klorobutanole karşı bilinen alerjisi veya aşırı duyarlılığı olan hastalarda
(Bkz. Bölüm 6.1),
• Özellikle koroner arter hastalığı olmak üzere herhangi bir vasküler hastalığı olan veya
halojenli anestezik madde alması amaçlanan hastalarda,
• Azot tutma özelliğine sahip kronik nefritte geçerli azot kan seviyelerine ulaşılana kadar
kontrendikedir.
3 / 134.4. Özel kullanım uyarıları ve önlemleri
VASOGUS’un genellikle aşağıdaki durumlarda kullanılması önerilmez.
• Kötüleşen kardiyak fonksiyon (Kardiyak cevap bozukluğu olan hastalarda kullanımı, kalp
debisini çıkışını kötüleştirebilir.)
• Sistemik hipertansiyonu veya özellikle koroner arter hastalığı olmak üzere vasküler
hastalığı olan hastalarda kullanılmamalıdır. Bu tür hastalarda küçük dozlar bile ağrıyı
artırabilir ve daha yüksek dozlarda miyokard enfarktüsü olasılığı düşünülmelidir.
• Periferik vasküler bozukluk (Periferik vasküler hastalığı olan hastalarda kullanılması
gerekiyorsa, cilt iskemi belirtileri dikkatle gözlenmelidir.)
Vazopressin, su zehirlenmesine neden olabilir. Uyuşukluk, halsizlik ve baş ağrısı belirtileri
terminal koma ve konvülsiyonları önlemek için tanınmalıdır.
Hipofizektomi sonrası vakalarda dozaj ayarlaması idrar ozmolalitesi ölçümleri temelinde
kontrol edilmelidir.
Vazopressin, epilepsi, migren, astım, kalp yetmezliği varlığında veya ekstraselüler sıvı
hacminin hızla arttırılması sonucu ani yüklenmiş bir sistem için tehlike oluşturabileceğinden
dikkatli kullanılmalıdır.
Yeterli seviyenin korunmasını sağlamak için kronik nefritli hastalarda kan üre azotu
seviyelerinin düzenli olarak izlenmesi gerekir (Bkz. Bölüm 4.3).
Hastalar, vazopressin ile tedavinin kesilmesinden sonra poliüri, seyreltik bir idrar ve
hipernatremi gelişmesiyle kendini gösteren geri dönüşümlü diabetes insipidus yaşayabilir.
Vazopressin ile tedavi kesildikten sonra serum elektrolitleri, sıvı durumu ve idrar çıkışı
izlenmelidir. Bazı hastalarda, sıvı ve elektrolit kaymalarını düzeltmek için vazopressinin
yeniden uygulanması veya desmopressin uygulanması gerekebilir.
VASOGUS her bir ampulde 1 mmol (23 mg)’den daha az sodyum ihtiva eder; yani esasında
“sodyum içermez”.
4 / 134.5. Diğer tıbbi ürünler ile etkileşimler ve diğer etkileşim şekilleri
Katekolamin
Katekolaminlerle kullanımının ortalama arteriyel kan basıncını ve diğer hemodinamik
parametreleri arttırıcı bir etkiye neden olması beklenir. Hemodinamik izleme önerilir,
vazopressin dozu gerektiği gibi ayarlanır.
İndometazin
İndometazin kullanımı, VASOGUS'un kardiyak indeksi ve sistemik vasküler direnç üzerindeki
etkisini uzatabilir. Hemodinamik izleme önerilir, vazopressin dozu gerektiği gibi ayarlanır.
İndometazin, sağlıklı bireylerde vazopressinin periferik vasküler direnç ve kardiyak verim
üzerindeki etkisinin dengelenme süresini iki katından fazla artırır.
Ganglionik bloke edici ajanlar
Ganglionik bloke edici ajanlarla kullanılması, VASOGUS'un ortalama arteriyel kan basıncı
üzerindeki etkisini artırabilir. Hemodinamik izleme önerilir, vazopressin dozu gerektiği gibi
ayarlanır. Ganglionik bloke edici ajan tetra-etilamonyum, sağlıklı gönüllülerde vazopressinin
baskılayıcı etkisini % 20 artırır.
Furosemid
Furosemid ile birlikte kullanmak, VASOGUS’un osmolar klerens ve idrar akışı üzerindeki
etkisini artırmaktadır. Furosemid, sağlıklı bireylerde eksojen vazopressin ile birlikte
uygulandığında osmolar klerensi 4 kat ve idrar akışını 9 kat artırır.
Uygunsuz antidiüretik hormon salınımı sendromuna (UAHSS) yol açtığından şüphelenilen
ilaçlarla kullanımı
UAHSS'ye yol açtığından şüphelenilen ilaçlarla (örneğin, seçici serotonin geri alım
inhibitörleri, karbamazepin, klofibrat, fludrokortizon, üre, trisiklik antidepresanlar, haloperidol,
klorpropamid, enalapril, metildopa, pentamidin, vinkristin, siklofosfamid, ifosfamid, felbamat)
birlikte kullanılması, VASOGUS’un antidiüretik etkisine ek olarak baskılayıcı etkisini
artırabilir. Hemodinamik izleme önerilir, vazopressin dozu gerektiği gibi ayarlanır.
Noradrenalin, alkol, lityum, demoklosiklin ve heparin ile eş zamanlı kullanımı, vazopressinin
antidiüretik etkisini azaltabilir.
5 / 13Diabetes insipidusa yol açtığından şüphelenilen ilaçlarla kullanımı
Şekersiz diyabete yol açtığından şüphelenilen ilaçlarla (örn. demeklosiklin, lityum, foskarnet,
klozapin) kullanılması, VASOGUS’un antidiüretik etkisine ek olarak, baskılayıcı etkisini
azaltabilir. Hemodinamik izleme önerilir, vazopressin dozu gerektiği gibi ayarlanır.
Halotan, morfin, fentanil, alfentanil ve sufentanil, endojen vazopressin maruziyetini etkilemez.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Vazopressinin gebe kadınlarda kullanımına ilişkin yeterli veri mevcut değildir. Bu nedenle,
vazopressin kullanımı gereken dönemde, gerekiyorsa, uygun bir kontrasepsiyon yöntemi
kullanarak gebelikten korunmalıdır.
Gebelik dönemi
Vazopressinin gebe kadınlarda kullanımına ilişkin yeterli veri mevcut değildir.
Vazopressinin hamile bir kadına uygulandığında fetal zarara neden olup olmadığı
bilinmemektedir. Klinik çalışmalarda ikinci ve üçüncü trimesterde vazopressin klerensinin
artması nedeniyle, VASOGUS dozunun, kardiyotomi sonrası şokta 0,1 ünite/dakika’yı ve
septik şokta 0,07 ünite/dakika’yı geçen dozlara titre edilmesi gerekebilir.
VASOGUS’un 3. trimestirde oksitosik etkileri raporlandığından, gebeliğin devamını tehdit
edebilecek tonik uterus kasılmaları üretebilir.
VASOGUS gebelik sırasında sadece potansiyel yarar fetüs üzerindeki potansiyel risklerden
üstünse kullanılmalıdır.
Laktasyon dönemi
Vazopressinin anne sütüne geçip geçmediği bilinmemektedir.
Vazopressin gastrointestinal kanalda hızlı bir şekilde yıkıldığından bebekte oral emilim olası
değildir. Bebeğin olası mazuriyetini en aza indirmek için, annenin ilacı aldıktan sonraki 1,5 saat
boyunca sütünü pompalayarak atması tavsiye edilir.
Emzirmenin veya tedavinin sonlandırılmasına çocuk ve anne için yararları dikkate alınarak
karar verilmelidir.
6 / 13Üreme yeteneği/Fertilite
Vazopressinin hamile bir kadına uygulandığında üreme kapasitesini etkileyip etkilemediği
bilinmemektedir. Hayvan üreme çalışmaları yapılmamıştır.
4.7. Araç ve makine kullanımı üzerindeki etkiler
Vazopressin, vertigoya sebep olabileceğinden araç ve makine kullanma üzerinde etkisi vardır.
4.8. İstenmeyen etkiler
Vazopressin kullanımı ile ilişkili aşağıdaki advers reaksiyonlar tanımlanmıştır. Bu reaksiyonlar
isteğe bağlı olarak belirsiz büyüklükteki bir popülasyondan rapor edildiğinden, güvenilir bir
şekilde sıklıklarını tahmin etmek veya ilaca maruz kalmayla nedensel bir ilişki kurmak mümkün
değildir.
İstenmeyen etkilerin görülme sıklığı aşağıdaki gibi derecelendirilmiştir.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Hemorajik şok, trombosit sayısında azalma, inatçı kanama
Bağışıklık sistemi hastalıkları
Bilinmiyor: Hipersensitivite, anafilaksi
Metabolizma ve beslenme hastalıkları
Bilinmiyor: Hiponatremi, hiperhidrasyon/su zehirlenmesi
Sinir sistemi hastalıkları
Bilinmiyor: Baş ağrısı, baş dönmesi (vertigo), titreme
Kardiyak hastalıklar
Bilinmiyor: Sağ kalp yetmezliği, atriyal fibrilasyon, bradikardi, miyokard iskemisi, kalp
durması, anjina nedeniyle göğüs ağrısı
7 / 13Vasküler hastalıklar
Bilinmiyor: Distal ekstremite iskemisi, periferik iskemi, solgunluk, hipertansiyon
Solunum, göğüs hastalıkları ve mediastinal hastalıklar
Bilinmiyor: Bronkospazm
Gastrointestinal hastalıklar
Bilinmiyor: Mezenterik iskemi, flatülans, bulantı, kusma, ishal, karın ağrısı
Hepato-bilier hastalıklar
Bilinmiyor: Bilirubin seviyelerinde artış
Deri ve deri altı doku hastalıkları
Bilinmiyor: İskemik lezyonlar, kangren, hiperhidroz, ürtiker
Böbrek ve idrar yolu hastalıkları
Bilinmiyor: Akut böbrek yetmezliği, ödem
Genel ve uygulama bölgesine ilişkin hastalıklar
Bilinmiyor: Kardiyak olmayan göğüs ağrısı
Pazarlama sonrası deneyimler
Geri dönüşümlü diabetes insipidus (Bkz. Bölüm 4.4)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
VASOGUS’un doz aşımında çeşitli damar yollarında (periferik, mezenterik ve koroner)
daralma ve hiponatremi şeklinde etki beklenebilir. Buna ilaveten doz aşımı daha az sıklıkta
8 / 13ventriküler taşiaritmilere (Torsade de Pointes dahil), rabdomiyoliz ve spesifik olmayan
gastrointestinal semptomlara da yol açabilir.
Doğrudan etkiler, tedavinin geri çekilmesinden birkaç dakika sonra ortadan kalkar.
Su zehirlenmesi olursa, sıvı verilmemelidir. Ağır vakalarda az miktarda hipertonik salin
uygulanabilir. Üre ve mannitol infüzyonları, beyin ödemi durumlarında yardımcı olabilir. Eğer
bir hasta vazopressin uygulamasından sonra anjinal ağrı yaşarsa, inhale amil nitrit veya dilaltı
gliseril trinitrat verilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Vazopressin ve analogları
ATC kodu: H01BA01
Etkin madde vazopressin, vasküler ve diğer düz kasların kasılmasına ve antidiüreze neden olan
bir polipeptit hormondur.
Terapötik dozlarda, eksojen vazopressin, splanknik, renal ve kutanöz dolaşımı içeren vasküler
yatakta vazokonstriktif bir etki ortaya çıkarır. Ek olarak, baskılayıcı dozlardaki vazopressin,
kas V reseptörleri aracılı gastrointestinal kanaldaki düz kasların kasılmalarını ve V
1 3
reseptörleri yoluyla prolaktin ve ACTH salınımını tetikler. Antidiüretik hormon için tipik olan
düşük konsantrasyonlarda vazopressin, böbrek V reseptörleri yoluyla su diürezini inhibe eder.
2
Ek olarak, vazopressinin, V2, V3, oksitosin ve purinerjik P2 reseptörlerinin aracılık ettiği çok
sayıda vasküler yatakta vazodilatasyona neden olduğu gösterilmiştir.
Vazodilatör şoku olan hastalarda terapötik dozlarda vazopressin, sistemik vasküler direnci ve
ortalama arteriyel kan basıncını artırır ve norepinefrin için gereken dozu azaltır. Vazopressin,
kalp atım hızını ve kardiyak verimi azaltma eğilimindedir. Baskılayıcı etkisi, dışsal
vazopressinin infüzyon hızı ile orantılıdır. Vazopressinin baskılayıcı etkisinin başlangıcı
hızlıdır ve en yüksek etki 15 dakika içinde ortaya çıkar. İnfüzyon durdurulduktan sonra
baskılayıcı etki 20 dakika içinde kaybolur. Taşifilaksi veya hastalarda vazopressinin baskılayıcı
etkisine tolerans gösterildiğine dair kanıt yoktur.
Etki mekanizması
Vazopressinin vazokonstriktif etkilerine vasküler V reseptörleri aracılık eder. Vasküler V
1 1
reseptörleri doğrudan fosfolipaz C'ye bağlanır, kalsiyum salınımını tetikleyerek
9 / 13vazokonstriksiyona neden olur. Ek olarak, vazopressin, adenil siklazın bağlandığı V
2
reseptörlerinin uyarılması yoluyla antidiürezi başlatır.
Böbrek tübülleri tarafından suyun emiliminde vazopressinin antidiüretik etkisinin artış
göstermesi istenmektedir. Vazopressin, gastrointestinal sistemin, safra kesesinin, idrar
kesesinin ve vasküler yatağın tüm bölümlerinin, özellikle kılcal damarların, küçük arteriyollerin
ve büyük damarların düz kas yapısı üzerinde daha az etkiye sahip olan venüllerin düz kaslarının
kasılmasına neden olabilir. Kasılma elementleri üzerindeki doğrudan etki, ne adrenerjik bloke
edici ajanlarla antagonize edilir ne de vasküler denervasyonla önlenir.
5.2. Farmakokinetik özellikler
İntravenöz uygulama:
Vazopressin plazma konsantrasyonları, infüzyon hızlarının 10 µU/kg/dk'dan 200 µU/kg/dk'ya
çıkmasıyla doğrusal olarak artar. Kararlı durum plazma konsantrasyonlarına 30 dakika sürekli
intravenöz infüzyondan sonra ulaşılır.
Dağılım:
Vazopressin, plazma proteinine bağlanıyor gibi görünmemektedir. Dağılım hacmi 140
ml/kg'dır.
Biyotransformasyon:
Hayvan deneyleri, vazopressin metabolizmasının temel olarak karaciğer ve böbrekte olduğunu
göstermektedir. Serin proteaz, karboksipeptidaz ve disülfit oksido-redüktaz, vazopressini,
hormonun farmakolojik aktivitesi ile ilgili bölgelerden ayırır. Bu nedenle, üretilen
metabolitlerin önemli farmakolojik aktiviteyi sürdürmeleri beklenmemektedir.
Eliminasyon:
Vazodilatör şokta kullanılan infüzyon hızlarında (0,01-0,1 ünite/dakika), vazodilatör şoku olan
hastalarda vazopressin klerensi 9 ila 25 ml/dk/kg'dır. Vazopressin için bu seviyelerdeki belirgin
t değeri ≤10 dakikadır.
1/2
Vazopressin ağırlıklı olarak metabolize edilir ve dozun sadece yaklaşık %6'sı değişmeden
idrarla atılır.
10 / 13Hastalardaki karakteristik özellikler
Gebelik:
Plasental vazopressinazın kana yayılması nedeniyle, ekzojen ve endojen vazopressin klirensi,
hamilelik süresince kademeli olarak artar. Hamileliğin ilk üç aylık döneminde klirens sadece
biraz artar. Bununla birlikte, üçüncü trimesterde vazopressin klirensi yaklaşık 4 kat ve 5 kata
kadar artmaktadır. Doğumdan sonra vazopressin klirensi iki hafta içinde gebe kalmadan önceki
başlangıç düzeyine döner.
Subkütan ya da intramüsküler uygulama:
Emilim:
Vazopressin enjeksiyonunun deri altından veya kas içinden uygulanmasından sonra,
antidiüretik aktivite süresi değişkendir, ancak etkiler genellikle 2-8 saat boyunca korunur.
Biyotransformasyon:
Vazopressin dozunun çoğunluğu karaciğerde ve böbreklerde hızla metabolize edilir.
Vazopressin, yaklaşık 10 ila 20 dakikalık bir plazma yarı ömrüne sahiptir.
Eliminsayon:
Subkutan bir vazopressin dozunun yaklaşık %5’i, uygulamadan dört saat sonra idrarla atılır.
5.3. Klinik öncesi güvenlilik verileri
Hayvanlarda vazopressin ile herhangi bir resmi karsinojenite veya fertilite çalışması
yapılmamıştır. Vazopressin in vitro bakteriyel mutajenite (Ames) testinde ve in vitro Çin
hamsteri yumurtalık (CHO) hücre kromozomu sapma testinde negatif olarak bulunmuştur.
Farelerde, vazopressinin, spermatozoanın fonksiyonunu ve döllenme kabiliyetini etkilediği
bildirilmiştir.
6. FARMASÖTİK ÖZELLİKLERİ
6.1. Yardımcı maddelerin listesi
Klorobütanol
Asetik asit ve/veya sodyum hidroksit
Enjeksiyonluk su
11 / 136.2. Geçimsizlikler
Geçimlilik çalışmaları bulunmadığından bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
Orijinal ambalajında 2°C ila 8°C arasında saklayınız. Dondurmayınız.
VASOGUS buzdolabından oda sıcaklığındaki saklama koşuluna çıkarıldıktan sonra raf ömrü
dahilinde 12 aya kadar tutulabilir. Buzdolabından çıkarıldıktan sonra, açılmamış VASOGUS
revize edilmiş 12 aylık son kullanma tarihini belirtmek için işaretlenmelidir. Ürünün orijinal
son kullanma tarihi, revize edilmiş son kullanma tarihinden daha kısa ise, o zaman kısa tarih
kullanılmalıdır.
VASOGUS’u, etiketinde belirtilen son kullanma tarihinden sonra kullanmayınız.
Seyreltilmiş çözeltinin raf ömrü buzdolabında 24 saat ve oda sıcaklığında 18 saattir.
Mikrobiyolojik açıdan ürün ilk açılıştan ve sulandırıldıktan hemen sonra kullanılmalıdır.
Hemen kullanılmazsa, kullanıma hazır çözeltinin kullanımdaki saklama koşulları ve kullanım
öncesindeki koşullar kullanıcının sorumluluğundadır.
Saklama koşulları ve son kullanma süreleri aşağıdaki tabloda özetlenmiştir.
Açılmamış Açılmamış
Buzdolabında 2°C ila 8°C Oda sıcaklığında 20°C ile 25°C
25°C üzerinde saklamayınız
1 ml’lik Üreticinin orijinal son 12 ay ya da üreticinin orijinal son kullanma
ampul kullanma tarihine kadar tarihine kadar, hangisi daha erkense
6.5. Ambalajın niteliği ve içeriği
VASOGUS 1 ml çözelti içeren 1 ml kapasiteli 25 adet tip I renksiz cam ampullerde kullanıma
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün “Tıbbi Atıkların Kontrolü Yönetmeliği” ve “Ambalaj Atıklarının
Kontrol Yönetmelikleri”ne uygun olarak imha edilmelidir.
12 / 137. RUHSAT SAHİBİ
VEM İlaç San. ve Tic. A.Ş.
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2024/85
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:25.03.2024
Ruhsat yenileme tarihi:
10. KÜB’ÜN YENİLENME TARİHİ
13 / 13