KISA ÜRÜN BİLGİSİ
1. BEŞERİ TIBBİ ÜRÜNÜN ADI
MYSOLİNE 250 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 250 mg primidon içerir.
Yardımcı maddeler:
Yardımcı maddeler için 6.1´e bakınız.
3. FARMASÖTİK FORM
Tablet
Oral yoldan kullanılan beyaz renkli, çentikli tabletlerdir. Tabletin bir yüzündeki çentiğin her
iki tarafında M basılı olup, diğer yüzü düzdür. Çentiğin amacı tableti eşit dozlara
bölebilmektir. Böylece tablet 125 mg´lık eşit yarımlara bölünebilir.
4. KLİNİK ÖZELLİKLER
4.1. Terapötik endikasyonlar
MYSOLİNE, grand mal ve psikomotor (temporal lob) epilepsi tedavisinde endikedir. Fokal
nöbetlerde veya Jackson epilepsisi nöbetlerinde, miyoklonik hareketlerin ve akinetik atakların
kontrol altına alınmasında da kullanılır.
MYSOLİNE ayrıca esansiyel tremor tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Tedavinin ilk haftalarında oluşabilecek nörolojik ve sindirim problemlerini en aza indirmek
için MYSOLİNE akşamları en düşük doz ile başlanmalıdır. Bu doz iyi tolere edilirse, günlük
doz sabah ve akşam olarak iki eşit doz olarak verilmelidir.
• Epilepsi tedavisinde:
Tedavinin planlanması daima hastanın bireysel özellikleri esas alınarak yapılmalıdır.
Hastaların birçoğunda MYSOLİNE tek başına kullanılabilir ancak bazı hastalarda
MYSOLİNE’in diğer antikonvülsanlarla birlikte kullanılmasına veya destek tedavisine ihtiyaç
duyulabilir.
1/17Günlük toplam doz genellikle en iyi şekilde, bir sabah ve bir akşam olmak üzere iki eşit
miktar halinde verilir. Birtakım hastalarda, krizlerin daha sık görüldüğü durumlarda daha
yüksek doz verilmesi tavsiye edilebilir. Örneğin:
1) Eğer ataklar gece geliyorsa günlük dozun tümü veya büyük bir kısmı akşamları verilebilir.
2) Eğer ataklar menstrüasyon gibi bazı belirli olaylara eşlik ediyorsa uygun dozun biraz
yükseltilmesi genellikle yarar sağlamaktadır.
Yetişkinlerde kullanım:
MYSOLİNE genellikle günde iki kez verilir. Tedaviye günde 1 kez akşam geç saatlerde 125
mg verilerek başlanır. Hastanın aldığı günlük doz 500 mg oluncaya kadar, üç günde bir,
günlük doz 125 mg arttırılır. Daha sonra kontrol sağlanana kadar veya tolere edilebilir
maksimum doza erişilene kadar, üç günde bir, günlük doz yetişkinlerde 250 mg arttırılır. Bu
doz yetişkinlerde günlük 1500 mg kadar olabilir.
İdame dozu:
Tablet (250 mg) Miligram
Yetişkinler 3-6 750 - 1500
Çocuklarda kullanım:
Tedaviye günde 1 kez akşam geç saatlerde 125 mg verilerek başlanır. Hastanın aldığı günlük
doz 500 mg oluncaya kadar, üç günde bir, günlük doz 125 mg arttırılır. Daha sonra kontrol
sağlanana kadar veya tolere edilebilir maksimum doza erişilene kadar, üç günde bir günlük
doz, 9 yaşın altındaki çocuklarda 125 mg arttırılır. Bu doz çocuklarda 1000 mg´a kadar
olabilir.
Günlük ortalama idame dozlar:
Yaş Tablet (250 mg) Miligram
2 yaşına kadar olan çocuklarda 1 – 2 250 – 500
2 – 5 yaş arası çocuklarda 2 – 3 500 – 750
6 – 9 yaş arası çocuklarda 3 – 4 750 – 1000
9 yaş üzeri çocuklarda ve 3 – 6 750 – 1500
yetişkinlerde
• Esansiyel tremor tedavisinde:
Tedavi düşük dozlar ile başlatılmalıdır. Başlangıç dozu, günde tek doz ve öğleden sonra
alınan 50 mg ya da uygun ise; 50 mg ya da bölünmüş olarak 250 mg tablet olmalıdır.
Semptomların giderilmesine veya günlük maksimum 750 mg olmak üzere tolere edilen en
yüksek doza kadar, günlük doz 2-3 hafta süresince kademeli olarak arttırılmalıdır.
Daha önce antikonvülsan veya artmış karaciğer enzimi aktivitesini indükleyen diğer ilaçları
kullanmamış esansiyel tremorlu hastalarda, MYSOLİNE toleransının genellikle vertigo,
dengesizlik ve bulantı ile karakterize akut semptomları gelişebilir. Bu nedenle, böyle
hastalarda maksimum tolere edilen doza veya tremorun düzeltilmesini sağlayan doza kadar
2/17(günlük 750 mg’a kadar) çok yavaşça arttırılan daha düşük bir dozaj (50 mg/gün) ile
başlamak zorunludur.
Uygulama şekli:
MYSOLİNE oral yoldan kullanılır; yemek sırasında veya yemek sonrasında alınabilir. Ancak
mide bozukluğu gelişmesi durumunda, mide tahrişini azaltmak amacıyla yiyeceklerle
alınması uygundur.
Özel popülasyonlara ilişkin ek bilgiler:
Böbrek/Karaciğer yetmezliği:
MYSOLİNE, böbrek ve karaciğer yetmezliği olan hastalarda, primidonun renal
eliminasyonunun ya da karaciğer metabolizmasının azalması nedeniyle, doz klinik cevaba ve
biyolojik izlemeye göre ayarlanmalıdır.
Pediyatrik popülasyon:
Çocukların yaşlarına göre düzenlenmiş günlük ortalama idame doz tablosu dikkate alınarak
çocuklarda dikkatle ve gerektiğinde düşük dozlarda kullanılmalıdır.
Geriyatrik popülasyon:
Primidon kullanan böbrek fonksiyonları azalmış yaşlı hastaların izlenmesi önerilir.
Diğer antikonvülsanları kullanan hastalar:
Hastanın ataklarının diğer antikonvülsanlar ile yeterince kontrol edilemediği veya rahatsızlık
veren yan etkilerin arttığı durumlarda, tedaviyi desteklemek amacı ile veya mevcut tedavi
yerine MYSOLİNE verilebilir. Bunun için MYSOLİNE mevcut antikonvülsan tedaviye daha
önce tanımlandığı şekilde dozu kademeli olarak artırılarak dahil edilmelidir. Tatmin edici bir
etki elde edildiğinde ve MYSOLİNE´in gerekli olduğu tahmin edilen dozunun en az yarısına
ulaşıldığında, diğer ilacın kullanımına son verme işlemine başlanabilir. Bu işlem iki hafta
içerisinde kademeli olarak yapılmalıdır; bu süreçte epilepsi kontrolünü devam ettirebilmek
için verilmekte olan MYSOLİNE dozunun arttırılması gerekebilir.
Bir önceki tedavi aniden bırakılmamalıdır aksi takdirde kesintisiz epilepsi (status epileptikus)
oluşabilir. Bununla birlikte bir önceki tedavinin temel olarak fenobarbiton ile yapıldığı
durumlarda, MYSOLİNE´in optimum dozunun doğru bir şekilde belirlenmesine engel
olabilecek aşırı uyuşukluktan korunmak için bir önceki tedavinin kesilmesi ve MYSOLİNE
kullanımına başlanması daha kısa sürede gerçekleştirilmelidir.
4.3. Kontrendikasyonlar
Primidona, formülasyonun diğer bileşenlerine veya fenobarbitale karşı aşırı duyarlılığı olan
veya alerjik reaksiyon gösteren hastalar bu ilacı kullanmamalıdır (bkz. Bölüm 6.1). Primidon
akut intermittan porfirili hastalara uygulanmamalıdır.
Ayrıca; anti-viral ilaçlardan kobisistat, daklatasvir, dasabuvir, ledispavir, nelfinavir,
ombitasvir+paritaprevir kombinasyonu, rilpivirine, sofosbuvir ve telaprevir ile, anti-fungal
ilaçlardan isavukonazol ve vorikonazol ile, anti-infektif ajanlardan delamanid ile, anti-
epileptikler hariç sinir sistemini etkileyen ilaçlardan lurasidon ile kolik asit ve sarı kantaron
(St. John’s wort) bitkisi ile birlikte kullanılmamalıdır (bkz. Bölüm 4.5).
3/174.4. Özel kullanım uyarıları ve önlemleri
Özel kullanım uyarıları
MYSOLİNE, yoksunluk ve bazen ağırlaşabilen miyoklonik nöbetlerin tedavisinde etkili
değildir.
Sedatif etkisi nedeniyle, MYSOLİNE tedavisine en düşük dozla ve akşamları başlanmalı ve
ardından kademeli olarak doz artırımına gidilmelidir (bkz. Bölüm 4.2.)
MYSOLİNE çocuklara, yaşlılara, zayıf/güçsüz hastalara veya böbrek, karaciğer ya da
solunum fonksiyonları bozuk hastalara dikkatle uygulanmalıdır. Bu hasta gruplarına daha
düşük dozların verilmesi gerekli olabilir. MYSOLİNE fetüse zarar verebilir (bkz. Bölüm 4.6.)
Krizlerin şiddetlenmesi
Bir anti-epileptik ilaca başlanmasında nadiren, bazı epilepsilerde gözlenen dalgalanmalardan
bağımsız olarak, krizler nüksedebilir veya hasta için yeni bir tür kriz ortaya çıkabilir. Bu tür
durumlarda bu şiddetlenmeler, MYSOLİNE tedavisinin yetersiz olmasından, eş zamanlı
antiepileptik tedavide bir değişiklik veya bir farmakokinetik etkileşim olmasından, bir
toksisite veya aşırı doz alımından kaynaklanabilir. Paradoksal bir reaksiyon dışında başka bir
açıklama olamaz.
Tedavinin durdurulması
Etkili antiepileptik dozlarda tedavinin aniden kesilmesi, esas olarak alkolizm durumunu,
konvülsif nöbetler ve epileptik durumu indükleyebilir.
Primidon kuvvetli bir santral sinir sistemi depresanıdır ve kısmi olarak fenobarbitale
metabolize olur. Uzun süreli uygulamada, tolerans, bağımlılık ve tedavinin aniden bırakılması
halinde yoksunluk reaksiyonlarının oluşma potansiyeli vardır.
Vitamin eksikliğinin önlenmesi
Primidon ayrıca D vitamini metabolizmasını etkileyebilir. Primidon ile tedavi sırasında,
kemik hastalığının gelişimine yatkınlık oluşturabilen osteomalazi riskinde, doza bağlı bir artış
gözlenmiştir. Uzun süreli primidon tedavisi sırasında, D vitamini takviyesi gerekebilir (bkz.
Bölüm 4.8).
İstisnai olarak fenitoin ve fenobarbitalde olduğu gibi, MYSOLİNE kullanımı ile de tedavinin
durdurulmasını gerektiren megaloblastik anemi gelişebilir. Bu durum, folik asit ve/veya
vitamin B12 tedavisine cevap verebilir (bkz. Bölüm 4.8). Diğer kan diskrazileri ile ilgili izole
raporlar vardır.
İntihar eğilimi
Birkaç endikasyonda antiepileptik ajanlar ile tedavi edilen hastalarda intihar düşüncesi ve
davranışı bildirilmiştir. Antiepileptik ilaçlar ile gerçekleştirilen randomize plasebo kontrollü
denemelerin meta-analizinde, intihar düşüncesi ve davranışı riskinin az da olsa artmış olduğu
görülmüştür. Bu riskin mekanizması bilinmemektedir ve mevcut veriler primidon için artmış
risk olasılığını dışarıda bırakmamaktadır.
Bu nedenle hastalar intihar etme düşüncesi ve davranışı belirtilerine karşı izlenmeli ve uygun
tedavi değerlendirilmelidir. Hastalara (ve hastaların bakımı ile ilgilenenlere) intihar etme
düşüncesi veya davranışı ile ilgili bir belirti ortaya çıkarsa doktora başvurmaları tavsiye
edilmelidir.
4/17Ciddi deri reaksiyonları
MYSOLİNE kullanımıyla hayatı tehdit eden Stevens-Johnson sendromu (SJS) ve toksik
epidermal nekroliz (TEN) ve eozinofili ve sistemik semptomlarla seyreden ilaç reaksiyonu
(DRESS) gibi kütanöz reaksiyonlar bildirilmiştir. Hastalar belirti ve semptomlar konusunda
bilgilendirilmeli ve cilt reaksiyonları açısından yakından izlenmelidir. SJS, TEN veya DRESS
oluşumu için en yüksek risk, tedavinin ilk haftalarındadır. Bu reaksiyonların bulguları
(örneğin, sıklıkla kabarcıklar veya mukozal lezyonlarla birlikte ilerleyen deri döküntüsü)
mevcut ise, MYSOLİNE tedavisi kesilmelidir. SJS, TEN ve DRESS’in yönetiminde en iyi
sonuçlar, erken teşhis ve herhangi bir şüpheli ilacın derhal kesilmesi ile alınmaktadır. İlacın
erken kesilmesi, iyi bir prognoz ile ilişkilidir. Bu tip reaksiyonlar gelişen hastalarda hiçbir
zaman MYSOLİNE tedavisine yeniden başlanmamalıdır (bkz. Bölüm 4.8).
Önlemler
MYSOLİNE, fenobarbital gibi bir enzim indükleyici olduğu için, bazı tıbbi ürünlerin
metabolizmalarını arttırarak etkinliklerini azaltabilir (bkz. Bölüm 4.5).
Bu tıbbi ürünün alkollü içeceklerle veya alkol içeren tıbbi ürünlerle birlikte alınması tavsiye
edilmez.
4.5. Diğer tıbbi ürünler ile etkileşimler ve diğer etkileşim şekilleri
Kontrendike olan kombinasyonlar
Primidon ve ana metaboliti olan fenobarbital, karaciğer enzimleri ile (temel olarak CYP450
3A4 enzim sistemi ile) metabolize olur ve ayrıca bu enzimlerin aktivitesini güçlü bir şekilde
indükler. Bu nedenle, plazma konsantrasyonlarında azalma riski ve birlikte uygulanan
ilaçların etkisizliği riski nedeniyle yaşamı tehdit eden durumların meydana gelmesine yol
açar.
Lurasidon
Primidon’un indüklediği metabolizmadaki artış nedeniyle plazma konsantrasyonlarının
azalma riski vardır.
Delamanid
Primidon’un indüklediği metabolizmadaki artış nedeniyle plazma konsantrasyonlarının
azalma riski vardır.
Kobisistat:
Primidon’un indüklediği metabolizmadaki artış nedeniyle etkililik eksikliği riski vardır.
Daklatasvir, Dasabuvir, Ledipasvir, Nelfinavir, Ombitasvir + Paritaprevir, Rilpivirine
Primidon’un indüklediği metabolizmalarındaki artış nedeniyle plazma konsantrasyonlarının
azalma riski vardır.
Sofosbuvir, Vorikonazol, isavukonazol
Primidon’un indüklediği metabolizmalarındaki artış nedeniyle plazma konsantrasyonlarının
azalma ve etkililik eksikliği riski vardır.
Telaprevir
Plazma konsantrasyonlarında azalma riski vardır.
Kolik asit
Primidon’un antagonist etkisi bulunmaktadır
5/17Sarı Kantaron (St. John’s wort)
Primidon plazma konsantrasyonlarında azalma riski ve etkililik eksikliği riski vardır.
Önerilmeyen kombinasyonlar:
Mianserin
Mianserinin etkinliğinde eksiklik riski vardır.
Oksikodon, Eribuline, Simeprevir, Dronedaron, Masitentan
Primidonun indüklediği metabolizmalarındaki artış nedeniyle plazma konsantrasyonlarının
azalma riski vardır.
Ketiapin, Telitromisin, Tirozin kinaz inhibitörleri (aksitinib, bosutinib, kabozantinib, seritinib,
krizotinib, dabrafenib, dasatinib, erlotinib, gefitinib, ibrutinib, imatinib, lapatinib, nilotinib,
pazopanib, olaparib, ponatinib, regorafenib, ruksolitinib, sorafenib, sunitinib, vandetanib,
vemurafenib, vismodegib), İtrakonazol, Praziquantel, Apiksaban, Dabigatran, Rivaroksaban,
Tikagrelor, Ranolazin, İvakaftor
Primidon’un indüklediği metabolizmalarındaki artış nedeniyle plazma konsantrasyonlarında
azalma ve etkililik eksikliği riski vardır.
Sertralin, Bedaquilin, Abiraterone, Ulipristal
Primidon’un indüklediği metabolizmalarındaki artış nedeniyle etkililik eksikliği riski vardır.
İfosfamid
Primidon’un indüklediği metabolizmadaki artış nedeniyle nörotoksisitede artış riski vardır.
Boseprevir
Primidon’un indüklediği metabolizmadaki artış nedeniyle plazma konsantrasyonlarında
azalma ve etkililik eksikliği riski. Kombinasyon olarak kullanımın başlangıcında klinik ve
biyolojik izlem yapılmalıdır.
Bosentan
Plazma konsantrasyonlarında azalma riski
Kalsiyum antogonistleri
Nimodipin ile birlikte kullanımı önerilmez. Diğer kalsiyum antogonistleri ile birlikte
kullanımda ve primidonun kesilmesinden sonra düzenli klinik ve biyolojik izlem ve doz
ayarlaması gerektirir.
Primidonun indüklediği metabolizmalarındaki artış nedeniyle plazma konsantrasyonlarında
azalma riski vardır.
Östro-progestatif kontraseptifler
Primidon’un indüklediği metabolizmalarındaki artış nedeniyle etkililik eksikliği riski vardır.
Kombinasyon sırasında ve sonraki adet döngüsü sırasında tercihen başka bir korunma
yöntemi kullanılmalıdır
Alkol
Primidon ve alkolün sedatif etkilerinde artış riski vardır.
6/17Kullanımda önlem alınmasını gerektiren kombinasyonlar:
Karbamazepin
Anti-epileptik etkide belirgin değişiklikler olmaksızın, karbamazepin ve aktif metabolitinin
plazma düzeylerinde aşamalı azalma görülür. Plazma konsantrasyonlarının dikkatli bir şekilde
yorumlanması gerekir.
Felbemat
Primidonun indüklediği metabolizmadaki artış nedeniyle plazma konsantrasyonlarında azalma
riski ve felbemat etkililik eksikliği riski ile ayrıca Primidon’un plazma konsantrasyonlarında
artış riski vardır. Önlem olarak klinik ve biyolojik izlem ve primidon doz ayarlaması
gerekmektedir.
Lamotrijin
Primidon’un indüklediği metabolizmadaki artış nedeniyle plazma konsantrasyonlarında
azalma ve etkililik eksikliği riski vardır.
Önlem olarak kombinasyon halinde kullanım süresince ve primidon kesildiğinde klinik ve
biyolojik olarak izlem gereklidir.
Okskarbazepin
1) Primidonun plazmasındaki seviyelerinde azalma riski (okskarbazepinin indüklediği
metabolizmasındaki artış ile).
2) Okskarbazepinin plazma seviyelerinde azalma riski (primidonun indüklediği
metabolizmasındaki artış ile).
Önlem olarak klinik ve biyolojik izlem ve okskarbazapin/primidon doz ayarlaması gereklidir.
Perampanel
Perampanel plazma konsantrasyonlarında azalma riski vardır.
Fenitoin
1) Önceden primidon ile tedavi olması ve tedaviye fenitoin eklenmesi durumunda:
Primidonun plazma seviyelerinde artış riski ve aşırı doz riski (fenitoinin indüklediği
metabolizmada azalma ile) vardır.
2) Daha önce fenitoin ile tedavi olması ve tedaviye primidon eklenmesi durumunda,
öngörülemeyen etkileşimler:
i) Fenitoinin plazma seviyelerinde azalma (primidonun indüklediği metabolizmada
artış ile). Primidonun kesilmesi durumunda fenitoin ile aşırı doz riski vardır.
ii) Fenitoinin plazma seviyelerinde artış riski (metabolizmadaki düşüş ile) vardır.
Önlem olarak klinik ve biyolojik izlem ve kombinasyon kullanımı sırasında ve
fenitoin/primidon kesilmesinden sonra doz ayarlaması gereklidir.
Stiripentol
Stiripentol’ün indüklediği metabolizmadaki azalma nedeniyle primidon plazma seviyelerinde
artış riski vardır.
Önlem olarak klinik ve biyolojik izlem ve primidon doz ayarlaması gereklidir.
Tiagabin
Primidon’un indüklediği metabolizma artışı nedeniyle plazma konsantrasyonlarında azalma
riski vardır. Önlem olarak klinik izlem ve tiagabin doz ayarlaması gereklidir.
7/17Valproik asit
1) Primidonun plazma seviyelerinde artış riski ve aşırı doz riski vardır (valproik asitin
indüklediği metabolizmadaki azalma ile).
2) valproik asitin plazma seviyelerinde artış riski ve aşırı doz riski vardır (Primidonun
indüklediği metabolizmadaki azalma ile).
3) Ensefalopati riskinin artmasıyla birlikte hiperamonyemi riski vardır.
Önlem olarak klinik ve biyolojik izlem ve primidon/valproik asit doz ayarlaması gereklidir
(bkz. CCDS).
Zonisamid
Primidon’un indüklediği metabolizma artışı nedeniyle plazma konsantrasyonlarında azalma
riski vardır. Önlem olarak kombinasyon kullanımı sırasında ve primidonun kesilmesi
sonrasında klinik izlem, doz ayarlaması gereklidir.
Benzodiazepinler
Sinir sistemi depresyonu ve aşırı doz alım durumunda ölümcül olabilecek solunum
depresyonunda artış riski vardır.
Metadon
Primidon’un indüklediği metabolizma artışı nedeniyle etkililik eksikliği ve yoksunluk
sendromu riski vardır. Önlem olarak kombinasyon kullanımı sırasında ve primidonun
kesilmesi sonrasında klinik izlem ve doz ayarlaması gereklidir.
Morfin benzeri ajanlar (fentanil dahil)
Aşırı doz durumunda ölümcül olabilecek solunum depresyonunda artış riski vardır.
Primidon’un indüklediği metabolizmalarındaki artışı nedeniyle plazma konsantrasyonlarında
azalma riski vardır.
Nöroleptikler (Klozapin)
Sinir sistemi depresyonunda artış riski vardır.
Doksisiklin
Primidonun indüklediği metabolizma artışı nedeniyle plazma konsantrasyonlarında azalma
riski vardır. Önlem olarak kombinasyon şeklinde kullanımı sırasında klinik izlem ve doz
ayarlaması gereklidir.
Metronidazol, Dolutegravir, Maravirok
Primidonun indüklediği metabolizmalarındaki artışı nedeniyle plazma konsantrasyonlarında
azalma riski vardır. Önlem olarak kombinasyon şeklinde kullanımı sırasında ve primidon
kullanımının kesilmesi sonrasında klinik izlem doz ayarlaması gereklidir.
Kinin
Primidon’un indüklediği metabolizma artışı nedeniyle etkililik eksikliği riski vardır. Önlem
olarak kombinasyon kullanımı sırasında ve primidon kullanımının kesilmesi sonrasında klinik
izlem doz ayarlaması gereklidir.
8/17Karbazitaksel, Dosetaksel
Primidon’un indüklediği metabolizmalarındaki artışı nedeniyle etkililik eksikliği riski vardır.
İrinotekan
Primidon’un indüklediği metabolizma artışı nedeniyle plazma konsantrasyonlarında azalma
ve etkililik eksikliği riski vardır.
Prokarbazin
Primidon’un indüklediği metabolizma artışı nedeniyle aşırı duyarlılık reaksiyonlarında
(hipereozinofili, döküntü) artış riski vardır.
Ritonavir ile kombinasyon halinde proteaz inhibitörleri (amprenavir, atazanavir, darunavir,
fosamprenavir, indinavir, lopinavir, sakinavir, tipranavir)
Primidon’un indüklediği metabolizmalarındaki artışı nedeniyle etkililik eksikliği riski vardır.
Önlem olarak özellikle tedavinin başlangıcında klinik ve biyolojik izlem gereklidir.
Posakonazol, Albendazol
Primidon’un indüklediği metabolizmalarındaki artışı nedeniyle etkililik eksikliği riski vardır.
Önlem olarak kombinasyon kullanımı sırasında ve primidon kullanımının kesilmesi
sonrasında klinik ve biyolojik izlem ve doz ayarlaması gereklidir.
Antivitamin K ilaçları (asenokumarol, fluindion, fenindion, varfarin)
Primidon’un indüklediği metabolizmalarındaki artışı nedeniyle etkililik eksikliği riski vardır.
Önlem olarak kombinasyon kullanımı sırasında ve primidon kullanımının kesilmesinden 8
gün sonra INR takibi ve doz ayarlaması gereklidir.
Beta blokerleri (metoprolol, propranolol)
Primidon’un indüklediği metabolizmalarındaki artışı nedeniyle plazma konsantrasyonlarında
azalma ve etkililik eksikliği riski vardır.
Sınıf I A antiaritmikler, Dijitoksin,
Primidon’un indüklediği metabolizmalarındaki artışı nedeniyle plazma konsantrasyonlarında
azalma ve etkililik eksikliği riski vardır. Önlem olarak kombinasyon şeklinde kullanımı
sırasında ve primidon kullanımının kesilmesinden sonra klinik, EKG, biyolojik takip ve doz
ayarlaması gereklidir.
İvabradin
Primidon’un indüklediği metabolizma artışı nedeniyle etkililik eksikliği riski vardır. Önlem
olarak kombinasyon şeklinde kullanımı sırasında ve primidon kullanımının kesilmesinden
sonra klinik takip ve doz ayarlaması gereklidir.
Propafenon
Primidon’un indüklediği metabolizma artışı nedeniyle plazma konsantrasyonlarında azalma
riski vardır. Önlem olarak kombinasyon şeklinde kullanımı sırasında ve primidon
kullanımının kesilmesinden sonra klinik (EKG) takip ve doz ayarlaması gereklidir.
Androjenler
Primidon’un indüklediği metabolizmalarındaki artışı nedeniyle androjen plazma
konsantrasyonlarında azalma ve etkililik eksikliği riski vardır. Önlem olarak kombinasyon
şeklinde kullanımı sırasında ve primidon kullanımının kesilmesinden 1-2 hafta sonra klinik ve
biyolojik izleme ve doz ayarlaması gereklidir.
9/17Glukokortikosteroidler ve mineralokortikosteroidler
Primidon’un indüklediği metabolizmalarındaki artışı nedeniyle plazma konsantrasyonlarında
azalma ve etkililik eksikliği riski vardır. Önlem olarak kombinasyon şeklinde kullanımı
sırasında ve primidon kullanımının kesilmesinden sonra klinik ve biyolojik izleme ve doz
ayarlaması gereklidir.
Tiroid hormonları
Primidon’un indüklediği T3 ve T4 metabolizmasındaki artış nedeniyle etkililik eksikliği riski
vardır. Önlem olarak kombinasyon şeklindeki kullanımı sırasında ve primidon kullanımının
kesilmesinden sonra biyolojik takip (T3 ve T4 plazma seviyeleri) ve doz ayarlaması
gereklidir.
Kontraseptif olmayan östrojenler
Primidon’un indüklediği metabolizmadaki artışı nedeniyle etkililik eksikliği riski vardır.
Önlem olarak kombinasyon şeklindeki kullanımı sırasında ve primidon kullanımının
kesilmesinden sonra klinik takip ve doz ayarlaması gereklidir.
Beta 2 – antagonistleri (Metoprolol, propranolol)
Primidon’un indüklediği metabolizmadaki artışı nedeniyle plazma konsantrasyonlarında
azalma ve etkililik eksikliği riski vardır.
Folatlar
Kendi metabolizmasının (folatlar kofaktördür) artması nedeniyle primidonun plazma
konsantrasyonlarında azalma riski vardır. Önlem olarak kombinasyon şeklindeki kullanımı
sırasında ve folat kullanımının kesilmesinden sonra klinik ve biyolojik takip ile doz
ayarlaması gereklidir.
İmmünosupresan ajanlar (siklosporin, takrolimus, sirolimus, everolimus);
Primidon’un indüklediği metabolizmalarındaki artışı nedeniyle plazma konsantrasyonlarında
azalma ve etkililik eksikliği riski vardır. Önlem olarak kombinasyon şeklinde kullanımı
sırasında ve primidon kullanımının kesilmesinden sonra biyolojik takip ve doz ayarlaması
gereklidir.
Demir şelatörleri (deferasiroks)
Primidon’un indüklediği metabolizmadaki artışı nedeniyle plazma konsantrasyonlarında
azalma riski vardır. Önlem olarak kombinasyon şeklinde kullanımı sırasında ve primidon
kullanımının kesilmesinden sonra kan demir düzeylerinin takibi ve doz ayarlaması gereklidir.
Montelukast, Teofilin
Primidon’un indüklediği metabolizmalarındaki artışı nedeniyle plazma konsantrasyonlarında
azalma ve etkililik eksikliği riski vardır. Önlem olarak kombinasyon şeklinde kullanımı
sırasında ve primidon kullanımının kesilmesinden sonra klinik takip ve doz ayarlaması
gereklidir.
Özel popülasyonlara ilişkin ek bilgiler
Özel popülasyonlar ile ilişkili olarak herhangi bir etkileşim çalışması yapılmamıştır.
10/17Pediyatrik popülasyon:
Pediyatrik popülasyon ile ilişkili olarak herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma çağındaki kadın hastalara gebelikte epilepsi ve anti-epileptik ilaç kullanımı
ile ilgili riskler konusunda tıbbi tavsiye verilmelidir.
MYSOLİNE, daha az teratojenik tedavi alternatifi haricinde, çocuk doğurma çağındaki
kadınlarda ve hamile kadınlarda kullanılmamalıdır. Çocuk doğurma çağındaki kadınlar,
MYSOLİNE tedavisi sırasında; hamile kalmamalıdır, gebelikte primidon kullanmanın riskleri
konusunda bilgilendirilmelidir, etkili bir doğum kontrol yöntemi kullanmalıdır. (bkz. Bölüm
4.5). Gebelik isteniyorsa teratojenik olmayan diğer tedavi alternatiflerinin kullanılması
düşünülmelidir.
MYSOLİNE oral kontraseptif ilaçların etkinliğini azaltabilir, bu nedenle doğum kontrol için
başka bir etkili yöntem kullanılmalıdır (bkz. Bölüm 4.5).
Gebelik dönemi
Hayvanlarla yapılan çalışmalarda yarık damak gibi teratojenik etkiler belirlenmiştir (bkz.
bölüm 5.3).
İnsanlarla yapılan çalışmalardan elde edilen verilerde, yarık damak gibi konjenital anomaliler,
kardiyovasküler malformasyonlar ve hipospadiasın insidanslarında artış görülmektedir. Yüz
dismorfisi, mikrosefali, nöral tüp etkisi ve parmak anomalileri de ayrıca bildirilmiştir.
Yayınlanan veriler doza bağlı etki ilişkisini öne sürmektedir, ancak bu verilerin kanıtlanması
gerekmektedir.
Primidon büyük ölçüde fenobarbitale metabolize olur. Fenobarbital plasental engeli aşar.
Hayvan çalışmaları (literatür verileri) kemirgenlerde üreme toksisitesi göstermiştir (bkz.
bölüm 5.3).
Meta-analiz ve gözlemsel çalışmalardan elde edilen veriler, genel popülasyondaki temel
malformasyon riskinden yaklaşık 2 ila 3 kat daha yüksek bir majör malformasyon riski
göstermiştir (%2-3).
Hamilelik sırasında fenobarbital maruz kalan çocuklar arasında nörogelişimsel bozukluklar
bildirilmiştir. Hamilelik sırasında fenobarbital maruz kalan çocuklarda nörogelişimsel
bozukluk riski ile ilgili çalışmalar çelişkili olmasına rağmen risk göz ardı edilemez. Klinik
öncesi çalışmalar ayrıca olumsuz nörogelişimsel etkiler bildirmiştir (bkz. bölüm 5.3).
MYSOLİNE gebelik döneminde annede epilepsi tedavisi için açık şekilde gerekli olmadıkça
(tedavinin sonlandırılması riskli ise ya da alternatif antiepileptik tedaviler uygun değilse)
kullanılmamalıdır.
Bir kadın hasta gebelik planladığında ve gebelik durumunda;
Anti-epileptik tedavi yeniden değerlendirilmelidir. Gebe kalma öncesi hasta riskler hakkında
net bir şekilde bilgilendirilmelidir. Daha az teratojen bir terapötik alternatifin olmaması
durumu dışında tedavinin kesilmesi önerilir. Primidon ile tedavinin hamilelik sırasında
kesinlikle sürdürülmesi gerekiyorsa:
11/17- Minimum etkili doz kullanılması tavsiye edilir
- Hamilelik sırasında primidona maruz kalan kadınlarda folik asit takviyesinin etkinliği
doğrulanmamıştır. Bununla birlikte, diğer durumlarda faydası göz önünde
bulundurularak, folik asit hamilelik öncesinde ve sırasında önerilebilir.
- Hamilelik sırasında ilaca maruz kalma durumunda, bu tür malformasyonların
oluşumunu tespit etmek için özel prenatal izleme başlatılmalıdır. Hastanın folik asit
kullanması yada kullanmaması durumundaki malformasyonların taranması benzerdir.
Epilepsi tedavisi gören kadınlarda antiepileptik tedavinin aniden kesilmesinden
kaçınılmalıdır. Bu durum, anne ve fetus için ciddi sonuçları olabilecek krizlerin yeniden
ortaya çıkmasına neden olabilir.
Mümkünse her seferinde tek bir ilaç (monoterapi) kullanılmalıdır. Birden fazla anti-epileptik
ilaçla kombinasyon şeklinde ilaç kullanımı, monoterapiye göre konjenital malformasyon
riskinde artışa neden olabilir.
Yeni doğandaki riskler:
Gebelik sırasında primidon kullanmış annelerden doğan yenidoğanlarda yaşamın ilk 24 saati
içinde ortaya çıkan hemorajik sendrom bildirilmiştir. Bu durumu önlemek için; oral K1
vitamininin doğumdan 1 ay önce anne için 10 ila 20 mg/24 saat olarak başlanması ve yeni
doğanlar için doğumda başlanması (tek IV enjeksiyonda 1 ila 10 mg) etkili görünmektedir.
Yenidoğan bebeğin fenobarbitale maruz kalması durumunda; özellikle sedasyon, hipotoni ve
zayıf emme semptomları oluşabilir.
Nadiren orta derecede yoksunluk sendromu (anormal hareketler, yetersiz emme) bildirilmiştir.
Laktasyon dönemi
Primidon anne sütüne geçmektedir. Emzirme döneminde bebek sedasyon açısından
izlenmelidir. Primidon anne sütü ile atıldığı için emzirme sırasında kullanılmamalıdır.
Primidon anne sütüne geçtiği için annelerin bebeklerini emzirmesi önerilmez.
Üreme yeteneği/Fertilite
MYSOLİNE´in erkek ya da kadın üzerindeki üreme yeteneği üzerindeki etkisi
bilinmemektedir. Hayvanlarda üreme üzerine etkileri gözlenmiştir (bkz. bölüm 5.3).
4.7. Araç ve makine kullanımı üzerindeki etkiler
Diğer birçok antikonvülsif ilacın kullanımında olduğu gibi araç veya makine kullanan
hastalar, uyku hali, görmede bozukluklar ve tepki gecikmesi ihtimali konusunda uyarılmalıdır.
Primidonun araç veya makine kullanımı üzerinde büyük etkisi vardır.
4.8. İstenmeyen etkiler
En sık rastlanan yan etkiler genellikle tedavinin erken evrelerinde görülen uyuşukluk, baş
dönmesi ve ataksidir. Tedaviye devam edilmesi ve/veya pozolojinin azaltılması ile ortadan
kalkabilirler.
MYSOLİNE ile uzun dönem tedavi gören hastalarda kemik mineral yoğunluğunda azalma,
osteopeni, osteoporoz ve fraktürlerin oluştuğuna dair bildirimler mevcuttur. MYSOLİNE´in
kemik metabolizmasını etkileme mekanizması henüz belirlenmemiştir.
12/17Görme bozukluğu, bulantı, baş ağrısı, baş dönmesi, kusma, nistagmus ve ataksi bildirilmiştir
ancak bunlar belirgin olsa dahi genellikle geçicidir. Bazen bu akut ve ciddi semptomları
kapsayan ve tedavinin bırakılmasını gerekli kılan idiyosenkratik reaksiyonlar meydana
gelebilir.
Pazarlama sonrası gözlemlenen primidona bağlı istenmeyen etkiler aşağıdaki sıklık
derecelerine göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Megaloblastik anemi*, kan diskrazileri (lökopeni, trombositopeni, lenfadenopati)
Bağışıklık sistemi hastalıkları
Bilinmiyor: Aşırı duyarlılık sendromu: ateş, döküntü, hipereozinofili ve karaciğer hasarı ile
birlikte sıklıkla görülen çoklu sistemik reaksiyonlar
Metabolizma ve beslenme hastalıkları
Bilinmiyor: İştahsızlık
Psikiyatrik hastalıklar
Seyrek: Psikotik reaksiyonlar
Bilinmiyor: İntihar düşüncesi, apati, libido bozuklukları, kafa karışıklığı, halüsinasyon
Sinir sistemi hastalıkları
Yaygın: Ataksi, nistagmus
Yaygın olmayan: Baş ağrısı, baş dönmesi, uykusuzluk, denge bozukluğu
Göz Hastalıkları
Yaygın: Görme bozuklukları
Gastrointestinal hastalıklar
Yaygın: Bulantı
Yaygın olmayan: Kusma
Deri ve deri altı doku hastalıkları
Yaygın olmayan: Özellikle deriyi etkileyen alerjik reaksiyonlar (makulopapular, morbilliform
veya scarlatiniform döküntüler gibi)
Seyrek: Eksfoliyatif dermatit, lupus eritematozus
Çok seyrek: Ciddi kütanoz advers reaksiyonlar: Stevens-Johnson sendromu (SJS), toksik
epidermal nekroliz (TEN) (bkz. Bölüm 4.4.)
Bilinmiyor: Eozonofili ve sistemik semptomlarla ilaç reaksiyonu (DRESS), kaşıntı
13/17Kas-iskelet bozukluklar, bağ doku ve kemik hastalıkları
Seyrek: Artralji, osteomalazi**, fenobarbital ile birlikte Dupuytren kontraktürü
Bilinmiyor: Osteopeni (kemik yoğunluğunda azalma), uzun süreli tedavi gören hastalarda
osteoporoz ve kırıklar***.
Genel bozukluklar ve uygulama bölgesine ilişkin hastalıklar
Bilinmiyor: Yorgunluk
Araştırmalar
Seyrek: Gama-glutamil transferaz (gamma GT) ve alkalin fosfataz dahil hepatik enzimlerde
artış
*İstisnai olarak, fenitoin ve fenobarbiton ile olduğu gibi primidon, tedavisinin durdurulmasını
gerektiren megaloblastik anemiye neden olabilir. Bu durum folik asit ve/veya B12 vitamini
tedavisine cevap verebilir.
**Uzun süreli MYSOLİNE tedavisinde D vitamini katabolizması artabileceği için, D vitamini
takviyesine gerek duyulabilir.
***Kemik metabolizmasını etkileyen mekanizma belirlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM) ‘ne bildirmeleri gerekmektedir. (www.titck.gov.tr ; e-
posta : tufam@titck.gov.tr ; tel: 0 800 314 00 08; faks : 0 312 218 35 99 ).
4.9. Doz aşımı ve tedavisi
Primidon büyük ölçüde fenobarbital’e metabolize olur ve alınan doza bağlı olarak aşırı dozda
kullanımı ataksi, bilinç kaybı, solunum depresyonu ve koma gibi değişik derecelerde santral
sinir sistemi depresyonlarına neden olabilir.
Doz aşımında kristalüri oluşabilir ve bu durum doz aşımından şüphelenilen hastalarda tanı
koymaya yardımcı olur.
Zehirlenmenin ciddiyetine göre tedavi mide yıkanması, aktif kömür uygulanması, intravenöz
sıvı verilmesi, zorlu alkali diürezis (idrar pH’sının 8.0 olmasının sağlanması) ve genel destek
önlemlerini kapsamalıdır. Hayatı daha çok tehdit eden durumlarda hemoperfüzyon (eğer hasta
hipotansif ise) veya hemodiyaliz etkilidir. Spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler (Barbitüratlar ve türevleri)
ATC kodu: N03AA03
Primidonun etkinliği, üç aktif maddenin antikonvülsan özelliklerine bağlıdır; bunlar
primidonun kendisi ve iki ana metaboliti olan fenobarbiton ve feniletilmalonamiddir. Bu üç
aktif maddenin klinik antikonvülsan etkiye bağıl katkıları kesin olarak tespit edilmemiştir.
Ayrıca, primidonun bu metabolitlerin olası bir katkısıyla titremeyi (tremoru) bastırdığı
gösterilmiştir. Diğer antikonvülsanlarda olduğu gibi primidonun kesin etki mekanizmasının
14/17bilinmemesine karşın, barbitürat ve türevleri olarak aşağıda belirtilen yollarla, özellikle de
iyonik akımın değişimine göre nöronal membran üzerindeki etkilerin temel bir rol oynaması
muhtemeldir.
- Merkezi sinir sisteminde temel inhibitör nörotransmiter olan gamma-aminobutirik
asidin (GABA) etkisinin uzaması ve güçlendirilmesi: Barbitüratlar, pozitif allosterik
modülatörler olarak ve yüksek dozlarda GABA reseptörlerinin agonistleri olarak davranırlar.
A
- Merkezi sinir sisteminde başlıca uyarıcı nörotransmiter olan glutamatın etkisinin
inhibisyonu: Barbitüratlar, AMPA ve kainat reseptörlerini, glutamat reseptörlerinin alt
tiplerini bloke eder.
Primidon ayrıca tremor sırasında gözlenen yüksek frekanslı nöronların tekrarlayan
iletişimlerini ve transmembran sodyum ve kalsiyum kanallarının iyon hareketlerinin
değişimini azaltır. Bu özelliklerin hepsi, primidon için hem antikonvülsan hem de antitremor
aktivitelerinin bir açıklaması olarak ileri sürülmektedir.
5.2. Farmakokinetik özellikler
Genel özellikler
Emilim:
Primidon gastrointestinal kanaldan hızla absorbe olur, ilacın alınmasından yaklaşık üç saat
sonra doruk plazma düzeylerine ulaşılır. Terapötik kan konsantrasyonunun 5-10 mg/mL
arasında olduğu bilinmektedir.
Dağılım:
Primidon tüm organ ve dokulara dağılım gösterir: Kan-beyin engelini ve plasental engeli aşar
ve anne sütüne geçer (bkz. Bölüm 4.6). Fiziksel-kimyasal özellikleri nedeniyle primidon,
plazma proteinlerine kısmen (yaklaşık % 35) bağlanır.
Biyotransformasyon:
Primidon karaciğerde kısmen antikonvülsan aktiviteye sahip iki metabolite (fenobarbital ve
feniletilmalonamid) metabolize olur.
Primidon, diğer antikonvülsanlar gibi karaciğer enzimlerini indükleyebilir (bkz. bölüm 4.4 ve
4.5)
Eliminasyon:
Primidonun eliminasyon yarılanma ömrü yaklaşık 10 saattir ve bu, ana metabolitlerinden
önemli ölçüde daha kısadır: PEMA (10-25 saat) ve fenobarbital (50-160 saat). Eliminasyon,
%40 değişmemiş ilaç ve %28 PEMA olacak şekilde esas itibari ile idrarla olur.
Doğrusallık/doğrusal olmayan durum:
Primidon terapötik aralıkta doğrusal kinetik göstermektedir.
5.3. Klinik öncesi güvenlilik verileri
Tekrarlanan toksisite
14 gün süreyle 900 mg/kg'a varan doz uygulanan farelerle ve 1.100 mg/kg'a kadar doz
uygulanan sıçanlarla yapılan çalışmalarda anormal duruş, ataksi ve letarji gözlenmiştir.14
hafta süreyle ve 1.100 mg/kg'a kadar doz uygulanan farelerde yapılan çalışmalarda ataksi,
letarji ve santrilobüler hepatosit hipertrofisi gözlenmiştir. 14 hafta süreyle ve 400 mg/kg'a
kadar doz uygulanan sıçanlarda yapılan çalışmalarda, santrilobüler hepatosit hipertrofisi ve
15/17kronik hipertrofi gözlenmiştir. 6 ay süreyle 165 mg/kg'a kadar doz uygulanan köpeklerde
yapılan çalışmalarda hepatoselüler hipertrofi gözlenmiştir.
Genotoksisite
Primidonun bir Salmonella typhimurium suşunda (TA1535) mutajenik olduğu gösterilmiştir.
Diğer in vitro ve in vivo testlerde genotoksisite görülmemiştir. Bu nedenle, insanlara
genotoksisite riski tamamen göz ardı edilemez.
Karsinojenite
2 yıllık karsinojenite çalışmalarında, farelerde, hepatosellüler neoplazma ve erkek farelerde ve
erkek sıçanlarda, tiroid adenomlarının insidansında artış görülmüştür. Mevcut verilerin çoğu
primidonun kanser oluşturucu etkisini tam olarak göstermese de, insanlar için herhangi bir
risk tamamen göz ardı edilemez.
Üreme toksisitesi
Gebelik süresince dişi farelerde 150 mg/kg'a kadar dozlarda yapılan bir çalışmada, primidon
teratojenite göstermiştir. Fetusta palatin yarıklar da dahil olmak üzere malformasyon
sıklığında artış gözlenmiştir.
5 gün tedavi edilen erkek farelerde, sperm başı anormalliklerinin insidansında doza bağlı
olarak önemli bir artış gözlenmiştir. 14 hafta süreyle primidon uygulanan dişi farelerde,
yumurtalık (over) döngüsünde uzama gözlenmiştir.
Yayınlanmış çalışmalar, fenobarbitale (primidon ana metaboliti) maruz kalan kemirgenlerde
teratojenik etkiler (morfolojik kusurlar) bildirmiştir. Yarık damak tüm preklinik çalışmalarda
tutarlı bir şekilde rapor edilmiştir, ancak tekli çalışmalarda veya türlerde başka
malformasyonlar da rapor edilmiştir (örn. göbek fıtığı, spina bifida, eksensefali, ekzompalos
ve kaynamış kaburgalar).
Ek olarak, yayınlanan çalışmalardan elde edilen veriler tutarsız olsa da gebelik sırasında veya
erken doğum sonrası dönemde sıçanlara/farelere verilen fenobarbital, lokomotor aktivite,
idrak ve öğrenme modellerindeki değişiklikler dahil olmak üzere olumsuz nörogelişim etkileri
ile ilişkilendirilmiştir.
6. FARMASÖTİK ÖZELLİKLER
6.1. Yardımcı maddelerin listesi
Povidon
Jelatin (sığır jelatini)
Kalsiyum karboksimetilselüloz
Magnezyum stearat
Stearik asit
6.2. Geçimsizlikler
Bilinmemektedir.
6.3. Raf ömrü
60 ay
16/176.4. Saklamaya yönelik özel tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, blister ambalajda 30 tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”'ne uygun olarak imha edilmelidir.
7. RUHSAT SAHİBİ
Emre Ecza İlaç Aşı Sanayi Ticaret ve Danışmanlık Ltd. Şti.
Gölbaşı / Ankara
8. RUHSAT NUMARASI
2018/320
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 21.06.2018
Ruhsat yenileme tarihi:
10. KÜB´ÜN YENİLENME TARİHİ
17/17