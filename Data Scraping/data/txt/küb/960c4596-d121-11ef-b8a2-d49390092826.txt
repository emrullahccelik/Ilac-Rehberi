KISA ÜRÜN BİLGİSİ
1. BEŞERİ TIBBİ ÜRÜNÜN ADI
D-COLEFOR 20.000 I.U. yumuşak kapsül
2. KALİTATİF VE KANTİTATİF BİLEŞİM
Etkin madde:
Her bir yumuşak kapsül 20.000 I.U. Kolekalsiferol (500 mcg Vitamin D ) (koyun yününden
3
elde edilen) içerir.
Yardımcı madde(ler):
Her bir yumuşak kapsül 7.65 mg Sorbitol (E 420) içerir.
Yardımcı maddeler için 6.1'e bakınız.
3. FARMASÖTİK FORM
Şeffaf, açık sarıya yakın renkte oval yumuşak kapsül
4. KLİNİK ÖZELLİKLER
4.1. Terapötik endikasyonlar
D-COLEFOR;
- D vitamini eksikliği tedavisinde, idamesinde ve profilaksisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Her yumuşak kapsül 20.000 I.U. (500 mcg) Vitamin D3 içerir.
12 yaşın altındaki çocuklarda ve bebeklerde kullanılmamalıdır.
Pediatrik pozoloji:
11-18 yaş için D vitamini eksikliğinin önlenmesinde ve idame tedavisinde: Günlük 400-800
I.U. doza eşdeğer şekilde ayda 1 adet D-COLEFOR 20.000 I.U. yumuşak kapsül doktorun
önerdiği şekilde kullanılmalıdır.
11-18 yaş için D vitamini eksikliği tedavisinde: Günlük 3000-5000 I.U. doza eşdeğer şekilde
haftada 1-2 adet D-COLEFOR 20.000 I.U. yumuşak kapsül doktorun önerdiği şekilde
kullanılmalıdır.
Erişkin pozoloji:
D vitamini eksikliğinin önlenmesinde ve idame tedavisinde: Günlük 600-1500 I.U. doza
eşdeğer şekilde ayda 1-2 adet D-COLEFOR 20.000 I.U. yumuşak kapsül doktorun önerdiği
şekilde kullanılmalıdır.
D vitamini eksikliğinin tedavisi: Günlük 7000-10000 I.U. doza eşdeğer şekilde 2 günde 1 adet
D-COLEFOR 20.000 I.U. yumuşak kapsül doktorun önerdiği şekilde kullanılmalıdır. Hedef
1 / 9seviyeye ulaşıldığının teyit edilmesi için devam tedavisine başlandıktan yaklaşık üç ila dört ay
sonra takip niteliğinde 25(OH)D ölçümleri yapılmalıdır.
İlacın nasıl kullanılacağına doktorunuz karar verecektir. Doktorunuzun tavsiyesine göre
kullanınız.
Yaş Profilaksi/İdame D Vitamini Eksikliği Tedavi Dozu İdame
Grubu Önerilen Doz Günlük tedavi Haftalık uygulama Tedavide ve
** Riskli
Grupların
Profilaksisi
İçin Tolere
Edilebilen En
Yüksek Doz
Yeni doğan 400 IU/gün 1000 IU/gün YOK 1000 IU/gün
(10 μg/gün) (25 μg/gün) (25 μg/gün)
1 ay- 1 yaş 400 IU/gün 2000–3000 IU/gün YOK 1500 IU/gün
(10 μg/gün) (50-75 μg/gün) (37.5 μg/gün)
1-10 yaş 400-800* IU/gün 3000-5000 IU/gün YOK 2000 IU/gün
(10-20 μg/gün) (75-125 μg/gün) (50 μg/gün)
11-18 yaş 400-800* IU/gün 3000-5000 IU/gün YOK 4000 IU/gün
(10-20 μg/gün) (75-125 μg/gün) (100 μg/gün)
18 yaş üstü 600-1500 IU/gün 7000-10.000 IU/gün 50.000 IU/hafta 4000 IU/gün
erişkinler (15-37.5 μg/gün) (175-250 μg/gün) (1250 μg/hafta)*** (100 μg/gün)
* Gerektiğinde 1000 IU‘ye kadar çıkılabilir.
** 6-8 haftaya kadar kullanılabilir.
*** Günlük yerine haftalık doz uygulanmak istenirse 50.000 IU tek seferde haftalık doz
olarak 6-8 haftaya kadar kullanılabilir. Tek seferde 50.000 IU’den fazla D vitamini
kullanılması önerilmez.
D vitamini içeren ilaçların gebelikte profilaksi amacıyla kullanımında maksimum doz 1000
IU/gün’ü geçmemelidir.
Uygulama şekli:
D-COLEFOR su ile birlikte bütün olarak oral yoldan alınmalıdır.
Hastaların D-COLEFOR’u yemekler ile beraber almaları tavsiye edilir (bakınız 5.2
Farmasötik özellikler- “Absorpsiyon”).
Özel popülasyonlara ilişkin ek bilgiler:
Belirli popülasyonlarda D vitamini eksikliği riski daha yüksektir. Daha yüksek dozlara ve
serum 25(OH)D gözetimine gereksinim duyulabilir:
• Bakım evinde kalan ya da hastanede yatan kişiler
• Koyu tenli kişiler
• Koruyucu giysi ya da sürekli güneş kremi kullanımı nedeniyle sınırlı etkili güneş
ışığına maruz kalan kişiler
2 / 9• Obez kişiler
• Osteoporoz değerlendirmesi yapılan hastalar
• Belirli ilaç tedavilerinin bir arada alınması (ör: antikonvülsan ilaçlar,
glukokortikoidler)
• İltihabi bağırsak hastalığı ve çölyak hastalığı dahil olmak üzere malabsorbsiyon sorunu
olan kişiler
D-COLEFOR, boğulma riski nedeniyle 12 yaşın altındaki çocuklara verilmemelidir.
Karaciğer yetmezliği:
Veri yoktur.
Böbrek yetmezliği:
D vitamini içeriğinden dolayı böbrek yetmezliği olanlarda kalsiyum ile birlikte
kullanılmamalıdır.
Pediyatrik popülasyon:
Pozoloji/uygulama sıklığı ve süresi bölümünde belirtildiği şekilde uygulanır.
Geriyatrik popülasyon:
Veri yoktur.
4.3. Kontrendikasyonlar
• Kolekalsiferol ya da D-COLEFOR’un diğer yardımcı maddelerine aşırı duyarlılık
• Hiperkalsemi ve/ya da hiperkalsiüri
• Nefrolitiyazis ya da kalsiyum içeren böbrek taşı üretme eğilimi bulunan hastalar
• Ciddi böbrek yetmezliği
• D-COLEFOR, yumuşak kapsülleri yutma yeteneğinin olmaması ve/ya da boğulma riski
potansiyeli nedeniyle 12 yaşın altındaki çocuklarda kullanılmamalıdır.
• D hipervitaminozu
4.4. Özel kullanım uyarıları ve önlemleri
D vitamini böbrek fonksiyonlarında sorun olan hastalarda dikkatli bir şekilde kullanılmalıdır,
kalsiyum ve fosfat seviyelerine etkisi gözetim altında tutulmalıdır. Yumuşak doku
kireçlenmesi riski dikkate alınmalıdır.
Ciddi böbrek yetmezliği olan hastalarda, vitamin D’nin formu olan kolekalsiferol normalde
metobolize edilemediğinden vitamin D’nin başka formları kullanılmalıdır.
Kardiyovasküler hastalık tedavisi gören hastalarda dikkatli olunması gerekir (bkz. kısım 4.5
Diğer tıbbi ürünler ile etkileşimler ve diğer etkileşim şekilleri - digitalis dahil olmak üzere
kardiyak glikositleri).
D-COLEFOR, sarkoidoz hastalarında D vitaminin aktif formuna metabolize olma
olasılığındaki artış nedeniyle dikkatli bir şekilde reçete edilmelidir. Bu hastaların serum ve
idrar kalsiyum seviyeleri gözetim altında tutulmalıdır.
3 / 9Halihazırda D vitamini içeren tedaviler, D vitamini ile zenginleştirilmiş gıdalar, D vitamini
kullanılarak zenginleştirilmiş süt kullanılan durumlar ve hastanın güneşe maruz kalma
seviyesi ile ilişkili durumlarda toplam D vitamini dozu göz önünde bulundurulmalıdır.
D vitamini takviyesi ve böbrek taşları arasındaki nedensellik ilişkisine yönelik hiçbir kesin
kanıt bulunmamaktadır, ancak, bir arada uygulanan kalsiyum takviyesi bağlamında risk
bulunması açıklanabilir bir durumdur. İlave kalsiyum takviyesine yönelik ihtiyaç her bir hasta
için ayrı şekilde değerlendirilmelidir. Kalsiyum takviyeleri tıbbi denetim altında verilmelidir.
Yüksek dozda D vitamininin (senelik tek 500,000 IU kapsül) oral yoldan uygulanmasının
yaşlı deneklerde kırık riskini, ilk 3 ay içerisinde arttırdığı rapor edilmiştir.
D vitamini tedavisi daha önce tanısı konulmamış primer hiperparatiroidin ortaya çıkmasına
engel olabilir. Yükleme rejiminin tamamlanmasından 1 ay sonra ya da D vitamini takviyesine
başlandıktan sonra baskılanmış primer hiperparatiroitin ortaya çıkması halinde ayarlanmış
serum kalsiyumu seviyeleri kontrol edilmelidir.
Ayrıca, bu tedavi rejimi söz konusu olduğunda belirli grupların hiperkalsemi riski
artabilmektedir ve bu kişilerin ayarlanmış serum kalsiyumu seviyeleri ölçülerek gözlem
altında tutulması gerekir.
D-COLEFOR, kapsülleri yutma yeteneğinin olmaması ve/ya da boğulma riski potansiyeli
nedeniyle 12 yaşın altındaki çocuklarda kullanılmamalıdır.
İçeriğindeki sorbitol nedeniyle, nadir kalıtımsal fruktoz intolerans problemi olan hastaların bu
ilacı kullanmamaları gerekir.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır.
D vitamini içeren ilaçların gebelikte profilaksi amacıyla kullanımında maksimum doz 1000
IU/gün’ü geçmemelidir.
İdame tedavide ve riskli grupların profilaksisi için tolere edilebilen en yüksek doz (bkz. 4.2.
Pozoloji ve uygulama şekli):
Yeni doğan: 1000 IU/gün (25 μg/gün)
1 ay-1 yaş: 1500 IU/gün (37.5 μg/gün)
1-10 yaş: 2000 IU/gün (50 μg/gün)
11-18 yaş: 4000 IU/gün (100 μg/gün)
18 yaş üstü erişkinler: 4000 IU/gün (100 μg/gün)
4.5. Diğer tıbbi ürünler ile etkileşimler ve diğer etkileşim şekilleri
Antikonvülsanların (fenitoin gibi) ya da barbitüratların (ve hepatik enzimleri indükleyen diğer
ilaçlar) birlikte kullanılması metabolik inaktivasyon aracılığıyla D3 vitamininin etkisinin
azalmasına neden olabilir.
4 / 9Kalsiyumun üriner olarak elimine edilmesini azaltan tiyazid diüretikler ile tedavi söz konusu
olduğunda serum kalsiyumu konsantrasyonunun gözlem altında tutulması tavsiye edilir.
Glukokortikoidlerin beraber kullanılması D vitamininin etkisini azaltabilir.
Kardiyak glikozidleri ile tedavi gören hastalar yüksek kalsiyum seviyelerine duyarlı
olabilirler. Bu hastalarda elektrokardiyografik (ECG) parametreleri ve kalsiyum seviyeleri
izlenmelidir. Eğer idrardaki kalsiyum içeriği 7.5 mmol/24 saat (300 mg/24 saat)’i aşarsa, doz
azaltılması önerilir.
Kolestramin, kolestipol hidroklorür, orlistat gibi iyon değiştirme reçinesi ya da parafin yağı
gibi laksatif ile eşzamanlı tedavi yapılması D vitamininin gastrointestinal absorpsiyonunu
azaltabilir.
Rifampisin, hepatik enzim indüksiyonundan dolayı kolekalsiferolün etkinliğini azaltabilir.
İzoniazid, kolekalsiferolün metabolik aktivasyonunu inhibe ettiğinden dolayı kolekalsiferolün
etkinliğini azaltabilir.
Fosfat infüzyonu, metastatik kalsifikasyon tehlikesinden dolayı D vitamini hipervitaminozdan
kaynaklı hiperkalsemiyi azaltmak için kullanılmamalıdır.
Sitotoksik ajan aktinomisin ve imidazol antifungal ajanları 25-hidrovitamin D'nin 25-
hidroksivitamin D-1-hidroksilaz adlı böbrek enzimi tarafından 1.25-dihidroksivitamin D'ye
dönüştürülmesini inhibite ederek D vitamininin aktivitesine müdahale eder.
Özel popülasyonlara ilişkin ek bilgiler:
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Gebelik ve emzirmede yüksek güçlü formülasyonun kullanılması tavsiye edilmez ve düşük
güçlü formülasyon kullanılmalıdır.
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Doğum kontrolü ile ilgili veri yoktur.
Gebelik dönemi
D-COLEFOR’un gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan araştırmalar üreme toksisitesinin bulunduğunu göstermiştir (bkz. kısım 5.3).
İnsanlara yönelik potansiyel riski bilinmemektedir. D vitamini içeren ilaçların gebelikte
profilaksi amacıyla kullanımında maksimum doz 1000 IU/gün’ü geçmemelidir. Gebe kadınlar
için tavsiye edilen günlük alım 400 IU iken D vitamini eksikliğine sahip olduğu
5 / 9değerlendirilen kadınlarda daha yüksek bir doza ihtiyaç duyulabilir. Kadınların D vitamini
ihtiyacı; tedaviye verdikleri cevap, hastalıklarının seviyesi ve anne sütünde bulunan
metabolitlere göre değişebileceği için gebelik sırasında pratisyen hekimin tavsiyelerine
uymalıdır.
D vitamini içeren ilaçların gebelikte rutin kullanımı önerilmemekle birlikte, gerektiğinde
hekim kontrolünde kullanılmalıdır. Gebelikte kesinlikle gerekli olmadıkça kullanılmamalıdır.
İnsan tecrübelerine ve hayvan deneylerine dayanılarak, gebelikte vitamin D doz aşımı
hiperkalsemiden dolayı fiziksel ve mental bozukluğa, doğumsal kalp ve göz sorunlarına sebep
olur.
Laktasyon dönemi
Hasta emzirme dönemindeyken, gerektiği durumlarda D vitamini reçetesi verilebilir. Bu
takviye, yeni doğana D vitamininin tatbik edilmesinin yerine geçmez.
Bebeklerde, emziren anneden kaynaklanan doz aşımı gözlemlenmemiştir, ancak, meme emen
bir çocuğa ilave D vitamini reçetesi yazan pratisyen hekimin anneye verilen herhangi bir ilave
D vitamini dozunu dikkate alması gerekir.
Üreme yeteneği / Fertilite
Doğurganlık üzerindeki etkilerine ilişkin hiçbir veri mevcut değildir.
4.7. Araç ve makine kullanımı üzerindeki etkiler
Bilinen bir etkisi yoktur. Ancak, bu yetenek üzerinde herhangi bir etki sahibi olması mümkün
görünmemektedir.
4.8. İstenmeyen etkiler
İstenmeyen etkiler sistem-organ sınıfına göre şu esaslar kullanılarak sıralandırılmaktadır: Çok
yaygın (≥ 1/10); yaygın (≥ 1/100- < 1/10); yaygın olmayan (≥ 1/1.000 - < 1/100); seyrek (≥
1/10.000 - < 1/1.000); çok seyrek (< 1/10.000), bilinmiyor (mevcut veriden tahmin
edilemiyor).
Metabolizma ve beslenme hastalıkları
Yaygın olmayan: Hiperkalsemi ve hiperkalsiüri
Deri ve derialtı hastalıkları
Seyrek: Kaşıntı, döküntü ve ürtiker.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35 99).
6 / 94.9. Doz aşımı ve tedavisi
D-COLEFOR’un akut veya kronik doz aşımı, idrar ve serumdaki kalsiyum konsantrasyonunu
arttırarak hiperkalsemiye sebep olabilir. Hiperkalseminin semptomları çok spesifik değildir ve
ilk evredelerde sıklıkla bulantı, kusma, diyare ile daha sonra konstipasyon, anoreksiya,
yorgunluk, başağrısı, kas ve eklem ağrısı, kas güçsüzlüğü, polidipsi, böbrek taşlarının poliüri
oluşturması, nefrokalsinoz, böbrek yetmezliği, yumuşak dokunun kalsifikasyonu, ECG
ölçülerinde değişiklikler, aritmi ve pankreatit ile seyreder. Seyrek ve izole vakalarda
hiperkalseminin ölümcül olduğu raporlanmıştır.
Tedavi
Vitamin D zehirlenmesine bağlı hiperkalseminin normale dönmesi birkaç hafta sürmektedir.
Hiperkalsemi tedavisi için önerilen, takviye edici gıda ve besinler ile vitamin D alımından ve
güneş ışığından kaçınmaktır. Düşük kalsiyumlu veya kalsiyumsuz diyet uygulanabilir.
Yeterli diürezi sağlamak için rehidrasyon ve furosemid gibi diüretikler ile tedavi
uygulanabilir. İlave tedavi için ise kalsitonin veya kortikosteroidler uygulanabilir.
Hipervitaminoz D’nin sebep olduğu hiperkalsemiyi düşürmek için, metastatik kalsifikasyon
tehlikesinden dolayı fosfat infüzyonu verilmemelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin D ve analogları
ATC kodu: A11CC05
Kolekalsiferol, güneş ışığının etkisiyle deride üretilir. Kolekalsiferol, biyolojik olarak aktif
formunda bağırsağın kalsiyum absorpsiyonunu, kalsiyumun osteoide inkorporasyonunu ve
kemik dokusundan kalsiyum salınımını uyarır. İnce bağırsakta hızlı ve gecikmeli kalsiyum
tutulumunu arttırır. Fosfatın pasif ve aktif şekilde taşınması da uyarılır.
Böbrekte kalsiyumun ve fosfatın atılımını tübüler rezorpsiyonu geliştirerek inhibe eder.
Kolekalsiferolün biyolojik olarak aktif formu, paratiroidlerde paratiroid hormonunun (PTH)
üretimi doğrudan inhibe eder. Biyolojik olarak aktif kolekalsiferolün etkisi ile ince bağırsakta
artan kalsiyum alımı tarafından PTH salgılanması inhibe edilir.
5.2. Farmakokinetik özellikler
D vitamininin farmakokinetik özellikleri iyi düzeyde bilinmektedir.
Genel özellikler
Emilim: D vitamini safra varlığı söz konusu olduğunda gastrointestinal kanaldan iyi şekilde
absorbe edilir, yani, günün ana öğünü ile birlikte tatbik edilmesi durumunda D vitamininin
absorpsiyonu kolaylaştırılır.
Dağılım: Kolekasiferol’un tek doz oral oral kullanımından yaklaşık 7 gün sonra, primer
depolanma formundaki maksimum serum konsantrasyonuna ulaşır. Metabolitler kanda belirli
bir α – globine bağlı şekilde dolaşım yapar.
7 / 9Biyotransformasyon: Karaciğerde hidroksilatlaşarak 25-hidroksi-kolekalsiferol oluşturur ve
aktif metabolit 1, 25-dihydroksi-kolekalciferol (kalsitriol) oluşturmak üzere böbrekte daha
ileri bir hidroksilasyona girer.
Eliminasyon: D vitamini ve metabolitleri temel olarak safra ve gaita yoluyla vücuttan atılırlar.
Doğrusallık/Doğrusal olmayan durum: Herhangi bir çalışma bulunmamaktadır.
Hastalardaki karakteristik özellikler
Sağlıklı gönüllülerle kıyaslanacak olduğunda böbrek yetmezliği bulunan deneklerde %57
oranında daha düşük bir metabolik klirens değeri rapor edilmiştir.
D vitamini absorpsiyonunda azalma ve eliminasyonunda artış, malabsorpsiyon sorunu olan
deneklerde meydana gelir.
Obez denekler güneşe maruz kalma yoluyla D vitamini seviyelerini sürdürme konusunda daha
yetersiz kalmaktayken eksikliğin giderilmesi için daha büyük D vitamini oral dozlarına
ihtiyaç duyarlar.
5.3. Klinik öncesi güvenlilik verileri
Çeşitli hayvan türleri üzerinde gerçekleştirilen preklinik çalışmalar insanlardaki teröpatik
kullanım için gerekli olandan çok daha yüksek dozların hayvanlarda toksik etkiye neden
olduğunu sergilemiştir.
Kolekalsiferol, insan dozundan daha yüksek seviye dozlardaki doz aşımında; sıçanlarda,
farelerde ve tavşanlarda şekil bozukluğuna sebep olmuştur. Bu şekil bozuklukları, iskelet
sorunları, mikrosefali ve kardiyak bozukluklardır.
Tekrarlanan dozlardaki toksisite çalışmalarında, en yaygın şekilde rapor edilen etkiler kalsiüri
artışı ve fosfatüri ve proteinüri azalması olarak rapor edilmiştir.
Yüksek dozlarda hiperkalsemi rapor edilmiştir. Uzun süreli bir hiperkalsemi durumunda
histolojik değişiklikler (kireçlenme) daha sıklıkla böbrekler, kalp, aort, testisler, timüs ve
bağırsak mukozası yoluyla gerçekleşmektedir.
Kolekalsiferolün, hayvanlardaki yüksek dozlarda teratojenik olduğu görülmektedir.
Kolekalsiferol, teröpatik olarak kullanılanlara eşdeğer olan dozlarda hiçbir teratojenik
aktiviteye sahip değildir.
Kolekalsiferol hiçbir potansiyel mutajenik ya da karsinojenik aktiviteye sahip değildir.
8 / 96. FARMASÖTİK ÖZELLİKLER
6.1. Yardımcı maddelerin listesi
Ayçiçek yağı
E vitamini
Yenilebilir Jelatin (Sığır jelatini)
Saf su
Gliserol
Sorbitol
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında, ambalajında saklayınız.
6.5. Ambalajın niteliği ve içeriği
Al/Beyaz PVC blister, 7, 12, 14 veya 24 yumuşak kapsül olarak, karton kutuda kullanma
talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller "Tıbbi ürünlerin kontrolü yönetmeliği" ve
"Ambalaj ve Ambalaj atıklarının kontrolü yönetmelikleri"ne uygun olarak imha edilmelidir.
7. RUHSAT SAHİBİ
Vefa İlaç San. ve Tic. A.Ş.
Beylikdüzü OSB Mah. 2. Cadde No:3/2
Beylikdüzü/İstanbul
Tel: +90 212 438 70 85
Faks: +90 212 438 70 87
8. RUHSAT NUMARASI
2018/326
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.06.2018
Ruhsat yenileme tarihi:
10. KÜB'ÜN YENİLENME TARİHİ
9 / 9