KISA ÜRÜN BİLGİSİ
1. BEŞERİ TIBBİ ÜRÜNÜN ADI
VİROFO 10 mg tablet
2. KALİTATİF VE KANTİTATİF BİLEŞİM
Etkin madde: Her tablet 10 mg adefovir dipivoksil içerir.
Yardımcı maddeler: Laktoz monohidrat (sığır kaynaklı) ….. 110,5 mg
Kroskarmelloz sodyum ………………….. 13 mg
Yardımcı maddeler için bölüm 6.1 'e bakınız.
3. FARMASÖTİK FORM
Tablet
Beyaz renkte, yuvarlak, bombeli, çentiksiz tabletler.
4. KLİNİK ÖZELLİKLER
4.1.Terapötik endikasyonlar
VİROFO, hepatit B viral replikasyonu olan naive ya da lamivudine dirençli ve mutant HBV
enfeksiyonları bulunanlar da dahil olmak üzere kompanse veya dekompanse karaciğer hastalığı
olan yetişkinlerde kronik hepatit B tedavisinde endikedir.
VİROFO, etkin viral replikasyon kanıtı ve serum alanin aminotransferaz (ALT) düzeylerinde
persistan yükselmeyle birlikte kompanse karaciğer hastalığı bulunan 12 yaş ve üzeri adolesanlarda
kronik hepatit B tedavisinde endikedir.
Adefovir dipivoksil, lamivudine direnç gelişen hastalarda, direnç riskini azaltmak için, monoterapi
olarak değil lamivudine ile birlikte kullanılmalıdır.
4.2.Pozoloji ve uygulama şekli
Pozoloji/uygulama sıklığı ve süresi:
Tedavi, kronik hepatit B tedavisinde deneyimli bir doktor tarafından başlatılmalıdır.
Yetişkinler :
Tavsiye edilen doz, günde 1 adet VİROFO'dur. Yiyeceklerle beraber veya ayrı olarak alınabilir.
Adolesanlar :
≥ 12 ila < 18 yaş arası adolesanlar için önerilen VİROFO dozu, yiyeceklerle veya aç karnına
günde bir defa oral yolla alınan 10 mg’dır (bir tablet).
Tavsiye edilenden daha yüksek dozlar uygulanmamalıdır.
Optimum tedavi süresi bilinmemektedir. Tedavi cevabı ile hepatoselüler karsinom ve dekompanse
siroz gibi uzun süreli sonuçları arasındaki ilişki bilinmemektedir.
Hastaların hepatit B biyokimyasal, virolojik ve serolojik göstergeleri her altı ayda bir izlenmelidir.
1/17Tedavinin sonlandırılması aşağıdaki durumlarda düşünülebilir:
Sirozu olmayan HBeAg pozitif hastalarda tedavi, HBe serokonversiyonu (anti-HBe saptamasıyla
HBeAg kaybı ve HBV DNA kaybı) doğrulandıktan sonra veya HBs serokonversiyonuna kadar
veya etkililiğin kaybına kadar en az 6-12 ay boyunca uygulanmalıdır (Bkz. Bölüm 4.4). Herhangi
bir geç virolojik nüksün saptanması için, tedavi kesildikten sonra, serum ALT ve HBV DNA’sı
düzeyleri düzenli olarak izlenmelidir.
Sirozu olmayan HBeAG negatif hastalarda tedavi, en azından HBs serokonversiyonuna veya
etkililik kaybına dair kanıt bulunana kadar uygulanmalıdır. 2 yıldan daha uzun süre uzatılmış
tedavide, seçilen tedavinin kesilmemesinin hasta için uygun olmaya devam ettiğini doğrulamak
üzere düzenli yeniden değerlendirme yapılması önerilmektedir.
Dekompanse karaciğer hastalığı olan veya sirozlu hastada, tedavinin kesilmesi önerilmez (Bkz.
Bölüm 4.4.)
Uygulama şekli:
VİROFO tabletleri, yiyeceklerle veya aç karnına günde bir defa oral yolla alınmalıdır.
Özel popülasyonlara ilişkin ek bilgiler:
Böbrek yetmezliği:
Adefovir renal atılım yoluyla elimine edilir ve kreatinin klerensi <50 mL/dk olan veya diyalize
giren hastalarda dozlama aralığının ayarlanması gerekmektedir. Böbrek fonksiyonuna göre
önerilen dozlama sıklığı aşılmamalıdır (Bkz. Bölüm 4.4 ve 5.2). Önerilen doz aralığı değişikliği,
son evre böbrek hastalığı olan hastalardan sınırlı verilerin ekstrapolasyonuna dayanmaktadır ve
optimal olmayabilir.
Kreatinin klerens değeri 30 ile 49 mL/dk arasında olan hastalar:
Bu hastalarda adefovir dipivoksilin (10 mg’lık tek tablet) 48 saatte bir uygulanması önerilir. Bu
dozlama aralığı ayar kılavuzunun güvenliliği ve etkililiği hakkında yalnızca sınırlı veri mevcuttur.
Bu nedenle, bu hastalarda tedaviye klinik cevap ve böbrek fonksiyonu yakından izlenmelidir (Bkz.
Bölüm 4.4.).
Kreatinin klerensi < 30 mL/dk olan hastalar ve diyaliz hastaları:
Kreatinin klerensi < 30 mL/dk olan veya diyalize giren hastalarda adefovir dipivoksil kullanımını
destekleyecek güvenlilik ve etkililik verileri yoktur. Bu nedenle, bu hastalarda adefovir dipivoksil
kullanımı önerilmemektedir ve yalnızca potansiyel faydalar potansiyel risklerden daha fazla
olduğu zaman kullanımı düşünülmelidir. Bu durumda mevcut sınırlı veriler, kreatinin klerensi 10
ile 29 mL/dk arasında olan hastalar için adefovir dipivoksilin (10 mg’lık tek tablet) 72 saatte bir
uygulanabileceğine işaret etmektedir; hemodiyaliz hastaları için adefovir dipivoksil (10 mg’lık tek
tablet) 12 saatlik sürekli diyaliz (veya her biri 4 saat süren 3 diyaliz seansı) sonrasında 7 günde bir
verilebilir. Bu hastalar, olası advers reaksiyonlar açısından ve etkililiğin korunduğundan emin
olmak amacıyla yakından izlenmelidir (Bkz. Bölüm 4.4 ve 4.8). Diğer diyaliz hastaları (örn.
Ambulatuvar periton diyaliz hastaları) veya kreatinin klirensi 10 mL/dk’nın altında olan ve
hemodiyalize girmeyen hastalar için dozlama önerileri mevcut değildir.
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur (Bkz. Bölüm. 5.2).
2/17Klinik direnç: Lamivudine-refrakter hastalar ve lamivudine direnç kanıtına (rtL180T, rtA181T
ve/veya rtM204I/V’de mutasyonlar) sahip HBV barındıran hastalar, adefovire direnç riskini
azaltmak amacıyla adefovir dipivoksil monoterapisi ile tedavi edilmemelidir. Adefovir,
lamivudine-refrakter hastalarda ve rtL180M ve/veya rtM204I/V’de mutasyonları bulunan HBV
barındıran hastalarda kombinasyon halinde kullanılabilir. Ancak, rtA181T mutasyon içeren HBV
barındıran hastalar için, adefovire azalan duyarlılık riski nedeniyle alternatif tedavi rejimleri göz
önünde bulundurulmalıdır (Bkz. Bölüm 5.1.).
Adefovir dipivoksili tek ajan olarak kullanan hastalarda rezistans riskini azaltmak için serum
HBV DNA seviyesi halihazırda ya da 1 yıl sonrasında 1.000 kopya/mL üzerinde ise tedavi
değişikliği düşünülmelidir.
Pediyatrik popülasyon:
Güvenlilik ve etkililikle ilgili mevcut verilerin kısıtlı olmasından dolayı VİROFO kullanımı 12
yaşın altındaki çocuklarda önerilmemektedir (Bkz. Bölüm 5.1.).
Geriyatrik popülasyon:
65 yaşın üzerindeki hastalarda kullanılmamalıdır (Bkz. Bölüm 4.4.).
4.3. Kontrendikasyonlar
Adefovir, adefovir dipivoksil veya herhangi bir bileşenine aşırı duyarlılık gösterenlerde
kontrendikedir.
4.4. Özel kullanım uyarıları ve önlemleri
Genel:
Adefovir dipivoksil tedavisi ile hepatit B virüsünün diğer kişilere geçme riskinin azaldığı
kanıtlanmamıştır. Bu yüzden, hastalara uygun önlemleri almaları gerektiği hatırlatılmalıdır.
Böbrek fonksiyonu:
Adefovir, glomerüler filtrasyon ve aktif tübüler sekresyon kombinasyonu ile renal olarak vücuttan
atılır. Adefovir dipivoksil tedavisi, böbrek yetmezliği ile karşılaşılmasına neden olabilir. Adefovir
dipivoksil ile uzun dönemli tedavi, böbrek yetmezliği riskini arttırabilir. Böbrek fonksiyonu
yeterli olan hastalarda böbrek yetmezliği riski düşükken, altta yatan böbrek fonksiyon bozukluğu
veya riski olan hastalarda ve böbrek fonksiyonunu etkileyebilen ilaçlar alan hastalarda özel bir
öneme sahiptir.
Adefovir dipivoksil ile tedaviyi başlatmadan önce tüm hastalarda kreatinin klerensinin
hesaplanması önerilir.
Böbrek yetmezliği gelişen hastalarda ve ilerlemiş karaciğer hastalığı veya sirozu olan hastalarda,
adefovir kullanımının doz aralığının ayarlanması veya hepatit B enfeksiyonu için alternatif bir
tedaviye geçilmesi düşünülmelidir. Bu hastalarda kronik hepatit B tedavisinin kesilmesi
önerilmez.
Normal böbrek fonksiyonu olan hastalar:
Normal böbrek fonksiyonu olan hastalar, ilk yıl her dört haftada bir ve sonrasında her üç ayda bir
serum kreatinindeki değişiklikler için izlenmeli ve kreatinin klerensi hesaplanmalıdır. Böbrek
yetmezliği riski olan hastalarda (Bkz. Bölüm 4.8.) böbrek fonksiyonunun daha sık izlenmesi
gerektiği düşünülmelidir.
3/17Kreatinin klerensi 30 ve 49 mL/dk arasında olan hastalar:
Adefovir dipivoksil doz aralığı bu hastalarda ayarlanmalıdır (Bkz. Bölüm 4.2.). Buna ek olarak,
böbrek fonksiyonu her bir hastanın tıbbi durumuna ayarlanmış bir frekans ile yakından
izlenmelidir.
Kreatinin klerensi <30 mL/dk olan hastalar ve diyaliz hastalar:
Adefovir dipivoksil kreatinin klerensi <30 mL/dk olan veya diyaliz hastalarında önerilmez.
Potansiyel yararları, potansiyel risklerden fazla ise bu hastalarda adefovir dipivoksil uygulaması
düşünülmelidir. Adefovir dipivoksil ile tedavi gerekli kabul edilir ise, doz aralığı ayarlanmalıdır.
(Bkz. Bölüm 4.2.). Bu hastalar olası yan etkiler ve etkililiğin korunmasını sağlamak için yakından
takip edilmelidir.
Kreatinin klerensi 10 mL/dk’nın altında olan hastalar incelenmemiştir.
Pediyatrik hastalar: Farklı derecelerde böbrek bozukluğu bulunan pediyatrik hastalarda
VİROFO’nun etkililiği ve güvenliliği araştırılmamıştır ve bu hastalarda dozaj önerisinde
bulunmak için herhangi bir veri yoktur (Bkz. Bölüm 4.2.). Bu yüzden daha önceden böbrek
bozukluğu olan pediyatrik hastalarda adefovir dipivoksil yazarken dikkatli olunmalı ve bu
hastaların böbrek fonksiyonları yakından takip edilmelidir.
Böbrek fonksiyonunu etkileyebilecek ilaçlar alan hastalar:
Adefovir dipivoksil, tenofovir disoporksil (Viread) ile beraber kullanılmamalıdır.
Böbrek fonksiyonunu etkilediği bilinen diğer ilaçlar veya böbreklerden atılan diğer ilaçları
kullanan hastalarda dikkatli olunması tavsiye edilir. (örneğin; intravenöz aminoglikozitler,
amfoterisin B, foskarnet, pentamidin, vankomisin veya sidofovir gibi aynı renal transporter, insan
organik anyon transporter 1 (hOATl) ile salgılanan tıbbi ürünler). Bu hastalarda 10 mg adefovir
dipivoksil ile birlikte uygulanan tıbbi ürünlerin beraber uygulanmaları, adefovir veya beraber
uygulanan ilacın serum konsantrasyonlarında artışa neden olabilir. Bu hastaların böbrek
fonksiyonu her bir hastanın tıbbi durumuna uygun bir frekans ile yakından izlenmelidir.
Lamivudine dirençli HBV hastalarında transplantasyon öncesi ve sonrası böbrek güvenliliği için
Bölüm 4.8'e bakınız.
Hepatik fonksiyon:
Kronik hepatit B'de spontan olarak gelişen kötüleşmeler rölatif olarak sık görülür ve serum
aminotransferazların (ALT) geçici artışlarıyla karakterizedir. Antiviral tedavinin başlanmasından
sonra, bazı hastalarda serum HBV DNA düzeyleri düşerken serum ALT değerleri artabilir.
Kompanse karaciğer hastalığı olan hastalarda serum ALT değerlerindeki bu artışlara genellikle
serum bilirubin konsantrasyonlarında artış veya hepatik dekompansasyon eşlik etmez (Bkz.
Bölüm 4.8.). İlerlemiş karaciğer hastalığı olan veya sirozlu hastalar, hepatitin kötüleşmesini
takiben gelişen ve ölümle sonuçlanabilen hepatik dekompansasyon için daha yüksek risk
taşıyabilirler. Dekompanse karaciğer hastalığı olanlar da dahil olmak üzere bu hastalarda tedavinin
kesilmesi önerilmez ve bu hastalar tedavi sırasında yakından izlenmelidirler.
Böbrek yetmezliğinin gelişmesi durumunda "Böbrek fonksiyonu" bölümüne bakınız.
Eğer tedavinin kesilmesi gerekliyse, 10 mg adefovir dipivoksilin bırakılmasından sonra hepatitin
kötüleşmesi görüldüğü için tedavinin sonlandırılmasından sonra, hastalar birkaç ay dikkatle
4/17izlenmelidirler. Bu kötüleşmeler, HBeAg serokonversiyonun yokluğunda oluşmuş ve serum ALT
artışları olarak ve serum HBV DNA değerlerindeki artışlar olarak gösterilmiştir. 10 mg adefovir
dipivoksil ile tedavi edilen kompanse karaciğer fonksiyonları olan hastalarda oluşan serum ALT
artışlarına, karaciğer dekompansasyonu ile ilişkili klinik ve laboratuvar değişiklikler eşlik
etmemektedir. Hastalar, tedavinin sonlandırılmasından sonra yakından takip edilmelidirler. Tedavi
sonrası hepatit şiddetlenmeleri, en çok, 10 mg adefovir dipivoksil tedavisinin kesilmesinden
sonraki 12 hafta içinde görülmüştür.
Laktik asidoz ve steatoz ile birlikte ciddi hepatomegali:
Nükleozid analoglarının kullanımıyla, genellikle ciddi hepatomegali ve hepatik steatoz ile ilişkili
olan, bazen ölümcül seyreden, laktik asidoz (hipoksemi oluşmaksızın) vakaları, rapor edilmiştir.
Bu risk adefovir ile nükleozid analogları yapısal olarak ilişkili olduğundan gözardı edilemez.
Aminotransferaz düzeyleri hızla yükseldiğinde, progresif hepatomegali veya etiyolojisi
bilinmeyen metabolik/ laktik asidozis geliştiğinde, nükleozid analogları ile sürdürülen tedaviye
son verilmelidir.
Bulantı, kusma ve abdominal ağrı gibi iyi huylu sindirim semptomları, laktik asidoz gelişiminin
belirtisi olabilirler. Bazen ölümcül sonuçları olan ciddi vakalar, pankreatit, karaciğer yetmezliği/
hepatik steatoz, böbrek yetmezliği ve yüksek serum laktat düzeyleri ile ilişkilidir. Hepatomegali,
hepatit veya karaciğer hastalığı için diğer bilinen risk faktörlerine sahip herhangi bir hastaya
(özellikle obez kadınlar) nükleozid analogları verilirken çok dikkatli olunmalıdır. Bu hastalar
yakından takip edilmelidir.
Tedavide alınan cevaba bağlı transaminazlardaki artışlar ve potansiyel olarak laktik asidoz ile
ilişkili artışlar arasında ayırım yapmak için, doktorlar, ALT'deki değişikliklerin, kronik hepatit
B'nin diğer laboratuvar değerlerindeki iyileşmeler ile ilişkili olduğunu doğrulamalıdırlar.
Hepatit C veya D ile ko-enfeksiyon:
Hepatit C veya hepatit D ile ko-enfekte olmuş hastalarda adefovir dipivoksilin etkililiğine ilişkin
hiçbir veri bulunmamaktadır.
HIV ile ko-enfeksiyon;
HIV ile ko-enfekte olan kronik hepatit B hastalarında, 10 mg adefovir dipivoksilin güvenliliği ve
etkililiği üzerindeki verileri sınırlıdır. Bugüne kadar, günlük 10 mg adefovir dipivoksil dozunun,
HIV revers transkriptazında adefovir ilişkili dirençli mutasyonların oluşumuna yol açtığına dair
hiçbir veri yoktur. Bununla birlikte, diğer antiviral ilaçlara muhtemel çapraz direnç ile adefovire
dirençli HIV türlerinin oluşma riski vardır.
HIV ko-enfekte bir hastada hepatit B'nin adefovir dipivoksil ile tedavisi, mümkün mertebede HIV
RNA'sı kontrol edilen hastalarda yapılmalıdır. 10 mg adefovir dipivoksil ile tedavinin, HIV
replikasyonuna karşı etkili olduğu gösterilmediğinden, HIV enfeksiyonunun kontrolünde
kullanılmamalıdır.
Yaşlılar:
65 yaşın üzerindeki hastalardan elde edilen klinik bilgiler sınırlıdır. Yaşlı hastalara adefovir
dipivoksil reçete edilirken dikkatli olunmalıdır. Bu hastalarda, renal veya kardiyak fonksiyonlarda
daha sıklıkla azalma olması ve eşlik eden hastalıkların veya beraber kullanılan ilaçların artışı
dikkate alınmalıdır.
Direnç:
Adefovir dipivoksile direnç (Bkz. Bölüm 5.1.) viral yük reboundu ve dolayısıyla hepatit B'nin
5/17kötüleşmesi ile sonuçlanabilir ve karaciğer fonksiyonu azalarak karaciğer dekompansasyonuna ve
olası ölümcül sonuçlara neden olabilir. Bu ilaçla tedavi edilen hastalarda virolojik cevap her 3
ayda bir ölçülen HBV DNA ile yakından izlenmelidir. Viral rebound oluşursa, direnç testi
yapılmalıdır. Herhangi bir direnç gelişmesi durumunda tedavi değiştirilmelidir.
Bu tıbbi ürün her tabletinde 1 mmol (23 mg)’den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
VİROFO laktoz monohidrat içerir. Bu nedenle, VİROFO, nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları sadece yetişkinlerde yapılmıştır.
Adefovirin, insanlardaki ilaç metabolizmasında yer aldığı bilinen CYP izoformlarının herhangi
birini etkilemediği in vitro deneylerle gösterilmiştir ve adefovirin bilinen eliminasyon yoluna göre
diğer ilaçlarla CYP450 aracılı etkileşimlere neden olma potansiyeli düşüktür. Karaciğer transplant
hastalarında yapılan bir çalışmada, esas olarak CYP450 sistemi ile metabolize olan bir
immunosupresan olan takrolimus ile 10 mg adefovir dipivoksilin günde 1 defa birlikte
uygulandığında, herhangi bir farmakokinetik etkileşimin oluşmadığı gösterilmiştir. Adefovir ve
bir immunosupresan olan siklosporin arasındaki farmakokinetik bir etkileşim, siklosporin ve
takrolimus aynı metabolik yolu paylaştığı için çok mümkün değildir. Bununla birlikte, takrolimus
ve siklosporin böbrek fonksiyonunu etkileyebileceğinden, bu ajanların herhangi birisinin adefovir
dipivoksil ile birlikte uygulandığı durumlarda yakın takip önerilmektedir (Bkz. Bölüm 4.4.).
10 mg adefovir dipivoksil ve 100 mg lamivudinin beraber uygulanması, iki ilacın da
farmakokinetik profilini değiştirmemiştir.
Adefovir, glomerüler filtrasyon ve aktif tübüler sekresyonun kombinasyonu ile böbreklerden atılır.
10 mg adefovir dipivoksilin tübüler sekresyon ile elimine edilen veya tübüler fonksiyonu
değiştiren diğer tıbbi ürünlerle birlikte uygulanması, adefovirin veya birlikte uygulanan tıbbi
ürünün serum konsantrasyonlarını arttırabilir (Bkz. Bölüm 4.4.).
Pegile interferonun yüksek farmakokinetik değişkenliği nedeniyle, adefovir ve pegile interferonun
birlikte uygulanmasının her bir tıbbi ürünün farmakokinetik profiline etkisi açısından kesin bir
sonuca varılamamaktadır. İki ürünün farklı yolaklarla elimine edildiği göz önünde
bulundurulduğunda farmakokinetik bir etkileşim olasılık dışı olmasına karşın, bu iki ürün birlikte
uygulandığında dikkat edilmesi önerilir.
Özel popülasyonlara ilişkin ek bilgiler:
Pediyatrik popülasyon: Pediyatrik hastalarda etkileşim çalışması yoktur.
Adölesan hastalarda herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
6/17Çocuk doğurma potansiyeli bulunan kadınlar/Doğum kontrolü (kontrasepsiyon)
Adefovir dipivoksil, gebelik sırasında ve çocuk doğurma potansiyeli bulunan ve kontrasepsiyon
kullanmayan kadınlarda önerilmemektedir.
Gebelik dönemi
Gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3.). İnsanlara yönelik potansiyel risk bilinmemektedir.
Adefovir dipivoksil ancak ilacın yararı, fetüse olan potansiyel risklerden daha fazlaysa gebelik
sırasında kullanılmalıdır.
Anneden bebeğe HBV geçişi üzerinde adefovir dipivoksil etkisi ile ilgili herhangi bir veri yoktur.
Bu yüzden, HBV'nin neonatal bulaşmasını engellemek için, bebeklerin aşılanmasında tavsiye
edilen standart prosedürler izlenmelidir.
VİROFO gerekli olmadıkça gebelik döneminde kullanılmamalıdır.
Laktasyon dönemi
Adefovirin anne sütüne geçip geçmediği bilinmemektedir. Yeni doğanlara/bebeklere ilişkin risk
göz ardı edilemez. Adefovir dipivoksil ile tedavi edilen annelerin bebeklerini emzirmemeleri
önerilir.
Üreme yeteneği/Fertilite
Adefovir dipivoksil doğurganlığa etkisi hakkında herhangi bir insan datası bulunmamaktadır.
Hayvan çalışmaları, adefovir dipivoksilin erkek ve dişi fertilitesine zararlı etkilerini
göstermemektedir.
4.7. Araç ve makine kullanımı üzerindeki etkiler
Araç ve makina kullanmaya olan etkilerini belirlemek için herhangi bir çalışma yapılmamıştır.
Ancak güvenlilik profiline ve etki mekanizmasına dayanarak, adefovir dipivoksilin bu becerilere
herhangi bir etkisinin olmaması veya ihmal edilebilir bir etkisinin olması beklenmektedir.
4.8. İstenmeyen etkiler
a. Güvenlilik profilinin özeti
Kompanse karaciğer hastalığı olan hastalarda, 48 haftalık adefovir dipivoksil tedavisi sırasında en
sık rapor edilen advers reaksiyonlar asteni (%13), baş ağrısı (%9), karın ağrısı (%9) ve bulantı
(%5) olmuştur.
Dekompanse karaciğer hastalığı olan hastalarda, 203 haftaya kadar adefovir dipivoksil tedavisi
sırasında en sık rapor edilen advers reaksiyonlar kreatininde artış (%7) ve astenidir.(%5).
b. Tablo halinde advers reaksiyonların özeti
Advers reaksiyonların değerlendirilmesi, pazarlama sonrası gözetimden ve kronik hepatit B’li
hastalarda gerçekleştirilen üç klinik çalışmadan elde edilen deneyime dayanmaktadır:
7/17• kronik hepatit B’li ve kompanse karaciğer hastalığı olan 522 hastanın 10 mg adefovir
dipivoksil (n=294) veya plasebo (n=228) ile 48 hafta boyunca çift kör tedavi aldığı iki plasebo
kontrollü çalışma.
• lamivudine-dirençli HBV’li karaciğer nakli öncesi (n=226) ve sonrası (n=241) hastalarının 203
haftaya kadar (medyan sırasıyla 51 ve 99 hafta) günde bir defa 10 mg adefovir dipivoksil ile
tedavi edildiği açık etiketli bir çalışma.
Tedaviyle en azından muhtemelen ilgili kabul edilen advers reaksiyonlar, vücut sistem organ sınıfı
ve sıklığı ile aşağıda listelenmektedir (Bkz. Tablo 1). Her bir sıklık gruplaması içinde istenmeyen
etkiler azalan ciddiyet sırasıyla gösterilmektedir. Sıklıklar, çok yaygın (≥ 1/10), yaygın (≥ 1/100, <
1/10) veya bilinmiyor (pazarlama sonrası güvenlilik izlemesi sırasında tanımlanmış ve sıklık
eldeki verilerden hareketle tahmin edilemiyor) olarak tanımlanmaktadır.
Tablo 1: Klinik çalışmaya ve pazarlama sonrası deneyime dayanarak adefovir dipivoksil ile
ilişkili advers reaksiyonların tablo halinde özeti
Sıklık Adefovir dipivoksil
Sinir sistemi hastalıkları:
Yaygın: Baş ağrısı
Gastrointestinal hastalıklar:
Yaygın: İshal, kusma, karın ağrısı, dispepsi, bulantı, gaz
Bilinmiyor: Pankreatit
Deri ve deri altı doku hastalıkları:
Yaygın: Döküntü, kaşıntı
Kas, iskelet bozuklukları ve bağ dokusu ve kemik hastalıkları:
Bilinmiyor: Her ikisi de proksimal renal tübülopati ile ilişkili osteomalazi (kemik ağ
olarak kendini gösterir ve nadir olarak kırıklara neden olur) ve miyopati
Böbrek ve idrar yolu hastalıkları:
Çok yaygın: Kreatininde artış
Yaygın: Böbrek yetmezliği, anormal böbrek fonksiyonu, hipofosfatemi
Bilinmiyor: Fanconi sendromu, proksimal renal tübülopati
Genel bozukluklar ve uygulama bölgesine ilişkin hastalıklar:
Çok yaygın: Asteni
8/17c. Seçilen advers reaksiyonların açıklanması
Hepatitin kötüleşmesi:
10 mg adefovir dipivoksil ile tedavinin sonlandırılmasından sonra hepatitin kötüleşmesine yönelik
klinik kanıtlar ve laboratuvar kanıtları ortaya çıkmıştır (Bkz. Bölüm 4.4.).
Kompanse hastalığı olan hastalarda uzun süreli güvenlilik verileri:
Kompanse karaciğer hastalığı olan 125 HBeAg negatif hastanın uzun süreli bir güvenlilik
çalışmasında, 226 haftalık medyan maruziyet sonrasında advers olay profili genel olarak
değişmemiştir. Böbrek fonksiyonunda klinik olarak anlamlı değişiklikler gözlenmemiştir. Ancak,
uzatılan tedavide serum kreatinin konsantrasyonlarında hafif ila orta derecede artışlar,
hipofosfatemi ve karnitin konsantrasyonlarında azalma sırasıyla hastaların %3, %4 ve %6’sında
bildirilmiştir.
Kompanse karaciğer hastalığı olan 65 HBeAg pozitif hastanın uzun süreli bir güvenlilik
çalışmasında (234 haftalık medyan maruziyet sonrasında), 6 hastada (%9) serum kreatininde
başlangıca göre en az 0,5 mg/dL’lik doğrulanmış artışlar görülmüş ve 2 hasta serum kreatinin
konsantrasyonunun artması nedeniyle çalışmadan çekilmiştir. 48. Hafta itibariyle kreatininde ≥0,3
mg/dL’lik doğrulanmış bir artış yaşayan hastalarda, kreatininde sonradan ≥0,5 mg/dL’lik
doğrulanmış artış görülme riski istatistiksel açıdan anlamlı oranda daha yüksektir. Uzatılmış
tedavide hipofosfatemi ve karnitin konsantrasyonlarında azalmanın her biri hastaların %3’ünde
rapor edilmiştir.
Dekompanse hastalığı olan hastalarda güvenlilik:
Renal toksisite, dekompanse karaciğer hastalığı olan hastalarda adefovir dipivoksilin güvenlilik
profilinin önemli bir özelliğidir. Bekleme listesinde bulunan ve karaciğer nakli sonrası hastalarının
klinik çalışmalarında, hastaların yüzde dördü (19/467) renal advers olaylar nedeniyle adefovir
dipivoksil ile tedaviyi bırakmıştır.
d. Pediyatrik popülasyon:
Güvenlilik ve etkililik hakkında yetersiz veriler nedeniyle, VİROFO 12 yaşından küçük
çocuklarda kullanılmamalıdır (Bkz. Bölüm 4.2. ve 5.1.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr ve e-posta:
tufam@titck.gov.tr ; tel:0800 314 00 08 faks:0312 218 35 99).
4.9. Doz aşımı ve tedavisi
2 hafta boyunca günde 500 mg adefovir dipivoksil ve 12 hafta boyunca günde 250 mg adefovir
dipivoksil uygulanması sonucunda yukarıda belirtilen gastrointestinal bozukluklar ve ek olarak
9/17anoreksi ortaya çıkmıştır.
Doz aşımı oluşursa, hasta toksisitenin tespit edilebilmesi için izlenmelidir ve gerekiyorsa standart
destek tedavisi uygulanmalıdır.
Adefovir, hemodiyaliz ile uzaklaştırılabilir; adefovirin medyan hemodiyaliz klerensi 104
mL/dk'dır. Peritonal diyaliz ile adefovirin eliminasyonu araştırılmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Nükleosid ve nükleotid revers transkriptaz inhibitörleri
ATC kodu: J05AF08
Etki mekanizması ve farmakodinamik etkiler:
Adefovir dipivoksil, adenozin monofosfatın bir asiklik nükleotid fosfonat analogu olan adefovirin
oral yolla alınan bir ön ilacıdır. Memeli hücrelerine aktif olarak taşınarak konakçı enzimleri
tarafından adefovir difosfata dönüştürülür. Adefovir difosfat, doğal substrat (deoksiadenozin
trifosfat) ile direkt bağlanma için yarışarak viral polimerazları inhibe eder ve sonra viral DNA ile
birleşir ve DNA zincirinin sonlandırılmasına neden olur. Adefovir difosfanat seçici olarak HBV
DNA polimerazlarını, insan DNA polimerazları α, β ve γ'yi inhibe etmek için gerekli olan,
sırasıyla 12-, 700-, ve 10-kat daha düşük konsantrasyonlarda inhibe eder. Adefovir difosfatın
aktive edilmiş ve istirahat halinde olan lenfositlerde intraselüler yarılanma ömrü 12-36 saattir.
Adefovir, tüm bilinen lamivudine-dirençli HBV (rtL180M, rtM204I, rtM204V,
rtL180M/rtM204V), famsiklovir ile ilgili mutasyonlar (rtV173L, rtP177L, rtL180M, rtT184S veya
rtV207I) ve hepatit B immunoglobin escape mutasyonları (rtT128N ve rtW153Q) içeren
hepadnavirüslere karşı in vitro olarak ve hayvan modellerinde replikasyon üzerinde in vivo olarak
aktiftir.
Klinik etkililik ve güvenlilik:
Adefovir dipivoksilin faydasının gösterilmesi, aşağıdaki hastalıkları olan yetişkinlerin verdiği
histolojik, virolojik, biyokimyasal ve serolojik cevaplara dayanmaktadır:
• Kompanse karaciğer hastalığı olan HBeAg pozitif ve HBeAg negatif kronik hepatit B.
• Karaciğer nakli öncesi ve sonrası veya HIV ile ko-enfekte olan hastalar dahil, kompanse veya
dekompanse karaciğer hastalığı olan lamivudine-dirençli HBV. Bu çalışmaların çoğunluğunda,
lamivudine tedavisi başarısız olan hastalarda devam eden lamivudine tedavisine adefovir
dipivoksil 10 mg eklenmiştir.
Bu klinik çalışmalarda hastalar, aktif viral replikasyona (HBV DNA >100,000 kopya/mL) ve
yüksek ALT seviyelerine sahiptir (≥1,2 x Normalin Üst Limiti (ULN)).
Kompanse karaciğer hastalığı olan hastalarda deneyim: Kompanse karaciğer hastalığı olan
HBeAg pozitif ve HBeAg negatif kronik hepatit B hastalarında gerçekleştirilen iki plasebo
kontrollü çalışmada (toplam n=522), 10 mg adefovir dipivoksil gruplarında anlamlı oranda daha
fazla hasta (sırasıyla %53 ve 64) (p<0.001) 48. haftada plasebo gruplarına kıyasla (%25 ve 33)
başlangıca göre histolojik düzelme yaşamıştır. Düzelme, Knodell fibroz skorunda eşzamanlı
kötüleşme olmadan Knodell nekro-enflamatuvar skorda başlangıca göre iki veya daha fazla puan
azalma olarak tanımlanmıştır. Histolojik düzelme, önceki interferon-alfa tedavisi dahil, başlangıç
10/17demografik ve hepatit B özelliklerinden bağımsız olarak görülmüştür. Yüksek başlangıç ALT
düzeyleri (≥2xULN) ve Knodell Histolojik Aktivite İndeks (HAI) skorları (≥10) ve düşük HBV
DNA (<7,6 log kopya/mL) daha yüksek histolojik düzelme ile ilişkilendirilmiştir. Başlangıçta ve
10
48. haftada hem nekro-inflamatuvar aktivitenin hem de fibrozun körleştirilmiş, derecelendirilmiş
değerlendirmesi, 10 mg adefovir dipivoksil ile tedavi edilen hastaların plasebo ile tedavi edilen
hastalara kıyasla daha iyi nekro-inflamatuvar ve fibroz skorlarını olduğunu göstermiştir.
Knodell skorları kullanılarak 48 haftalık tedavi sonrasında fibrozda değişikliğin değerlendirmesi,
adefovir dipivoksil 10 mg ile tedavi edilen hastaların plasebo ile tedavi edilenlere göre daha fazla
regresyon ve daha az fibroz progresyonu yaşadığını doğrulamıştır.
Yukarıda bahsedilen iki çalışmada, 10 mg adefovir dipivoksil ile tedavi, plasebo ile
karşılaştırıldığında serum HBV DNA’sında anlamlı azalmalar (sırasıyla 3,52 ve 3,91 logıo
kopya/mL’ye karşılık 0,55 ve 1,35 log kopya/mL), ALT normalizasyonu olan hastaların
10
oranında artış (%48 ve 72'ye karşılık %16 ve 29) veya serum HBV DNA’sı ölçüm limitlerinin
altında olan hastaların yüzdesinde artış (<400 copies/mL Roche Amplicor Monitor PCR testi) ile
ilişkilendirilmiştir. HBeAg pozitif hastaların çalışmasında, HBeAg serokonversiyonu (%12) ve
HBeAg kaybı (%24) 48 hafta tedavinin ardından 10 mg adefovir dipivoksil alan hastalarda
plasebo alan hastalara göre (sırasıyla %6 ve %11) anlamlı oranda daha sık olarak gözlenmiştir.
HBeAg pozitif çalışmada, 48 haftayı aşan tedavi serum HBV DNA düzeylerinde daha fazla
azalmaya ve ALT normalizasyonu, HBeAg kaybı ve serokonversiyonu olan hastaların oranında
artışlara neden olmuştur.
HBeAg negatif çalışmasında adefovir dipivoksil alan hastalar (0-48 hafta), ilave 48 hafta boyunca
adefovir dipivoksile devam etmek veya plasebo almak üzere körleştirilmiş bir şekilde yeniden
randomize edilmiştir. 96. haftada, adefovir dipivoksil 10 mg’a devam eden hastalar 48.haftada
görülen azalmayı koruyarak serum HBV'de kalıcı supresyon yaşamıştır. Hastaların üçte ikiden
fazlasında, serum HBV DNA supresyonu, ALT düzeylerinin normalizasyonu ile
ilişkilendirilmiştir. Adefovir dipivoksil tedavisini bırakan hastaların çoğunda, serum HBV DNA
ve ALT düzeyleri başlangıca dönmüştür.
Adefovir dipivoksil ile tedavi, ıshak skoru kullanılarak analiz edildiğinde, başlangıçtan 96 hafta
tedaviye kadar karaciğer fibrozunda düzelme ile sonuçlanmıştır (medyan değişiklik: Δ=-1).
Knodell fibroz skoru kullanıldığında, gruplar arasında medyan fibroz skorunda hiçbir fark
görülmemiştir.
HBeAg negatif çalışmasının ilk 96 haftasını tamamlayan ve 49 ila 96. haftalar arasında adefovir
dipivoksil kullanan hastalara 97. çalışma haftasından 240. haftaya kadar adefovir dipivoksil ile
açık etiketli tedavi alma olanağı önerilmiştir. Serum HBV DNA düzeyleri saptanamaz şekilde
kalmıştır ve ALT düzeyleri adefovir dipivoksil ile tedavinin ardından 240 haftaya kadar hastaların
yaklaşık üçte ikisinde normal hale gelmiştir. Adefovir dipivoksil tedavisinin başlangıcından
çalışmanın sonuna kadar (240. hafta) fibrozda klinik ve istatistiksel olarak anlamlı düzelme Ishak
skorlarında değişikliklerde görülmüştür (medyan değişiklik: Δ=-1). Çalışmanın sonunda,
başlangıçta köprüleşme fibrozu veya sirozu olan 12 hastanın 7'sinde (%58) İshak fibroz skoru >2
puan düzelmiştir. Beş hasta HBsAg serokonversiyonuna (HBsAg negatif/ HBsAb pozitif) erişmiş
ve bunu korumuştur.
Lamivudine-dirençli HBV’li karaciğer nakli öncesi ve sonrası hastalarda deneyim:
Lamivudine-dirençli HBV’li (karaciğer nakli öncesi (n=186) ve karaciğer nakli sonrası (n=208))
394 kronik hepatit B hastasında gerçekleştirilen klinik bir çalışmada, 10 mg adefovir dipivoksil ile
tedavi, 48. haftada sırasıyla serum HBV DNA'sında 4,1 ve 4,2 log kopya/mL değerinde bir
10
11/17medyan azalma ile sonuçlanmıştır. Karaciğer nakli öncesi ve karaciğer nakli sonrası kohortlarında,
sırasıyla 109 hastanın 77'si (%71) ve 159 hastanın 64'ü (%40) 48. haftada saptanamayan HBV
DNA düzeylerine ulaşmıştır. (x<1000 kopya/mL Roche Amplicor Monitör PCR testi). 10 mg
adefovir dipivoksil ile tedavi, başlangıçta lamivudine-dirençli HBV DNA polimeraz mutasyonları
modellerinden bağımsız olarak benzer etkililik sergilemiştir. Child-Pugh-Turcotte skorunda
düzelmeler veya stabilizasyon görülmüştür. 48. haftada hastaların %51-85'inde ALT, albümin,
bilirubin ve protrombin süresi normalizasyonu görülmüştür.
Karaciğer nakli öncesi kohortunda, 33 hastanın 25'inde (%76) saptanamayan HBV DNA
düzeylerine ulaşmıştır ve 96. haftada hastaların %84'ünde ALT normalizasyonu söz konusudur.
Karaciğer nakli sonrası kohortunda, 94 hastanın 61'i (%65) ve 45 hastanın 35'i (%78) sırasıyla 96
ve 144 haftalarda saptanamayan HBV DNA düzeylerine ulaşmıştır ve hastaların %70’inde ve
%58'inde bu çalışma vizitelerinde ALT normalizasyonu söz konusudur. Bu bulguların histolojik
düzelme ile ilişkili olarak klinik önemi bilinmemektedir.
Kompanse karaciğer hastalığı olan ve lamivudine-dirençli HBV'li hastalarda deneyim;
Lamivudine-dirençli HBV'li kronik hepatit B hastalarında gerçekleştirilen çift-kör, karşılaştırmalı
çalışmada (n=58), lamivudine ile 48 hafta tedavinin ardından başlangıca göre HBV DNA'sında
medyan azalması olmamıştır. Tek başına veya lamivudine ile kombinasyon halinde adefovir
dipivoksil 10 mg ile kırk sekiz hafta tedavi, başlangıca göre medyan serum HBV DNA
düzeylerinde benzer bir anlamlı düşüş ile sonuçlanmıştır (sırasıyla 4,04 log kopya/mL ve 3,59
10
log kopya/mL). HBV DNA'sında gözlenen bu değişikliklerin klinik önemi belirlenmemiştir.
10
Dekompanse karaciğer hastalığı olan ve lamivudine-dirençli HBV'li hastalarda deneyim: 100 mg
lamivudine ile tedavi alan lamivudine-dirençli HBV’li ve dekompanse karaciğer hastalığı olan 40
HBeAg pozitif veya HBeAg negatif hastada, 52 hafta boyunca 10 mg adefovir dipivoksil tedavi
ilavesi HBV DNA'sında 4,6 logıo kopya/mL'lik bir medyan azalma ile sonuçlanmıştır. Bir yıl
tedaviden sonra karaciğer fonksiyonunda düzelme de görülmüştür.
HIV koenfeksiyonu olan ve lamivudine-dirençli HBV'li hastalarda deneyim: Lamivudine-dirençli
HIV’li ve HIV ile koenfekte olan 35 kronik hepatit B hastasında açık-etiketli bir araştırıcı
çalışmasında, 10 mg adefovir dipivoksil ile devam eden tedavi, 144. haftaya kadar tedavi
süresince serum HBV DNA düzeylerinde ve ALT düzeylerinde ilerleyen azalmalarla
sonuçlanmıştır.
İkinci bir açık etiketli, tek kollu çalışmada, lamivudine-dirençli HBV ile koenfekte 18 HIV/HBV
hastasında devam eden lamivudine tedavisine 10 mg adefovir dipivoksil ve pegile interferon
alfa-2a eklenmiştir. Hastaların tamamı HBeAg pozitiftir ve medyan CD4 hücre sayımı 441
hücre/mm3’tür (hiçbir hastanın CD4 sayımı 200 hücre/mm3’ün altında değildir). Tedavi sırasında
serum HBV DNA düzeyleri 48 haftalık tedaviye kadar başlangıç ile kıyaslandığında önemli
oranda düşük olurken ALT düzeyleri 12. haftadan itibaren progresif olarak azalmıştır. Ancak,
hastaların tamamı adefovir dipivoksil ve pegile interferon alfa-2a sonlandırıldıktan sonra HBV
DNA’sında rebound yaşadığından, tedavi sırasında HBV DNA’sı cevabı tedaviden sonra
korunmamıştır. Hastaların hiçbiri çalışma sırasında HBeAg- veya HBeAg-negatif hale
gelmemiştir. Numune boyutunun küçüklüğü ve çalışma tasarımı, özellikle pegile interferon alfa-2a
monoterapisi ile ve adefovir monoterapisi ile tedavi kollarının bulunmaması nedeniyle,
lamivudine-dirençli HBV’li HIV koenfekte hastaların en iyi terapötik yönetimi hakkında resmi
sonuçlara varmak mümkün değildir.
Monoterapi olarak ve lamivudine ile kombinasyon halinde adefovir dipivoksil alan hastalarda
klinik direnç: Çeşitli klinik çalışmalarda (HBeAg pozitif, HBeAg negatif, lamivudine-dirençli
HBV ile karaciğer nakli öncesi ve sonrası ve HIV ile koenfekte lamivudine-dirençli HBV
hastaları), 48 hafta boyunca adefovir dipivoksil ile tedavi edilen toplam 629 hastanın 379'undan
12/17elde edilen HBV izolatlarında genotipik analizler gerçekleştirilmiştir. Hastaların başlangıçta ve 48.
haftada genotiplemesi yapıldığında, adefovire direnç ile ilişkili hiçbir HBV DNA polimeraz
mutasyonu tanımlanmamıştır. Adefovir dipivoksil ile 96, 144, 192 ve 240 hafta tedavinin ardından
direnç izleme, sırasıyla 293, 221, 116 ve 64 hasta için gerçekleştirilmiştir. HBV polimeraz geninde
adefovir dipivoksile klinik direnç kazandıran iki yeni muhafaza edilmiş bölge mutasyonu
(rtN236T and rtA181V) tanımlanmıştır. Adefovir dipivoksil ile tedavi edilen bütün hastalarda
adefovir ile ilişkili bu direnç mutasyonlarını geliştirmenin kümülatif olasılıkları 48.haftada %0’dır
ve sırasıyla 96, 144, 192 ve 240. haftada %2, %7, %14 ve %25'tir.
Daha önce nükleozid almamış hastalarda monoterapi çalışmalarında klinik direnç: Adefovir
dipivoksil monoterapisi alan hastalarda (HBeAg negatif çalışma), kümülatif adefovir ile ilişkili
direnç mutasyonları gelişme olasılığı sırasıyla 48, 96, 144, 192 ve 240. haftalarda %0, %3, %11,
%18 ve %29'dur. Ayrıca, adefovir dipivoksile uzun süreli (4 ila 5 yıl) direnç geliştirilmesi 48.
haftada 1000 kopya/mL’nin üstünde serum HBV DNA düzeyi sergilemiş hastalara kıyasla 48.
haftada ölçüm limitinin (<1.000 kopya/mL) altında HBV DNA düzeyi sergilemiş hastalarda
anlamlı oranda daha düşüktür. HBeAg pozitif hastalarda, adefovir ile ilişkili direnç
mutasyonlarının insidansı sırasıyla 135, 189 ve 235 haftalık medyan maruziyet sürelerinin
ardından %3 (2/65), %17 (11/65) ve %20 (13/65) olmuştur.
Lamivudine-dirençli hastalarda devam eden lamivudine adefovir dipivoksil eklenen çalışmalarda
klinik direnç: Klinik lamivudine-dirençli HBV kanıtı olan karaciğer nakli öncesi ve sonrası
hastalarının açık etiketli bir çalışmasında 48. haftada adefovir ile ilişkili direnç mutasyonları
gözlenmemiştir. 3 yıl maruziyet ile hem adefovir dipivoksil hem de lamivudine alan hastaların
hiçbiri adefovir dipivoksile direnç geliştirmemiştir. Ancak, lamivudine tedavisini sonlandıran 4
hasta adefovir dipivoksil monoterapisi alırken rtN236T mutasyonu geliştirmiştir ve bunların
tamamı serum HBV’sinde rebound yaşamıştır.
İn vitro ve hastalardan elde edilen mevcut veriler, adefovir ile ilişkili direnç mutasyonu
rtN236T'yi eksprese eden HBV'nin lamivudine duyarlı olduğuna işaret etmektedir. Ön klinik
veriler, adefovir ile ilişkili direnç mutasyonu rtA181V'nin lamivudine duyarlılıkta azalma
kazandırabildiğine ve lamivudine ile ilişkili direnç mutasyonu rt181T’in adefovir dipivoksile
duyarlılık kazandırabildiğine işaret etmektedir.
Pediyatrik popülasyon:
Çocuklarda (2 ila 18 yaşından küçük) 10 mg adefovir dipivoksilin 0,25 mg/kg’lık günlük dozunun
etkililiği ve güvenliliği HBeAg pozitif kronik hepatit B, serum ALT düzeyleri ≥1,5 x normalin üst
limiti (ULN) ve kompanse karaciğer hastalığı olan 173 pediyatrik hastada (115’i adefovir
dipivoksil ve 58’i plasebo alan) çift kör, randomize, plasebo kontrollü bir çalışmada incelenmiştir.
48. haftada, 2 ila 11 yaşları arasındaki çocuklarda, plasebo kolu ile adefovir dipivoksil kolu
arasında serum HBV DNA’sı < 1.000 kopya/mL ve normal ALT düzeyleri birincil sonlanım
noktasına ulaşmış hastaların oranlarında istatistiksel olarak anlamlı farklılık gözlenmemiştir.
Adolesan popülasyonda (n:83) (12 ila < 18 yaşları arasında), adefovir dipivoksil ile tedavi edilen
anlamlı oranda daha fazla hasta birincil etkililik sonlanım noktasına ulaşmış ve Plasebo ile tedavi
edilen hastalara (%0) kıyasla serum HBV DNA’sında (%23) anlamlı azalmalar elde edilmiştir.
Ancak, 48. haftada HBeAg serokonversiyonuna ulaşan hastaların oranları adolesan hastalarda
plasebo kolu ile adefovir dipivoksil 10 mg kolu arasında benzerdir (%11).
Genel olarak, adefovir dipivoksilin çocuklarda güvenlilik profili yetişkin hastalarda bilinen
güvenlilik profili ile tutarlıdır. Ancak, adefovir kolunda plasebo koluna kıyasla daha yüksek bir
iştahta ve/veya gıda alınımında azalma oranına yönelik bir belirti gözlenmiştir. 48 ve 96. haftada,
kilo ve BMI Z skorlarında başlangıca göre ortalama değişiklikler adefovir dipivoksil ile tedavi
13/17edilen hastalarda azalma eğilimindedir. 48. haftada, HBeAg veya HBsAg serokonversiyonu
sergilemeyen ve plasebo ile tedavi edilmiş tüm hastaların yanı sıra adefovir dipivoksil ile tedavi
edilen hastaların tamamına 49. çalışma haftasından 240. haftaya kadar açık etiketli adefovir
dipivoksil alma fırsatı sunulmuştur. Çalışmanın 3 yıllık açık etiketli fazı sırasında adefovir
dipivoksilin sonlandırılmasını takiben yüksek oranda hepatik alevlenme (%30) rapor edilmiştir.
Ayrıca, 240. haftada ilaç almakta olan az sayıda hasta için (n=12) BMI Z skoru yaşlarına ve
cinsiyetlerine göre normalden daha azdır. Az sayıda hasta 5 yıla kadar adefovir ile ilişkili
mutasyonlar geliştirmiştir; ancak, 96. haftadan sonra ilaç almaya devam eden hastaların sayısı
sınırlıdır. Sınırlamaları nedeniyle, mevcut klinik veriler kronik hepatit B’li çocuklarda adefovir
tedavisinin fayda/risk oranı hakkında kesin sonuçlara varmaya izin vermemektedir (Bkz. Bölüm
4.2.).
Adolesan popülasyonda klinik direnç:
83 adolesan hastada (>12 ila < 18 yaşlarında) yapılan faz III, randomize, çift kör çalışmada hiçbir
hasta 48 hafta uygulanan günlük 10 mg adefovir dipivoksil tedavisinin ardından adefovirle ilişkili
direnç mutasyonu (rtN236T ve/veya rtA181V) geliştirmemiştir.
5.2.Farmakokinetik özellikler
Genel özellikler
Emilim: Adefovir dipivoksil, aktif bileşen adefovirin ön ilacı dipivaloyloksimetil esteridir. 10 mg
adefovir dipivoksilden, adefovirin biyoyararlanımı %59'dur. Kronik hepatit B hastalarına 10 mg
adefovir dipivoksil tek dozunun oral uygulanmasını takiben, ortalama (aralık) pik serum
konsantrasyonuna (C ) 1,75 saat (0,58-4 saat) sonra ulaşılmıştır. Medyan C ve EAA
maks maks 0-∞
değerleri, sırasıyla 16,70 (9,66-30,56) ng/mL ve 204,40 (109,75-356,05) ng-s/mL'dir. 10 mg
Adefovir dipivoksil yağlı bir yemekle beraber alındığında, adefovire sistemik maruziyet
etkilenmemiştir, t 2 saat gecikmiştir.
maks
Dağılım: Preklinik çalışmalarda, adefovir dipivoksilin, oral uygulanmasından sonra, en yüksek
konsantrasyonları böbrek, karaciğer ve barsak dokularında olmak üzere birçok dokuya dağıldığı
gösterilmiştir. Adefovir konsantrasyonlarının 0,1-25 mcg/mL aralığında sırasıyla, adefovirin in
vitro insan plazma veya insan serum proteinlerine bağlanması <%4'dür. 1 veya 3 mg/kg/gün
dozun intravenöz uygulanmasını takiben kararlı durumdaki dağılım hacmi sırasıyla 392±75 ve
352±9 mL/kg'dır.
Biyotransformasyon: Oral uygulamadan sonra, adefovir dipivoksil hızla adefovire dönüştürülür. İn
vivo olarak gözlenenden daha yüksek konsantrasyonlardaki (>4000 kat) adefovir, CYP1A2,
CYP2D6, CYP2C9, CYP2C19, CYP3A4 gibi herhangi bir CYP450 izoformunu inhibe
etmemiştir. Bu in vitro deneylerin sonuçlarına ve adefovirin bilinen eliminasyon yoluna
dayanarak, adefovir ile diğer ilaçların CYP450 aracılı etkileşme potansiyeli düşüktür.
Eliminasyon: Adefovir, renal olarak, glomerüler filtrasyon ve aktif tübüler sekresyon
kombinasyonu ile atılır. Normal böbrek fonksiyonu (Cl >80 mL/dk) olan hastalarda adefovirin
cr
ortalama (min-maks) renal klerensi 211 mL/dk (172-316 mL/dk)'dır, bu da hesaplanan kreatinin
klerensinin (Cockroft-Gault metodu) yaklaşık 2 katıdır. 10 mg adefovir dipivoksilin tekrarlanan
uygulanmasından sonra, 24 saat içinde dozun %45'i idrarda adefovir olarak geri alınır. Plazma
adefovir konsantrasyonları, 7,22 saatlik ortalama terminal eliminasyon yarılanma ömrü
(4,72-10,70 saat) ile gittikçe artan bir şekilde azalır.
Doğrusallık/Doğrusal olmayan durum: Adefovir dipivoksil 10-60 mg doz aralığında verildiğinde,
adefovirin farmakokinetiği dozla orantılıdır ve günlük 10 mg adefovir dipivoksilin tekrarlanan
dozu ile etkilenmez.
14/17Hastalardaki karakteristik özellikler
Cinsiyet, yaş ve etnik yapı: Adefovirin farmakokinetiği, erkek ve kadın hastalarda benzerdir.
Farmakokinetik çalışmalar, yaşlılarda yapılmamıştır; adolesan hastalardaki farmakokinetiğin
açıklaması aşağıda Pediyatrik Hastalar bölümünde verilmiştir. Farmakokinetik çalışmalar prensip
olarak beyaz ırka mensup hastalarda yürütülmüştür. Mevcut veriler, farmakokinetik özelliklerde
ırka bağlı herhangi bir farklılık olmadığını göstermektedir.
Böbrek yetmezliği: Değişen derecelerde böbrek yetmezliği olan hastalara tek doz 10 mg adefovir
dipivoksil uygulanmasını takiben, adefovirin ortalama (±SD) farmakokinetik parametreleri
aşağıdaki tabloda gösterilmiştir:
Tablo 1: Böbrek Fonksiyon dereceleri değişen hastalarda Adefovir’in Farmakokinetik
Parametreleri (Ortalama ±SD)
Böbrek fonksiyon Hafif Orta Şiddetli
Normal
grubu Yetmezlik Yetmezlik Yetmezlik
Başlangıç kreatinin
>80 30-49
klerensi (mL/dk) 50-80 (n=8) 10-29 (n=10)
(n=7) (n=7)
C (ng/ml) 17,8±3,2 22,4±4 28,5±8,6 51,6±10,3
maks
EEA (ng-s/ml) 201±40,8 266±55,7 455±176 1240±629
0-∞
CL/F (mL/dk) 469±99 356±85,6 237±118 91,7±51,3
CL (mL/dk) 231±48,9 148±39,3 83,9±27,5 37±18,4
renal
Dört saatlik bir hemodiyaliz periyodu, adefovir dozunun yaklaşık %35'ini uzaklaştırır. Adefovirin
uzaklaştırılmasında peritonal diyalizin etkisi değerlendirilmemiştir.
Kreatinin klerensi, 30 ile 49 mL/dk olan hastalarda, 10 mg adefovir dipivoksil doz aralığının
modifiye edilmesi önerilir. Kreatinin klerensi <30 mL/dak olan hastalarda veya diyaliz
hastalarında adefovir dipivoksil önerilmemektedir (Bölüm 4.2. ve 4.4.).
Kreatinin klerensi <10 mL/dk. olan hastalarda ve diğer diyaliz formları (örneğin; ambulatuvar
peritonal diyaliz) ile kontrol edilen son dönem böbrek yetmezliği olan hastalarda adefovirin
farmakokinetiği incelenmemiştir (Bkz. Bölüm 4.4.).
Böbrek yetersizliği olan adolesan hastalarda adefovir dipivoksil için farmakokinetik çalışması
yapılmamıştır (Bkz. bölüm 4.4.).
Karaciğer yetmezliği: Sağlıklı gönüllülerle kıyaslandığında, hafif ve şiddetli karaciğer yetmezliği
olan hastalarda farmakokinetik özellikler benzerdir (Bkz. Bölüm 4.2.).
Pediyatrik hastalar: Adefovir dipivoksilin farmakokinetiği çocuklarda (2 ila <18 yaşlarında)
günlük 0,25 mg/kg ila 10 mg adefovir dipivoksil ile yapılan bir etkililik ve güvenlilik çalışmasında
araştırılmıştır. Farmakokinetik analiz adefovire maruziyetin 2 ila 6 yaş (0.3 mg/kg), 7 ila 11 yaş
(0.25 mg/kg) ve 12 ila 17 yaş (10 mg) şeklindeki 3 yaş grubunda benzer olduğunu ve tüm yaş
gruplarının, belirlenmiş güvenlilik ve etkililik profilleri ile kronik hepatit B hastalığı olan yetişkin
hastalardaki adefovir plazma konsantrasyonunu temel alan hedef aralıkta adefovir maruziyeti elde
ettiğini ortaya koymuştur (etkililik sonuçları için Bkz. bölüm 5.1.).
15/175.3. Klinik öncesi güvenlilik verileri
Hayvanlarda (fare, sıçan ve maymunlar) adefovir dipivoksil uygulaması ile ilişkili primer
doz-sınırlayıcı toksik etki, histolojik değişiklikler ve/veya kan üre azotunda ve serum kreatinin
düzeylerinde artışlarla karakterize olan renal tübüler nefropatidir. Hayvanlarda nefrotoksisite,
insanlarda tavsiye edilen 10 mg/gün terapötik dozdan 3-10 kez daha yüksek dozlarda sistemik
maruziyet sonrasında görülmüştür.
Sıçanlarda erkek veya dişi fertilitesine, veya reprodüktif performans üzerine herhangi bir etkisi
olmamış ve oral olarak adefovir dipivoksil uygulanan sıçanlarda veya tavşanlarda herhangi bir
embriyotoksisite veya teratojenite görülmemiştir.
Adefovir, gebe sıçanlara dikkate değer maternal toksisite ile ilişkili dozlarda intravenöz olarak
uygulandığında (sistemik maruziyet, insanlarda terapötik dozda elde edilenin yaklaşık 38 katıdır),
embriyotoksisite ve fetal malformasyonların (anazarka, göz küresinde basıklık, umblikal herni ve
kıvrık kuyruk) insidansında artış gözlenmiştir. Gelişmede herhangi bir yan etki gözlenmemiştir
(sistemik maruziyet insanlarda terapötik dozlarda elde edilenden yaklaşık 12 kat fazladır).
Adefovir dipivoksil, in vitro fare lenfoma hücre testlerinde mutajeniktir (metabolik aktivasyonlu
veya aktivasyonsuz) fakat in vivo fare mikronukleus çözümleme örneklerinde klastojenik değildir.
Adefovir, metabolik aktivasyonun varlığında veya yokluğunda, Salmonella typhimurium (Ames)
ve Escherichia coli’yi içeren mikrobiyal mutajenite testlerinde mutajenik değildir. Adefovir, in
vitro insan periferik kan lenfosit örneklerinde kromozomal sapmaları metabolik aktivasyon
olmaksızın indükler.
Adefovir dipivoksil ile sıçan ve farelerde yapılan uzun süreli karsinojenite çalışmalarında,
farelerde veya sıçanlarda tümör insidansında tedavi ile ilişkisi olmayan artışlar bulunmuştur
(sistemik maruziyet, insanlarda 10 mg/gün terapötik dozunda elde edilenden sırasıyla 10 ve 4 kat
daha fazladır).
İntravenöz olarak adefovir uygulanan hayvanlarda gerçekleştirilen çalışmalar, üreme toksisitesi
göstermiştir. Oral yolla ilaç uygulanan hayvanlarda gerçekleştirilen çalışmalar, teratojenik veya
fetotoksik etkiler göstermemektedir.
6. FARMASÖTİK ÖZELLİKLER
6.1 Yardımcı maddelerin listesi
Prejelatinize mısır nişastası
Kroskarmelloz sodyum
Laktoz monohidrat (sığır kaynaklı)
Talk
Magnezyum stearat
6.2 Geçimsizlikler
Yeterli veri yoktur.
6.3 Raf ömrü
24 ay
16/176.4 Saklamaya yönelik özel tedbirler
25°C'nin altındaki oda sıcaklığında ve orijinal kutusunda saklayınız.
6.5 Ambalajın niteliği ve içeriği
Kutuda, desikatlı çocuk emniyetli beyaz renkli PP kapaklı, beyaz renkli opak HDPE şişede, 30
adetlik ambalajda piyasaya sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Ürünlerin Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir
7. RUHSAT SAHİBİ
HELBA İLAÇ İÇ ve DIŞ SAN. TİC. A. Ş.
Ümraniye/İstanbul
Telefon: (0 216) 365 41 47
8. RUHSAT NUMARASI
2016/311
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.03.2016
Ruhsat yenileme tarihi:
10. KÜB'ÜN YENİLENME TARİHİ
17/17