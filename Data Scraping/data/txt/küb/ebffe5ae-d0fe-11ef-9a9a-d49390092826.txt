KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLUOROURACIL-KOÇAK 1000 mg/ 20 ml iv/ia enjeksiyonluk/infüzyonluk çözelti
Steril, sitotoksik
2. KALİTATİF VE KANTİTATİF BİLEŞİM
Etkin madde:
Her bir flakon (20 ml için) 1000 mg 5-Fluorourasil içerir.
Yardımcı madde(ler):
Sodyum hidroksit 200 mg
Yardımcı maddeler için bkz. 6.1.
3. FARMASÖTİK FORM
Enjeksiyonluk çözelti içeren flakon.
Berrak, çok açık sarı renkli çözelti.
4. KLİNİK ÖZELLİKLER
4.1. Terapötik endikasyonlar
Meme kanseri ve kolorektal karsinoma tedavisinde tek başına veya kombinasyon
şeklinde kullanılabilir.
Ek olarak mide kanseri, baş ve boyun kanserleri ve pankreatik karsinomalı hastalarda
etkililiği bildirilmiştir.
4.2. Pozoloji ve uygulama şekli
Pozoloji/uygulama sıklığı ve süresi:
Uygun doz ve tedavi rejimi seçimi hastanın genel durumuna, tedavi edilen karsinoma
tipine ve FLUOROURACIL-KOÇAK’ın tek başına veya bir başka tedavi ile
kombine verilmesine bağlıdır. Trombosit ve lökosit sayılarının her gün izlenmesi
önerilmektedir ve trombosit sayısı 100.000/mm3 veya lökosit sayısı
3.000/mm3’ün altına düşerse tedavi kesilmelidir.
Obezite, ödem veya karında asit gibi anormal sıvı birikmesi şekillerinden herhangi biri
olmadıkça hastanın gerçek vücut ağırlığına göre doz hesaplanır. Bu durumda
hesaplamada, ideal vücut ağırlığı baz alınır.
• Kolon ve rektum adenokarsinomu için önerilen doz:
1/15Tek başına lökovorin ile kombinasyon halinde veya lökovorin ve oksaliplatin veya
irinotekan ile kombinasyon halinde bir infüzyon rejiminde önerilen fluorourasil dozu, 1.
günde intravenöz bolus olarak 400 mg/m2, ardından 2400 mg/m2 ila 3000 mg/m2, her iki
haftada bir 46 saat boyunca sürekli intravenöz infüzyon şeklindedir.
Lökovorin ile kombinasyon halinde bolus doz rejiminde uygulandığında önerilen
fluorourasil dozu, 8 haftalık döngülerin 1, 8, 15, 22, 29 ve 36. günlerinde intravenöz
bolus yoluyla 500 mg/m2'dir.
• Meme adenokarsinomu için önerilen doz
Siklofosfamid bazlı çoklu ilaç rejiminin bir bileşeni olarak uygulanan önerilen
fluorourasil dozu, 6 siklus boyunca her 28 günde bir 1. ve 8. günlerde intravenöz olarak
500 mg/m2 veya 600 mg/m2'dir.
• Mide adenokarsinomu için önerilen doz
Platin içeren çoklu ilaç kemoterapi rejiminin bir bileşeni olarak önerilen fluorourasil
dozu, 24 saat boyunca sürekli intravenöz infüzyon olarak 200 mg/m2- 2600 mg/m2'dir.
Her döngüdeki dozlama sıklığı ve her döngünün uzunluğu, fluorourasil dozuna ve
uygulanan spesifik rejime bağlı olacaktır.
• Pankreas adenokarsinomu için önerilen doz
Lökovorin ile kombinasyon halinde bir infüzyon rejimi olarak veya lökovorin içeren
çoklu ilaç kemoterapi rejiminin bir bileşeni olarak önerilen fluorourasil dozu, iki haftada
bir günde 400 mg/m2 intravenöz bolus ve ardından sürekli 46 saatlik intravenöz infüzyon
olarak 2400 mg/m2’dir.
• Diğer uygulama yöntemleri
İntra-arteriyel infüzyon
24 saat sürekli intra-arteriyel infüzyonla günlük 5-7,5 mg/kg (200-300 mg/m2)
verilebilir. Özel durumlarda, primer tümörün veya metastazların tedavisi için bölgesel
infüzyon uygulanabilir.
Uygulama şekli:
FLUOROURACIL-KOÇAK, intravenöz enjeksiyon, intravenöz veya intra-arteriyel
infüzyonla verilebilir.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliğinde doz azaltılması önerilir.
2/15Pediyatrik popülasyon:
Çocuklarda FLUOROURACIL-KOÇAK’ın kullanımı için herhangi bir dozaj önerisi
yoktur.
Geriyatrik popülasyon:
Yaşlılarda FLUOROURACIL-KOÇAK dozajı erişkinlerde kullanılana benzerdir.
4.3. Kontrendikasyonlar
• FLUOROURACIL-KOÇAK daha önceden 5-fluorourasile veya ilacın bileşenlerinden
herhangi birine karşı ciddi aşırı duyarlılık göstermiş hastalarda kullanılmamalıdır.
• FLUOROURACIL-KOÇAK ciddi şekilde güçsüz düşmüş hastalarda veya
radyoterapiden veya diğer antineoplastik ajanlarla tedaviden sonra kemik iliği
depresyonu geçirenlerde kontrendikedir.
• FLUOROURACIL-KOÇAK gebelik ve emzirme döneminde kesinlikle
kullanılmamalıdır (bkz. Bölüm 4.6).
• FLUOROURACIL-KOÇAK ciddi enfeksiyonları olan (örneğin, Herpes zoster,
suçiçeği) hastalarda kullanılmamalıdır.
• FLUOROURACIL-KOÇAK malign olmayan hastalıkların tedavisinde
kullanılmamalıdır.
• FLUOROURACIL-KOÇAK ciddi karaciğer yetmezliği olan hastalarda
kullanılmamalıdır.
• FLUOROURACIL-KOÇAK bilinen dihidropirimidin dehidrogenaz (DPD) eksikliği
durumunda kullanılmamalıdır. 5-Fluorourasili (5-FU) degrade eden kuvvetli DPD
enzimi inhibitörleri olan brivudin, sorivudin ve analogları ile eş zamanlı
kullanılmamalıdır (bkz. Bölüm 4.4 ve 4.5).
• FLUOROURACIL-KOÇAK, dihidropirimidin dehidrojenaz (DPD) mutasyonu
yönünden homozigotik olduğu bilinen hastalara verilmemelidir.
4.4. Özel kullanım uyarıları ve önlemleri
FLUOROURACIL-KOÇAK’ın, antimetabolitlerin kullanımını iyi bilen ve uygulama
sırasında ve sonrasında klinik, biyokimyasal ve hematolojik etkilerin düzenli olarak
izlenmesi için imkanlara sahip uzman doktor tarafından - veya onun sıkı gözetimi altında
- uygulanması önerilmektedir. Başlangıç tedavisi tüm hastalara hastanede
uygulanmalıdır.
FLUOROURACIL-KOÇAK tedavisini genellikle lökopeni takip eder, en düşük lökosit
sayısı genellikle ilk tedavi kürünün 7. ila 14. günleri arasında gözlenmektedir, fakat
bazen 20. güne kadar uzayabilir.
Lökosit sayıları genelde 30. günde normale geri döner. Her gün trombosit ve lökosit
sayılarının izlenmesi önerilmektedir. Trombosit sayısı 100.000/mm3’ün ve lökosit sayısı
3000/mm3’ün altına düşerse, tedavi kesilmelidir. Toplam lökosit sayısı 2000/mm3’ten
3/15daha az ve özellikle granülositopeni var ise, hastanın hastanede izole, koruyucu bir yerde
tutulması ve sistemik enfeksiyon gelişmesini önlemek için uygun bir şekilde tedavi
edilmesi önerilmektedir.
Stomatit veya ağız içi ülser, diyare, gastrointestinal ülserasyon, gastrointestinal kanama
ve herhangi bir yerdeki kanamanın ilk belirtileri görüldüğünde tedavi kesilmelidir.
FLUOROURACIL-KOÇAK’ın güvenlik aralığı dardır ve terapötik yanıt genellikle belli
derecede toksisite olmadan ortaya çıkmaz. Bu nedenle hasta seçimine ve dozaj
ayarlamasına dikkat edilmelidir. Ciddi toksisite durumunda tedavi durdurulmalıdır.
Kardiyotoksisite
Kardiyotoksisite, miyokard enfarktüsü, anjina, aritmi, miyokardit, kardiyojenik şok, ani
ölüm, stres kardiyomiyopati (takotsubo sendromu) ve elektrokardiyografik değişiklikler
(çok nadir QT uzaması vakaları dahil) dahil olmak üzere floropirimidin tedavisi ile
ilişkilendirilmiştir. Bu yan etkiler, bolus enjeksiyonundan ziyade sürekli 5-fluorourasil
infüzyonu alan hastalarda daha yaygındır. Koroner arter hastalığı öyküsü, kardiyak yan
etkiler için bir risk faktörü olabilir. Bu nedenle, tedavi sırasında göğüs ağrısı çeken
hastaların veya kalp hastalığı öyküsü olan hastaların tedavisinde dikkatli olunmalıdır. 5-
Fluorourasil tedavisi sırasında kalp fonksiyonu düzenli olarak izlenmelidir. Ciddi
kardiyotoksisite durumunda, tedavi kesilmelidir.
FLUOROURACIL-KOÇAK, azalmış böbrek veya karaciğer fonksiyonuna sahip ya da
sarılıklı hastalarda dikkatli kullanılmalıdır. 5-Fluorourasil uygulamasını takiben
izole vakalarda angina, anormal EKG değerleri ve nadiren miyokard infarktüsü
bildirilmiştir. Tedavi kürü esnasında (veya öncesinde) göğüs ağrısı olan veya kalp
rahatsızlığı hikayesi olan hastaların tedavisinde dikkatli olunmalıdır.
Ensefalopati
5-fluorourasil tedavisi ile ilişkili ensefalopati vakaları (hiperamonemik ensefalopati,
lökoensefalopati, posterior reversible ensefalopati sendromu (PRES) dahil) pazarlama
sonrası kaynaklardan bildirilmiştir. Ensefalopatinin belirti veya semptomları bozulmuş
mental durum, konfüzyon, oryantasyon bozukluğu, koma veya ataksidir. Bir hastada bu
semptomlardan herhangi birini geliştirirse tedavi kesilmeli ve derhal serum amonyak
seviyeleri test edilmelidir. Serum amonyak seviyesinin yükselmesi durumunda, amonyak
düşürücü tedavi başlatılır. Hiperamonemik ensefalopati sıklıkla laktik asidoz ile beraber
oluşur.
5-Fluorourasil böbrek ve / veya karaciğer yetmezliği olan hastalara uygulanırken dikkatli
olunmalıdır. Böbrek ve / veya karaciğer fonksiyon bozukluğu olan hastalar
hiperamonemi ve hiperamonemik ensefalopati açısından yüksek risk taşırlar.
Tumör Lizis Sendromu
Pazarlama sonrası kaynaklardan fluorourasil tedavisi ile ilişkili tumör lizis sendromu
4/15vakaları bildirilmiştir. Tumör lizis sendrom riski (örn. böbrek yetmezliği olanlarda,
hiperürisemi, yüksek tümör yükü, hızlı ilerleme) artan hastalar yakından
gözlemlenmelidir. Koruyucu önlemler (örn. hidrasyon, yüksek ürik asit düzeylerinin
düzeltilmesi) dikkate alınmalıdır.
Dihidropirimidin dehidrojenaz (DPD) eksikliği
Pazarlama sonrası raporlarda, DPD geninde DPD aktivitesinin tama yakın veya tamamen
yokluğuyla sonuçlanan belirli homozigot veya bazı birleşik heterozigot mutasyonları olan
hastalar, fluorourasilin neden olduğu (örn. mukozit, ishal, nötropeni ve nörotoksisite)
akut erken başlangıçlı toksisite ve ciddi, yaşamı tehdit eden veya ölümcül advers etkiler
açısından yüksek risk altındadır.
Dipirimidin Dehidrojenaz Aktivitesi Düşük veya Tam Eksiklik Olan Hastalarda Artan
Ciddi veya Ölümcül Advers Reaksiyon Riski: Dipirimidin dehidrojenazın (DPD) tama
yakın veya tamamen yokluğunu gösterebilen akut erken başlangıçlı veya alışılmadık
derecede şiddetli toksisite kanıtı olan hastalarda fluorourasil durdurulmalı veya kalıcı
olarak kesilmelidir. DPD aktivitesi olmayan hastalarda hiçbir fluorourasil dozunun
güvenli olduğu kanıtlanmamıştır. Kısmi DPD aktivitesi olan hastalarda herhangi bir
spesifik testle ölçülen spesifik bir dozu önermek için yeterli veri yoktur.
DPD enzim eksikliği testinin flurourasil ve ilişkili ön ilaçları (kapesitabin, tegafur)
kullanmadan önce yapılması tavsiye edilmektedir.
Ciddi veya ölümcül enfeksiyon potansiyeli nedeniyle 5-fluorourasil alan hastalarda canlı
aşı ile aşılamadan kaçınılmalıdır. Son zamanlarda çocuk felci virüsü aşısı olan kişilerle
temastan kaçınılmalıdır.
Işığa duyarlılık riski nedeniyle güneş ışığına uzun süre maruz kalınması önerilmez.
Yüksek doz pelvik radyasyon tedavisi alan hastalarda dikkatli kullanılmalıdır.
5-Fluorourasil Terapötik ilaç takibi (TİT)
5-Fluorourasil TİT’i, sürekli 5-fluorourasil infüzyonu alan hastalarda etkinliği artırarak
ve toksisiteyi azaltarak klinik sonuçları düzeltebilir. EAA’nın 20 ve 30 mg x saat/L
arasında olması beklenir.
5-fluorourasil ve folinik asit kombinasyonu
5-fluorourasilin toksisite profili, folinik asit tarafından arttırılabilir veya değiştirilebilir.
En yaygın görülen belirtiler lökopeni, mukozit, stomatit ve / veya diyare, doz sınırlayıcı
olabilir. 5-fluorourasil ve folinik asit kombinasyon halinde kullanıldığında, 5-fluorourasil
dozajı, toksisite durumunda, 5-fluorourasilin tek başına kullanılmasından daha fazla
5/15azaltılmalıdır. Kombinasyon ile tedavi edilen hastalarda gözlenen toksisiteler, yalnızca 5-
fluorourasil ile tedavi edilen hastalarda gözlenenlere niteliksel olarak benzerdir.
Gastrointestinal toksisiteler daha sık görülür ve daha şiddetli ve hatta hayatı tehdit edici
olabilir (özellikle stomatit ve diyare). Ciddi durumlarda, 5-fluorourasil ve folinik asit
kesilmeli ve destekleyici intravenöz tedaviye başlanmalıdır. Hastalara, günde iki kez
stomatit (hafif ila orta dereceli ülserler) ve / veya diyare (sulu dışkı veya barsak
hareketleri) ortaya çıkarsa derhal tedavi eden doktora danışmaları talimatı verilmelidir.
Bu hastalar ciddi toksisite riski altında olabileceğinden, yaşlı veya güçsüz hastaların
tedavisinde özel dikkat gösterilmelidir.
Çocuk doğurma potansiyeli olan kadınlar ve erkekler, tedaviden sonra ve 6 aya kadar
etkili kontrasepsiyon kullanmalıdır.
5-Fluorourasil ile birlikte fenitoin alan hastalar, fenitoin plazma seviyelerinde yükselme
olasılığına karşı düzenli testlere tabi tutulmalıdır.
Bu tıbbi ürün her “doz”unda 115 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Çeşitli ilaçların 5-Fluorourasilin antitümör etkinliğini veya toksisitesini biyokimyasal
olarak değiştirdiği bildirilmiştir. Bunların içinde en yaygın olanlar; aktif maddenin
yararlanımını etkileyebilen metotreksat, metronidazol, lökovorin, interferon alfa ve
allopurinoldür.
5-fluorourasilin folinik asit ile kombinasyon halinde kullanılması durumunda 5-
fluorourasilin etkinliği ve toksisitesi arttırılabilir. Yan etkiler daha belirgin olabilir ve
ciddi diyare görülebilir. Folinik asit ile birlikte 600 mg / m² 5-fluorourasil (yani haftada
bir kez bolus) verildiğinde hayatı tehdit eden diyareler gözlenmiştir.
Diğer miyelosupresif maddelerle kombinasyonda, dozaj ayarlaması gereklidir. Eşzamanlı
veya öncesinde radyasyon terapisi, dozun azaltılmasını gerektirebilir. Antrasiklinlerin
kardiyotoksisitesi artabilir.
Agranülositoz riskinde artış nedeniyle 5-Fluorourasilin klozapin ile kombinasyonundan
kaçınılmalıdır.
5-Fluorourasil ve sisplatin ile tedavi edilen orofaringeal kanser hastalarında artmış
serebral enfarktüs insidansı bildirilmiştir.
6/155-Fluorourasil kürü başlangıcını takiben stabil varfarin tedavisi altında olan az sayıda
hastada protrombin zamanı ve INR değerlerinde belirgin yükselmeler bildirilmiştir.
Dihidropirimidindehidrojenaz (DPD) enzimi 5-Fluorourasil metabolizmasında önemli bir
rol oynar. Brivudin ve sorivudin gibi nükleozid analogları 5-Fluorourasil veya diğer
fluoropirimidinlerin plazma konsantrasyonunda şiddetli bir artış ile beraber toksik
reaksiyonlara sebep olabilir. Bu nedenle 5-Fluorourasil alımı veya kullanımı ile brivudin,
sorivudin ve analoglarının alımı veya kullanımı arasında en az 4 haftalık bir zaman
geçmelidir.
Uygun olduğu durumlarda, 5- Fluoropirimidinlerle tedaviye başlamadan önce DPD
enzim aktivitesi tespiti yapılmalıdır.
Simetidin, metronidazol ve interferon 5-fluorourasilin plazma seviyesini artırabilir,
böylece 5-fluorourasilin toksisitesini artırabilir.
Fenitoin ve 5-Fluorourasil birlikte uygulandığında, fenitoin intoksikasyonu semptomları
ile sonuçlanan fenitoinin plazma seviyelerinde yükselme bildirilmiştir.
5-Fluorourasil, diğer sitostatik ilaçların ve ışınlama tedavisinin etkisini arttırır (bkz.
Bölüm 4.2).
Siklofosfamid, metotreksat ve 5-fluorourasil alan hastalarda, tiazid diüretiklerin
eklenmesi, tiyazid almayan hastalarla karşılaştırıldığında, granülositlerin sayısında daha
belirgin bir düşüşe yol açmıştır.
Hepatotoksisite (alkalin fosfatazlarda, transaminazlarda veya bilirubinde artış), levamisol
ile kombinasyon halinde 5-fluorourasil alan hastalarda yaygın olarak gözlenmiştir.
Meme kanserli hastalarda, siklofosfamid, metotreksat, 5-fluorourasil ve tamoksifen ile
kombinasyon tedavisinin, tromboembolik olay riskini arttırdığı bildirilmiştir.
Vinorelbin ve 5-fluorourasil / folinik asidin birlikte verilmesini takiben ciddi, potansiyel
olarak yaşamı tehdit edici mukozit oluşabilir.
Bağışıklık sistemi baskılanmış hastalarda canlı aşılarla aşılamadan kaçınılmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyona ilişkin herhangi bir etkileşim çalışması tespit edilmemiştir.
Geriyatrik popülasyon:
Geriyatrik popülasyona ilişkin herhangi bir etkileşim çalışması tespit edilmemiştir.
7/154.6. Gebelik ve Laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar gebe kalmaktan kaçınmalı ve fluorourasil
tedavisi sırasında ve sonrasında 6 aya kadar etkili bir doğum kontrol yöntemi
kullanmalıdır (bkz. Bölüm 4.4).
Gebelik dönemi
Gebe kadınlarda yeterli ve iyi kontrollü bir çalışma yoktur, ancak fetüs kusurları ve
düşükler bildirilmiştir.
5-Fluorourasilin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
FLUOROURACIL-KOÇAK gebelik döneminde kullanılmamalıdır.
5-Fluorourasil, hamilelik sırasında kullanılırsa veya hasta ilacı alırken hamile kalırsa,
hastaya fetüs üzerine olan potansiyel zararları hakkında tam olarak bilgi verilmeli ve
genetik danışmanlık önerilmelidir.
Fluorourasil hamilelik sırasında sadece potansiyel yararları fetüs üzerine olan potansiyel
risklerinden fazla ise kullanılmalıdır.
Hamilelik sırasında, özellikle gebeliğin ilk üç ayında 5-Fluorourasil kullanımı
sakıncalıdır. Her bir vakada, tedavinin beklenen yararları, fetus üzerine olası riskten üstün
olmalıdır.
Laktasyon dönemi
5-Fluorourasilin anne sütüne geçip geçmediği bilinmemektedir. Emziren anneler
FLUOROURACIL-KOÇAK ile tedavi sırasında anne sütü ile beslemeyi durdurmalıdır.
FLUOROURACIL-KOÇAK laktasyon döneminde kontrendikedir (bkz. Bölüm 4.3).
Üreme yeteneği/Fertilite
5-Fluorourasil ile tedavi edilen erkeklere, tedavi boyunca ve tedavinin kesilmesinden
sonraki 6 aya kadar baba olmamaları tavsiye edilir (bkz. Bölüm 4.4). 5-Fluorourasil
tedavisine bağlı geri dönüşümsüz infertilite olasılığı nedeniyle tedaviden önce spermin
korunması önerilmelidir.
8/154.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkileri ile ilgili herhangi bir çalışma
yapılmamıştır.
FLUOROURACIL-KOÇAK bulantı ve kusma gibi yan etkilere neden olabilir. Ayrıca
sinir sistemi üzerinde advers etki ve araç veya ağır makine kullanımını engelleyebilecek
görsel değişiklikler oluşturabilir.
4.8. İstenmeyen etkiler
Sıklıklar aşağıdaki şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Çok yaygın: Enfeksiyonlar
Kan ve lenf sistemi hastalıkları
Çok yaygın: Lökopeni, miyelosupresyon (Başlangıç: 7-10 gün, En düşük: 9-14 gün,
İyileşme: 21-28 gün), nötropeni, trombositopeni, agranülositoz, anemi, pansitopeni
Yaygın: febril nötropeni
Bağışıklık sistemi hastalıkları
Çok yaygın: Bronkospazm, artmış enfeksiyon riski olan immunosupresyon
Seyrek: Genelleştirilmiş alerjik reaksiyonlar, anafilaksi, anaflaktik şok
Endokrin hastalıkları
Seyrek: T4 (total tiroksin) ve T3 (total triiyodotironin) artışı
Metabolizma ve beslenme hastalıkları
Çok yaygın: Hiperürisemi
Bilinmiyor: Laktik asidoz, tümör lizis sendromu
Psikiyatrik hastalıklar
Yaygın olmayan: Öfori
Seyrek: Reversibl konfüzyonel durum oluşabilir.
Çok seyrek: Oryantasyon bozukluğu
Sinir sistemi hastalıkları
Yaygın olmayan: Nistagmus, baş ağrısı, baş dönmesi, Parkinson hastalığı semptomları,
piramidal belirtiler, öfori, uyku hali.
Çok seyrek: Ataksi dahil lökoensefalopati belirtileri, akut serebellar sendrom, dizartri,
konfüzyon, oryantasyon bozukluğu, miyasteni, afazi, konvülsiyon veya koma, böbrek
yetmezliği
9/15Bilinmiyor: Periferik nöropati oluşabilir, hiperamonemik ensefalopati, posterior
reversible ensefalopati sendromu (PRES)
Göz hastalıkları
Sistemik 5-fluorourasil tedavisi, çeşitli oküler toksisite tipleri ile ilişkilendirilmiştir.
Yaygın olmayan: Aşırı lakrimasyon, bulanık görme, göz hareketlerinde bozukluk, optik
nörit, diplopi, görme keskinliğinde azalma, fotofobi, konjonktivit, blefarit, ektropion,
dakriyojenez
Kardiyak hastalıklar
Çok yaygın: İskemik EKG anormallikleri.
Yaygın: Angina pektoris benzeri göğüs ağrısı
Yaygın olmayan: Aritmi, miyokard infarktüsü, miyokard iskemisi, miyokardit, kalp
yetmezliği, dilatativ kardiyomiyopati, kardiyak şok
Çok seyrek: Kalp durması, ani kardiyak ölüm
Kardiyotoksik advers olaylar çoğunlukla ilk tedavi döngüsünü takip eden saatler içinde
veya sırasında gerçekleşir. Daha önce koroner kalp hastalığı veya kardiyomiyopatisi olan
hastalarda kardiyotoksisite riski artmıştır.
Bilinmiyor: Taşikardi, nefes darlığı, perikardit, stres kardiyomiyopati (takotsubo
sendromu)
Vasküler hastalıklar
Seyrek: Serebral, intestinal ve periferik iskemi, Raynaud sendromu, tromboembolizm,
tromboflebit / damar izleme
Yaygın olmayan: Hipotansiyon
Gastrointestinal hastalıklar
Çok yaygın: Gastrointestinal advers olaylar çok yaygındır ve hayatı tehdit edici olabilir.
Mukozit (stomatit, özofajit, farenjit, proktit), anoreksi, sulu diyare, bulantı, kusma
Yaygın olmayan: Dehidrasyon, sepsis, gastrointestinal ülserasyon ve kanama
(tedavinin kesilmesine neden olabilir), kangren
Bilinmiyor: Pnömotozis intestinalis
Hepatobilier hastalıklar
Yaygın olmayan: Karaciğer hücre hasarı
Çok seyrek: Karaciğer nekrozu (ölümcül sonucu olan vakalar), Biliyer skleroz, Kolesistit
Deri ve deri altı doku hastalıkları
Çok yaygın: Alopesi, çok sayıda vakada, özellikle kadınlarda görülebilir, ancak geri
dönüşümlüdür
Palmar-plantar eritrodisestezi sendromu (el-ayak sendromu), uzun süreli ve sürekli
yüksek dozda infüzyonla kaydedilmiştir.
Sendrom, ağrı ve hassasiyete kadar ilerleyen avuç içi ve tabanlarda yanma hissi ile başlar.
El ve ayaklardaki eritem ve simetrik şişme ile ilişkisi bulunmaktadır.
10/15Yaygın olmayan: Dermatit, hiperpigmentasyon, cilt değişiklikleri (örn. kuru cilt, fissür
erozyonu, eritem, kaşıntılı makülopapüler döküntü), ekzantem, ürtiker, ışığa duyarlılık,
cildin hiperpigmentasyonu, damarların yakınında çizgili hiperpigmentasyon veya
depigmentasyon. Tırnaklarda değişiklikler (örneğin, yaygın yüzeyel mavi pigmentasyon,
hiperpigmentasyon, tırnak distrofisi, tırnak yatağı ağrısı ve kalınlaşması, paronişya) ve
onkoliz
Bilinmiyor: Kutanöz lupus eritamatöz
Üreme sistemi ve meme hastalıkları:
Yaygın olmayan: Spermatojenez ve yumurtlama bozukluğu
Genel bozukluklar ve uygulama bölgesine ilişkin hastalıklar
Çok yaygın: Gecikmiş yara iyileşmesi, burun kanaması, bitkinlik, halsizlik, yorgunluk
Bilinmiyor: Ateş, enjeksiyon bölgelerine yakın damarlarda renk değişikliği.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Doz aşımı semptomları ve belirtileri advers reaksiyonlara niteliksel olarak benzerdir,
ancak genellikle daha belirgindir. Aşağıdaki advers etkiler oluşabilir:
Bulantı, kusma, diyare, gastrointestinal ülserasyon ve kanama, kemik iliği depresyonu
(trombositopeni, lökopeni ve agranülositoz dahil)
Tedavi, ilaç kesilmesinden ve destekleyici önlemlerden oluşur (bkz. Bölüm 4.4).
5-Fluorourasil doz aşımına maruz kalmış hastalar en az dört hafta hematolojik olarak
izlenmelidir. Anormallikler görülürse uygun tedaviye başlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antineoplastik ajanlar; Antimetabolitler; Pirimidin analogları
ATC kodu : L01BC02
11/15Etki mekanizması:
Fluorourasil, ribonükleik asidin bir bileşeni olan urasilin bir analogudur. İlacın bir
antimetabolit olarak işlev gördüğüne inanılmaktadır. Aktif deoksinükleotide hücre içi
dönüşümden sonra, deoksiüridilik asidin hücresel enzim timidilat sentetaz tarafından
timidilik aside dönüştürülmesini engelleyerek DNA'nın sentezine müdahale eder.
Fluorourasil ayrıca RNA sentezine müdahale edebilir.
5.2. Farmakokinetik özellikler
Genel özellikler
5-Fluorourasil beyaz veya neredeyse beyaz kristal tozdur. Suda az, % 96’lık etanolde çok
az çözünür.
Emilim:
Oral uygulamadan sonra gastrointestinal kanaldan 5-Fluorourasilin emilimi bireyler
arasında ve aynı bireyde büyük değişkenlikler gösterir. Ayrıca karaciğerde ilk-geçiş
eliminasyonuna uğrar. Biyoyararlanımı %0 ila %80 arasındadır.
Sadece i.v. ve i.a. olarak uygulanır.
Dağılım:
İntravenöz 5-Fluorourasil uygulamasından sonra tüm vücuda dağılır ve 3 saat içinde
kandan kaybolur. Tercihen, nükleotidine dönüştürüldükten sonra dokuların ve
tümörlerin aktif olarak bölünmesiyle alınır. Fluorourasil kolayca serebrospinal sıvıya ve
beyin dokusuna girer.
Biyotransformasyon:
5-fluorourasil, dihidropirimidin dehidrojenaz (DPD) enzimi tarafından çok daha az toksik
dihidro-5-fluorourasile (FUH2) dönüştürülür. Dihidropirimidinaz, 5-fluoro-
üreidopropiyonik asit (FUPA) elde etmek için pirimidin halkasını ayırır. Son olarak, p-
üreido-propionaz FUPA'yı idrarda temizlenen α-floro-p-alanine (FBAL) ayırır.
Dihidropirimidin dehidrojenaz (DPD) aktivitesi, hız sınırlama aşamasıdır. DPD eksikliği
5-fluorourasil toksisitesinin artmasına neden olabilir (bkz. Bölüm 4.3 ve 4.4).
Eliminasyon:
IV uygulamasını takiben, plazma eliminasyon yarılanma ömrü ortalama 16 dakika sürer
ve doza bağlıdır. Tek bir IV fluorourasil dozunu takiben, dozun yaklaşık % 15'i 6 saat
içinde değişmeden idrarla atılır; bunun %90'ından fazlası ilk saatte atılır. Kalanlar
çoğunlukla karaciğerde urasil için olağan vücut mekanizmaları ile inaktif metabolitlere
metabolize edilir. Karaciğer yetmezliği daha yavaş fluorourasil metabolizmasına neden
olabilir ve doz ayarlaması gerektirebilir.
Doğrusallık/doğrusal olmayan durum:
Veri bulunmamaktadır.
12/155.3. Klinik öncesi güvenlilik verileri:
Fluorourasilin klinik toksisite profili uzun yıllar klinik kullanımdan sonra belirlendiği için
klinik öncesi bilgiler dahil edilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
6.2. Geçimsizlikler
5-Fluorourasil; kalsiyum folinat, karboplatin, sisplatin, sitarabin, diazepam, doksorubisin,
droperidol, filgrastim, gallium nitrat, metotreksat, metoklopramid, morfin, ondansetron,
parenteral beslenme, vinorelbin, diğer antrasiklinler ile geçimsizdir.
Formüle edilmiş çözeltiler alkalidir ve asidik ilaçlarla veya preparatlarla karıştırılmaması
önerilir.
FLUOROURACIL-KOÇAK bir infüzyon içinde diğer maddeler ile karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25o C altındaki oda sıcaklığında, ışıktan koruyarak saklanmalıdır. Kullanmadan hemen
önce çözelti şişeden çekilmelidir.
FLUOROURACIL-KOÇAK’ı dondurmayınız ya da soğutmayınız.
Eğer ürün düşük ısıya maruz kalırsa çökeltiler görülebilir. Bu çökeltiler 60o C’de hafif
ısıtma ve çalkalamayla çözülebilir. Bu durumda kullanmadan önce vücut sıcaklığına
gelecek şekilde soğutulmalıdır.
6.5. Ambalajın niteliği ve içeriği
20 mL amber renkli, tıpa ve flip-off kapaklı alüminyum kapaklı Tip I cam flakon.
6.6. Beşeri tıbbi üründen arta kalan maddelerin imhası ve diğer özel önlemler
FLUOROURACIL-KOÇAK, kanser kemoterapötik ajanları kullanımında tecrübeli
uzman bir doktor tarafından veya onun sıkı gözetimi altında uygulanmalıdır.
FLUOROURACIL-KOÇAK, preparatın güvenli kullanımı konusunda eğitimli
profesyoneller tarafından hazırlanmalıdır. Hazırlama işlemi yalnızca aseptik bir kabinde
veya sitotoksikler için ayrılmış bir odada yapılmalıdır.
13/15Preparatın dökülmesi olasılığına karşı personel, eldiven, yüz maskesi, göz koruyucusu ve
atılabilir önlük giymeli ve dökülen materyali bu alanda muhafaza edebilen absorban bir
madde ile süpürmelidir. Daha sonra alan temizlenmeli ve kontamine madde sitotoksik
atık torbası veya kutusuna aktarılmalı ve insinerasyon için mühürlenmelidir.
Gebeler FLUOROURACIL-KOÇAK’a dokunmamalıdır.
Kontaminasyon
FLUOROURACIL-KOÇAK, iritan bir maddedir, deri ve mukoz membranla temasından
kaçınılmalıdır. Deri ve göz ile teması halinde, temas eden alan bol suyla yıkanmalıdır.
Derinin acısını iyileştirmek için yumuşak bir krem kullanılabilir. Gözler etkilenirse veya
preparat solunur veya yutulursa medikal tavsiye alınmalıdır.
Hazırlama talimatları
• Kemoterapötik ilaçlar yalnızca preparatın güvenli kullanımı konusunda eğitimli
uzmanlar tarafından uygulanmalıdır.
• Hazırlama işlemi yalnızca aseptik bir kabinde veya sitotoksikler için ayrılmış bir odada
yapılmalıdır.
• İşlemi gerçekleştiren personel koruyucu elbise, eldiven ve yüz maskesi kullanmalıdır.
• Hamile olan hastane personeli kemoterapötik ilaçlara dokunmamalıdır.
Çözücüler
FLUOROURACIL-KOÇAK parenteral kullanımdan hemen önce %5’lik glukoz
çözeltisinde veya %0,9’luk serum fizyolojik içinde sulandırılır. Kalan çözelti
kullanımdan sonra atılmalıdır, çoklu doz yapılmamalıdır.
Atılım:
Sitostatiklerin atıkları konusundaki talimatlar geçerlidir.
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
210/14
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.12.2006
14/15Ruhsat yenileme tarihi:
10. KÜB’ün YENİLENME TARİHİ
15/15