KISA ÜRÜN BİLGİSİ
1. BEŞERİ TIBBİ ÜRÜNÜN ADI
RULİD® 300 mg film tablet
2. KALİTATİF VE KANTİTATİF BİLEŞİM
Etkin madde
Roksitromisin 300 mg
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Bir yüzü “164” ve “J” kazılı, diğer yüzü : Roussel logolu 11 mm çapında, beyaz silindirik
film tablet
4. KLİNİK ÖZELLİKLER
4.1 Terapötik endikasyonlar
RULİD, yetişkinlerde duyarlı olan veya duyarlı olması muhtemel mikroorganizmaların neden
olduğu özellikle aşağıdaki hafif ile orta derece şiddetteki enfeksiyonların tedavisinde
kullanılır.
-Üst solunum yolu enfeksiyonları: Akut farenjit, tonsilit, sinüzit
-Alt solunum yolu enfeksiyonları: Akut bronşit ve kronik bronşitin akut alevlenmeleri,
toplumdan edinilmiş pnömoni
-Deri ve yumuşak doku enfeksiyonları
-Gonokoksik olmayan üretrit
Organizmanın duyarlılığı ve dolayısıyla tedavinin uygunluğunu belirlemek için, gerektiğinde,
uygun kültür ve duyarlılık testleri yapılmalıdır. Test sonuçları belli olmadan önce
roksitromisin tedavisine başlanabilir. Sonuçlar belli olduğunda uygun tedavi ile devam
edilmelidir.
4.2 Pozoloji ve uygulama şekli
Pozoloji/ uygulama sıklığı ve süresi:
Hekimin başka bir önerisi yoksa yetişkinlerde günlük doz, günde bir kez alınan 1 film tablet
olmak üzere toplam 300 mg’dır.
RULİD 300 mg film tablet, şiddetli karaciğer yetersizliği olan hastalarda kontrendikedir.
Olağan tedavi süresi endikasyona ve klinik yanıta bağlı olarak 5 ila 10 gündür. Streptokokal
boğaz enfeksiyonları en az 10 günlük tedavi gerektirir. Gonokoksik olmayan genital
enfeksiyonu olan hastaların küçük bir kısmında tam tedavi için 20 günlük tedavi gerekebilir.
Uygulama şekli:
Sadece ağızdan kullanım içindir.
1RULİD, öğünlerden en az 15 dakika önce veya aç karna (örn. yemeklerden 3 saat sonra) ve
çiğnenmeden, bütün olarak yeterli miktarda sıvı ile alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek bozukluğu olan hastalarda, 12 saat ara ile günde 2 kez 150 mg tablet veya günde
bir kez 300 mg tablet şeklinde kullanılabilir.
Hepsinde olmamakla birlikte, şiddetli böbrek yetmezliği olan bazı hastalarda, orta derecede
bir doz aşımına yol açabilir; şiddetli böbrek yetmezliği olan hastalara RULİD reçete edilirken
dikkatli olunmalıdır.
Karaciğer yetmezliği:
Şiddetli karaciğer yetmezliği olan hastalarda RULİD 300 mg film tablet kontrendikedir (bkz.
4.3). Bu hastalarda günde tek doz 150 mg olarak doz ayarlaması yapılmalıdır.
Pediyatrik popülasyon:
RULİD 300 mg film tablet pediyatrik kullanım için endike değildir. Pediyatrik popülasyonda
kullanım için 150 mg’lık dozu mevcuttur.
Geriyatrik popülasyon:
Yaşlı hastalarda günde 2 kez 150 mg olarak veya günde bir kez 300 mg tablet olarak
kullanılabilir.
4.3 Kontrendikasyonlar
• Eritromisin dahil makrolidlere veya yardımcı maddelerden herhangi birine aşırı
duyarlılık bulunanlarda
• Şiddetli karaciğer yetmezliği bulunan hastalarda (bkz. Bölüm 4.4)
• Vazokonstriktör ergot alkaloidleri ile birlikte (bkz. Bölüm 4.5) kullanılmamalıdır.
4.4 Özel kullanım uyarıları ve önlemleri
Makrolid antibiyotikler ile birlikte vazokonstriktör ergot alkaloidleri kullanıldığı zaman
ciddi vazokonstriksiyon (“ergotizm”) ile ekstremitelerde nekroz ihtimalinin söz konusu
olduğu bildirilmiştir. RULİD bu tür ilaçlarla birlikte kullanılmamalıdır.
Şiddetli büllöz reaksiyonlar
Roksitromisin ile Stevens-Johnson sendromu veya toksik epidermal nekrolizi de içeren
şiddetli büllöz deri reaksiyonu olguları bildirilmiştir (bkz. Bölüm 4.8). SJS veya TEN belirti
ya da semptomları (örn. sıklıkla büller veya mukozal lezyonlarla birlikte görülen ilerleyici
deri döküntüsü) mevcut olması halinde, RULİD tedavisi sonlandırılmalıdır.
Karaciğer veya böbrek yetmezliği olan hastalarda roksitromisinin güvenliliği
gösterilmemiştir. Karaciğer veya böbrek yetmezliği olan hastalarda roksitromisin
uygulanacaksa dikkatli olunmalıdır. Şiddetli karaciğer yetmezliği olan hastalarda (sarılık
ve/veya asit ile birlikte hepatik siroz gibi) kullanılması halinde doz yarıya indirilmelidir.
Roksitromisin ve metabolitlerinin böbrek yoluyla itrahı düşük orandadır. Böbrek
yetmezliğinde doz değiştirilmeden uygulanır.
2Roksitromisin dahil antibiyotiklerin uzun süreli veya tekrarlı kullanımı dirençli
organizmaların süperenfeksiyona neden olması ile sonuçlanabilir. Süperenfeksiyon
durumunda, roksitromisin tedavisi kesilmeli ve uygun tedavi başlatılmalıdır.
Endike olduğu durumlarda, antibiyotik tedavisi ile birlikte insizyon, drenaj veya diğer uygun
cerrahi prosedürler uygulanmalıdır.
Roksitromisinin, eritromisin gibi, kardiyak aksiyon potansiyeli süresinde doza bağımlı olarak
uzamaya neden olduğu in vitro olarak gösterilmiştir. Bu tip bir etki sadece supraterapötik
konsantrasyonlarda görülmüştür. Bu nedenle, önerilen dozlar aşılmamalıdır.
Belli koşullarda, roksitromisini de içeren makrolidler QT aralığını uzatma potansiyeline
sahiptir. Bu nedenle roksitromisin, konjenital QT aralığı uzaması, devam eden proaritmik
durumları (örneğin, düzeltilmemiş hipopotasemi veya hipomagnezemi, klinik açıdan anlamlı
bradikardi) olan hastalarda ve Sınıf IA ve III antiaritmik ajanlar ve astemizol, sisaprid veya
pimozid gibi ilaçlar almakta olan hastalarda kullanılmamalıdır (bkz. Bölüm 4.5).
Diğer makrolidlerde olduğu gibi, roksitromisinin myastenia gravisi şiddetlendirme
potansiyeli olabilir.
Clostridium difficile ile bağlantılı hastalıklar
Roksitromisin tedavisi sırasında veya bu tedaviden sonra görülen diyarenin, özellikle şiddetli,
persistan ve/veya kanlı olması durumunda psödomembranöz kolit semptomu olabilmektedir
(bkz. Bölüm 4.8). Eğer psödomembranöz kolitten şüphelenilirse, roksitromisin tedavisi
derhal sonlandırılmalıdır.
Birçok antibiyotik ile antibiyotik ilişkili psödomembranöz kolit raporlanmıştır. Clostridium
difficile tarafından üretilen bir toksin primer neden olarak görülmektedir. Kolitin şiddeti hafif
ila yaşamı tehdit eden seviye arasında değişebilir. Antibiyotik tedavisi ile ilişkili olarak
diyare veya kolit gelişen hastalarda bu teşhis dikkate alınmalıdır (bu antibiyotik tedavisinin
sonlandırılmasından haftalar sonrasına kadar meydana gelebilir). Hafif vakalar genelde
sadece ilacın kesilmesine yanıt vermektedir. Ancak, orta ila ciddi vakalarda Clostridium
difficile’ye karşı etkili bir oral antibiyotik ajan ile uygun tedavi düşünülmelidir.
Gerektiğinde, sıvı, elektrolit ve protein replasman tedavisi verilmelidir. Opiatlar ve
difenoksilat ile kombine atropin gibi peristaltizmi geciktirecek ilaçlar durumu uzatabilir
ve/veya kötüleştirebilir ve kullanılmamalıdır.
Çocuklarda Kullanım
Genç hayvan çalışmalarında, yüksek oral dozlarda roksitromisin, kemik büyüme plakası
anormallikleri ile ilişkilendirilmiştir. Bununla birlikte, hayvanlarda terapötik dozu uygulanan
çocuklarda ölçülen bağlanmamış konsantrasyondan 10 ila 15 kat daha yüksek olan
bağlanmamış plazma roksitromisin konsantrasyonu ile sonuçlanan dozlarda anormallikler
görülmemiştir. Güvenlilik sınırlarının korunması, temel olarak roksitromisinin plazma alfa-
1-asit glikoproteinine yüksek afinitede bağlamasına bağlıdır ve bu bağlanmanın kapsamını
azaltan herhangi bir durumdan etkilenecektir. Onaylanmış pediatrik dozaj rejiminin (en fazla
10 gün boyunca 5 ila 8 mg/kg/gün) kesinlikle uyulması önerilir.
Roksitromisin ile tedavi edilen çocuklarda nötropeni gözlenmiştir. 402 çocuğun yer aldığı
klinik çalışmada katılımcıların %31,6'sı roksitromisin tedavisinin sonunda normal aralığın alt
3sınırının altında (3500/mm3) nötrofil sayısına sahipti. Bunların %4'ü 1500/ mm3'den ve
%1,2’si 1000/mm3'ten daha az nötrofil sayısına sahiptir. Bunun ilacın bir etkisi olup olmadığı
veya nötrofil sayısında normal bir dalgalanmayı mı yoksa çocuklarda enfeksiyona bir yanıtı
mı yansıttığı bilinmemektedir.
4.5 Diğer tıbbi ürünler ile etkileşimler ve diğer etkileşim şekilleri
Roksitromisin eritromisine göre sitokrom P450 için daha düşük afiniteye ve dolayısıyla daha
az etkileşime sahiptir. Ancak, disopramid gibi alfa-1-asit glikoproteine bağlanan ilaçlarla
etkileşimler gözlemlenebilir.
Roksitromisinin östrojenler ve progestojenler gibi oral kontraseptifler, prednizolon,
karbamazepin, ranitidin veya antiasitler ile etkileşimi görülmemiştir.
Ergot Alkaloidleri
Özellikle ergotamin ve dihidroergotamin olmak üzere makrolidlerin vazokonstriktif ergot
alkaloidleri ile eşzamanlı tedavisinden sonra olası periferik nekroz ile birlikte ergotizm
reaksiyonları bildirilmiştir. Roksitromisin ile klinik etkileşim göz ardı edilemeyeceğinden,
ergot alkaloidleri alan hastalara roksitromisinin uygulanması kontrendikedir. Bu alkaloidlerle
tedavi olup olmadığı roksitromisin reçetelenmeden önce her zaman kontrol edilmelidir.
Terfenadin
Bazı makrolidantibiyotikler (örn. eritromisin) serum terfenadin seviyelerini artırabilir. Bu
durum QT intervalinde uzama, Torsades de Pointes ve diğer ventriküler aritmiler dahil
şiddetli kardiyovasküler advers etkilere neden olabilir. Eritromisine göre sitokrom P450 için
daha düşük afiniteye sahip roksitromisinle bu tip bir reaksiyon gösterilmemiştir. Bununla
birlikte, sistematik bir etkileşim çalışması bulunmaması sebebiyle, roksitromisin ve
terfenadinin birlikte kullanımı önerilmez.
Astemizol, sisaprid, pimozid
Astemizol, sisaprid ya da pimozid gibi hepatik CYP3A izoenzimiyle metabolize edilen diğer
ilaçlar, makrolid antibakteriyeller de dahil olmak üzere bu izoenzimin önemli inhibitörleriyle
etkileşebilmekte ve serum seviyelerindeki artış yüzünden, QT intervalinin uzaması ve/veya
kardiyak aritmi (tipik olarak Torsades de Pointes) gibi yan etkilere neden olabilmektedir.
Roksitromisinin, CYP3A4 ile kompleks oluşturma kapasitesi olmamasına ya da çok sınırlı
düzeyde olmasına ve dolayısıyla bu izozimle proses edilen diğer ilaçların metabolizmasına
etki etmemesine rağmen, roksitromisinin astemizol, sisaprid, pimozid ile potansiyel klinik
etkileşimi yoktur denilemez ya da kesin bir şekilde göz ardı edilemez. Bu nedenle,
roksitromisinin bu tür ilaçlarla birlikte kullanılması önerilmez (bkz. Bölüm 4.4).
Antiaritmik ajanlar
Roksitromisin, diğer makrolidlerde olduğu gibi, Sınıf IA ve III antiaritmik ajanlar ile tedavi
edilen hastalarda dikkatli kullanılmalıdır (bkz. Bölüm 4.4).
K Vitamini Antagonistleri
Gönüllülerde yapılan çalışmalarda varfarin ile etkileşim gözlenmemişse de, roksitromisin
varfarin ile etkileştiği gözükmektedir. Roksitromisin ile eş zamanlı olarak varfarin veya
ilişkili K vitamini antagonisti fenprokumon ile tedavi edilen hastalarda, protrombin
zamanında (International Normalized Ratio; INR) artış ve devamında ağır kanama epizodları
görülmüştür.
4Disopiramid
İn vitro bir çalışma roksitromisinin proteine bağlı disopiramidi bağlanma yerinden ayırdığını
göstermiştir; bu tür bir etki in vivo şartlarda serbest disopiramidin serum düzeylerinin
artmasıyla sonuçlanabilir. Bu nedenle, EKG ve mümkünse disopiramid serum seviyeleri
izlenmelidir.
Digoksin ve diğer kardiyak glikozidler:
Sağlıklı gönüllülerle yapılan bir çalışma, roksitromisinin digoksin absorpsiyonunu
artırabildiğini göstermiştir. Diğer makrolidlerle de yaygın olarak görülen bu etki, çok seyrek
olarak kardiyak glikozid toksisitesiyle sonuçlanabilir. Bu durum bulantı, kusma, diyare, baş
ağrısı ya da sersemlik hissi ile kendini gösterebilir; kardiyak glikozid toksisitesi, kalp ileti
ve/veya ritm bozukluklarına yol açabilir. Bu sebeple, roksitromisin ve digoksinle ya da başka
bir kardiyak glikozidle tedavi edilen hastalarda, EKG ve mümkünse kardiyak glikozid serum
seviyeleri izlenmelidir; bu işlem, kardiyak glikozid aşırı dozunu düşündüren semptomlar
ortaya çıkarsa, zorunlu hale gelir.
Midazolam
Diğer makrolidlerle olduğu gibi, midazolam konsantrasyon-zaman eğrisi altındaki alan ve
midazolam yarılanma ömrü artabilir ve bu nedenle, roksitromisinle tedavi edilen hastalarda
midazolamın etkileri güçlenebilir ve uzayabilir. Roksitromisin ve triazolam arasındaki
etkileşim konusunda kesin bir yargı oluşturacak kanıt yoktur.
Teofilin
Roksitromisin ile birlikte kullanıldığında teofilin plazma konsantrasyonlarında hafif bir
yükselme olduğu normal deneklerde yapılan bir çalışmada gösterilmiştir. Dozda bir değişiklik
genellikle gerekli olmamakla birlikte, tedavinin başlangıcında yüksek teofilin düzeyi olan
hastalar izlenmelidir.
Siklosporin
Siklosporin A plazma konsantrasyonlarında hafif bir yükselme olduğu gözlenmiştir. Bu
durum genellikle dozun değiştirilmesini gerektirmez.
CYPC3A
Roksitromisin zayıf bir CYP3A inhibitörüdür. Roksitromisinin ağırlıklı olarak CYP3A
metabolizması ile temizlenen ilaçlara maruziyeti üzerindeki etkisinin 2 kat veya daha az
olması beklenmektedir. Roksitromisin, CYP3A ile metabolize edilen bir ilaçla (rifabutin ve
bromokriptin gibi) eşzamanlı olarak kullanıldığında dikkatli davranılmalıdır.
Özel popülasyonlara ilişkin ek bilgiler
Özel popülasyonlara ilişkin bilgi bulunmamaktadır.
Pediyatrik popülasyon:
Pediyatrik popülasyona ilişkin bilgi bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
5Çocuk doğurma potansiyeli bulunan kadınlar/Doğum kontrolü (Kontrasepsiyon)
Hekim çocuk doğurma potansiyeli bulunan kadınlara ve doğum kontrolü (kontrasepsiyon)
uygulayanlara ilacı reçetelerken risk/fayda dengesi açısından değerlendirmelidir.
Gebelik dönemi
Sıçanlarda, farelerde ve tavşanlarda sırasıyla 100, 400 ve 135 mg/kg/gün dozlarında yapılan
üreme çalışmaları, gelişimsel anormalliklere dair kanıt gösterilmemiştir. Sıçanlarda, 180
mg/kg/gün üzerindeki dozlarda, embriyotoksisite ve maternotoksisite kanıtı vardır. İnsan
fetüsü için roksitromisinin güvenliliği belirlenmemiştir.
Laktasyon dönemi
Roksitromisin düşük miktarlarda anne sütüne geçtiği için, bebeğe olası risk dikkate alınarak
gerekirse ya tedavi kesilmeli ya da emzirmeye ara verilmelidir.
Üreme yeteneği /Fertilite
180 mg/kg/gün'e kadar oral dozlarda roksitromisin ile tedavi edilen sıçanların fertilitesi
üzerinde hiçbir etki olmamıştır.
4.7 Araç ve makine kullanımı üzerindeki etkiler
Motorlu araç kullanma veya dikkat gerektiren işlerin yapılması durumunda sersemlik hissi,
görme bozukluğu ve bulanık görme olasılığı konusunda dikkatli olunmalıdır.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor.)
Roksitromisin genellikle iyi tolere edilir. Klinik çalışmalarda, yan etkiler nedeniyle tedavinin
kesilmesi, yetişkin hastaların sadece %1,2'sinde ve çocukların %1'inde meydana gelmiştir.
Aşağıdaki yan etkiler veya muhtemelen roksitromisin ile ilişkili ciddi yan etkiler
bildirilmiştir:
Enfeksiyonlar ve enfestasyonlar:
Bilinmiyor: Süperenfeksiyon. Diğer antibiyotiklerle olduğu gibi, uzun süreli kullanım duyarlı
olmayan organizmaların aşırı üremesiyle sonuçlanabilir. Hastanın durumunun düzenli
biçimde değerlendirmesi önemlidir. Tedavi sırasında süperenfeksiyon ortaya çıkarsa uygun
önlemler alınmalıdır. Monilyazis.
Kan ve lenf sistemi hastalıkları:
Yaygın olmayan: Eozinofili
Bilinmiyor: Agranülositoz, nötropeni, trombositopeni
Bağışıklık sistemi hastalıkları:
Bilinmiyor: Anafilaktik şok, anafilaktik benzeri reaksiyonlar, glottik ödem, genel ödem
Psikiyatrik hastalıkları:
Bilinmiyor: Halüsinasyonlar, konfüzyon
6Sinir sistemi hastalıkları:
Yaygın: Sersemlik hissi, baş ağrısı
Bilinmiyor: Parestezi, diğer makrolidlerde olduğu gibi tat almada bozukluk, agüzi, koku almada
bozukluk, anosmi
Göz hastalıkları:
Bilinmiyor: Görme bozuklukları, bulanık görme.
Kulak ve iç kulak hastalıkları:
Bilinmiyor: Tinnitus, geçici sağırlık, hipoakuzi ve vertigo
Kardiyak hastalıkları:
Bilinmiyor: QT aralığı uzaması
Solunum, göğüs bozuklukları ve mediastinal hastalıkları:
Bilinmiyor: Bronkospazm, Astım
Gastrointestinal hastalıkları:
Yaygın: Bulantı, kusma, dispepsi (epigastrik ağrı), ishal
Bilinmiyor: Kanlı ishal, pankreatit semptomları (birçok hasta pankreatitin bilinen advers
reaksiyon olduğu başka ilaçlar almışlardır), anoreksi, flatulans, Clostridium difficile koliti
(psödomembranöz kolit) (bkz. Bölüm 4.4)
Klinik çalışmalarda, günde bir kez 300 mg doz rejimi ile gastrointestinal olayların insidansı,
günde iki kez 150 mg ile karşılaştırıldığında daha yüksekti.
Hepato-bilier hastalıkları:
Bilinmiyor: Kolestatik hepatit veya akut hepatoselüler hasar (ara sıra sarılık ile birlikte)
Deri ve deri altı doku hastalıkları:
Yaygın: Döküntü
Yaygın olmayan: Eritema multiforme, ürtiker
Bilinmiyor: Kaşıntı, glottik ödem, genel ödem, eksfolyatif dermatit, akut jeneralize
ekzantematöz püstüloz, anjiyoödem, purpura, Stevens-Johnson Sendromu (SJS) ve Toksik
Epidermal Nekroliz (TEN) (bkz. Bölüm 4.4)
Genel bozukluklar ve uygulama bölgesine ilişkin hastalıkları:
Bilinmiyor: Malez.
Araştırmalar:
Bilinmiyor: Karaciğer enzimlerinde orta derecede artış (AST, ALT ve/veya alkalin fosfataz),
yaşlılarda (>65 yaş) meydana gelme olasılığı daha yüksektir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
74.9 Doz aşımı ve tedavisi
Doz aşımında, mide yıkanmalı ve semptomatik tedavi uygulanmalıdır. Roksitromisinin özel
bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Makrolidler, linkozamidler ve streptograminler
ATC Kodu: J01FA06
RULİD, makrolid grubu semisentetik antibakteriyel bir antibiyotik olup, bakteri hücresinde
ribozomlara bağlanır ve protein sentezini inhibe ederek etkisini gösterir.
Tavsiye edilen terapötik dozlarda elde edilen plazma konsantrasyonlarında, roksitromisinin
aşağıdaki mikroorganizmalara karşı in vitro ve klinik aktivitesi gösterilmiştir:
Streptococcus pneumoniae, Streptococcus pyogenes, Mycoplasma pneumoniae, Moraxella
catarrhalis, Ureaplasma urealyticum, Chlamydia spp.
Roksitromisinin, in vitro olarak kısmi duyarlı olan aşağıdaki mikroorganizmalara klinik
aktivitesi olduğu gösterilmiştir. Haemophilus influenzae, Staphylococcus aureus (MRSA
hariç).
Aşağıdaki mikroorganizma suşları dirençlidir:
Multirezistan Staphylococcus aureus, Enterobacteriaceae, Pseudomonas spp., Acinetobacter
spp.
5.2 Farmakokinetik özellikler
Genel özellikler
Emilim:
Roksitromisin, oral uygulama sonrasında yaklaşık %50’lik bir mutlak biyoyararlanım ile
emilir. Genç ve yaşlı yetişkin popülasyonlarında 150 mg ve 300 mg film kaplı tabletlerin
uygulanması sonrasında, dozdan yaklaşık 1 ila 2 saat sonra pik plazma konsantrasyonlarına
ulaşılmıştır.
Yiyecek alımı, emilimi azalttığından roksitromisin, yemekten en az 15 dakika önce ya da
alternatif olarak aç karnına (yani bir öğünden 3 saati aşkın sonra) uygulanmalıdır.
Emilim doğrusal değildir; 150 mg ila 300 mg aralığındaki artan dozlarda pik plazma
seviyeleri ve EAA, doza orantılı olarak artmaz.
Sağlıklı genç yetişkinlere tek bir oral doz roksitromisin 150 mg uygulandıktan sonra ortalama
pik plazma konsantrasyonu, 6,6 mg/L ve EAA, 69 mg.sa/L olarak hesaplanmıştır. Günde iki
kez 150 mg dozları takiben kararlı durumda, ortalama pik plazma konsantrasyonu, 9,3 mg/L
ve EAA, 71 mg.sa/L olarak hesaplanmıştır.
Sağlıklı genç yetişkinlere tek bir oral doz roksitromisin 300 mg uygulandıktan sonra ortalama
pik plazma konsantrasyonu, 9,7 mg/L ve EAA, 98 mg.sa/L olarak hesaplanmıştır. Günde bir
kez 300 mg dozları takiben kararlı durumda, ortalama pik plazma konsantrasyonu, 10,9 mg/L
8ve EAA, 77 mg.sa/L olarak hesaplanmıştır.
Dağılım:
Roksitromisin, plazma proteinlerine (esas olarak alfa-1-asit glikoproteini ve ayrıca albümin)
%92-96 oranında, 4,2 mg/L’den az konsantrasyonlarda bağlanır. Bağlanma satüre edilebilirdir;
normal alfa-1-asit glikoprotein plazma seviyeleri olan gönüllülerde bağlanma derecesi,
roksitromisin plazma konsantrasyonları 4,2 mg/L’yi aştığında azalmaktadır. 8,4 mg/L’lik bir
plazma konsantrasyonunda ilacın yaklaşık %87’si proteine bağlanır.
Roksitromisin, polimorfonükleer lökositler ve makrofajlarda yüksek oranda konsantre olur;
serumdakinin 30 katı seviyeler bildirilmiştir.
Biyotransformasyon:
Roksitromisin vücutta, yüksek olasılıkla karaciğerde sınırlı metabolizmaya uğrar. Majör
metabolit, deskladinoz roksitromisindir. İki minör metabolit de belirlenmiştir. Roksitromisin
plazma seviyeleri, tüm metabolitlerin yaklaşık iki katıdır; idrar ve dışkıda benzer bir oran
görülmektedir.
Eliminasyon:
Roksitromisin ortalama yarılanma ömrü, genç yetişkinlerde yaklaşık 12 saattir.
Bir dozun yaklaşık %7’si idrarda atılır ve %13’ü akciğer yoluyla elimine olur. Emilimi
olmayan fraksiyonu ve karaciğerle atılan küçük bir kısmı temsil eden fekal atılım, dozun
yaklaşık %53’ünü oluşturur. Geriye kalan kısmın akıbeti bilinmemektedir.
Azalan plazma protein bağlanması (bkz. Dağılım), böbrekler yoluyla atılabilen, artan
bağlanmamış roksitromisin seviyelerine yol açtığından roksitromisin plazma seviyeleri, 4,2
mg/L üzerinde olduğunda renal klirens artar.
Doğrusallık/doğrusal olmayan durum:
Veri bulunmamaktadır.
Duyarlılık testleri:
Seyreltme veya difüzyon teknikleri – kantitatif (Minimum inhibitör konsantrasyon) veya
kesme noktası, düzenli olarak güncellenen, tanınan ve standartlaştırılmış bir yöntem (örn.
NCCLS) izlenerek kullanılmalıdır. Standartlaştırılmış duyarlılık testi prosedürleri,
laboratuvar prosedürlerinin teknik yönlerini kontrol etmek için laboratuvar kontrol
mikroorganizmalarının kullanılmasını gerektirir.
"Duyarlı" raporu, kandaki antimikrobiyal bileşik genellikle ulaşılabilen konsantrasyonlara
ulaşırsa patojenin muhtemelen inhibe edileceğini gösterir. "Orta" raporu, sonucun şüpheli
olarak değerlendirilmesi gerektiğini ve mikroorganizmanın alternatif, klinik olarak uygun
ilaçlara tam olarak duyarlı değilse, testin tekrarlanması gerektiğini belirtir. Bu kategori, ilacın
fizyolojik olarak konsantre olduğu vücut bölgelerinde veya yüksek dozda ilacın
kullanılabileceği durumlarda olası klinik uygulanabilirliği ifade eder. Bu kategori aynı
zamanda küçük kontrolsüz teknik faktörlerin yorumlamada büyük farklılıklara neden
olmasını önleyen bir tampon bölge sağlar. "Dirençli" raporu, kandaki antimikrobiyal bileşik
genellikle ulaşılabilen konsantrasyonlara ulaşırsa patojenin inhibe edilmesinin muhtemel
olmadığını belirtir; diğer tedavi seçilmelidir.
Not: Direnç prevalansı seçilen türler için coğrafi olarak değişebilir ve özellikle şiddetli
9enfeksiyonları tedavi ederken dirence ilişkin yerel bilgi istenir.
15 mcg roksitromisin diski ile NCCLS duyarlılık testi yöntemini kullanarak, Haemophilus
influenzae dışındaki duyarlı organizmalar 21 mm veya daha büyük inhibisyon bölgeleri üretir.
10 ila 20 mm'lik bir bölge boyutu orta olarak kabul edilmelidir ve 9 mm veya daha az bir
bölge boyutu direnci gösterir. Roksitromisin için MİK değeri 1 mg/L'ye eşit veya daha
düşükse bir bakteri izolatı duyarlı olarak kabul edilebilir. MİK değeri 8 mg/L'den büyükse
organizmalar dirençli olarak kabul edilir.
Haemophilus influenzae için, 10 mm veya daha büyük inhibisyon bölgeleri, CO inkübasyonu
2
ve HTM agar 15 mcg roksitromisin diski ile kullanıldığında duyarlılığı gösterir. Bir izolat,
roksitromisin için MİK değeri 8 mg/L'ye eşit veya daha düşükse duyarlı olarak kabul
edilebilir.
Hastalardaki karakteristik özellikler
Pediyatrik popülasyon:
Çocuklara 12 saatte bir 2,5 mg/kg tekrar uygulama sonrasında kararlı durumdaki ortalama pik
plazma konsantrasyonu, 9 mg/L ve EAA, 61 mg.sa/L olarak hesaplanmıştır.
Roksitromisin ortalama yarılanma ömrü, çocuklarda 20 saattir. Çocuklardaki belirgin olarak
daha uzun yarılanma ömrü, aşırı akümülasyona yol açmaz: C ve EAA değerleri, yetişkinler
min
ve çocuklar için karşılaştırılabilirdir.
Geriyatrik popülasyon:
Yaşlı hastalarda tek bir 150 mg dozu takiben ortalama pik plazma konsantrasyonu 9,1 mg/L
ve EAA, 148 mg.sa/L olarak hesaplanmıştır. Kararlı durumda günde iki kez 150 mg’lık bir
dozaj rejimi, 11,3 mg/L’lik bir ortalama pik plazma konsantrasyonu ve 83 mg.sa/L’lik bir
EAA sağlamıştır. Yaşlı hastalarda tek bir 300 mg dozu takiben ortalama pik plazma
konsantrasyonu 10,8 mg/L ve EAA, 197 mg.sa/L olarak hesaplanmıştır.
Yaşlı hastalarda ortalama yarılanma ömrü, yaklaşık 27 saattir.
Böbrek yetmezliği:
Yarılanma ömrü, böbrek yetmezliği olan yetişkinlerde 18 saate kadar uzar.
Karaciğer yetmezliği:
Yarılanma ömrü, karaciğer işlevi bozuk yetişkinlerde 25 saate ve böbrek yetmezliği olan
yetişkinlerde 18 saate kadar uzar.
5.3 Klinik öncesi güvenlilik verileri
Roksitromisinin, eritromisin gibi, in vitro olarak kardiyak aksiyon potansiyeli süresinde
konsantrasyona bağımlı bir uzama gösterdiği kanıtlanmıştır. Bu etki supraterapötik
konsantrasyonlarda kendini açıkça gösterir. Bu nedenle, insanlarda roksitromisin ile tedavi
sırasında elde edilen serum konsantrasyonlarında geçerli olması muhtemel değildir.
Akut toksisite: Roksitromisin hayvanlarda akut doz uygulamasını (farelerde yaklaşık 750
mg/kg p.o., sıçanlarda 1000-1700 mg/kg p.o. ve köpeklerde >2000 mg/kg p.o. LD ) takiben
50
çok az toksisite göstermiştir.
Kronik toksisite: Tekrarlanan dozları takiben, etkilenen organlar karaciğer ve pankreas
10olmuştur. Karaciğer üzerindeki toksik etkiler köpeklerde sıçanlara kıyasla daha belirgin
bulunmuş; köpeklerde 1 ay süreyle 180 mg/kg/gün ile 6 ay süreyle 100 mg/kg/gün doz
düzeylerinde ve sıçanlarda 400 mg/kg/gün ile 125 mg/kg/gün doz düzeylerinde görülmüştür.
Bu dozlarda görülen etkiler de köpeklerde sıçanlara kıyasla daha belirgin olmuştur.
Pankreatik etkiler sıçanlarda endokrin dokuda görülürken, köpeklerde daha çok ekzokrin
dokuda gözlenmiştir. Bunlar yüksek dozlarda ya da uzun süreli uygulamadan sonra
görülmüştür. Sıçanlarda dişler üzerinde etkiler de gözlenmiştir.
Teratojenite: Özgün toksikoloji verileri ayrıca, roksitromisinin fare, sıçan ve tavşanlarda
teratojenik olmadığını göstermiş ve herhangi bir mutajenik potansiyel bulgusu ortaya
koymamıştır. Fare, sıçan ve tavşanlarda sırasıyla 100, 400 ve 135 mg/kg/gün dozlardaki
üreme çalışmaları gelişimsel anormallik kanıtı göstermemiştir. Sıçanlarda 180 mg/kg/gün
dozlarda embriyotoksisite ve maternotoksisite kanıtları mevcuttur.
Karsinojenisite: Hayvanlarda yürütülen uzun süreli çalışmalar ile roksitromisinin
karsinojenik potansiyeli değerlendirilmemiştir.
Mutajenisite: Roksitromisin gen mutasyonu ve kromozomal hasar için standart laboratuvar
testlerinde mutajenik potansiyel göstermemiştir.
Fertilite: Oral olarak 180 mg/kg/gün’lük dozlara kadar roksitromisin ile tedavi edilen
sıçanların fertilitesi üzerinde hiç etkisi olmamıştır.
Klinik kullanımda gözlenenden 30-60 kat daha yüksek serbest plazma konsantrasyonlarında,
genç hayvanlarda büyüme plağı anormallikleri gözlenmiştir. Klinik kullanımda gözlenenden
10-15 kat daha yüksek serbest plazma konsantrasyonlarında ise herhangi bir anormallik
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Tablet kısmında:
Mısır nişastası
Propil selüloz LHPC
Pluronik F68
Povidon 30
Magnezyum stearat
Talk
Aerosil 200
Kaplama solüsyonu:
Metil hidroksipropil selüloz
Dekstroz (susuz)
Propilen glikol 1,2
Titanyum dioksit
6.2. Geçimsizlikler
Bildirilmemiştir.
116.3. Raf ömrü
24 ay
6.4. Saklamaya yönelik özel tedbirler
30oC altındaki oda sıcaklığında ve ambalajında saklayınız.
6.5. Ambalajın niteliği ve içeriği
RULİD, 7 film tabletlik blister içeren karton kutuda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI
197/76
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.08.2001
Ruhsat yenileme tarihi: 10.08.2006
10. KÜB’ÜN YENİLENME TARİHİ
12