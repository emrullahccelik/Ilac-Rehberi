1/5 
 KULLANMA TALİMATI  
 
CONTUBEL %10 + %0 ,04 + %1 Jel   
Haricen uygulanır . 
 
• Etkin madde:  100 gramda 10 g Soğan ekstresi ( Extractum Cepae ), 40 mg (5000 IU) 
Heparin  sodyum, 1 g Allantoin bulunur. 
• Yardımcı maddeler: Sorbik asit, Metil parahidroksi benzoat (E218) , Ksantan Gum, 
Polietilen glikol, Kivi aroması, Saf su  
 
Bu Kullanma Talimatında:  
 
1. CONTUBEL  nedir ve ne için kullanılır?  
2. CONTUBEL’i  kullanmadan önce dikkat edilmesi gerekenler  
3. CONTUBEL  nasıl kullanılır?  
4. Olası yan etkiler nelerdir? 5. CONTUBEL 'in saklanması  
 Başlıkları yer almaktadır.   1. CONTUBEL  nedir ve ne için kullanılır?  
 CONTUBEL  deride oluşan nedbelerin tedavisinde etkili olur. 
 Soğan ekstresi (Extractum Cepae) , Heparin sodyum ve Allantoin adlı maddeleri içeren jel 
yapısında bir üründür.  
 Her kutuda bir adet 100 g’lık alüminyum tüplerde bulunan formda kullanıma sunulmaktadır.  Ciltte çeşitli nedenlerle oluşmuş yara izi (nedbe) dokularının tedavisinde kullanılır:  
• Çeşitli yapılardaki yara izleri (nedbe dokuları),  
• Ameliyat, kol veya bacak gibi çıkıntı şeklinde organların kesilmesi (ampütasyon), yanık ve kaza sonrası hareket kısıtlayıcı ve görüntü olarak rahatsızlık verici yara izleri (nedbeler),
 
• Parmakların avuç içine doğru kasılmış olarak kalmasına neden olan, hareket kısıtlığına yol açan bir rahatsızlık olan Dupuytren kontraktürü,
 
• Travma sonucu kas kirişlerinde kısalık veya kaslarda kısalık ile hareket kısıtlığına yol açan durumlar (travmatik tendon kontraktürü),
 
• Çukur şeklinde yara izleri (akne izleri gibi).  Bu ilacı kullanmaya başlamadan önce bu KULLANMA TALİMATINI dikkatlice okuyunuz; 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız. 
 
2/5 
  
2. CONTUBEL 'i kullanmadan önce dikkat edilmesi gerekenler  
 CONTUBEL 'i aşağıdaki durumlarda KULLANMAYINIZ  
• Eğer alkil -4-hidrokdibenzoatlara (parabenler) veya ilacın herhangi bir bileşenine karşı aşırı 
duya rlıysanız, bu ilacı kullanmayınız. 
 
CONTUBEL 'i aşağıdaki durumlarda DİKKATLİ KULLANINIZ  
• Taze yara izlerinin (nedbe) tedavisinde aşırı soğuk, UV ışını (doğrudan güneş ışını) ve çok 
güçlü masaj gibi fiziksel tahrişlerden kaçınılmalıdır.  
• CONTUBEL  alerjik reaksiyonlara (muhtemel gecikmiş) sebebiyet verebilen metil 
parahidroksi benzoat ve lokal deri reaksiyonlarına (kontak dermatit gibi) sebebiyet 
verebilen sorbik asit  içermektedir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.   CONTUBEL'i n yiyecek ve içecek ile kullanılması  
CONTUBEL  yüzeysel (haricen) uygulanır. Yemeklerle ve içeceklerle bir ilgisi 
bulunmamaktadır.   
Hamilelik  
İlacı kullanmadan önce doktorunuza veya eczacınıza danışınız.  
 Hamile kadınlarda CONTUBEL  kullanımı ile ilgili deneyimler yoktur. Ancak bu zamana kadar 
bilinen bir risk bulunmamaktadır. Bu dönemde bütün ilaçların kullanımından sakınılmalıdır. Bu dönemde ilaç kullanımı yalnız fayda/yarar ilişkisinin dikkatlice değerlendirildiği hekim 
kararı iledir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 
Soğan ekstresi ( Extractum cepae) , Heparin sodyum ve Allantoinin insan sütüyle atılıp 
atılmadığı bilinmemektedir. Emzirmenin durdurulup durdurulmayacağına ilişkin karar 
verilirken, emzirmenin çocuk açısından faydası ve CONTUBEL  tedavisinin emziren anne 
açısından faydası hekiminiz tarafında dikkate alın acaktır .  
 Araç ve makine kullanımı  
Bilinen etkisi yoktur . 
 
CONTUBEL’i n içeriğinde bulunan bazı yardımcı maddeler hakkında önemli bilgiler  
CONTUBEL alerjik reaksiyonlara (muhtemel gecikmiş) sebebiyet verebilen metil parahidroksi benzoat ve lokal deri reaksiyonlarına (kontak dermatit gibi) sebebiyet verebilen sorbik asit 
içermektedir.  
 
Diğer ilaçlar ile birlikte kullanımı  
Bilinen bir ilaç etkileşimi bulunmamaktadır . 
3/5 
  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. CONTUBEL  nasıl kullanılır?  
 
Uygun kullanım ve doz / uygulama sıklığı için talimatlar:  
Hekim tarafından başka şekilde önerilmedi ise CONTUBEL  günde birkaç kez yara izi (nedbe 
dokusu) üzerine uygulanır. Mevcut yara izi ve kas kısalmasının boyutlar ına göre tedavi 
haftalarca sür ebilir. Taze yara izlerinin (nedbe) tedavisinde aşırı soğuk, UV ışını ve çok güçlü 
masaj gibi fiziksel tahrişlerden kaçınılmalıdır.  
En iyi sonuç için tedaviye yaranın kapanmasını takiben hemen başlanmalıdır. Bu durumda, nedbe gelişimine yatkın hastalarda dahi bu tip yara izlerinin gelişimi önlenebilir. 
 
Uygulama yolu ve metodu:  
CONTUBEL  yüzeysel  (haricen) olarak skar dokusu üzerine jelin tam emilimi sağlanana kadar 
masaj ile sürülür. Sert, eski yara izleri (nedbeler) için CONTUBEL  gece boyunca üzeri 
kapatılarak uygulanabilir. 
 
Değişik yaş grupları  
Çocuklarda kullanım:  
Yürütülen çalışmalara göre, 1 yaşından büyük çocuklarda yara izi (nedbe) dokusuna bir ya da 
iki kez  uygulanabilir.  
 Yaşlılarda kullanım:  
Yaşlılarda kullanımı ile ilgili bir bilgi bulunmamaktadır.  
 
Özel kullanım durumları 
Özel kullanım durumları hakkında bir bilgi bulunmamaktadır.  
 
Eğer CONTUBEL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CONTUBEL  kullandıysanız  
CONTUBEL 'e ait bir doz aşımı bilgisi yoktur.  
 
CONTUBEL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
CONTUBEL ’i kullanmayı unutursanız  
Unutulan dozları dengelemek için çift doz almayınız.  
 
CONTUBEL  ile tedavi sonlandığında oluşabilecek etkiler  
Özel bir etki beklenmemektedir.  
 4. Olası yan etkiler nelerdir?  
 
Tüm ilaçlar gibi, CONTUBEL ’in içeriğinde bulunan maddelere duyarlı olan kişilerde yan 
etkiler olabilir. CONTUBEL  Jel uzun dönemli kullanımları da dahil, genellikle iyi tolere edilir. 
En yaygın rastlanan yan etkiler uygulama yerinde görülen lokal etkilerdir.  
4/5 
  
Yan etkilerin değerlendirilmesi, aşağıdaki sıklık verilerine dayanmaktadır.  
 
• Çok yaygın: Tedavi edilen 10 kişide 1’den daha  fazla  
• Yaygın: Tedavi edilen 100 kişide 1’den daha fazla ve 10 kişide 1’den az 
• Yaygın olmayan: Tedavi edilen 1000 kişide 1’den daha fazla ve 100 kişide 1’den az 
• Seyrek: Tedavi edilen 10.000 kişide 1’den daha fazla ve 1000 kişide 1’den az 
• Çok seyrek: İzole vakalar dahil olmak üzere tedavi edilen 10.000 kişide 1 veya daha az  
• Bilinmiyor: Eldeki verilerden hareketle tahmin edilemiyor. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne  başvurunuz:  
 
Bilinmiyor: Aşırı duyarlılık (Alerjik reaksiyonlar) belirtileri; yüzde, ağızda, dudakta, dilde 
ve boğazda şişme, nefes darlığı, ürtiker, ateş v.b  
 Bunların hepsi ciddi yan etkilerdir. Acil tıbbi müdahale gerekebilir.  
 Aşağıdakilerden herhangi birini fark ederseniz, doktorunuza söyleyiniz:  
 
Yaygın:  
• Kaşıntı,  
• Kızarıklık,  
• Damarların genişleyerek ciltte görünür hale gelmesi  (telenjiektazi),  
• Çukur şeklinde yara  izleri 
 
Yaygın olmayan:  
• Ciltte renk  koyulaşması, 
• Cildin incelmesi (deri atrofisi)  
 Bilinmiyor:  
• Kurdeşen  (ürtiker),  
• Cilt tahrişi,  
• İçi cerahat dolu deri  kabartıları,  
• Ciltte  yangı,  
• Ciltte  yanma,  
• Şişme,  
• Uygulama yerinde ağrı  hissi,  
• Ciltte gerginlik  hissi,  
• İçi cerahat dolu deri kabartıları nedeniyle  kızarıklık,  
• Uyuşma, karıncalanma  (parestezi),  
• Temasla ortaya çıkan deri hastalığı (kontak dermatit),  
• Uygulama bölgesinde soyulma  
 
Bunlar CONTUBEL 'in hafif yan etkileridir.  
 Genel olarak, CONTUBEL , uzun dönemli kullanımı da dahil olmak üzere oldukça iyi tolere 
edilir. Yaygın olarak görülen kaşıntı, cildin iyileşme süreci ile nedeniyledir ve genellikle tedavinin kesilmesini gerektirmez.  
5/5 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamı ş olacaksınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. CONTUBEL ’in saklanması  
 Çocukların göremeyeceği, erişemeyeceği yerlerde ve ambalajında saklayınız.  
 25°C’nin altındaki oda sıcaklığında saklayınız.  
 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra CONTUBEL ’i kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim yeri:  
NOBEL İLAÇ SANAYİİ ve TİCARET A.Ş.  
Merkez 81100 DÜZCE  
 Bu kullanma talimatı 21/03 /2024 tarihinde onaylanmıştır.  
  
