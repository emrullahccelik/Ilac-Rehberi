 
 
1 / 14                                                          KULLANMA TALİMATI  
 
OMESEK 20 mg mikropellet kapsül  
Ağız dan alınır.  
 Etkin madde:  Her mikropellet kapsül 2 0 mg omeprazol  içerir.  
• Yardımcı maddeler:  20 numaralı şeker kürecikleri ( sukroz  ve mısır nişastası),  hipromelloz , 
dimetikon emülsiyon, polisorbat 80, diasetile edilmiş monogliseritler , mannitol, talk, %30 
metakrilik asit -etil akrilat kopolimer (1:1) dispersiyonu , trietil sitrat , stearol makrogolgliseridler . 
Kapsül  içeriği: Jelatin  (sığır jelatini),  titanyum dioksit  (E 171) , sarı demir oksit (E 172), siyah demir 
oksit  (E 172)     
  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu  ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek vey a 
düşük doz kullanmayınız.  
 
Bu Kullanma Talimatında : 
1. OMESEK  nedir ve ne için kullanılır ? 
2. OMESEK’i  kullanmadan önce dikkat edilmesi gerekenler  
3. OMESEK  nasıl kullanılır ? 
4.  Olası yan etkileri nelerdir?  
5. OMESEK’i n saklanması  
 
Başlıkları yer almaktadır . 
1. OMESEK  nedir ve ne için kullanılır ? 
OMESE K etkin madde olarak omeprazol içerir. ‘Proton pompası inhibitörü’  olarak bilinen 
ilaçlardan biridir. Midenizdeki asit oluşumunu azaltır.  
  
 
2 / 14 OMESEK beyaz renkli sert jelatin kapsüldür.  Sığır kaynaklı jelatin içeren k apsüllerin kapak ve 
gövdesinde siyah renkte “20 mg”  yazısı bulunur . Kapsüller beyaz ila grimsi renkte yuvarlak 
pelletler içermektedir.  
OMESEK 14  ve 28  kapsül içeren blister ambalajlarda bulunmaktadır.  
 
OMESEK aşağıdaki durumların tedavisinde kullanılır : 
 
Yetişkinlerde:  
• ‘Gastroözofajiyal reflü hastalığı ’(GÖRH). Mide asidinin ağrı, iltihaplanma ve mide yanmasına 
yol açacak şekilde yemek borusuna kaçışı.  
• Bağırsak ların üst kısmındaki ülserler ( onikiparmak bağırsağı ülseri) ya da midedeki ülser (gastrik 
ülser).  
• “Helicobacter pylori” adlı bakteri ile enfekte (iltihap oluşturan mikropların bulaştığı) ülserler. 
Eğer sizde böyle bir durum mevcutsa doktorunuz iltihabı tedavi etmek suretiyle ülseri 
iyileştirmek için size ayrıca antibiyotik reçete edebilir.  
• Nonsteroidal antienflamatuar ilaçlar (NSAİİ: Ağrı, ateş ve iltihaba karşı etkili ilaçlar) olarak 
isimlendirilen ilaçların sebep olduğu ülserler. Eğer NSAİİ alıyorsanız, oluşmadan ülseri 
durdurmak için OMESEK kullanılabilir.  
• Pankreastaki büyümeye bağlı olarak midede aşırı asit olması durumunda (Zollinger -Ellison 
sendromu)  
 
Çocuklarda : 
1 yaş üzeri ve  ≥ 10 kg çocuklarda : 
• GÖRH: Mide asidinin ağrı, iltihaplanma ve mide yanmasına yo l açacak şekilde yemek borusun a 
kaçışı,  
Çocuklarda bu durumun belirtileri mide içeriğinin ağza geri dönmesi, kusma ve kilo artışında 
azalmayı içerebilir.  
 4 yaş üzeri çocuklar ve ergenlerde:  
• “Helicobacter pylori”  adlı bakteri ile enfekte ülserler. Eğer çocuğunuzda böyle bir durum varsa 
doktorunuz iltihabı tedavi etmek suretiyle ülseri iyileştirmek için ayrıca antibiyotik reçete 
edebilir.  
 
  
 
3 / 14 2.  OMESEK’i  kullanmadan önce dikkat edilmesi gerekenler  
OMESEK ’i aşağıdaki durumlarda KULLANMAYINIZ  
• Eğer omep razole veya OMESEK içeriğindeki herhangi bir maddeye karşı alerjiniz (aşırı 
duyarlılığınız) varsa ,  
• Eğer diğer midede asit oluşumunu önleyen ilaçlara (örn. , pantoprazol, lansoprazol, rab eprazol, 
esomeprazol) karşı alerjiniz varsa , 
• Nelfinavir içeren bir ilaç (HIV enfeksiyonu tedavisinde kullanılır) kullanıyorsanız.  
 
Eğer emin değilseniz OMESEK almadan önce doktorunuza veya eczacınıza sorunuz.  
 
OMESEK’i  aşağıdaki durumlarda D İKKATL İ KULLANINIZ  
OMESEK diğer hastalıkların belirtilerini saklayabilir. Bu nedenle OMESEK almadan önce ya da 
alırken aşağıdakilerden herhangi birini fark ederseniz hemen doktorunuzla konuşun uz: 
• Bir neden olmaksızın fazla kilo kaybederseniz ve yutma sorunları yaşarsanız , 
• Mide ağr ısı veya hazımsızlık yaşarsanız,  
• Kan ve ya gıda kusmaya başlamanız durumunda,  
• Dışkının siyah  olması (kanlı dışkı) durumunda,  
• Omeprazol enfeksiyoz ishalde (herhangi bir mikrobun bağırsak mukozasına yaptığı  tahribat 
sonucu ortaya çıkan ishal durumu) küçük bir artış ile ilişkilendirilmiş olduğundan şiddetli veya 
sürekli ishal olmanız durumunda,   
• Şiddet li karaciğer sorunlarınız varsa,  
• Kalça, el bileği ya da omurgada osteoporoza (kemik erimesi) bağlı kırık riskiniz varsa,  
• Kanınızdaki magnezyum miktarı düşükse ve bu durum için tedavi görmekteyseniz (Digoksin ya 
da örneğin idrar söktürücüler gibi kanınızdaki magnezyum miktarını düşürücü ilaçlar 
kullanıyorsanız, d oktorunuz periyodik olarak kanınızdaki magnezyum düzeyl erini kontrol etmek 
isteyebilir ), 
• Mide asidini azaltan OMESEK benzeri ilaçlar ile tedavi sonrasında cildinizde bir reaksiyon 
olursa,  
• Nöroendokrin tümörler için tanı incelemesine girecekseniz  (Kromogranin A gibi belirli bir kan 
testi) . 
  
 
4 / 14 Eğer OMESEK’i uzun süreli (1 yıldan uzun) kullanıyorsanız, doktorunuz un sizi düzenli gözetim 
altında tutması olasıdır. Doktorunuzu gördüğünüzde, herhangi bir yeni ve olağan dışı belirti ve 
durumu kendisine bildiriniz.  
 
Omeprazol alırken böbreklerinizde iltihaplanma meydana gelebilir. Belirtiler ve semptomlar idrar 
hacminde azalma veya idrarınızda kan ve/veya ateş, döküntü ve eklem sertliği gibi aşırı duyarlılık 
reaksiyonlarını içerebilir. Bu tür belirtileri hekiminize bildirmelisiniz.  
 
OMESEK ile tedavi  birtakım bakterilerin neden olduğu mide  ve bağırsak enfeksiyon riskinde az da 
olsa bir artışa neden olabilir.  
 
OMESEK gibi mide asidi oluşumunu önleyen bir ilacı özellikle bir yıldan uzun süre kullanmak 
kalça, el bileği veya omurgada kırık oluşma riskini hafifçe artırabilir.  Osteoporozunuz (kemik 
erimesi) varsa y a da kortikosteroid türü ilaç  alıyorsanız (osteoporoz riskini artırabilir) doktorunuza 
söyleyiniz.  
 
OMESEK ile tedavi sırasında cildinizde özellikle güneşe maruz kalan yerlerde döküntü (subakut 
kütanöz lupus eritematozus) meydana gelirse en kısa sürede doktorunuza haber veriniz. OMESEK 
ile tedavinize ara vermeniz gerekebilir. Buna ek olarak eklemlerinizde ağrı gibi hastalık benzeri 
etkileri de doktorunuza söyleyiniz.  
 
OMESEK ile uzun süreli tedavi gereken hastalarda B12 vitamininin emilimi (ince bağırsakta kan 
damarlarına geçmesi) azalabilir.  
 
Kronik hastalığı olan bazı çocuklarda uzun süreli OMESEK tedavisi gerekebilir fakat bu durum 
tavsiye edilmemektedir.  
 
Bu uyarılar, geçmişteki herhangi bir dönemde dahi olsa sizin için geçerliyse l ütfen doktorunuza 
danışın ız.  
 
OMESEK’i n yiyecek ve içecek ile kullanılması  
Kapsülleri yemeklerle birlikte ya da aç karnına alabilirsiniz.  
 
  
 
5 / 14 Hamilelik  
İlacı kullanmadan önce doktorunuza veya eczacınıza danışınız.  
OMESEK kullanmaya başlamadan önce doktorunuzu hamile olduğunuz veya hamile kalmayı 
planladığınız konusunda bilgilendiriniz. Doktorunuz bu süre içerisinde OMESEK kullanıp 
kullanmayacağınıza karar verecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız , doktorun uz OMESEK  kullanıp kullanmayacağınıza karar verecektir.  
 
Araç ve makine kullanımı  
OMESEK ’in araç ve makine kullanma yeteneğinizi etkilemesi beklenmemektedir. Sersemleme ve 
görme bozukluğu gibi yan etkiler oluşabilir (bakınız Bölüm 4). Eğer bu yan etkiler görülürse araç 
ve makine kullanmayınız.  
 
OMESEK’i n içeriğinde bulunan bazı yardımcı maddeler hakkında önemli bilgiler  
OMESEK, her bir mikropellet kapsülde 55,2 mg sukroz içerir. Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar la birlikte kullanımı  
OMESEK bazı ilaçların işleyişini etkileyebilir ya da bazı ilaçlar OMESEK’in işleyişini  
etkileyebilir.  
 
Nelfinavir  içeren bir ilaç (HIV enfeksiyonu tedavisin de kullanılır) kullanıyorsanız, OMESEK 
almayınız.  
 
Aşağıdakilerden herhangi birini kullanıyorsanız, doktorunuza veya eczacınıza söyleyiniz:  
• Ketokonazol, itrakonazol, posakonazol veya vorikonazol  (mantar enfeksiyonlarını tedavi etmeye 
yönelik ilaçlar)  
• Digoksin (kalp sorunlarını tedavi etmek için kullanılır)   
 
6 / 14 • Diazepam (kaygı, endişe hallerinin veya sara hastalığının tedavisinde ya da kas gevşetici olarak 
kullanılır)  
• Fenitoin (sara tedavisinde kullanılır). Eğer fenitoin kullanıyorsanız doktorunuz OMESEK 
tedavisine başlarken veya OMESEK’i bıraktığınızda sizi izleyecektir.  
• Varfarin veya K vitaminini baskılayan diğer maddeler gibi kan pıhtılaşmasını önleyici ilaçları 
almaktaysanız, OMESEK ile teda vinize başlarken veya son verir ken doktorunuzun sizi izlemesi 
gerekebilir.  
• Rifampisin  (tüberk üloz tedavisinde kullanılır)  
• Atazanavir (HIV enfe ksiyonu tedavisinde kullanılır)  
• Takroli mus (organ naklinde kullanılır)  
• St John’s wort bitkisi (Hypericum perforatum) (hafif dereceli ruhsal çöküntü tedavisinde 
kullanılır)  
• Silostazol (Bacaklarda aralıklı olarak gözlenen kramp benzeri ağrılarda kullanılır).  
• Sakinavir (HIV enfe ksiyonu tedavisinde kullanılır)  
• Klopidogrel (kan pıhtılaşmasını önlemek için kullanılır)  
• Erlotinib (kanser tedavisinde kullanılır)  
• Metotreksat (yüksek dozlarda kanser tedavisinde kullanılan bir kemoterapi ilacı) - eğer yüksek 
dozlarda metotreksat alıyorsanız, doktorunuz OMESEK tedavisini geçici olarak durdurabilir.  
 
Eğer doktorunuz Helicobacter pylori enfeksiyonunun ned en olduğu ülseri tedavi etmek için size 
OMESEK ile birlikte amoksisilin ve klaritromisin antibiyotiklerini reçete ettiyse, doktorunuza 
almakta olduğunuz diğer ilaçlar hakkında bilgi vermeniz çok önemlidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı ysanız lütfen doktorunuza veya eczacınıza bunlar hakkında bilgi veriniz.  
 
3.  OMESEK  nasıl kullanılır ? 
• Uygun kullanım ve doz/uygulama sıklığı için talimatlar:   
OMESEK’i her zaman doktorunuzun söyl ediği şekilde alınız. Eğer emin değilseniz, doktorunuzla 
veya eczacınızla konuşun uz. 
Doktorunuz ne kadar süre ile kaç kapsül alacağınızı size söyleyecektir.  Bu sizin durumunuza ve 
yaşınıza bağlıdır.  
Olağan dozlar aşağıda verilmiştir .  
 
7 / 14 Yetişkinler:   
Göğüs yanması ve asidin yemek borusuna geri taşması gibi GÖRH belirtilerinin tedavisinde:  
• Eğer doktorunuz yemek borunuzda az miktarda hasar bulursa, 4 -8 hafta için olağan doz günde 
bir kez 20 mg’dır.  Yemek borunuzda iyileşme gerçekleşmezse doktorunuz ilave 8 hafta daha 40 
mg doz almanızı söyleyebilir.  
• Yemek borusunda iyileşme sağlandığında olağan doz günde bir kez 10 mg’dır.  
• Eğer yemek borunuzda bir hasar bulunmuyorsa, olağan doz günde bir kez 10 mg’dır.  
 
Bağırsakların ü st kısmındaki ülserlerin (oniki parmak bağırsağı ülseri) tedavisinde : 
• Olağan doz 2 hafta için günde bir kez 20 mg’dır. Eğer ülserinizde iyileşme olmazsa, doktorunuz 
2 hafta daha aynı dozu almanızı söyleyebilir.  
• Eğer ülseriniz tamamen iyileşmezse, doz 4 hafta için günde bir kez 40 mg’a çıkartılabilir.  
 
 Mide ülserlerinin tedavisinde (gastrik ülser):  
• Olağan doz 4 hafta için günde bir kez 20 mg’dır. Eğer ülserinizde iyileşme olmazsa, doktorunuz 
4 hafta daha aynı dozu almanızı söyleyebilir.  
• Eğer ülseriniz tamamen iyileşmezse, doz 8 h afta için günde bir kez 40 mg’a çıkartılabilir.  
 
Onikiparmak bağırsağı ve mide ülserlerinin tekrarını önlemek için:  
• Olağan doz günde bir kez 20 mg veya 40 mg’dır. Doktorunuz dozu günde bir kez 40 mg’a 
çıkartabilir.  
 
NSAİİ kaynaklı onikiparmak bağırsağı ve mide ülserlerinin tedavisinde:  
• Olağan doz 4 -8 hafta için günde bir ke z 20 mg’dır.  
      
NSAİİ kullanımı ile ilişkili onikiparmak bağırsağı ve mide ülserini önlemek için:  
• Olağan doz günde bir kez 20 mg’dır.  
      
Helicobacter pylori enfeksiyonunun neden olduğu ülserleri ve tekrarını önlemek için:  
• Olağan doz bir hafta süreyle  20 mg OMESEK’dir.  
• Doktorunuz a moksisilin, klaritromisin ve metronidazol antibiyotiklerinden ikisini de almanızı 
söyleyecektir.  
  
 
8 / 14 Pankreastaki bir büyümenin sebep olduğu midenin aşırı miktarda asit üretimi (Zollinger -Ellison 
sendromu) tedavisinde:  
• Olağan doz günlük 60 mg’dır.  
• Doktorunuz dozu ihtiyacınıza göre ayarlayacak ve ilacı ne kadar süre ile alacağınıza karar 
verecektir.  
 
Uygulama yolu ve metodu:  
• Kapsülleri sabah almanız  tavsiye edilmektedir.  
• Kapsülleri yemeklerle beraber veya aç karnına alabilirsiniz.  
• Kapsülleri yarım bardak su ile bütün olarak yutunuz. Kapsüller ilacın mide asidi tarafından 
parçalanmasını  engelleyen kaplı pelletler içerdiğinden kapsülleri çiğnemeyiniz veya ezmeyiniz . 
Pelletlere zarar vermemeniz önemlidir.  
• Eğer siz veya çocuğunuz kapsülleri yu tmakta zorluk çekerseniz:   
Kapsü lleri açın ve içindekileri doğrudan yarım bardak suyla yutun veya içindekileri gaz 
içermeyen suya, herhangi bir asidik meyve suyuna (örn., elma, portakal veya ananas) ya da elma 
püresi içine koyunuz.  
Karışımı içmeden önce her zaman karıştırın ız (karışım berrak olmayacaktır).  Daha sonra 
karışımı hemen veya 30 dakika içinde için iz. 
Bütün ilac ı içtiğinizden emin olmak için, bardağı yarım bardak suyla çalka layın ve için iz. Katı 
parçacıklar  ilaç içerir. Bunları ezmeyiniz veya çiğnemeyiniz.   
 
• Değişik yaş grupları:  
Çocuklarda kullanımı:   
Göğüs yanması ve asidin geri taşması gibi GÖRH belirtilerinin tedavisinde:  
• 1 yaş üzeri ve vücut ağırlığı 10 kg’dan fazla ola n çocuklar OMESEK alabilir. Doz  çocuğun 
kilosuna bağlı olup doğru doza doktor karar verecektir.  
 
Helicobacter pylori  enfeksiyo nunun neden olduğu ülserleri ve tekrarını önlemek için:  
• 4 yaş üzerindeki çocuklar OMESEK alabilir. Doz çocuğun kilosuna bağlı olup, doğru doza 
doktor karar verecektir.  
• Doktorunuz çocuğunuza amoksisilin ve klaritromisin isimli iki antibiyotiği de reçete edecektir.  
 
  
 
9 / 14 Yaşlılarda kullanımı:  
Yaşlı hastalarda doz ayarlaması gerekmez.  
 
•  Özel kullanım durumları:  
Böbrek yetmezliği:   
Böbrek yetmezliği olan hastalarda doz ayarlaması gerekmez.  
 
Karaciğer yetmezliği :  
Karaciğer yetmezliği olan hastalarda günlük 10 -20 mg doz yeterli olabilir.  
 
Eğer OMESEK ’in etkisinin çok güçlü veya çok zayıf olduğuna dair bir izleminiz  var ise  doktorunuz 
veya eczacınız ile konuşunuz.  
 
Kullanmanız gerekenden daha fazla OMESEK  kullandıysanız : 
OMESEK ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
OMESEK’i  kullanmayı unutursanız:  
Eğer bir doz  almayı unutursanız, hatırlar hatırlamaz alın . Ancak bir sonraki dozu almaya  yakın bir 
zamanda iseniz, kaçırılan önceki dozu almayınız.  
Unutulan dozları dengelemek için çift doz almayınız.  
 
OMESEK  ile tedavi sonlandı rıldığında ki oluşabilecek etkiler:  
Herhangi  bir etki bulunmamaktadır.  
 
4. Olası yan etkileri nelerdir?  
Tüm ilaçlar  gibi OMESEK ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa OMESEK’i kullanmayı durduru nuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Ani hırıltılı solunum, dudaklar, dil ve boğaz veya vücutta şişlik, döküntü, bayılma ya da  yutma  
zorluğu  (şiddetli alerjik reaksiyon) . 
  
 
10 / 14 • Deride kabarcıklanma ya da soyulma ile birlikte kızar ıklık. Ayrıca dudak, göz, ağız,  burun ve 
üreme organlarında şiddetli kabarcıklanma ve kanama gör ülebilir. Bu, ‘Stevens -Johnson 
sendromu’(deride ve göz çevresinde kan oturması, şişlik ve kızarıklıkla seyreden iltihap) veya 
‘toksik epidermal nekroliz’(deride içi sıvı dolu kabarcıklarla seyreden ciddi bir hastalık) olabilir.  
• Yaygın döküntü, yüksek vücut ısısı ve genişlemiş lenf düğümleri (DRESS sendromu veya ilaç 
aşırı duyarlılık sendromu) (nadir).  
• Ateşin eşlik ettiği, deri altında şişlikler ve kabarcıklarla birlikte kırmızı, pullu, yaygın bir 
döküntü. Semptomlar genellikle tedavinin başlangıcında ortaya çıkar (akut jeneralize 
ekzantematöz püstülozis) (nadir).  
•  Karaciğer sorunu belirtileri olabilen deride sarılık, koyu renkli idrar ve yorgunluk . 
 
Bunların hepsi ciddi yan etkilerdir.  
Eğer bunlardan biri sizde mevcut ise, sizin OMESEK’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu ciddi yan etkilerin hepsi seyrek görülür.  
 
Yan etkiler aşağıda belirtildiği gibi belirli sıklıklar da ortaya çıkabilir:  
 Çok yaygın          :  10 hastanın en az birinde görülebilir.  
 Yaygın                 :  10 hastanın birinden az fakat 100 hastanın birinden fazla görülebilir.  
 Yaygın olmayan :  100 hastanın birinden az fakat 1.000 hastanın birinden fazla görülebilir.  
 Seyrek                 :  1.000 hastanın birinden az fakat 10.000 hastanın birinden fazla görülebilir.  
 Çok seyrek          :  10.000 hastanın birinden az görülebilir.  
 Bilinmiyor           :  Eldeki verilerden hareketle tahmin edilemiyor.  
Diğer yan etkiler  aşağıdakileri içermektedir:  
   
Yaygın  
• Baş ağrısı  
• Mide veya bağırsak üzerindeki etkiler: ishal, mide ağrısı, kabızlık, midede gaz oluşması  
• Bulantı veya kusma  
• Midede iyi huylu polipler  
 
Yaygın olmayan  
• Ayak ve eklemlerde şişlik   
 
11 / 14 • Uyku bozukluğu (insomnia)  
• Sersemleme ,” iğnelenme ” gibi karıncalanma / uyuşma hissi, uykulu olma hissi  
• Baş dönmesi (vertigo)  
• Karaciğer işlevlerini gösteren kan testlerinde değişiklik  
• Deride döküntü, kurdeşen, kaşıntı  
• Genel olarak kendini iyi hissetmeme ve enerji eksikliği  
• Kalça, bilek veya omurga kırığı  
 
Seyrek  
• Beyaz kan hücreleri veya trombosit (kan pulcuğu, pıhtılaşmayı sağlayan kan hücresi)  sayısında  
azalma gibi kan sorunları. Bu durum halsizlik, deride morluk veya enfeksiyon  olasılığında artışa  
neden olabilir.  
• Dudak, dil ve boğazda şişli k, ateş, hırıltılı solunumu içere n, bazen  şiddetli olabilen  alerjik 
tepkiler  
• Kan sodyum seviyesinde azalma. Bu durum güçsüzlük, kusma ve kramplara neden olabilir.  
• Huzursuzluk, zihin karışıklığı ya da ruhsal çöküntü içinde hissetme  
• Tat alma değişiklikleri  
• Bulanık görme gibi görme duyusu sorunları  
• Aniden hırıltılı soluma veya nefes daralması  (bronkospazm)  
• Ağız kuruluğu  
• Ağız içinde iltihaplanma  
• Bir ma ntarın neden olduğu, bağırsakları  etkileyen “pamu kçuk ” olarak isimlen dirilen bir 
enfeksiyon  
• Deride sararma, koyu renkli idrar ve yorgunluğa neden olan sarılığı içeren karaciğer sorunları  
• Saç dökülmesi (alopesi)  
• Güneş ışığına maruz kalındığında deri döküntüsü  
• Eklem ağrıları (artralji) veya kas ağrıları  (miyalji)  
• Şiddetli böbrek sorunları (interstisyel nefrit)  
• Aşırı terleme  
• Hafif seyreden hastalık hali (indispozisyon)  
• Kalın bağırsakta iltihap (mikroskopik kolit)  
Çok seyrek  
• Agranülositozis (beyaz kan hücreleri sayısında azalma)  dahil kan hücre sayısında değişiklik   
 
12 / 14 • Saldırganlık  
• Olmayan şeyleri görme, hissetme ve işitme (varsanı, halüsinasyon)  
• Karaciğer yetmezliğ i ve beyinde iltihaplanmaya ned en olan şiddetli karaciğer sorunları  
• Ani başlayan, şiddetli döküntü veya deride pullanm a veya soyulma. Bu durum yüksek  ateş ve                   
eklem ağr ısı (Er itema multiforme, Stevens -Johnson sendromu, toksik epidermal nekroliz) ile 
ilişkili olabilir  
• Kas zayıflığı  
• Erkeklerde meme büyümesi  
• Yorgunluk  
• Geri dönüşümlü yönelim kaybı (dezoryantasyon) durumu  
• Geri dönüşümü olmayan görmede bozukluk  
• Göğüs ağrısı (anjina pektorise benzeyebilir)  
• Sadece uygun laboratuvar testleri ile tanımlanabilen belirgin değişikliklerin eşlik ettiği mide 
mukozasının büyümesi  
• Şiddetli etkilenmiş iskelet kasları (kas dokusundaki hasar sebebiyle, iskelet kası dokusunda 
meydana gelen ani bozulma (rabdomiyoliz))  
  
Bilinmiyor  
•  Bağırsa kta iltihap (ishale neden olur)  
•  Eğer üç aydan fazla süredir  OMESEK  tedavisi alıyorsanız, kandaki magnezyum seviyelerinde 
azalma görülebilir. Magnezyum seviy elerinde azalma yorgunluk, istemsiz kas kasılmaları, yer ve 
zaman yöneliminin  yitirilmesi , havale, sersemleme veya kalp atım hızında  artma olarak 
görülebilir. Eğer bu belirtilerden herhangi biri gelişirse hemen  doktorunuza  söyleyiniz. 
Magnezyum seviyelerinde azalma, kanda potasyum ya da kalsiyum seviyelerinde bir azalmaya da 
neden olabilir. Doktorunuz magnezyum seviyelerinizi izlemek için düzenli kan testleri 
yaptırmanıza karar verebilir.   
•  Omeprazol ile tedavinin ilk iki haftasında kandaki s indirim başlangıcına neden olan hormon 
(gastrin) seviyelerinde artış olabilir fakat tedavinin sonlandırılmasıyla normal değerlerine geri 
döner.  
•  Deride döküntü, eklemlerde ağrı da eşlik edebilir (Bkz. Bölüm 2)  
•  Cinsel güçte yaşanan rahatsızlıklar  
  
 
13 / 14 Çok seyrek durumlard a OMESEK beyaz kan hücrelerini etkileyerek bağışıklık sistemi  yetmezliğine 
neden olabilir. Genel durumda şiddetli bir bozulmanın eşlik ettiği ateş gibi belirtilerle beraber olan 
bir enfeksiyon ve ya ateş ile birlikte boyun, boğaz veya ağızda ağrı  ya da idrar yapma zorluğu gibi 
lokal enfeksiyon belirtileri ile bir enfeksiyon gelişirse beyaz kan hücreleri sayısında azalma 
(agranülositoz) riskini bir kan testi ile olasılık dışı bırakabilmek üzere mümkün olan en kısa 
zamanda doktorunuza danışınız.  Bu durumda ilacınız hakkında  bilgi vermeniz önemlidir.  
 
Olası yan etki listesi hakkında endişe etmeyiniz. Bu yan etkilerin hiçbiri sizde görülmeyebilir. Yan 
etkilerden herhangi biri ciddileşirse veya burada yer almayan herhangi bir yan etki ile 
karşılaşırsanız, lütfen doktorunuza veya eczacınıza ha ber veriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
   
5.  OMESEK’ in Saklanması  
OMESEK’i  çocukların göremeyeceği, erişemeyeceği yerlerde ve ambalajında saklayınız.  
25ºC  altındaki oda sıcaklığında  saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra OMESEK’i kullanmayınız . 
Eğer üründe ve/veya ambalajında bozukluklar fark ederseniz OMESEK’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
  
 
14 / 14 Ruhsat S ahibi:  Terra İlaç ve Kimya Sanayi Ticaret A.Ş.  
                           Ümraniye/ İstanbul  
Üretim Y eri:     Myfarma İlaç San. ve Tic. A.Ş.  
                          Tuzla/ İstanbul  
 
Bu kullanma talimatı ../../…. tarihinde onaylanmıştır.  
 
 
 
 
  
  
 
  
  