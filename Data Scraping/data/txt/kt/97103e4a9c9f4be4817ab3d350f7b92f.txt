1/5  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  bu ilacı 
kullandığınızı doktorunuza söyleyiniz. 
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
REFUBEL ADVANCE  1000 mg + 200 mg / 10 ml oral süspansiyon  
Ağızdan alınır.  
 Her bir ml süspansiyon;  
• Etkin  madde: 100,00 mg sodyum aljinat ve 20,00 mg potasyum hidrojen karbonat  
• Yardımcı  maddeler: Kalsiyum karbonat, karbomer 974P, metil paraben  (E218), propil 
paraben (E216), sodyum sakkarin, sodyum hidroksit, nane aroması (Drycell mint flavour)  
 
Bu Kullanma  Talimatında ; 
 1. REFUBEL  ADVANCE nedir  ve ne için kullanılır?  
2. REFUBEL  ADVANCE’i  kullanmadan önce  dikkat edilmesi gerekenler  
3. REFUBEL  ADVANCE nasıl  kullanılır?  
4. Olası  yan etkiler  nelerdir?  
5. REFUBEL  ADVANCE’i n saklanması  
 Başlıkları yer  almaktadır.  
 1. REFUBEL ADVANCE  nedir  ve ne için kullanılır?  
 REFUBEL ADVANCE ; beyazımsı –kreme yakın renkli, nane kokulu, viskoz süspansiyondur.  
 REFUBEL ADVANCE ; 200 ml’lik  bal renkli Tip III cam şişe, plastik  kapak ve 2,5, 5 ve 10 
ml dereceli plastik kaşık ile sunulmaktadır. 
 REFUBEL ADVANCE , reflü  (mide  ve
 yemek  borusu iltihabı)  baskılayıcılar  diye 
adlandırılan ilaçlar grubuna dahildir.  REFUBEL ADVANCE , reflü özofajite (yemek borusu iltihabı) bağlı belirtilere sahip 
hastalarda veya gebelik sırasında ya da yemeği takiben oluşan mide yanması, mideden ağza asit gelmesi ve hazımsızlık (reflüye bağlı) gibi gastroözofageal reflüye (mide ve yemek borusu iltihabı) bağlı belirtilerin tedavisinde kullanılır.    2/5  2. REFUBEL ADVANCE ’i kullanmadan önce  dikkat  edilmesi  gerekenler 
 
REFUBEL ADVANCE ’i aşağıdaki durumda KULLANMAYINIZ  
• REFUBEL ADVANCE  içeriğindeki herhangi bir maddeye karşı alerjiniz varsa (Nefes  
almada güçlük veya deri döküntüleri meydana gelmişse)  
 REFUBEL ADVANCE ’i aşağıdaki  durumlarda  DİKKATLİ  KULLANINIZ  
• 10 ml REFUBEL ADVANCE ; 4,8 mmol sodyum ve 2,0 mmol potasyum içerir. Bu 
durum, böbrek bozukluğu veya kalp yetersizliğine bağlı olarak solunum yetmezliği, ödem, karaciğerde büyüme ile belirgin hastalığa bağlı sıkı bir tuz rejimi önerilen hastalar için ve 
ayrıca plazma potasyum seviyelerini yükselten ilaçların kullanıldığı hastalarda, hesaba 
katılmalıdır.  
• 10 ml REFUBEL ADVANCE ; 200 mg (2,0 mmol) kalsiyum karbonat içerir. Bu yüzden 
hiperkalsemi (kanda kalsiyum yüksekliği), nefrokalsinosis (böbreklerde kalsiyum birikmesi) ve tekrarlayan böbrek kalsiyum taşı tedavisindeki hastalarda dikkatli olunmalıdır. 
• Gastrik asit seviyesi çok düşük olan hastalarda ilacın etkinliğinin azalma olasılığı vardır.  
• 7 günlük REFUBEL ADVANCE  tedavisine rağmen semptomlarında iyileşme görülmez 
veya şikayetler kötüleşir ise hastanın doktor tarafından yeniden değerlendirilmesi gerekir.  
 
Aşağıda  belirtilen  durumlardan herhangi  biri sizin  için söz konusuysa, tedaviniz  doktorunuz 
tarafından dikkatli bir şekilde düzenlenmelidir:  
• Doktorunuz  tarafından  sodyum ve/veya  potasyum kısıtlaması önerilmişse,  
• Böbrek ya da kalp rahatsızlığınız  varsa ya da geçmişte  olduysa  (bazı  tuzlar  bu tür 
durumları etkileyebilir),  
• Şiddetli böbrek yetmezliğiniz  varsa,  
• Yedi  gün sonra  belirtilerde  düzelme olmazsa.  
 12 yaşın  altındaki  çocukların  tedavisinde  doktor  tavsiyesi  dışında  kullanılması genellikle  
önerilmez.  
 Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza danışınız.  
 REFUBEL ADVANCE ’in yiyecek  ve içecek  ile kullanılması  
REFUBEL ADVANCE  yemeklerden  sonra  ağız yoluyla  uygulanır.  
 Hamilelik:  
 İlacı kullanmadan önce  doktorunuza veya  eczacınıza danışınız.  
 REFUBEL ADVANCE  gebelik  döneminde  kullanılabilir.  
 Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 Emzirme:  
 İlacı kullanmadan önce  doktorunuza veya  eczacınıza danışınız.  
 REFUBEL ADVANCE ’in emzirme  döneminde, çocuklar  üzerine  bilinen  bir etkisi 3/5  bulunmamaktadır. REFUBEL ADVANCE  emzirme döneminde kullanılabilir.  
 
Tüm  ilaçlarda  olduğu gibi, REFUBEL ADVANCE ’in de kullanım  süresi  mümkün 
olduğunca kısa tutulmalıdır.  Araç ve makine  kullanımı:  
REFUBEL ADVANCE ’in araç  ve makine  kullanımına  olumsuz  bir etkisi yoktur.  
 REFUBEL ADVANCE ’in içeriğinde bulunan bazı yardımcı  maddeler hakkında 
önemli bilgiler  
 Bu tıbbi ürün, metil paraben (E218) ve propil  paraben (E216) içerdiğinden alerjik reaksiyona 
(muhtemelen gecikmiş) neden olabilir.  
 Diğer ilaçlar  ile birlikte kullanımı  
REFUBEL ADVANCE ’in diğer  ilaçlarla  etkileşimine  dair bilgi bulunmamaktadır.  
 Levotroksin içeren ilaçların (tiroid hastalıklarının tedavisinde kullanılan) REFUBEL 
ADVANCE  ile birlikte alındığında emilimi bozulduğundan, iki ilacın en az 2 saat ara 
verilerek alınması gerekmektedir.  
 Eğer reçeteli ya da reçetesiz herhangi bir ilacı şu  anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. REFUBEL ADVANCE  nasıl kullanılır?  
 Doktorunuz  alacağınız  doz miktarını ve REFUBEL  ADVANCE  ile yapılacak  tedavi 
süresini belirleyecektir.  
Tedaviyi  kendi  kendinize  kesmeyiniz ve  uzatmayınız.  
Doktorunuz  başka  şekilde  önermemişse,  REFUBEL ADVANCE ’i aşağıdaki  gibi kullanınız.  
 
• Uygun  kullanım  ve doz/uygulama sıklığı için talimatlar:  
REFUBEL ADVANCE , yetişkinler  ve 12 yaşından büyük çocuklarda yemeklerden  sonra  ve 
yatarken 5 -10 ml (1 -2 tatlı kaşığı) kullanılır.  
 
7 gün sonunda  şikayetleriniz hala  devam  ediyorsa  doktorunuza  danışmanız  gerekmektedir.  
 
• Uygulama yolu ve metodu:  
REFUBEL ADVANCE , ağızdan  alınarak  kullanılır.  
Yoğun kıvamlı bir  üründür. Kullanmadan önce  iyice  çalkalanmalıdır.  
 • Değişik  yaş grupları:  
Çocuklarda  kullanımı:  
12 yaşın  altındaki  çocuklarda,  sadece doktor  tavsiyesi  üzerine verilmelidir.  
Yaşlılarda  kullanımı : 
Doz ayarlaması gerekmez.  
 • Özel  kullanım  durumları:  
Böbrek/Kalp yetmezliği : REFUBEL ADVANCE  kalsiyum karbonat içerdiğinden, 
hiperkalsemi (kanda kalsiyum yüksekliği), nefrokalsinosis (böbreklerde kalsiyum birikmesi) 4/5  ve tekrarlayan böbrek kalsiyum taşı tedavisindeki hastalarda dikkatli olunmalıdır. Sodyum ve 
potasyum içerdiğinden dolayı, böbrek bozukluğunuz varsa veya kalp yetmezliğinden dolayı doktorunuz  tarafından  sıkı bir tuz rejimi önerilmiş  ise, bu ilacı kullanmadan önce  doktorunuza 
danışmanız gerekmektedir.  
Karaciğer yetmezliği : Özel bir  kullanımı yoktur.  
 Eğer REFUBEL  ADVANCE’in  etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  Kullanmanız  gerekenden  daha  fazla  REFUBEL ADVANCE  kullandıysanız:  
 REFUBEL ADVANCE ’i kullanmanız gerekenden daha fazla kullandıysanız herhangi bir 
zarar oluşması beklenmez, ancak karnınızda şişkinlik hissedebilirsiniz.  REFUBEL  ADVANCE’ten kullanmanız gerekenden fazlasını kullanmışsanız, bir doktor  veya 
eczacı ile konuşunuz.  
 REFUBEL ADVANCE ’i kullanmayı  unutursanız:  
Unutulan dozları  dengelemek için çift doz  almayınız. 
 REFUBEL ADVANCE  ile tedavi  sonlandırıldığında  oluşabilecek  etkiler:  
 Doktorunuza  danışmadan  tedavinizi yarım bıraktığınız  takdirde  hastalığınızın  belirtileri tekrar 
ortaya çıkabilir.  
 
4. Olası yan etkiler nelerdir?  
Tüm  ilaçlar  gibi, REFUBEL ADVANCE ’in içeriğinde  bulunan maddelere duyarlı olan 
kişilerde yan etkileri olabilir.  
 Aşağıdakilerden biri olursa, REFUBEL ADVANCE ’i kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
 
• Deri döküntüleri, kaşıntı  
• Nefes  almada güçlük  
• Baş dönmesi  
• Yüz,  dudaklar, dil veya  boğazda  şişme  
Bunların hepsi çok ciddi yan etkilerdir. Eğer bunlardan biri sizde mevcut ise, sizin REFUBEL 
ADVANCE ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi  yan etkilerin  hepsi  oldukça  seyrek  görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
• Kurdeşen  veya  bronkospazm  (bronşların  daralması)  gibi alerjik  belirtiler  gelişebilir. 
Bunların hepsi ciddi yan etkilerdir. Acil tıbbi müdahale gerekebilir.  
Ciddi  yan etkiler  çok seyrek görülür.  
 
 5/5  Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer  alan “İlaç Yan Etki Bildirimi”  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. REFUBEL ADVANCE ’in saklanması  
 REFUBEL  ADVANCE’i  çocukların göremeyeceği, erişemeyeceği yerlerde ve ambalajında 
saklayınız.  
 25°C  altındaki  oda sıcaklığında  saklayınız.  Buzdolabına  koymayınız.  
 Son kullanma  tarihi  ile uyumlu olarak kullanınız  
 Ambalajdaki  son kullanma tarihinden sonra REFUBEL  ADVANCE’i  kullanmayınız.  
 Açıldıktan sonra  3 ay içinde tüketilmelidir.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca  belirlenen toplama sistemine veriniz.  
 Ruhsat  Sahibi:  
NOBEL  İLAÇ  PAZARLAMA VE SANAYİİ  LTD.  ŞTİ. 
Ümraniye 34768 İSTANBUL  
 Üretim Yeri: NOBEL  İLAÇ  SANAYİİ  VE TİCARET  A.Ş. 
Sancaklar  81100 DÜZCE  
 Bu kullanma talimatı ../../…. tarihinde onaylanmıştır. 
 