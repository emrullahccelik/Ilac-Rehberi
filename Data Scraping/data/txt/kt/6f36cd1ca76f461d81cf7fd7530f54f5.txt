1 KULLANMA TALİMATI  
 
TELVİS® 80 mg tablet  
Ağız  yoluyla alınır.  
 
• Etkin madde:  Telmisartan  
Her bir TELVİS 8 0 mg tablet, 80  mg telmisartan içerir.  
 
• Yardımcı maddeler : Mannitol (E421), k rospovidon , povidon,  starch, kol loidal silikon 
dioksit, sodyum hidroksit,  magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, dok tora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız.  
 
Bu Kullanma Talimatında:  
1. TELVİS  nedir ve ne için ku llanılır?  
2. TELVİS ’i kullanmadan önce dikkat edilmesi gerekenler  
3. TELVİS  nasıl kullanılır?  
4. Olası yan etkiler nelerdir?  
5. TELVİS ’in saklanması  
 
Başlıkları yer almaktadır.  
 
1. TELVİS  nedir ve ne için kullanılır?  
TELVİS, beyaz, oblong, bikonveks  tablettir.  
TELVİS, 28 ve 84 tabletlik Alü/Alü blister ambalajlarda kullanıma sunulmuştur.  
 
TELVİS  “anjiyotensin -II reseptör  antagonist ” olarak adlandırılan ilaç grubuna dahildir.  
Anjiyotensin II, vücudunuz tarafından üretilir ve kan damarlarının daralması na, böylece kan 
basıncının yükselmesine neden olur. Telmisartan, anjiyotensin II maddesinin bu etkisini engeller, 
böylece kan damarları genişler ve kan basıncı düşer.  
 2 TELVİS esansiyel hipertansiyonun ( yüksek kan basıncının ) tedavisi için kullanılır. “Esansiyel” 
ifadesi, yüksek kan basıncının başka bir nedenle ortaya çıkmadığını gösterir.  
 
Yüksek kan basıncı, tedavi edilmediği  takdirde , çeşitli organlardaki kan damarlarında harabiyete 
yol açabilir. Böylelikle, bazı durumlarda kalp krizleri, kalp veya bö brek yetmezliği, felç veya 
körlü k ile sonuçlanabilir. Yüksek kan basıncı  genellikle, bu tü r bir harabiyet ortaya çıkmadan 
önce belirti vermez. Bu nedenle, tansiyonunuzu düzenli olarak ölçtürüp normal sınırlar içinde 
olup olmadığını kontrol etmeniz çok önem lidir.  
 
TELVİS aynı zamanda, aşağıdaki durumlar nedeniyle risk altında bulunan erişkinlerde kalp -
damar sistemiyle ilgili olayların (örn. kalp krizi ya da inme) önlenmesi için de kullanılmaktadır:  
- Kalbe ya da bacaklara giden kan miktarının azalması veya bl oke olması,  
- İnme geçirmiş olma,  
- Şeker hastalığı (diyabet) riskinin yüksek olması . 
Doktorunuz bu gibi olaylar  açısından  yüksek risk altında olup olmadığınızı size söyleyecektir.  
 
2. TELVİS ’i kullanmadan önce dikkat edilmesi gerekenler  
TELVİS ’i aşağıdaki duru mlarda KULLANMAYINIZ  
Eğer ; 
- Telmisartana veya yukarıda “yardımcı maddeler” bölümünde belirtilen TELVİS içindeki 
yardımcı maddelerden herhangi birine karşı  alerjik (aşırı  duyarlı) iseniz,  
- Hamile iseniz (Bkz. ‘‘Hamilelik’’) TELVİS’i kullanmayınız.  
- Kolestaz  veya biliyer obstrüksiyon (safranın karaciğerden ve safra kesesinden boşalması 
ile ilgili sorunlar) gibi ağır karaciğer sorunlarınız veya diğer şiddetli karaciğer hastalığınız 
varsa . 
- Şeker hastalığınız veya böbrek yetmezliğiniz  varsa ve  kan basıncınızı dü şürmek için 
aliskiren adlı etken maddeyi içeren  bir ilaçla tedavi görüyorsanız.  
 
Yukarıdaki durumlardan herhangi biri sizin için geçerli ise, TELVİS  almadan önce doktorunuza 
veya eczacınıza danışınız.  
TELVİS ’i aşağıdaki durumlarda DİKKATLİ KULLANINIZ  
Eğer  aşağıdaki durumlardan herhangi biri sizin için geçerli ise veya geçmişte geçerli olduysa 
doktorunuza bildiriniz:  
- Böbrek hastalığınız varsa veya size böbrek nakli yapıldıysa , 
- Böbrek lerinizden birinin veya her ikisinin kan damarlarında  darlık bulunuyorsa , 
- Karaciğer hastalığınız varsa , 
- Kalbinizde sorun varsa , 
- Aldosteron düzeyleriniz yüksek ise (kandaki çeşitli minerallerin dengesizliği ile birlikte 
vücutta su ve tuz tutulması) , 
- Tansiyonunuz düşükse (vücudunuzun aşırı su kaybına veya idrar söktürücü tedavi 
nedeniyle tuz kaybına, düşük tuzlu diyete, ishale veya kusmaya ba ğlı olabilir),  3 - Kanınızdaki potasyum düzeyleri yükselmiş  ise, 
- Şeker hastası iseniz,  
 
Aşağıdaki durumlar sizin için geçerli ise TELVİS ’i almadan önce doktorunuzla konuşun uz: 
- Yüksek tansiyonu tedavi etmek için kullanılan aşağıdaki ilaçlardan herhangi birini 
alıyorsanız:  
o özellikle diyabetle ilişkili böbrek problemleriniz varsa, bir ACE inhibitörü (örneğin 
enalapril, lisinopril, ramipril).  
o Aliskiren  (tansiyonu düşürmek için kullanılır) adlı etken  maddeyi içeren ilaçlar . 
Doktorunuz düzenli aralıklarla böbrek fonksiyonunuzu, kan basıncınızı ve kanınızdaki 
elektrolit miktarını (örn. potasyum) kontrol edebilir. Ayrıca " TELVİS’i aşağıdaki 
durumlarda KULLANMAYINIZ " başlığı altındaki bilgilere bakın ız. 
- Digoksin  kullanıyorsanız . 
 
Gebe olduğunuzu veya gebe olma ihtimaliniz olduğunu düşünüyorsanız, mutlaka doktorunuzu 
bilgilendiriniz. TELVİS, erken gebelik döneminde önerilmez ; mümkün olan en kısa sürede 
kesilmelidir.  Üç aylıktan daha büyük gebeliklerde ise  kesinlikle  kullanılmamalıdır. Bu ilaç eğer 
gebeliğin 3. ayından sonra kullanı lırsa, doğmamış  bebeğe ciddi şekilde zarar verebilir ( Bkz. 
“Hamilelik”).  
 
Ameliyat veya anestezi gereken durumlarda doktorunuza TELVİS kullandığınızı söyleyiniz.  
 
TELVİS kan ba sıncını düşürmede, siyah ırkta diğer ırklara göre daha az etkilidir.  
 
Çocuklar ve ergenler:  
TELVİS kullanımı, çocuklarda ve 18 yaşından küçük ergenlerde önerilmez.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen  doktorunuza 
danışınız.  
 
TELVİS ’in yiyecek ve içecek ile kullanılması  
TELVİS  aç karnına ya da  yiyeceklerle  birlikte alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer gebe olduğunuzu veya gebe olma ihtimaliniz olduğunu düşünüyorsanız, mutlaka 
doktorunuzu bilgilendiriniz. Doktorunuz, normal olarak, hamile kalmanızdan önce veya hamile 
olduğunuzu öğrenir öğrenmez ilacınızı kesecek ve size TELVİS’ten başka bir ilaç öne recektir. 
TELVİS, erken gebelik döneminde önerilmez. 3 aylıktan büyük gebeliklerde ise kesinlikle 4 kullanılmamalıdır. Çünkü gebeliğin 3. ayından sonra kullanılması halinde bebekte ciddi zararlar 
oluşturabilir.  
 
Tedaviniz sırasında hamile olduğunuzu fark ede rseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız veya emzirmeye başlamak üzereyseniz doktorunuzu bilgi lendiriniz. TELVİS , 
emziren kadınlarda önerilmez. Eğer emzirmek i stiyorsanız, özellikle bebeğiniz yeni doğan veya 
prematüre (erken doğum) ise, doktorunuz sizin için başka bir ilaç önerecektir.  
 
Araç ve makine kullanımı  
TELVİS kullanan bazı kişilerde zaman zaman baş dönmesi ve yorgunluk ortaya çıkabilir. Baş 
dönmesi ve yorgunluk hissediyorsanız,  araç veya makine kullanmayınız.  
 
TELVİS ’in içeriğinde bulunan bazı yardımcı maddeler hakkında önemli bilgiler  
TELVİS’in içeriğinde özel uyarı ge rektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Herhangi bir başka ilaç kullanıyorsanız veya son zamanlarda kullandınız ise veyahut başka bir 
ilaç alma ihtimaliniz  varsa , doktorunuzu bilgilendiriniz. Doktorunuz, kullandığınız ilaçların 
dozunu değiştirebilir veya başka önlemler alabilir. Bazı durumlarda ilaçlardan birini bırakmak 
zorunda kalabilirsiniz. Özellikle aşağıda listelenen ilaçlar TELVİS ile birlikte, aynı zamanda 
kullanılacaksa bu durum geçerlidir:  
- Lityum  içeren ilaçlar (bazı depresyon tiple rinin tedavisi için kullanılır),  
- Kan potasyum düzeyinizi yükseltebilen ilaçlar: potasyum tutan idrar söktürücüler, 
potasyum destekleri, potasyum içeren tuz destekleri, ACE inhibitörleri, anjiyotensin  II 
reseptör antagonistleri, steroid olmayan iltihap giderici ilaçlar (örneğin: aspirin veya 
ibuprofen), heparin, immün sistemi baskılayıcı ilaçlar (örneğin: siklosporin veya 
takrolimus) ve enfeksiyonlara karşı kullanılan bir ilaç olan trimetoprim gibi tıb bi ürünler,  
- İdrar söktürücü ilaçlar: Özellikle TELVİS  ile birlikte yüksek dozlarda kullanıldıklarında, 
vücuttaki suyun aşırı derecede kaybına ve böylece tansiyonunuzun düşmesine  
(hipotans iyon) neden olurlar.  
- Bir ACE inhibitörü veya aliskiren  adlı etken ma ddeyi içeren ilaçlar  alıyorsanız (ayrıca 
"TELVİS’i aşağıdaki durumlarda KULLANMAYINIZ" ve " TELVİS’i aşağıdaki 
durumlarda DİKKATLİ KULLANINIZ " başlıkları altındaki bilgilere bakın ız). 
- Çeşitli kalp hastalıklarını tedavi etmek için kullanılan digoksin.  
 
 5 TELV İS ile birlikte steroid olmayan antiinflamatuar grubu ilaçlar (aspirin ve ibuprofen gibi ağrı 
kesici ve iltihap giderici etkisi olan ilaçlar) ya da kortikosteroid türü ilaçlar kullandığınızda, 
TELVİS ’in kan basıncını düşürücü etkisi azalabilir.  
 
TELVİS , diğer yüksek tansiyon ilaçlarının veya kan basıncını düşürme potansiyeli olan ilaçların 
(örneğin , baklofen, amifostine) kan basıncını düşürücü etkilerini artırabilir.  
 
Ayrıca, alkol, barbitüratlar  (sakinleştirici bir ilaç, anestezide de kullanılabilir), narkotikler (ağrı 
kesici ilaçların bir grubu) veya antidepresanlar (depresyona karşı kullanılan ilaçlar) düşük kan 
basıncını daha da düşürebilir. Bu durumu ayağa kalktığınızda başınızın dönmesinden 
anlayabilirsiniz. TELVİS kullanırken diğer ilaçlarınızın dozunun ayarlanmasına gerek duyarsanız 
doktorunuzla görüşünüz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya ec zacınıza bunlar hakkında bilgi veriniz.  
 
3. TELVİS  nasıl kullanılır?  
Uygun kullanım ve doz/uygulama sıklığı için talimatlar:  
TELVİS’i  her zaman için tam olarak doktorunuzun söylediği şekilde alınız. Eğer emin değilseniz, 
doktorunuza ya da eczacınıza sormalısınız.  
 
TELVİS’in günde bir kez bir tablet şeklinde kullanılması önerilmektedir. Tableti mümkün 
olduğunca günün aynı saatinde almay a dikkat ediniz.  
 
Doktorunuz başka türlü söylemedikçe, TELVİS’i her gün almaya devam etmeniz çok önemlidir.  
 
Yüksek tansiyon tedavisi:  
Kan basıncını  24 saat süreyle kontrol altında tutabilmek için  normal TELVİS dozu , hastaların 
çoğunda günde bir kez 40 mg'dır. Ancak doktorunuz bazen daha düşük bir dozu ( 20 mg ) veya 
daha yüksek bir dozu ( 80 mg ) almanızı tavsiye edebilir.  
 
Karaciğer sorununuz varsa, günde 40 mg’dan fazla kullanmayınız.  
 
Telmisartan, alternatif olarak, telmisartan ile birlikte kullanıldığında kan basıncında ilave bir 
düşürücü etki yaptığı gösterilen hidroklo rotiyazid  gibi idrar söktürücü ilaçla birlikte de  
kullanılabilir.  
 
Kalp -damar sistemiyle ilgili olayların önlenmesi:  
Önerilen doz günde bir kez 80 m g’lık bir tablettir.  
80 mg telmisartandan daha düşük dozların kalp -damar hastalıklarına bağlı olayların 
önlenmesinde etkili olup olmadığı bilinmemektedir.  6 Kalp -damar sistemi ile ilgili olayların azaltılması için önerilen olağan doz, günde bir kez 80 
mg’l ık bir TELVİS tablettir.  
TELVİS 80 mg ile koruyucu tedavinin başlarında, kan basıncı sık aralıklar ile izlenmelidir. 
Gerekirse diğer kan basıncı düşürücü ilaç dozlarının ayarlanması önerilir.  
 
Uygulama yolu ve metodu:  
Tabletler bir miktar  su ile birlikte y utulmalıdır.  TELVİS’i aç karnına veya yemeklerle birlikte 
alabilirsiniz. İlacınızı her gün, günün aynı saatinde almaya özen gösteriniz.  
 
Değişik yaş grupları:  
Çocuklarda kullanım:  
TELVİS kullanımı, çocuklarda ve 18 yaşından küçük ergenlerde önerilmez.  
 
Yaşlılarda kullanım:  
TELVİS yaşlı kişilerde doz ayarlaması yapmadan kullanılabilir.  
 
Özel kullanım durumları : 
Böbrek yetmezliği:   
Hafif -orta derecede b öbrek yetmezliği olan hastalarda doz ayarlamasına gerek yoktur. Şiddetli 
böbrek yetmezliği olanlarda ve  hemodiyalize giren hastalarda başlangıç olarak daha düşük doz 
önerilir.  
 
Karaciğer yetmezliği:   
Hafif veya orta derecede karaciğer yetmezliği olan hastalarda günlük  doz 40 mg'ı geçmemelidir.  
Şiddetli karaciğer hastalığı olanlarda kullanılmamalıdır.  
 
Eğer TELVİS ’in etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz.  
 
Kullanmanız gerekenden daha fazla TELVİS  kullandıysanız:  
TELVİS ’ten kullanmanız gerekenden fazlasını kullanmışsanız bir doktor veya eczacı ile  
konuşunuz.  
 
Eğer kazayla  daha fazla tablet alırsanız, gecikmeden doktorunuza ne yapacağınızı sorunuz veya 
en yakın hastanenin acil servisine müracaat ediniz.  
 
TELVİS ’i kullanmayı unutursanız:  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız , daha 
sonraki dozlarınızı normal zamanlarında almaya devam ediniz.  Eğer tabletinizi aynı gün almaz 
iseniz, bir sonraki gün normal dozunuzu al ınız. Aynı gün içerisinde iki doz almayınız.  
 7 Unutulan dozları dengelemek için çift doz almayınız.  
 
TELVİS  ile tedavi sonlandırıldığında oluşabilecek etkiler:  
TELVİS  kullanmayı bıraktığınızda kan basıncınız, ani yükselmeler olmaksızın, birkaç gün 
içerisind e basamaklı olarak tedavi öncesi düzeylerine dönecektir.  
 
Bu ilacın kullanımıyla ilgili başka sorularınız olursa, doktorunuza sorunuz.  
 
4. Olası yan etkiler nelerdir?  
Tüm ilaçlar gibi, TELVİS ’in içeriğinde bulunan maddelere duyarlı olan kişilerde yan etkiler  
olabilir.  
Bazı yan etkiler ciddi olabilir ve acil tıbbi yardımı gerektirebilir.  
Aşağıdakilerden biri olursa, TELVİS  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
Sepsis*: (“kan zehirlenmesi” olarak da adlandırılan, bütün vücutta enflamasyon (iltihap) şeklinde 
ortaya çıkan şiddetli bir enfeksiyon durumu), cilt ve mukozada ani şişme (anjiyoödem).  
 
Alerjik şok (a nafilaksi ): Deride kızarma, terleme, çarpıntı gibi belirtilerin yanı sıra nefes almak ta 
güçlük, tansiyon düşmesi, baş dönmesi, kulakta çınlama, gözlerde sulanma, öksürük, karın ağrısı 
ve kusma da görülebilir.  
 
Bunların hepsi çok ciddi yan etkilerdir  ve oldukça seyrek (1 .000 kullanıcıdan 1’ine kadar 
sıklıkta) görülür.  Bu durumda ilacı kullanmayı derhal kesiniz ve derhal doktorunuza başvurunuz. 
Bu etkiler tedavi edilmez ise ölümle sonuçlanabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az 1’inde görülebilir.  
Yaygın: 10 has tanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  
Seyrek: 1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000  hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
Aşağıdakilerden herhangi birini fark ederseniz, hemen doktorunuza bildiriniz veya size en yakın 
hastanenin acil bölümüne başvurunuz:  
 
TELVİS’in olası yan etkiler i:  
Yaygın  
Kan basıncında düşme  (hipotansiyon)  (kardiyovasküler olay azaltma içi n kullanan h astalarda).  
 
 
 8 Yaygın olmayan  
İdrar yolu enfeksiyonları, üst solunum yolu enfeksiyonları (örneğin: boğaz ağrısı, sinüslerde 
iltihap, soğuk algınlığı), alyuvarlarda azalma (anemi), potasyum düzeyinde yükselme, uykuya 
dalmada güçlük, depresyon, bayılma  (senkop) , baş dönmesi  (vertigo) , kalp atımının yavaşlaması, 
düşük tansiyon  (yüksek tansiyon için tedavi edilen hastalarda) , ayağa kalkarken baş dönmesi 
(ortostatik hipotansiyon), nefes darlığı, öksürük, karın ağrısı, ishal, karın bölgesinde rahatsızlık 
hissi, şişkinlik, kusma, kaşıntı, terlemede artma, ilaç döküntüsü, sırt ağrısı, kasta kramplar, kas 
ağrısı, akut böbrek yetmezliği dahil böbrek işlevlerinde bo zulma, göğüste ağrı, halsizlik hissi ve 
kanda kreatinin (vücutta üretilen bir maddeden oluşan ve böbrek işlevlerini değerlendirmek için 
laboratuar testlerinde aranan bir madde) düzeyinde artma.  
 
Seyrek  
Sepsis* (“kan zehirlenmesi” olarak da adlandırılan, bütün vücutta enflamasyon (iltihap) şeklinde 
ortaya çıkan  ölüme de neden olabilen  şiddetli bir enfeksiyon durumu), bazı beyaz kan 
hücrelerinde artış (özonofili),  kan pulcuğu sayısında düşme (trombositopeni), şiddetli alerjik 
reaksiyon (anafilaktik reaksiyo n), alerjik etkiler (örneğin, döküntü, kaşıntı, nefes almada zorluk, 
hırıltılı nefes alma, yüzde şişme veya düşük tansiyon), şeker hastalarında kan şekeri düze yinde 
düşme, huzursuzluk hissi, süregelen  uyku  hali, görmede bozulma, kalbin hızlı atması, ağız 
kuruluğu, mide bulantısı,  tat alma bozukluğu,  karaciğer işlevlerinde bozulma (Japon hastalarda 
bu yan etkinin görülme olasılığı daha fazladır), deri ve mukozanın aniden şişmesi (ölüme de 
neden olabilir), egzema (bir deri hastalığı), derinin kızarması, ürtik er, şiddetli ilaç döküntüsü, 
eklem ağrısı  (artralji) , kol ve bacaklarda  ağrı, tendonda (kas kirişi) ağrı, grip benzeri hastalık, 
hemoglobinde (bir kan proteini) azalma, ürik asit (hücrelerin yapımında kullanılan nükleik 
asitlerin yıkımı ile vücutta oluşan madde) düzeyinde artma, kanda karaciğer enzimlerinde veya 
kreatinin fosfokinaz düzeyinde yükselme.  
 
Çok seyrek  
Akciğer dokusunda ilerleyen nedbeleşme (bağ dokusu oluşumu) (interstisyel akciğer hastalığı)**  
 
*Bu olay şans eseri olarak ortaya çıkmış olabil ir veya henüz bilinmeyen bir mekanizmaya bağlı 
olarak görülebilir.  
 
** Telmisartan kullanımı sırasında akciğer dokusunda ilerleyen nedbeleşme (bağ dokusu 
oluşumu) vakaları bildirilmiştir. Bununla birlikte, nedenin telmisartan  olup olmadığı 
bilinmemektedir.  
 
Herhangi bir yan etki ile karşılaşırsanız, doktorunuza veya eczacınıza bildiriniz.  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız , 
doktorunuzu veya eczacınızı bilgilendiriniz.   
 9 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov. tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın g üvenliliği 
hakkında daha fazla bilgi edinilmesine katkı sağlamış olacaksınız.  
 
5. TELVİS ’in saklanması  
TELVİS ’i çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında , nemden koruyarak  saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TELVİS ’i kullanmayınız.  
Eğer üründe ve/veya ambalajında bozukluklar fark ederseniz TELVİS ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat Sahibi:  Neutec İlaç San. Tic. A.Ş.  
Esenler / İSTANBUL  
Telefon: 0 850 201 23 23  
    Faks: 0 212 48 1 61 11 
   e-mail: bilgi@neutec.com.tr  
 
Üretim Yeri:   Neutec İlaç San. Tic. A.Ş.  
Arifiye  / SAKARYA  
 
Bu kullanma talimatı  08.08.2022  tarihinde onaylanmıştır.  
 