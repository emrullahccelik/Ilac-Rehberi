1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde,  doktorunuza bu 
ilacı kullandığınızı söyleyiniz. 
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
VİRENTE  1 mg film  kaplı tablet  
Ağız  yoluyla alınır.  
 
• Etkin  madde: Her  bir film kaplı tablette  1 mg  entekavir ’e eşdeğer 1,069 mg entekavir  
monohidrat  
• Yardımcı  maddeler: Laktoz monohidrat (süt kaynaklı), mikrokristalin selüloz PH 102, 
krospovidon (Kollidon CL -F), hidroksi propil selüloz (HPC -SSL), hidroklorik asit, sodyum 
hidroksit, magnezyum stearat, titanyum dioksit, hidroksipropil metil selüloz (HPMC), 
polietilen glikol ve kırmızı demir oksit  
 
 
Bu Kullanma Talimatında:  
 
1. VİRENTE nedir ve ne için kullanılır?  
2. VİRENTE’yi  kullanmadan önce dikkat edilmesi gerekenler  
3. VİRENTE nasıl kullanılır?  
4. Olası  yan etkiler  nelerdir?  
5. VİRENTE’nin  saklanması  
 Başlıkları yer  almaktadır.  
 1. VİRENTE  nedir  ve ne için kullanılır?  
 VİRENTE antiviraller olarak adlandırılan bir ilaç grubuna dahildir. VİRENTE, erişkinlerde kronik (uzun süreli) hepatit B virüsü (HBV) enfeksiyonunun tedavisinde kullanılır.  
 VİRENTE karaciğeri hasar görmüş fakat halen düzgün şekilde işlev gösteren (kompanse karaciğer hastalığı) kişilerde ve karaciğeri hasar görmüş ve düzgün şekilde işlev göstermeyen (dekompanse karaciğer hastalığı) kişilerde kullanılabilir.  VİRENTE ayrıca vücut  ağırlığı en az 32,6 kg olan çocuklar  ve ergenlerde  kronik (uzun  
süreli)  HBV enfeksiyonunu tedavi  etmek  için kullanılır.  VİRENTE , karaciğeri  hasar 
görmüş  ancak  hala düzgün çalışan  (kompanse  karaciğer  hastalığı)  çocuklarda  kullanılabilir.  
 VİRENTE 1 mg film kaplı tabletlerin  her biri etkin  madde  olarak  1 mg entekavir’e eşdeğer 
1,069 mg entekavir monohidrat içerir.  
 VİRENTE, 1 mg film kaplı tablet, pembe renkli üçgen şeklinde bombeli film kaplı tabletler 
2  halindedir. Her kutuda 30 tablet vardır.  
 
VİRENTE,  erişkinlerde  hepatit  B virüsü (HBV)  enfeksiyonunun tedavisinde  kullanılır.  
 Hepatit B virüsünün neden olduğu enfeksiyon, karaciğerinize zarar verebilir. VİRENTE vücudunuzdaki virüs miktarını azaltır ve karaciğerinizin durumunu iyileştirir.  2. VİRENTE’yi  kullanmadan önce dikkat  edilmesi  gerekenler  
 VİRENTE’yi  aşağıdaki durumlarda KULLANMAYINIZ  
Entekavire  veya  VİRENTE ’nin diğer  bileşenlerine  karşı  alerjiniz  varsa  (aşırı  duyarlı 
iseniz) . 
 VİRENTE’yi  aşağıdaki  durumlarda  DİKKATLİ  KULLANINIZ  
 Aşağıdaki  durumlarda  VİRENTE almadan  önce  doktorunuz  veya  eczacınızla konuşun.  
• Böbreklerinizle ilgili bir sorun yaşamışsanız doktorunuza söyleyin. VİRENTE  
vücudunuzdan böbrekler yoluyla atıldığından dozunuzun veya dozlam programınızın değiştirilmesi gerekebilir.  
• Tedaviyi bıraktığınızda hepatitiniz kötüleşebileceğinden doktorunuzun tavsiyesi 
olmadan VİRENTE  almayı bırakmayın . VİRENTE  tedaviniz durdurulduğunda doktorunuz 
birkaç ay boyunca sizi takip etmeye ve kan testleri yapmaya devam edecektir. 
• Karaciğerinizin düzgün şekilde işlev gösterip göstermediğini ve eğer düzgün işlev 
göstermiyorsa VİRENTE tedaviniz üzerindeki olası etkilerin neler olabileceğini 
doktorunuzla konuşun.  
• HIV ( insan immün yetmezlik virüsü) enfeksiyonunuz varsa bu durumu doktorunuza 
söylediğinizden emin olunuz. Hepatit B enfeksiyonunuz ile eş zamanlı olarak HIV tedavisi 
için herhangi bir ilaç kullanmıyor olsanız bile, gelecekteki HIV tedavisinin etkililiğini azaltacağından, VİRENTE kullanmayınız. VİRENTE HIV enfeksiyonunuzu kontrol altına 
almayacaktır.  
• VİRENTE kullanmanız , cinsel temas veya vücut sıvıları (kan kontaminasyonu dahil) 
yoluyla diğer insanlara hepatit B virüsü (HBV) bulaştırmanızı engellemeyecektir. Bu 
nedenle başkalarına HBV bulaşmasını önlemek için gerekli önlemlerin alınması önemlidir. HBV bulaşma riskine karşı kullanılabilecek aşılar vardır.  
• VİRENTE, laktik asidoza (kanınızda laktik asit birikmesi) ve karaciğer büyümesine 
neden olabilen bir ilaç grubuna dahildir . Bulantı, kusma ve mide ağrısı gibi belirtiler laktik 
asidoz oluşumuna işaret edebilir. Bu seyrek ama ciddi yan etki nadiren ölümcül olabilir. Laktik asidoz özellikle aşırı fazla kilolu kadınlarda daha sık görülür. VİRENTE aldığınız süre boyunca doktorunuz sizi düzenli olarak kontrol edecektir.  
• Eğer daha önce kronik hepatit B için tedavi gördüyseniz lütfen doktorunuzu 
bilgilendirin.  
 Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza danışınız.  
 
Çocuklar ve ergenler  
Vücut  ağırlığı en az  32,6 kg olan çocuklar  0,5 mg tablet alabilir.  
 VİRENTE’nin  yiyecek  ve içeceklerle kullanılması 
VİRENTE pek çok durumda aç ya da tok karnına alınabilir. Bununla birlikte, daha önce 
3  lamivudin etkin maddesini içeren bir ilaç ile tedavi gördüyseniz aşağıdakileri göz önünde 
bulundurmalısınız. Lamivudin tedavisinin başarısız olması nedeniyle VİRENTE tedavisine geçtiyseniz, VİRENTE’yi aç karna ve günde bir kez almalısınız. Çok ilerlemiş karaciğer hastalığınız varsa, doktorunuz VİRENTE’yi aç karnına almanızı tavsiye edecektir. Aç karnına, bir öğünden yaklaşık 2 saat sonra veya bir sonraki öğünden yaklaşık 2 saat önce anlamına gelir.  
 Hamilelik  
Hamileyseniz veya hamile kalmayı planlıyorsanız doktorunuza bu durumu bildiriniz. Hamilelik sırasında VİRENTE kullanımının güvenli olduğu kanıtlanmamıştır. VİRENTE  
doktorunuz tarafından özellikle verilmediği sürece hamilelikte kullanılmamalıdır. VİRENTE 
tedavisi gören çocuk doğurma çağındaki kadınların hamile kalmaktan kaçınmak üzere etkili bir doğum kontrol yöntemi kullanması önemlidir.  
 Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 Emzirme İlacı kullanmadan önce  doktorunuza veya  eczacınıza danışınız.  
VİRENTE tedavisi sırasında bebeğinizi emzirmemelisiniz. Bebeğinizi emziriyorsanız bunu doktorunuza bildiriniz. VİRENTE’nin etkin maddesi olan entekavirin anne sütüne geçip geçmediği bilinmemektedir.  
 Araç ve makine  kullanımı  
Sersemlik, halsizlik (yorgunluk) ve uyuklama hali gibi yan etkiler araç ve makine kullanma  
yeteneğinizi etkileyebilir. Herhangi bir şüpheniz olduğunda doktorunuza danışınız.  VİRENTE’nin içeriğinde bulunan bazı yardımcı maddeler hakkında önemli bilgiler  
İçeriğinde bulunan laktoz nedeniyle, Eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Bu ilaç her bir film kaplı tablet başına 1 mmol (23 mg)’dan az sodyum içerir yani aslında “sodyum içermez”.  
 Diğer ilaçlar  ile birlikte  kullanımı:  
Eğer,  
• Böbrek fonksiyonlarınızı  azaltan  ilaçlar  alıyorsanız  doktorunuzu mutlaka bilgilendiriniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. VİRENTE  nasıl  kullanılır?  
 Uygun  kullanım  ve doz/uygulama sıklığı için talimatlar:  
VİRENTE’yi  her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız.  Tüm  hastaların  aynı  VİRENTE  dozunu alması gerekmez.  
 
4  Hepatit B e antijeni (HBeAg) pozitif hastalarda bağışıklık proteini (antikor) oluştuktan sonra 
(HBe serokonversiyonu sağlandıktan sonra) tedaviye en az 12 ay daha devam edilmelidir.  Yetişkinler için önerilen VİRENTE dozu, günde bir kez 0,5 mg veya 1 mg'dır (ağız yoluyla).  
 Daha önce HBV tedavisi almış olmanıza ve aldığınız ilaca göre veya böbrek sorunlarınıza göre; doktorunuz daha düşük dozlar almanız ya da VİRENTE ’yi bir günden daha az sıklıkta 
almanız gerektiğine karar verebilir. Size verilecek doz karaciğerinizin durumuna göre de belirlenecektir.  
 Çocuklar ve ergenler için (2 yaşından 18 yaşına kadar) VİRENTE 0,5 mg film kaplı tablet 
mevcuttur. Doktorunuz çocuğunuzun ağırlığını esas alarak uygun doza karar verecektir.  Doktorunuz sizin için uygun olan dozu söyleyecektir. İlacınızdan tam etki elde edebilmek ve tedaviye direnç gelişimini azaltmak için her zaman doktorunuzun önerdiği dozu alınız. VİRENTE’ yi doktorunuzun önerdiği süre boyunca alınız. Doktorunuz size tedaviyi ne zaman 
bırakmanız gerektiğini söyleyecektir.  
 Uygulama yolu ve  metodu:  
Tabletleri  yeterli  miktarda  (örneğin  bir bardak)  su ile alınız.  
 Bazı hastalar VİRENTE ’yi aç karnına almalıdır (Bölüm 2'deki “ VİRENTE’ nin yiyecek ve 
içeceklerle kullanılması” kısmına bakınız). Doktorunuz VİRENTE ’yi aç karnına almanızı 
söylediyse, boş mide yemekten en az 2 saat sonra ve bir sonraki yemekten en az 2 saat önce 
anlamına gelir.  
 Değişik yaş grupları  
Yaşlılarda  kullanım:  
VİRENTE dozunun yaşa  göre ayarlanmasına  gerek  yoktur.  
 Özel kullanım durumları  
Böbrek/Karaciğer yetmezliği:  
Böbrek yetmezliği olan  hastalarda VİRENTE  dozunun değiştirilmesi gerekebilir.  
Karaciğer  yetmezliği olan hastalarda VİRENTE dozunun ayarlanmasına gerek  yoktur.  
 Eğer  VİRENTE’ nin etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz.  Kullanmanız  gerekenden  daha  fazla  VİRENTE  kullandıysanız:  
VİRENTE’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 VİRENTE’yi  kullanmayı  unutursanız:  
 Hiçbir dozu almayı unutmamanız önemlidir. VİRENTE’ nin bir dozunu almayı unutursanız,  
unuttuğunuzu fark eder etmez bu dozu alınız.  Eğer  bir sonraki  dozunuzun zamanı gelmişse 
unuttuğunuz dozu almayınız ve sonraki dozunuzu her zamanki saatinde alınız.  Unutulan dozları  dengelemek için çift doz  almayınız. 
 
5  VİRENTE  ile tedavi  sonlandırıldığında  oluşabilecek  etkiler:  
Bazı kişilerde  VİRENTE  tedavisi  sonlandırıldığında  çok ciddi karaciğer  iltihabı belirtileri 
gözlenebilir. Tedaviyi bıraktıktan sonra belirtilerde herhangi bir değişiklik görürseniz hemen 
doktorunuza bildiriniz.  
 Bu ilacın  kullanımı ile  ilgili başka  sorularınız olursa  doktorunuza  veya eczacınıza danışınız.  
 4. Olası yan  etkiler nelerdir?  
Tüm ilaçlar gibi, VİRENTE ’nin içeriğinde bulunan maddelere duyarlı olan kişilerde yan 
etkiler olabilir.  
 Aşağıdakilerden  biri olursa  VİRENTE ’yi kullanmayı  durdurun ve DERHAL 
doktorunuza bildiriniz veya size en yakın hastanenin acil bölümüne başvurunuz:  
- Ani aşırı  duyarlılık  tepkisi  
- Döküntü  
- Kaşıntı  
- Ciltte  kızarıklık  
 Bunların hepsi çok ciddi yan etkilerdir. Eğer bunlardan biri sizde mevcut ise, sizin VİRENTE’ ye karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 Bu çok ciddi  yan etkilerin hepsi  oldukça  seyrek görülür.  
 Aşağıdakilerden  herhangi  birini fark ederseniz doktorunuza  söyleyiniz:  
Yan etkiler  aşağıdaki  kategorilerde  gösterildiği  şekilde  sıralanmıştır: Çok yaygın: 10 hastanın 
en az 1’inde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. Seyrek:  1.000 hastanın  birinden az görülebilir, fakat  10.000 hastanın  birinden fazla  
görülebilir.  
Çok seyrek:  10.000 hastanın  birinden az görülebilir.  
Bilinmiyor:  Eldeki  veriler  ile belirlenemeyecek  kadar  az hastada görülebilir. 
 
Yetişkinler:  
 
Yaygın:  
• Baş ağrısı  
• Uykusuzluk  
• Yorgunluk, sersemlik,  uyuklama  hali 
• Bulantı,  ishal,  hazımsızlık,  kusma  
• Karaciğer  enzimlerinde  yükselme  
 Yaygın  olmayan : 
• Döküntü  
• Saç dökülmesi  
 Seyrek:  
• Şiddetli aşırı  duyarlılık belirtileri  
 
6  Çocuklar ve ergenler:  
Çocuklarda ve ergenlerde görülen yan etkiler, aşağıdaki yan etki haricinde yukarıda açıklanan 
yetişkinlerde yaşanan yan etkilere benzerdir:  
 Çok yaygın:  
• Düşük nötrofil seviyeleri (enfeksiyonla mücadelede önemli olan bir tür beyaz kan hücresi)  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
doğrudan 0 800 314 00 08 numaralı yan etki bildirim hattını arayarak Türkiye  
Farmakovijilans Merkezi (TÜFAM)’ne bidiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. VİRENTE’nin  Saklanması  
VİRENTE’yi çocukların göremeyeceği, erişemeyeceği yerlerde ve ambalajında saklayınız.  25°C’nin altındaki oda sıcaklıklarında saklayınız.  Hiçbir ilacı atık su veya evsel atıkla birlikte atmayınız. Artık kullanmadığınız ilaçları nasıl bertaraf etmeniz gerektiğini eczacınıza sorunuz. Bu önlemler çevrenin korunmasına yardımcı olacaktır.  
 Son kullanma  tarihiyle  uyumlu olarak kullanınız.  
Etiketin veya ambalajın üzerinde bulunan son kullanma tarihinden sonra VİRENTE’ yi 
kullanmayınız.  
 “Son  Kullanma  Tarihi”  belirtilen  ayın  son günüdür  
Eğer  üründe  ve/veya ambalajında  bozukluklar fark  ederseniz VİRENTE’ yi kullanmayınız.  
 Kalan  ve kullanılmayan  ilaçlar  için eczacınıza danışınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat  sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 Üretim  yeri:
 
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE   Bu kullanma talimatı ../../. ....... tarihinde onaylanmıştır.  
