1/ 13 
 KULLANMA TALİMATI  
 
SİNORETİK FORT 20 mg/25 mg tablet  
Ağızdan alınır.  
 
• Etkin madde ler: Her bir tablet , 20 mg lisinoprile eşdeğer 21, 78 mg lisinopril dihidrat ve 
25 mg hidroklorotiyazid içerir.  
 
• Yardımcı maddeler:  Mannitol  (E421) , laktoz monohidrat  (inek sütü kaynaklı) , mısır 
nişastası, prejelatinize mısır nişasta sı, magnezyum stearat.  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. SİNORETİK  FORT nedir ve ne için kullanılır?  
2. SİNORETİK  FORT’u  kullanmadan önce dikkat edilmesi gerekenler  
3. SİNORETİK  FORT nasıl kullanılır?  
4. Olası yan etkiler nelerdir?  
5. SİNORETİK  FORT ’un saklanması  
 
Başlıkları yer almaktadır.  
 
1. SİNORETİK FORT nedir ve ne için kullanılır ? 
 
SİNORETİK  FORT , beyaz  renkli, yuvarlak, bir yüzü çentikli tabletler halinde 30 tablet içeren 
ambalajlarda bulunmaktadır. Çentik, tabletin 2 eşit parçaya bölünmesini kolaylaştırmaktadır.  
 
SİNORETİK FORT yüksek kan basıncı (hipertansiyon) tedavisinde kullanılır. SİNORETİK  
FORT iki etkin madde içerir: lisinopril ve hidroklorotiyazid.   
 
• Lisinopril ADE inhibitörleri (anjiyotensin dönüştürücü enzim inhibitörleri) denilen bir ilaç 
sınıfında yer alır. Lisinopril kan damarlarınızı genişleterek kan basıncınızın düşmesine 
yardımcı olur.  
• Hidroklorotiyazid idrar söktürücüler denilen bir ilaç sınıfında yer alır. Hidroklorotiyazid 
vücudunuzun sudan ve idrardaki sodyum gibi tuzlardan kurtulmasına yardımcı olur.  2/ 13 
 Bu ilaçlar kan basıncınızı düşürmek için birlikte çalışır.  
 
2. SİNORETİK  FORT ’u kullanmadan önce dikkat edilmesi gerekenler  
 
SİNORETİK  FORT ’u aşağıdaki durumlarda KULLANMAYINIZ : 
 
Eğer;  
• Lisinopril veya hidroklorotiyazid veya SİNORETİK FORT  içindeki yardımcı maddelere 
karşı alerjiniz varsa.  
• ADE inhibitörleri veya sülfonamid (bir tür antibiyotik) içeren ilaçlara karşı alerjiniz varsa. 
Eğer bu durumun size uyup uymadığını bilmiyorsanız, lütfen doktorunuza danışınız.  
• Aniden  el, ayak veya bileklerinizde, yüzünüzde, dudaklarınızda, dilinizde veya boğazınızda 
şişme olayları yaşadıysanız , eğer bu durum özellikle ADE inhibitörleri ile tedaviyi takiben 
olmuşsa . Bu durum yutmanızı ve nefes almanızı da zorlaştırabilir . 
• Yetişkinlerde bir çeşit u zun süreli (kronik) kalp yetmezliğinin tedavisinde kullanılan bir 
ilaç olan sakubitril/valsartan kullandıysanız veya şu anda kullanıyorsanız , anjiyoödem 
(boğaz gibi bölge lerde deri altında ani şişme ) riski ni artırır .  
• Kalıtsal  anjiyoödem iniz (sizi yukarıda anlatıldığı şekilde şişmeye (ödeme) daha eğilimli 
yapan bir durum) varsa. Eğer bu durumun size uyup uymadığını bilmiyorsanız, lütfen 
doktorunuza danışınız.  
• Şiddetli böbrek hastalığınız  varsa.  
• İdrara çıkamıyorsanız.  
• Şiddetli karaciğer yetmezliğiniz  varsa.  
• Hamileyseniz.  “Hamilelik ” ve “Emzirme ” bölümlerinde yer alan bilgilere bakınız)  
• Eğer şeker hastasıysanız (diabetes mellitus) y a da böbrek yetmezliğiniz  varsa ve  aliskiren 
içeren kan basıncını düşüren  bir ilaç tedavisi alıyorsanız . 
 
Eğer yukarıdakilerden herhangi bir size uyuyorsa SİNORETİK FORT kullanmayınız. 
SİNORETİK FORT kullanmaya başlayıp başlamamak konusunda emin değilseniz 
doktorunuzla konuşunuz.  
 
SİNORETİK  FORT ’u aşağıdaki durumlarda DİKKATLİ KULLANINIZ : 
Aşağıdaki durumlar başta olmak üzere, herhangi bir tıbbi sorununuz varsa veya daha önce 
olduysa doktorunuza söyleyiniz.  
 
Eğer;  
• Cilt kanseri  geçirdiysen iz veya tedavi sırasında beklenmeyen bir cilt lezyonu  geçirirseniz. 
Hidroklorotiyazid ile tedavi, özellikle yüksek dozlarda uzun süreli kullanım ı, bazı cilt ve 
dudak kanseri türlerinin (melanom dışı cilt kanseri) riskini artırabilir.  SİNORETİK  
kullanırken  cildinizi güneş ve UV ışınların a maruziyetten  koruyun.  
• Kalp yetmezliğiniz varsa. Kalp yetmezliği için sakubitril/valsartan ile tedavi görüyorsanız  
sakubutril/valsartan tedavisinin son dozundan en az 36 saat geçmeden SİNORETİK  
tedavisine başlamayınız.  3/ 13 
 • Aort (kalbinizdeki ana atar damar) daralması (aort stenozu), kalp kapakçıkları (mitral 
kapakçıklar) veya böbrek arteri daralması (renal arter stenozu)  varsa.   
• Kalp kasının kalınlığında artış (hipertrofik kardiyomiyopati ) varsa . 
• Kan damarlarınızda problemler (kolajen vasküler hastalık) varsa.  Doktorunuz beyaz kan  
hücre sayımınızın takibini yapabilir. Sizde ateş, boğaz ağrısı, ağızda yara, yorgunluk,  
beklenmedik morarma ya da kanama gibi belirtiler oluşursa doktorunuza bildiriniz.  
• Kan basıncında düşme varsa (özellikle ayağa kalkarken baş dönmesi veya denge 
kaybetme  şeklinde fark edebilirsiniz).  
• Böbrek hastalığınız varsa, böbrek nakli geçirdiyseniz veya diyaliz hastasıysanız.  
• Karaciğer hastalığı nız varsa.  
• Diyabet  (şeker) veya gut (damla) hastasıysanız.  
• Yüksek tansiyon tedavisi için aşağıdaki ilaçlardan herhangi birini kullanıyorsanız:  
o Anjiyotensin II reseptör blokeri (sartanlar olarak da bilinirler, örneğin valsartan, 
telmisartan, irbesartan) özellikle de şeker hastalığı ile bağlantılı böbrek 
problemleriniz varsa.  
o Aliskiren  
 
Doktorunuz böbrek fonksiyonlarınızı, tansiyonunuzu ve kanın ızdaki elektrolitlerin 
miktarını (ör. potasyum) düzenli aralıklarla kontrol edebilir.  
Aynı zamanda “SİN ORETİK  FORT ’u aşağıdaki durumlarda KULLANMAYINIZ” 
başlığının altına bakınız.  
• Yakın zamanda i shal olduysanız  veya kus tuysanız.  
• Doktorunuz diyetinizdeki tuz miktarını kısıtlamanızı söylemişse.  
• Kolesterol seviyeniz yüksekse ve “LDL aferez i” adı verilen bir tedavi görüyorsanız.  
• Sistemik lupus erite matozus (derinin, kalbin, akciğerin, eklemlerin ve diğer organ 
sistemlerinin iltihapla nmasını içeren ve ciltte pullanmayla kendini gösteren bir hastalık) 
geçirdiyseniz.  
• Siyah ırktansanız SİNORETİK FORT size daha az etki edebilir. Aynı zamanda, daha 
kolayca “anjiyoödem” (el, ayak, ayak bileği, yüz, dudak, dil ve boğazda şişme ile birlikte 
şiddetli alerjik reaksiyon) yan etkisi yaşayabilirsiniz.  
• Aşağıdaki ilaçlardan herhangi birini kullanıyorsanız, anjiyoödem (boğaz gibi bölgelerde 
deri altında ani şişme) riski artar:  
• mTOR inhibitörleri sınıfına dahil temsirolimus, sirolimus, everolimus ve diğer 
ilaçlar (organ nakli reddini önlemek ve kanser tedavisi için kullanılır) , 
• İshal tedavisinde kullanılan bir ilaç  olan rasekadotril,  
• Şeker hastalığı tedavisinde kullanılan bir ilaç  olan vildagliptin.  
• Görmede azalma veya göz ağrısı yaşarsanız. Bunlar, gözün vasküler ( damar ) tabakasında 
sıvı birikmesinin (koroidal efüzyon) veya gözünüzde basınç artışının belirtileri olabilir ve 
SİNORETİK FORT alındıktan saatler sonra ila bir haf ta sonrasına kadar ortaya çıkabilir. 
Bu durum, tedavi edilmezse kalıcı görme kaybına neden olabilir. Daha önce bir penisilin 
veya sülfonamid alerjiniz olduysa, bu durumun gelişme riski daha yüksek olabilir . 
• Geçmişte hidroklorotiyazid alımından sonra solunum veya akciğer sorunları (akciğerlerde 
iltihap veya sıvı dahil) yaşadıysanız.  4/ 13 
 • SİNORETİK FORT  aldıktan sonra şiddetli nefes darlığı veya nefes alma zorluğu 
yaşarsanız, derhal tıbbi yardım alın.  
 
Hamileyseniz (veya hamile olma ihtimaliniz varsa ) bunu doktorunuza söylemelisiniz . 
Hamileyseniz bu ilacı almamalısınız. Çünkü bu dönemde kullandığınızda bebeğinize ciddi 
zarar verebilir (“Hamilelik” ve “Emzirme” bölümlerine de bakınız).  
 
Böcek ısırmaları gibi alerji tedavilerinde  
Eğer bir alerji nin (örneğin, böcek ısırmasına karşı) etkilerini azaltma k için  duyarsızlaştırma  
tedavisi  alıyorsanız ve/veya alacaksanız doktorunuza  söyleyiniz. Bu tedaviyi alırken 
SİNORETİK FORT da  kullanırsanız, şiddetli bir alerjik  reaksiyona neden olabilir . 
 
Ameliyatlar  
Eğer bir ameliyat olacaksanız (diş cerrahisi dahil) doktorunuza SİNORETİK FORT 
kullandığınızı  söyleyiniz. Çünkü, SİNORETİK FORT kullanırken bazı lokal ve genel 
anestezikler verildiğinde kan basıncınız düşebilir (hipotansiyon).  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
SİNORETİK  FORT ’un yiyecek ve içecek ile kullanılması:  
SİNORETİK FORT yemeklerden önce veya sonra alınabilir.  
Alkol ile birlikte alındığında, baş dönmesi veya yorgunluğa neden olabilir  (“Araç ve makine 
kullanımı” bölümüne de bakınız.) .  
 
Hamilelik  
İlacı kullanmadan önce doktorunuza veya eczacınıza danışınız.  
SİNORETİK FORT kullanmadan önce, hamileyseniz , hamile olduğunu düşünüyorsanız  veya 
hamile kalmayı planlıyorsanız doktorunuza söyleyiniz. Doktorunuz hamile kalmadan önce 
veya hamile olduğunuzu öğrenir öğrenmez  SİNORETİK FORT kullanmayı kesmenizi ve 
yerine başka bir tedaviye geçmenizi önerecektir.  SİNORETİK FORT hamilelik döneminde 
kullanılmamalıdır.  
 
Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız veya emzirmeye başlamak üzereyseniz doktorunuza söyleyiniz.  
Emziriyorsanız SİNORETİK FORT kullanmanız önerilmez  ve emzirmek istiyorsanız, 
özellikle bebeğiniz yeni doğduysa veya prematüre doğduysa, doktorunuz SİNORETİK FORT 
yerine başka bir tedavi önerecektir . 
 5/ 13 
 Araç ve makine kullanımı  
• Bu tıbbi ürün bazen, özellikle tedavinin başlangıcında veya doz ayarlaması yapıldığında 
veya alkol ile birlikte alındığında, araç ve makine kullanmanızı etkileyebilecek baş 
dönmesi veya yorgunluğa neden olabilir.  Böyle bir etki yaşarsanız, araç veya makine 
kullanmayınız.  
• Bu faaliyetleri denemeden önce ilacın size etkilerini görmek için beklemelisiniz.  
 
SİNORETİK  FORT ’un içeriğinde bulunan bazı yardımcı maddeler hakkında önemli 
bilgiler  
SİNORETİK FORT laktoz  (bir tür şeker)  içermektedir. Eğer daha önceden doktorunuz 
tarafından bazı şekerlere karşı intoleransınız (dayanıksızlık) olduğu söylenmişse bu tıbbi 
ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
Eğer başka ilaç kullanıyorsanız, yakın zamanda kullandıysanız veya  kullanma ihtimaliniz 
varsa  doktorunuza veya eczacınıza  söyleyiniz. Bunlara reçetesiz aldığınız veya bitkisel ilaçlar 
da dahildir. Çünkü SİNORETİK FORT bazı ilaçların etki etme şeklini değiştirebilir ve bazı 
ilaçların da SİNORETİK FORT üzerine etkisi olabilir. Doktorunuz dozunuzu değiştirmeye 
ve/veya başka önlemler almaya ihtiyaç duyabilir.  
 
Eğer özellikle aşağıdaki ilaçlardan birini  kullanıyorsanız doktorunuza söyleyiniz:  
 
• Yüksek kan basıncı için kullanılan diğer ilaçlar (antihipertansifler)  
• Yüksek tansiyon tedavisinde kullanılan anjiyotensin reseptör antagonisti (ARA) ya da 
aliskiren içeren ilaçlarla birlikte kullanımı SİNORETİK  FORT ’un tek başına kullanımına 
göre tansiyon düşüklüğü (hipotansiyon), kanda potasyum seviyesinde artış (hiperkalemi) 
ve böbrek fonksiyonu değişiklikleri (akut börek yetmezliği dahil) açısından riski artırır. 
(aynı zamanda “SİNORETİK  FORT ’u aşağıdaki durumlarda KULLANMAYINIZ” ve 
“SİNORETİK  FORT ’u aşağıdaki durumlarda DİKKATLİ KULLANINIZ” bölümlerine 
bakınız).  
• Düşük kan potasyum seviyesi (hipokalemi) ile ilişkili ilaçlar [bazı diüretikler (potasyum 
tutulumundan sorumlu idrar söktürücüler, müshiller ve kortikosteroidler  (örneğin 
prednison) ), ACTH (bir hormon), amfoterisin (bir mantar ilacı) ve salisilik asit türevleri 
gibi]   
• Artrit (eklem iltihabı) veya ağrı tedavi si için kullanılan aspirin, ibuprofen, indometazin 
gibi steroidal olmayan anti -enflamatuvar  ilaçlar (NSA İİ grubundan ağrı kesiciler).  
• Depresyon (ruhsal çöküntü) tedavisinde kullanılan ilaçlar ( trisiklik ve tetrasiklik 
antidepresanlar) . 
• Lityum gibi zihinsel hastalıklarda kullanılan ilaçlar . 
• Aspirin (asetilsalisilik asit), gün de 3 gramdan fazla alıyorsanız.  
• Potasyum takviye ediciler (tuz ürünleri dahil), potasyum tutucu idrar söktürücüler ve 
kanınızdaki potasyum miktarını artırabilen diğer ilaçlar (örn. bakteri kaynaklı 
enfeksiyonların tedavisinde kullanılan trimetoprim ve ko -trimoksazol, organ nakli reddini 6/ 13 
 önlemek için bağışıklık sistemi baskılayıcı bir ilaç olan siklosporin, pıhtı oluşumunu 
önlemek için kan inceltici bir ilaç olan heparin).  
• Kalsiyum tuzları  veya D vitamini takviyeleri  
• Şeker hastalığı tedavisinde kullanılan ilaçlar  (sülfonilüre gibi insülin ve ağızdan alınan 
şeker hastalığı tedavisinde kullanılan ilaçlar) Tiazid diüretikleri denilen bir çeşit  idrar 
söktürücü ilaç kullanırken şeker hastalığı tedavisinde kullanılan ilaçlarınızın dozunun 
değiştirilmesi gerekebilir.  
• Astım tedavisinde kullanılan ilaçlar.  
• Burun veya sinüs tıkanmasını tedavisinde kullanılan ilaçlar veya diğer soğuk algınlığı 
ilaçları.  
• Vücudun bağışıklık cevabını baskılayan ilaçlar (siklosporin gibi immünosupresanlar).  
• Allopurinol (gut tedavisi için).  
• Düzensiz kalp atım problemlerinin tedavisinde kullanılan ilaçlar (prokainamid gibi).  
• Kalp ritmini kontrol etmek için kullanılan kalp ilaçları (örneğin digoksin) veya diğer 
ilaçlar  
• Sodyum orotiomalat gibi enjeksiyon şeklinde uygulanabilen , genellikle romatoid artritte 
kullanılan  altın içeren ilaçlar . 
• Amfoterisin B enjeksiyonu (mantar enfeksiyonlarını tedavi etmek için).  
• Karbenoksolon (ülseri veya boğaz  içinde  ya da ağız içinde veya çevresindeki 
iltihaplanmaları tedavi etmek için).  
• Kortikosteroidler (romatizmal ve bağışıklık sistemi gibi birçok hastalıkta kullanılan 
steroid ilaçları).  
• Kortikotropin (bir hormon).  
• Kabızlık tedavisinde kullanılan ilaçlar (uyarıcı laksatifler).  
• Kolestiramin ve kolestipol (kolesterolü düşürmek, ishali önlemek veya kaşıntıyı azaltmak 
için kullanılır).  
• Tubokürarin gibi kas gevşetici ilaçlar.  
• Trimetoprim (bir antibiyotik).  
• Sotalol (kalp krizlerinin tedavisinde ve tekrarlayan kalp krizlerinin önlenmesinde 
kullanılan  beta-bloker  adı verilen bir ilaç ). 
• Lovastatin (kolesterolü düşürmek için kullanılır).  
• Dekstran sülfat (“LDL aferezi” denilen kolesterolü düşürmek için kullanılan bir tedavide 
kullanılır).  
 
Aşağıdaki ilaçlar anjiyoödem riskini artırabilir (nefes almada  ve yutkunmada  güçlüğe neden 
olacak şekilde yüzün, dudakların, dilin ve/veya boğazın şişmesi anjiyoödemin 
belirtilerindendir):  
• Genelde hastanede uygulanan, kan pıhtılarını parçalamak için kullanılan ilaçlar (doku 
plazminojen aktivatörleri).  
• Sıklıkla organ nakli reddini önlemek için kullanılan ilaçlar (mTOR inhibitörleri sınıfına 
dahil temsirolimus, sirolimus, everolimus ve diğer ilaçlar). “SİNORETİK  FORT ’u 
aşağıdaki durumlarda DİKKATLİ KULLANINIZ” başlığının altına bakınız.  
• İshal tedavisinde kullanılan rasekadotril.  7/ 13 
 • Şeker hastalığı tedavisinde kullanılan vildagliptin.  
• Bir tür kalp ritim bozukluğu  olan Torsades de pointes adı verilen bir hastalığı etkilediği 
bilinen diğer ilaçlar  
 
Düşük kan basıncı, alkol, barbitüratlar veya anestetik maddeler ile ağırlaşabilir. Ayakta 
olduğunuzda baş dönmesi fark edebilirsiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. SİNORETİK  FORT  nasıl kullanılır ? 
Uygun kullanım ve doz/uygulama sıklığı için talimatlar:  
 
Lütfen doktorunuzun talimatlarına dikkatli bir şekilde uyunuz.  
 
SİNORETİK  FORT ’u daima doktorunuzun söylediği şekilde kullanınız. Emin değilseniz 
doktorunuza veya eczacınıza danışınız.  
 
SİNORETİK FORT almaya başladığınızda doktorunuz sizden kan testleri isteyebilir.  
Sonrasında doktorunuz sizin için almanız gereken doğru miktarda dozu ayarlayacaktır.  
20 mg lisinopril + 12,5 mg hidroklorotiyazid’in yeterli kan basıncı kontrolünü sağlamadığı 
hastalarda hidroklorotiyazidin dozu yükseltilmek istendiğinde 20 mg lisinopril + 25 mg 
hidroklorotiyazid kullanılmalıdır.  
 
Yetişkinlerde kullanımı:  
• SİNORETİK FORT tabletin  önerilen tedavi dozu günde 1 tablettir. Doktorunuz sizin için 
doğru güçte olan tablet dozunu reçete edecektir.  
• Doktorunuz eğer gerekli görürse  aldığınız tablet sayısını günde 2 tablete artırma ihtiyacı 
duyabilir.  
Uygulama yolu ve metodu:  
• SİNORETİK FORT ağızdan alınır. Tabletinizi bir bardak su ile yutunuz.  
• Tabletlerinizi her gün  aynı saatte alınız. SİNORETİK  FORT ’u yemeklerden önce veya 
sonra alabilirsiniz.  
• Doktorunuz tarafından söylenmedikçe, kendinizi iyi hissetseniz bile, bu ilacı kullanmayı 
bırakmayınız.  Bu uzun süreli bir tedavidir. Her gün SİNORETİK FORT almaya devam 
etmeniz önemlidir.  
 
İlk dozunuz u alırken:  
• İlk SİNORETİK FORT dozunuzu alırken veya dozunuz artırıldığında özel dikkat 
göstermelisiniz.  Bu tedavinize devam ederken meydana gelecek kan basıncı düşüşünden 
daha büyük bir düşüşe neden olabilir.  
• Bu durumu baş dönmesi veya denge kaybı şeklinde fark edebilirsiniz. Bu durumda 
uzanmanız iyi gelebilir. Eğer endişeleniyorsanız, lütfen mümkün olan en kısa sürede 
doktorunuza danışınız.  8/ 13 
 Değişik yaş grupları:  
Çocuklarda kullanımı:  
Çocuklarda kullanımı  önerilmemektedir . 
 
Yaşlılarda kullanımı:  
Yaşlı hastalara özel doz ayarlaması gerekmemektedir. Doktorunuz sizin için uygun dozu 
belirleyecektir.  
 
Özel kullanım durumları:  
Böbrek  yetmezliği:   
Böbrek yetmezliği olan hastalarda başlangıç tedavisi olarak SİNORETİK kullanılmamalıdır. 
Böbrek yetmezliği sorununuz varsa, doktorunuz durumunuzu  değerlendirerek bu ilacı kullanıp 
kullanamayacağınıza ve gerekiyorsa dozuna karar verecektir.  
 
Karaciğer yetmezliği:   
Şiddetli karaciğer yetmezliği olan hastalar SİNORETİK  FORT kullanmamalıdır 
(“SİNORETİK  FORT ’u aşağıdaki durumlarda KULLANMAYINIZ” bölümüne bakınız).  
 
Önceki di üretik tedavisi:   
SİNORETİK FORT ile tedaviye başlamadan 2 -3 gün önce di üretik tedavisi durdurulmalıdır. 
Eğer bu mümkün değilse, doktorunuz tedavi dozunuzu sizin durumunuza göre 
belirleyecektir.  
 
Eğer SİNORETİK  FORT ’un etkisinin çok güçlü veya zayıf olduğuna dair bir izleniminiz var 
ise doktorunuz veya eczacınız ile konuşunuz.  
 
Kullanmanız gerekenden daha fazla SİNORETİK FORT kullandıysanız : 
Kullanmanız gerekenden daha fazla  SİNORETİK  FORT kullandıysanız derhal doktor unuz  
veya eczacı ile konuşunuz  veya hastaneye gidiniz.   
 
Tabletlerin tanımlanabilmesi için ilaç paketini de yanınıza alınız.  
 
SİNORETİK  FORT ’u kullanmayı unutursanız : 
İlacınızı almayı unutursanız, hatırladığınız anda alınız. Ancak bir sonraki dozun zamanı çok 
yaklaşmışsa, unutulan dozu atlayarak bir sonraki doz zamanında ilacınızı alınız.  
Unutulan dozları dengelemek için çift doz uygulamayınız.  
 
SİNORETİK FORT ile tedavi sonlandırıldığında oluşabilecek etkiler : 
Doktorunuza danışmadan , kendinizi iyi hissetseniz dahi, SİNORETİK FORT kullanmayı  
sonlandırmayınız.  
Bu ilacın kullanımıyla ilgili başka sorularınız olursa doktorunuza veya eczacınıza sorunuz.  
 
4. Olası yan etkiler nelerdir ? 
Tüm ilaçlar gibi herkeste görülmese bile SİNORETİK  FORT yan etkilere neden olabilir.  9/ 13 
 SİNORETİK  FORT ’un içeriğinde bulunan maddelere duyarlı olan kişilerde yan etkiler 
olabilir.  
 
SİNORETİK FORT iki etkin madde içerir; lisinopril ve hidroklorotiyazid. Aşağıdaki yan 
etkiler bu etkin maddeler in tek başına kullanımı  ile birlikte görülmüştür. Bu, SİNORETİK 
FORT ile de gerçekleşebilecekleri anlamına gelir.  
 
Kanınızdaki bazı hücrelerde veya diğer kısımlarda değişiklikler olabilir. Doktorunuz  
SİNORETİK  FORT ’un kanınızı  etkileyip etkilemediğini kontrol etmek için zaman zaman kan 
testleri  isteyebilir.  
 
Yan etkiler aşağıdaki sıklık kategorilerinde gösterildiği şekilde sıralanmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1 .000 hastanın birinden fazla görülebilir.  
Seyrek:   1.000 hastanın birinden az fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Lisinopril ile görülmesi muhtemel yan etkiler  
 
Aşağıdakilerden biri olursa, SİNORETİK  FORT ’u kullanmayı durdurunuz ve 
DERHAL  doktorunuza bildiriniz veya size en yakın hastanenin acil bölümüne 
başvurunuz:  
Şiddetli alerjik reaksiyonlar (seyrek ) 
• Eğer yüz, dudak, dil veya boğazınızda şişme meydana geldi ise . Bu durum yutmanızı  
zorlaştırabilir.  
• Şiddetli ve aniden el, ayak veya  ayak bilekleriniz de şişme.  
• Nefes almada güçlük çekme.  
• Eğer cildinizde kabartılı oluşumlarla birlikte seyreden şiddetli kaşınma ortaya çıktı ise.  
 
Şiddetli karaciğer problemleri  (çok seyrek)  
• Cildinizde veya gözlerinizde sararma, koyu renkli idrar veya iştah kaybı.  
 
Bunların hepsi çok ciddi yan etkilerdir. Eğer bunlardan biri sizde mevcut ise, a cil tıbbi 
müdahaleye veya hastaneye yatırılmanıza gerek olabilir.  
 
Lisinopril ile görüle bilecek  diğer  yan etkiler aşağıda görülme sıklıkları ile  birlikte 
verilmektedir:  
 
Yaygın  
• Baş ağrısı  
• Özellikle aniden ayağa kalkarken baş dönmesi ve denge kaybı  
• Baygınlık  10/ 13 
 • İshal  
• Kusma  
• Öksürük  
• Böbrek problemleri (kan testi ile gösterilen)  
 
Yaygın olmayan  
• Depresyonda hissetme dahil duygu durumu değişiklikleri  
•   Karıncalanma ve uyuşma gibi sızlama hissi 
•   Dönme hissi  (vertigo)  
•   Tatları algılamada değişiklikler  
•   Uyumada zorlanma  
• Koroner kalp hastalığı, aort (kalp damarı), böbrek damarı veya kalp kapakçıklarının  
daralması , kalp kası kalınlığının artması durumlarından herhangi biri sizde varsa, kan  
basıncınız çok fazla düşebilir. Böyle bir durum yaşarsanız, özellikle hızla ayağa  kalktığınızda, 
baş dönmesi ve sersemlik hissedebilirsiniz   
•   Kalp krizi veya felç  
• Kalp atışında anormallik  
•   El ve ayak parmaklarında renk değişikliği  
• Burun akıntısı  
• Mide bulantısı  
• Karın ağrısı ve hazımsızlık  
• Karaciğerin ne kadar iyi çalıştığını gösteren kan testlerinde değişiklikler  
• Döküntü  
• Kaşıntı  
• Ereksiyon olamama (iktidarsızlık)  
• Güçsüz hissetme  
• Yorgun hissetme  
• Kanınızda bazı maddelerin seviyelerinin yükselmesi (üre, kreatinin veya potasyum)  
 
Seyrek  
•   Kanınızda ki bazı hücrelerde veya diğer bölümlerinde değişiklikler. Halsiz hissetme ve 
soluk  ten bunun işaretleri olabilir.  
•    Kafa karışıklığı hissetme  
•    Koku almada değişiklikler  
•    Ağız kuruluğu  
•    Koyu kırmızı, kabartılı, kaşıntılı yumrular ile deri döküntüsü (kurdeşen)  
•    Saç dökülmesi (alopesi)  
•    Sedef hastalığı (bir deri hastalığı)  
•    Kanda enfeksiyon (iltihaplanma)  
•    Böbrek yetmezliği  
•    Erkeklerde göğüslerde büyüme  
•    Uygunsuz antidiüretik hormon salgılama sendromu (aşırı antidiüretik hormon salgılanması   
     ve vücutta su tutulumu ile karakterize bir durum)  
•    Güçsüzlük, yorgunluk, baş ağrısı, mide bulantısı, kusma ve kramplara neden olabilen  11/ 13 
      düşük kan sodyum seviyesi  
 
Çok seyrek  
•   Kemik iliğinizde problemler veya kanınızda bulunan kan hücreleri ve/veya trombosit  
(kanın pıhtılaşmasını sağlayan kan pulcukları) sayısında azalma . Yorgunluk, enfeksiyon       
(ciddi olabilir), ateş, nefes darlığı veya kolayca morarma veya kanama  gibi belirtiler ile  
fark edebilirsiniz . 
•   Şişmiş salgı bezleri (lenf nodları)  
•   Artmış bağışıklık ceva bı (otoimmün hastalık)  
•   Kanınızda düşük şeker seviyesi (hipoglisemi). Aç veya güçsüz hissetme, terleme ve hızlı  
     kalp atışları bunun işaretleri olabilir.  
•   Aniden hırıltılı veya nefesi kesilmiş hissetme (bronkospazm)  
•   Akciğer iltihaplanması (nefesi kesilmiş hissettirebilir)  
•   Sinüzit (sinüslerin iltihaplanması, ya nakların ve gözlerin arkasında ağrı ve doluluk hissi)  
•   Eozinofilik  pnömoni. Aşağıdaki belirtileri içerebilir;  
• Sinüzit  
• Gripmiş gibi hissetme  
• Gittikçe daha fazla nefesi kesilmiş hissetme  
• Mide veya bağırsak bölgesinde ağrı  
• Deri döküntüsü  
•   Kol ve bacaklarda karıncalanma, uyuşma veya hissizlik hissetme  
•   Pankreas iltihaplanması. Orta veya şiddetli mide ağrısına neden olur.  
•   Bağırsak yüzeyinde şişme. Ani karın ağrısına, ishale veya kusmaya neden olabilir.  
•   Terleme  
•  Şiddet li deri hastalığı veya döküntü. Ciltte h ızla gelişebilen kızarıklık, kabar ma (ağız ve 
burun içinde kab armalar dahil) veya soyulma belirtilerindendir.  
•   Daha az idrara çıkma veya idrara çıkamam a. 
•  Akut solunum sıkıntısı (belirtileri arasında şiddetli nefes darlığı, ateş, halsizlik ve kafa 
karışıklığı bulunur).  
 
Bilinmiyor  
•   Olmayan şeyleri görme, hissetme veya duyma (halüsinasyon)  
•   Cildin kızarması  
 
Hidroklorotiyazid içeriği nedeni ile oluşabilecek diğer yan etkiler:  
 
Bilinmiyor  
•   Cilt ve dudak kanseri (Melanom dışı cilt kanseri)  
• Tükürük bezinin iltihaplanması  
•  Kanınızda bulunan kan hücreleri ve/veya trombosit (kanın pıhtılaşmasını sağlayan kan 
pulcukları) sayısında azalma. Yorgunluk, enfeksiyon (ciddi olabilir) , ateş, nefes darlığı  
veya kolayca morarma  ya da kanama  gibi belirtiler  hissedebilirsiniz.  
•   İştah kaybı  
•   Kanınızdaki şeker (glukoz) miktarında yükselme (hiperglisemi).  12/ 13 
 •   İdrarınızda şeker bulunması  
•   Kanınızdaki ürik asit miktarının artması  
•  Kanınızda bulunan maddelerin seviyelerinde değişiklikler (ör. düşük sodyum ve potasyum).  
• Kaslarınızda güçsüzlük, susuzluk, karınc alanma ve uyuş ma, kramplar veya bulantı 
hissedebilirsiniz.  
• Kanınızdaki yükselmiş veya yüksek seviyelerde yağlar (kolestrol dahil)  
•   Huzursuzluk  hissetme  
•   Depresyon  
•   Uyumada zorluk  
•   Karıncalanma ve uyuşma gibi sızlama hissi  
•   Sersemlemiş hissetme  
•   Objelerin sarı görünmesine neden olabilen,  görmede ortaya çıkan değişiklikler  
•   Kısa süreli görme bozuklukları  
•   Kırmızılık ve bulanık görme ile birlikte şiddetli göz ağrısı. Eğer gözünüzde aniden ağrılı  
kırmızılık olursa derhal doktorunuza söyleyiniz; kalıcı görme kaybını önlemek için   
tedaviye ihtiyacınız olabilir.  
•   Dönme hissi (vertigo)  
•   Baygınlık hissi (özellikle ayağa kalkarken)  
•   Ciltte kırmızı veya mor beneklere neden olabilen kan damarlarında hasar  
•   Nefes almada güçlük. Akciğerleriniz iltihaplanırsa veya akciğerlerinizde sıvı olursa  
    nefesinizin kesildiğini hissedebilirsiniz.  
•   Mide de tahriş  
•   İshal  
•   Kabızlık  
•   Pankreas iltihabı. Midede orta ile şiddetli ağrıya neden olur.  
•   Cildinizde ve gözlerinizin beyazında sararma  (sarılık)  
•   Gün ışığına hassasiyet nedeniyle döküntü, , hızla kabarma veya soyulma gelişen  
    şiddetli döküntü ve muhtemelen ağız içinde kabarmalar dahil deri problemleri, mevcut  
    lupus durumunun aktifleşmesi veya kötüleşmesi veya anormal deri reaksiyonları  
•   Alerjik reaksiyonlar  
•   Kas krampları ve kas güçsüzlüğü  
•   Şiddetli olabil en böbrek problemleri (kan testleri ile gösterilen)  
•   Ateş 
•   Güçsüzlük  
• Yüksek basınç nedeniyle görmede azalma veya gözlerinizde ağrı (gözün damar 
tabakasında olası sıvı birikimi belirtileri (koroid al efüzyon) veya akut açı kapanması 
glokomu)  
• Hipoksemi (kanda oksijen miktarının azlığı)  
• Takipne (solunum hızının artması)  
• Nefes darlığı  
• Göğüs ağrısı  
• Kuru öksürük  
 13/ 13 
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SİNORETİK  FORT ’un Saklanması  
SİNORETİK  FORT ’u çocukların göremeyeceği,  erişemeyeceği yerlerde ve ambalajında 
saklayınız.  
 
25°C altındaki oda sıcaklığında ve kuru yerde saklayınız. Işıktan koruyunuz.  
Son kullanma tarihiyle uyumlu olarak kullanınız.  
Ambalajdaki  son kullanma tarihinden sonra SİNORETİK  FORT ’u kullanmayınız.  
Son kullanma tarihi kutu üstünde belirtilen ayın son günüdür.  
 
Eğer üründe ve/veya ambalajında bozukluklar fark ederseniz  SİNORETİK  FORT ’u 
kullanmayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Sanofi İlaç San. ve Tic. A.Ş.  
Şişli-İSTANBUL  
 
Üretim yeri:   
Sanofi İlaç San. ve Tic. A.Ş.  
Lüleburgaz -KIRKLARELİ  
 
 
Bu kullanma talimatı ...../..... /.......  tarihinde onaylanmıştır.  